[\[1a\]]
[\[1b\]]
[\[1b.1\]{D1353}]@##/_/rgya gar skad du/_she kod+de sha TI kA nA ma/_bod skad du/_dbang mdor bstan pa'i rgya cher 'grel pa zhes bya ba/_bla ma dam pa rnams kyi zhabs la phyag 'tshal lo/_/'jig rten 'khrig
[\[1b.2\]]pa rnam spangs shing /_/phyag rgya che la mnyam par sbyor/_/zag med bde ba la 'khyud pa/_/bde chen sku la phyag 'tshal lo/_/'jig rten nyid ni rnam spangs shing /_/rtog med nyid la rtag tu zhugs/_/rnam rtog
[\[1b.3\]]mi mnga' chos kyi sku/_/rtog bral sku la bdag phyag 'tshal/_/zag bcas rmi lam gnas skabs spangs/_/chos rnams rmi lam lta bur mkhyen/_/bde ba gzhan la smod mi mdzad/_/longs spyod
[\[1b.4\]]rdzogs sku bdag phyag 'tshal/_/'jig rten sad pa'i bya ba spangs/_/sprul pa'i mdzad pas 'jig rten la/_/zag med bya ba ston mdzad pa/_/gar mdzad sku la bdag phyag 'tshal/_/'di ni byis pa gang dag
[\[1b.5\]]rnams/_/bla ma legs par ma bsten pa'i/_/rgyud rnams log par ston byed pa/_/shes rab 'chal pa can rnams 'byung /_/de rnams la ni phan bya'i phyir/_/bsdus pa'i dbang gi rgya cher 'grel/_/'gro
[\[2a\]]
[\[2a.1\]]la rjes su brtse ba yis/_/bdag gis myur du bri bar bya/_/de la bcom ldan 'das sa bcu gnyis kyi dbang phyug gis mchog gi dang po'i sangs rgyas thabs dang shes rab gnyis su med pa'i rgyud brtag pa lnga ba'i
[\[2a.2\]]bdag nyid gsungs pa yin la/_'di ni brtag pa rnam pa lnga las kyang /_'jig rten las 'das pa'i dbang 'ba' zhig slar bzlas te gsungs pa yin no/_/gang dag 'jig rten las 'das pa'i rdo rje'i tshig kyang 'di nyid de/_bzhi pa legs
[\[2a.3\]]par ston pa'i phyir ro/_/de bas na bdag gis 'di'i don rtsa ba'i rgyud du bstan pa dang /_de'i rgya cher 'grel rgyal po zla ba bzang pos mdzad pa dang /_gzhan yang sngon gyi mkhan po nA gA rdzu na la sogs pa rnams kyi rjes su 'brangs te gsal bar
[\[2a.4\]]bya'o/_/de ci'i phyir zhe na/_ji skad du mchog gi dang po'i sangs rgyas kyi rgyud las gsungs pa/_phyi ma'i dus kyi rnal 'byor spyod mang dag_/brkam zhing rab gtum ma bsdams 'byung bar 'gyur/_/sdig la rab dga' rnal 'byor yo byad
[\[2a.5\]]chags/_/rgyud chen 'di dang bzhi pa 'di spong 'gyur/_/rgod cing dbang po g.yengs la phrag dog can/_/gnas la chags shing rnyed pa 'dod pa dag_/sbyor bar byed pa'i skabs la rtag tu gnas/_/bzhi pa 'di ni rab tu spong bar 'gyur/_/rkang lag
[\[2b\]]
[\[2b.1\]]rdegs shing kha ni rgya tshom smra/_/rtse 'jo dgod la rtag par rab tu zhugs/_/gcig la gcig ni mgul 'khyud lag pa sbrel/_/grong du 'jug na spyod lam gzhan du 'chos/_/mi rigs sbyor ba'i mtshan nyid 'di dag ste/_/gzhan gyi bu mo la yang rtag tu chags/_/gzugs kyis chags shing mdud
[\[2b.2\]]pa bor ba yin/_/grong dang grong khyer yul 'khor kun du rgyu/_/de dag bza' dang btung la rab tu zhugs/_/glu dang bro gar de bzhin rol mo dang /_/nyo 'tshong lhag par byed cing rab tu brtson/_/btung ba dag la chags shing ngo tsha bor/_/mi rigs brtson pa'i spring yig bskur bar byed/_/dam tshig de bzhin
[\[2b.3\]]spyod lam bstan nas ni/_/khyim pa dag dang bsten cing dam dral nas/_/de dag dam tshig log par shin tu gnas/_/las gang rdo rje 'chang gis rtag smad pa/_/srang dang tshad la g.yo sgyu byed par zhugs/_/de 'dra'i sdig pa nyon mongs las byas pas/_/las ngan byed pa de dag ngan song 'gro/_/dung dang gser
[\[2b.4\]]dang nor bu nor mang dang /_/khyim dang gnyen bshes rnam spangs dkyil 'khor zhugs/_/sangs rgyas bstan pa 'di la nges byung nas/_/sdig pa'i las rnams shin tu spyod par byed/_/nor dang 'bru la snying por 'du shes shing /_/bzhon dang ba lang shing rta rnams la chags/_/gang la rnal 'byor nan tan med
[\[2b.5\]]pa rnams/_/de dag gis kyang ci phyir dkyil 'khor zhugs/_/ngas ni sngon tshe rnal 'byor spyad pa na/_/lus dang srog la rab tu ma bltas par/_/nga yis ting 'dzin zhi ba 'di brtsams na/_/de dag de tshe 'di thos gad mos 'debs/_/bzod pa spangs na rab tu spro bar byed/_/rnal 'byor spyod pa de yis tshig tu
[\[2b.6\]]smra/_/dam tshig nyams la byang chub ga la yod/_/dam tshig bral nas byang chub 'di thob pa/_/ngas ni ma thos nam yang yod ma mthong /_/shes rab dman zhing yon tan rnam spangs la/_/rgyud chen mchog gi yon tan rtag tu brjod/_/'tsho ba med pa mang po rnal 'byor byed/_/sangs rgyas byang chub
[\[2b.7\]]rnam pa kun mi 'dod/_/byis pa de dag rtag tu lta la chags/_/stong pa nyid ni thos na sdang skrag 'gyur/_/gang dag dam tshig srung zhing yon tan ldan/_/byams la gnas shing rtag tu bzod rtogs pa/_/mnyen zhing des la shin tu sdom pa rnams/_/de dag de tshe yongs su nyams par 'gyur/_/gang yang
[\[3a\]]
[\[3a.1\]]shin tu dam bral sems ldan dang /_/mi bzad ma rungs ngan pa'i las byed pa/_/dam tshig ma yin spyod cing 'thab la dga'/_/de dag de yi dus na mchod par 'gyur/_/bsgom par bya zhing rab tu go bar bya/_/zla ba zangs ngal dad pa'i phyir 'brang snyen/_/bde bar gshegs pa'i
[\[3a.2\]]bstan pa 'di dran nas/_/de dag la ni nam yang yid ma rton/_/de dag 'dod chags che zhing zhe sdang che/_/gti mug che zhing nga rgyal dregs pas rgyags/_/lus kyang ma dul ngag kyang ma dul zhing /_/sems kyang ma dul ngan song gzhol ba yin/_/rnal 'byor dam tshig dag la mi spyod de/_/tshig tsam
[\[3a.3\]]gyis ni dngos grub thob mi 'gyur/_/nan tan lhur byed dngos grub thob mi dka'/_/de bas dam tshig dag la nan tan bya/_/zhes so/_/de lta bu'i rnal 'byor ba'i ming tsam dang ldan pa rnams rnal 'byor gyi spyod pa phyin ci log par spyod par 'gyur ba bstan pa dang /_rdo rje 'chang gis gsungs pa'i rgyud kyi don
[\[3a.4\]]log par bkral bas log pa'i lam du 'jug pa dang /_gnyis su med pa'i ye shes ni skad cig ma 'gyur ba'i bde ba 'jig rten phal ba'i zag pa dang bcas pa nyid yin zhes brjod pa dag 'byung ngo zhes gsungs pas de bas na bdag gis nges pa'i don gyi mdo dang /_rgyud gcig nas gcig gi nges ba'i
[\[3a.5\]]don gyis gsal bar bya'o/_/de la rgyud kyang kha cig ni drang ba'i don du bstan la/_kha cig ni nges pa'i don du bstan la/_kha cig ni gnyis ga ston to/_/de yang ji skad du sgron ma gsal bar byed pa zhes bya ba rnal 'byor chen po'i rgyud kyi bshad pa las/_dgongs pas bshad dang dgongs min dang /_/ji
[\[3a.6\]]bzhin sgra dang ji bzhin min/_/drang ba'i don dang nges pa'i don/_/rgyud ni mtha' drug mtshan nyid can/_/zhes gsungs so/_/gzhan yang nges pa'i don gyi mdo sde la rton par bya'i/_/drang ba'i don gyi mdo sde la rton par mi bya'o zhes gsungs pa dang /_gzhan yang bcom ldan 'das kyis rdo rje gtsug tor gyi rgyud
[\[3a.7\]]las ji skad du lha'i dbang po'i ting nge 'dzin ni rnam pa gnyis te/_mtshan ma dang bcas pa dang mtshan ma med pa'o/_/mtshan mar bcas pas mtshan bcas kyi/_/dngos grub rgyal ba dam pa bzhed/_/mtshan ma med la gnas pas ni/_/mtshan ma can yang bsgrub tu rung /_/zhes gsungs so/_/gzhan yang
[\[3b\]]
[\[3b.1\]]drang ba dang nges pa'i don ni shes rab kyi pha rol tu phyin pa tshul brgya lnga bcu pa las ji skad du/_khams gsum du skyes pa'i sems can thams cad srog dang phral yang ngan song du yang mi 'gro la/_myur du bla na med pa yang dag par rdzogs pa'i byang chub tu mngon par rdzogs par sangs rgyas par 'gyur ro zhes
[\[3b.2\]]gsungs ba lta bu ste/_drang ba'i don ni de bzhin gshegs pa la ngan sems kyis khrag 'byin pa dang /_dgra bcom pa gsod par brtson pa la sogs pa'i rnal 'byor stobs dang ldan pa rnams kyi zhe sdang gi rigs su skyes pa la mchog tu snying rje bskyed la de skad cig tsam zhig gzhom gyi/_rnam pa kun du
[\[3b.3\]]gzhom pa ni ma yin no/_/des ni bdag gzhan gnyis ka'i dngos grub rgyur gyur pa lta bu'o/_/nges pa'i don ni/_srog ces bya ba rlung du bshad/_/nyin mtshan rnams su rab rgyu ba'i/_/gang zhig rlung ni rab bsad na/_/dngos grub rab mchog thob par 'gyur/_/zhes gsungs pa lta bu'o/_/de bzhin du lus
[\[3b.4\]]can thams cad la gnas pa'i kun rdzob byang chub kyi sems ni srog yin la/_de'i rgyu ba bcad pa ni srog bcad pa'o zhes gsungs so/_/de bas na rgyud thams cad kyang nges pa dang drang ba'i don du gnas par rton par byas la/_dang po'i las can gyi rnal 'byor pa rnams la yang rdo rje slob dpon rton pa rnams
[\[3b.5\]]kyis don gnyis po ji lta ba bzhin du rim pas rtogs par bya zhing khong du chud par bya'o/_/de ltar ma 'ongs par 'byung bar 'gyur ba la sogs pa'i rdo rje 'chang gis gsungs pa rnams bdag gis gsal bar bstan cing /_de lta bas na mdor bstan pa'i dbang gi rgya cher 'grel rtsom pa la 'jug pa bstan nas/_da
[\[3b.6\]]ni rgyud nyid kyi don la 'jug par bya'o/_/de la rtsa ba'i rgyud kyi le'u lnga bcu pa las dbang mdor bstan pa 'di phyung ba yin la/_de nyid rgyal po zla ba bzang po zhes bya ba byang chub sems dpa' phyag na rdo rje'i sprul pa zhu ba pos zhus pa ni zla ba bzang pos gsol pa/_ston pa dbang ni rnam bdun dang /_/rnam gsum
[\[3b.7\]]de bzhin bla na med/_/'jig rten 'jig rten 'das bsgrub phyir/_/bsdus pa yis ni bdag la gsungs/_/zhes bya ba smos te/_ston pa zhes bya ba ni bcom ldan 'das kyi dus kyi 'khor lo'i ting nge 'dzin du zhugs pa la gus pa'i tshul gyis bos pa'o/_/dus kyi 'khor lo zhes bya ba 'di nyid gang yin/_dus
[\[4a\]]
[\[4a.1\]]ni gang 'khor lo ni gang snyam pa la/_ji skad du rtsa ba'i rgyud las/_/phyi dang nang gi dbye ba yis/_/dus ni rnam pa gnyis su 'dod/_/de bzhin 'khor lo yang rnam gnyis/_/dus kyi 'khor lor rab tu brjod/_/phyi yi dus ni rnam pa lnga/_/nang gi steng 'og rab dbye bas/_/rnam pa
[\[4a.2\]]gnyis su shes bya zhing /_/mkhas pa rnams kyis rtogs par bya/_/drug cu dang ni bcu gnyis khyim/_/de bzhin nyin dang mtshan mo dang /_/bgrod pa gnyis dang dus tshod de/_/rnam pa lngar ni mngon par brjod/_/stong yang g.yas dang g.yon pa la/_/'byung dang 'jug par byed pa dang /_/dkyil 'khor la
[\[4a.3\]]lnga dbye ba yis/_/rnam pa gsum du rab tu bshad/_/'og gi 'byung 'jug bye brag gis/_/rnam pa gnyis su brtag par bya/_/'di dag spyir ni rtogs par bya/_/bzang ngan bsam mi khyab pa gsum/_/bzang dus gang yin de blang zhing /_/ngan pa'i dus ni spang bar bya/_/bsam mi khyab par kun du blang /_/
[\[4a.4\]]rgyud rnams kun gyi don 'di yin/_/'khor bar 'khor lo rab tu brjod/_/ces gsungs pa yin no/_/gzhan yang yi ge re res bshad pa ni bsdus pa'i rgyud kyi 'grel pa las rtogs par bya'o/_/dbang ni rnam pa bdun zhes pa ni 'og nas ston bzhin pa'i rnam pa bdun no/_/rnam gsum zhes pa ni bum
[\[4a.5\]]pa dang gsang ba dang shes rab ye shes so/_/de bzhin bla na med ces pa ni bcu gcig pa shes rab ye shes chen po'i dbang ngo /_/'jig rten 'jig rten 'das bsgrub phyir/_/zhes pa ni re zhig 'jig rten pa'i dbang bcus ni 'jig rten pa nyid kyi 'bras bu ster la/_shes rab chen pos ni 'jig rten las
[\[4a.6\]]'das pa dang 'jig rten pa'i 'bras bu gnyis ka ster ba'o/_/ci'i phyir shes rab chen pos gnyis ka ster snyam pa la/_skye dgu'i bdag po yin pa'i phyir dang /_dper bya kun las 'das pa'i phyir dang /_phyir mi ldog pa phyir mi 'ong ba yin pa'i phyir dang /_dge slong dgra bcom pa chen po zag pa thams cad
[\[4a.7\]]zad pa yin pa'i phyir dang /_'jig rten pa'i 'dzag pa'i 'dod chags dang bral nas mi 'dzag pa'i 'dod chags chen po yin pa'i phyir dang /_bslab par bya ba'i gnas thams cad mthar son nas gang la yang mi slob pa'i phyir dang /_rang sangs rgyas bse ru ltar gcig pu yin pa'i phyir dang /_gang ci yang rung ba
[\[4b\]]
[\[4b.1\]]'dus pa'i tshogs kyi dpon du gyur pa yin pa'i phyir dang /_nam mkha' las byung ba nyid dang /_rang 'byung ba nyid yin pa'i phyir dang /_rgyu mthun pa las yang dag par bskyed pa yin pa'i phyir ro/_/gzhan yang 'jig rten pa'i ni 'jig rten pa nyid yin pa'i phyir te/_byis pa rnams gzud pa yin pa'i
[\[4b.2\]]phyir dang /_kun rdzob nyid yin pa'i phyir dang /_'gyur ba skad cig ma nyid yin pa'i phyir dang /_phung po dang khams zad par byed pa yin pa'i phyir dang /_rgyud gzhan la ltos par byed pa yin pa'i phyir dang /_bcom pa yin pa'i phyir dang /_kha mar bltas pa yin pa'i phyir dang /_zhe sdang bskyed pa'i rgyu yin
[\[4b.3\]]pa'i phyir dang /_'jig rten phal pa dang thun mong yin pa'i phyir dang /_'khor ba'i 'bras bu ster ba'i phyir ro/_/'di lta ste/_gza' dang tshes dang skar ma dang /_/sbyor ba dang ni byed pa dang /_/'di rnams bzang ngan shes pa la/_/'jig rten 'bras bu bsgrub na 'grub/_/ces gsungs la/_cig shos ni
[\[4b.4\]]yang ji skad du/_/de nyid med pa'i rnal 'byor pas/_/nges par brtul zhugs smyung ba dang /_/yi ge'i don la bsgoms pas ni/_/bskal pa bye ba brgyas mi 'grub/_/ces gsungs so/_/de bas na de nyid ji lta ba bzhin du bdag gis rtogs par 'gyur ba'i rnam grangs kyis bshad du gsol zhes pa'i don to/_/de yang
[\[4b.5\]]tshul ji lta bar snyam pa la/_bsdus pa yis ni zhes bya ba smos pa yin la/_bsdus pa yang tshig ni bsdus pa yin la don ni rgyas pa'i sgo nas zhes dgongs so/_/bcom ldan 'das kyis bka' stsal pa zhes pa ni lan gsung bar bzhed nas so/_/nyon cig zla bzangs zhes pa ni bod pa'o/_/dbang gi don zhes bya ba
[\[4b.6\]]la/_dbang ni 'jig rten dang 'jig rten las 'das pa'o/_/don zhes pa ni gong du bstan pa'o/_/de yang yi ge bzhis bstan par byas te/_a b+hi Sheka zhes bya ba ni/_sprul pa'i 'khor lo rdo rje sems/_/phyag gnyis he ru ka yang de/_/de nyid 'jig rten gsum khyab pas/_/ngo bo nyid du'ang de brjod de/_/sangs
[\[4b.7\]]rgyas sku ni bde chen po/_/ye shes rdo rje yang de nyid/_/lhan cig skyes dga' yang de nyid/_/rgyu mthun dag tu de brjod de/_/de nyid rtse gcig dag tu dran/_/bzhi ba'i gnas skabs zad pa de/_/yi ge mchog ste rnam par dag_/rdo rje snying pad dbus su bzhugs/_/de nyid hUM yig sems dpar brjod/_/mi bskyod
[\[5a\]]
[\[5a.1\]]pa yang de nyid de/_/de nyid thugs kyi rdo rjer brjod/_/khyab 'jug de ni phyag bzhi pa/_/de nyid dz+wA la dz+wA lar brjod/_/chos kyi sku yang de nyid do/_/chos 'khor la zhugs rdo rje can/_/dga' ba mchog gi gzugs 'dzin pa/_/de nyid rnam par smin par brjod/_/gnyid log pa ni spong ba po/_/
[\[5a.2\]]ye shes chen po'i ros gang ba/_/sems dpa' chen por de brjod de/_/mgrin pa'i longs spyod 'khor lo ste/_/'od dpag med du mngon par brjod/_/gsung gi rdo rje brjod pa'ang des/_/phyag na pad+ma de bzhin gshegs/_/dga' ba mchog tu 'ang de la brjod/_/skyes bu byed pa'ang de la gsungs/_/'jug pa
[\[5a.3\]]dang ni ldog pa dang /_/rmi lam gnas skabs zad pa'ang de/_/de nyid longs spyod rdzogs pa'i sku/_/sangs rgyas chos rnams ston pa'ang yin/_/zhal gsum rnam pa'i phyag drug pa/_/de nyid kho na bde byed brjod/_/ki ti ki ti rdo rje'ang de/_/he ru ka ni gsum par 'gyur/_/rtag tu dam tshig la gnas pa/_/
[\[5a.4\]]gang zhig gnas pa yongs su bgrod/_/dam tshig kun rdzob dkar po ste/_/dpral bar bde chen dga' na bzhugs/_/bdud rtsi la zhugs sems dpa' ni/_/oM gyis yongs su brjod par bya/_/de nyid rnam par snang mdzad brjod/_/sku yi rdo rje de nyid de/_/tshangs pa sku yi rdo rje 'dzin/_/de nyid kho nar
[\[5a.5\]]yongs su brjod/_/dga' ba tshangs pa'i gzugs yin te/_/gzugs kyi sku ru de la brjod/_/sprul pa'i sku yi mtshan nyid de/_/de nyid phyag na 'khor lor brjod/_/de nyid ldog dang rgyu mthun nyid/_/de nyid kho na sangs pa zad/_/de nyid pi tsu'i rdo rje ste/_/zhal brgyad he ru ka ru brjod/_/dpa' bo chen po
[\[5a.6\]]zhal bzhi pa/_/phyag ni bcu drug rnams dang ldan/_/de ltar sku yi rab dbye bas/_/bzhi pa'i don du khrag 'thung brjod/_/ces gsungs te/_de bas na yi ge bzhi pa ni spyod pa dang grol ba gnyis ster bar byed pas na/_dbang zhes bya'o/_/gzhan yang dag cing 'khru bar byed pas na dbang zhes bya ste/_sems
[\[5a.7\]]bde bar byed pa zhes bya'o/_/rnam bdun rnam gsum zhes bya ba ni gong du bstan pa'o/_/rtsa'i kun du spyod pa zhes pa ni rigs kyi kun du spyod pa dang /_steng 'og dang g.yas dang g.yon dang /_thur du sel ba dang /_gyen du rgyu ba la sogs pa ste/_'og nas rgyas par ston pa bzhin no/_/rtsol ba zhes pa ni gyen du rgyu ba 'ba'
[\[5b\]]
[\[5b.1\]]zhig gzung gi gzhan du ni ma yin no/_/mdor bsdus pa yis khyod la bshad/_/ces pa ni bshad par zhal gyis bzhes pa'o/_/rgyud la mdor bsdus rnam gsum dang /_/zhes pa ni mchog gi dang po'i sangs rgyas 'di dang bsdus pa'i rgyud 'di gnyis kho na yin gyi rgyud gzhan ni re zhig mi gzung ngo /_/de la rgyud
[\[5b.2\]]ces bya ba ni/_'jig rten pa'i tha snyad kyis thags dang chu bo'i rgyun la sogs pa la yang 'jug mod kyi/_'on kyang brjod par bya ba'i don dang /_rjod par byed pa'i tshig gnyis su khong du chud par bya'o/_/de ni thabs dang shes rab dang cha mnyam pa zhes bya ba gsum du gnas so/_/de bas na mdor bsdus pa rnam pa
[\[5b.3\]]gsum yod pa de bzhin du rgyas par bshad pa yang gsum du 'gyur zhes bya'o/_/de yang gang yin snyam pa la/_rab tu mdor bstan mdor bstan che/_/rab tu rgyas par bshad pa bzhin/_/zhes gsungs te/_mdor bstan gsum yin no/_/de nyid kyi mtshan nyid mi shes pa'i phyir/_mdor bstan rgyas
[\[5b.4\]]par bshad pa nyid/_/rgyud kyis bsdus pa brjod pa yin/_/zhes gsungs te/_de nyid ni rgyud thams cad kyi brjod par bya ba stong pa dang snying rje ston par byed pa'i yi ge e waM ma yA yin la de nyid ni bsam pa'i dbang gis kha cig la sdud pa po'i tshig tu snang ba yin no/_/kha cig la ni bden pa bzhi'i chos kyi
[\[5b.5\]]'khor lor snang ngo /_/kha cig la ni nyan thos kyi sde pa'i rtsa ba bzhir ston par snang ngo /_/phyi'i dngos po'i sde snod kha cig la ni 'byung ba chen po bzhi ston pa'i tshig tu snang ngo /_/de bas na dgyes pa'i rdo rje'i rgyud las kyang /_de ltar thams cad bzhi bzhi yin no zhes gsungs so/_/de bas na thun mong ma yin pa'i
[\[5b.6\]]theg pa 'di ni sku bzhi dang lha mo spyan ma la sogs pas byin gyis brlabs pa stong pa nyid dang /_snying rje ston pa'i yi ge bzhi ni rgyud kyi bsdus pa zhes dgongs so/_/rab tu mdor bstan rgyas bshad ni/_/dka' 'grel tshig ni 'joms pa'o/_/zhes pa ni yi ge bzhis son par byed pa'i rgyud kyi ming can yin la/_
[\[5b.7\]]de yang gang yin zhe na/_thos pa dus gcig na zhes pa nas rdzogs so zhes bya ba yan chad kyis rtogs par bya'o/_/dka' 'grel tshig ni 'joms pa po/_/zhes pa ni de ltar gong du bstan pa'i rnam pa bzhi po ni dka' ba yin la/_de 'joms par byed pa ni gzhung gi tshogs 'og ma rnams yin no/_/mdor bstan chen
[\[6a\]]
[\[6a.1\]]po'i rgyas bshad ni gang yin snyam pa la/_'grel bshad thams cad bsdus don te/_/zhes gsungs pa yin la/_de ni gang yang rgyud dang rgyud kyi ming can thams cad 'grel bar byed pa ste/_rtsa ba'i rgyud kyi 'grel ba byang chub sems dpa' zla ba bzang pos mdzad pa la sogs pa lta
[\[6a.2\]]bu yin no/_/de yang sgra dang rtog ge'i bstan bcos kyis mngon par nga rgyal ba'i mkhas pa rnams kyis mngon par shes pa ma thob pas mi bya ste/_rgyud kyi don log par ston pa'i phyir ro/_/de bas na/_de yang mngon shes thob rnams kyis/_/bya ba ma yin mkhas gzhan min/_/zhes gsungs pa la/_byang chub
[\[6a.3\]]sems dpa' pad+ma dkar pos kyang /_ji skad du dri ma med pa'i 'od las nga'am nga lta bus bya'i/_yul gyi longs spyod la chags pa de bzhin gshegs pa'i gsung las phyi rol du gyur pa rnams kyis ni ma yin no zhes gsungs so/_/de ltar rgyud kyi rnam par gzhag pa dang /_mdor bstan pa dang /_rgya cher
[\[6a.4\]]'grel byed pa'i gang zag la sogs pa bstan nas/_da ni gang bcom ldan 'das dpal dus kyi 'khor lo stong pa nyid dang snying rje'i bdag nyid phyi dang nang dang gzhan la rab tu gnas pa de nyid mtha' drug gi tshul du gnas par bstan pa'i phyir/_de ltar mtha' drug rnams kyi dag_/ces gsungs te/_de la
[\[6a.5\]]mtha' drug gis ni gong du bstan pa'i rgyud kyi bsdus pa'i ming dang bcas pa rnam pa drug yin pa'ang yang na e waM ni 'di ltar du rkyen gyur la 'og nas don ston pa dang sbyar bar bya'o/_/de yang /_rdo rje rnal 'byor rnam bzhi dang /_/byang chub rnam bzhi'i phung po dang /_/khams dang skye mched rigs drug dang /_/zhes
[\[6a.6\]]gsungs te/_sku dang gsung dang thugs dang ye shes la sogs pa bzhi ste/_ci'i phyir rdo rje snyam pa la/_'jig rten pa'i bya ba bzhi bkag nas rdo rje lta bu'i bya ba la 'jug pa'i phyir ro/_/de yang phyi dang nang dang gzhan gsum du ston par bya'o/_/byang chub rnam pa bzhi yang tshul de ltar khong du chud
[\[6a.7\]]par bya ba yin la/_gzhan yang kye'i rdo rje'i rgyud las/_dang po stong pa'i byang chub dang /_/gnyis pa la ni sa bon dgod/_/gsum pa la ni gzugs rdzogs shing /_/bzhi par yan lag bcas pa bstim/_/zhes gsungs so/_/de yang nang du ni 'chi ba'i skad cig dang /_phyi rol du ni 'jig pa dang /_gzhan
[\[6b\]]
[\[6b.1\]]ni brjod du med pa'i yi ge ste/_stong pa'i rdo rje'o/_/de nang du ni khu ba/_phyi rol du ni zla ba/_gzhan ni dbyangs yig ste/_de ltar rdo rje gnyis pa'o/_/nang du ni de dag yongs su 'gyur bas gzugs rdzogs pa dang /_phyi rol du ni 'jig rten chags pa yin la/_gzhan du ni brjod du med pa'i yi ge gnyis
[\[6b.2\]]la rjod byed gcig go/_/rdo rje gsum pa'o/_/phyi rol du dum bu bcu gnyis la sogs pa legs par gnas pa yin la/_nang du skye mched rnams gsal ba yin no/_/gzhan ni de ltar rjod byed sgrub pa las 'gro ba rnams kyi don byed pa yin no/_/de ltar na rdo rje bzhi yin zhing /_/rgyas par ni dri ma
[\[6b.3\]]med pa'i 'od las shes par bya'o/_/byang chub rnam pa bzhi zhes bya ba ni sgyu 'phrul dra ba la sogs pa rnam bzhi'o/_/phung po zhes pa ni drug ste/_gang zhe na/_gzugs dang /_tshor ba dang /_'du shes dang /_'du byed dang /_rnam par shes pa dang /_ye shes so/_/khams zhes pa yang drug ste/_sa dang /_chu dang /_
[\[6b.4\]]me dang /_rlung dang /_nam mkha' dang /_ye shes so/_/skye mched ces pa ni bcu gnyis te grags par zad do/_/rigs drug ces pa ni gzugs pa'i khams kyi rigs dang /_tshor ba me'i khams kyi rigs dang /_'du shes chu'i khams kyi rigs dang /_'du byed rlung gi khams kyi rigs dang /_rnam
[\[6b.5\]]par shes pa nam mkha'i khams kyi rigs dang /_mchog tu mi 'gyur ba ye shes kyi khams kyi rigs te/_mngal nas skye ba rnams la ni sgrib pa dang bcas pa'i rigs drug yin la/_de bzhin gshegs pa rnams ni khams drug gi rigs 'gags pa'i phyir sgrib pa med pa yin te/_khro bo'i rgyal po
[\[6b.6\]]gdong drug 'jigs pa yin no/_/de ltar brjod pa'i rim pas ni bcom ldan 'das dus kyi 'khor lo ni mtha' drug gi tshul gnas pa yin la/_de yang le'u lnga'i bdag nyid nas rgyas par ston pa yin bas/_'jig rten khams sogs brjod pa ste/_/le'u lnga yi dag pa ste/_/dus kyi 'khor lor mngon brjod de/_/
[\[6b.7\]]zhes gsungs te/_bden gnyis dang po'i sangs rgyas yin/_/zhes bya ba ni de ni brjod pa'i mchog gi dang po'i sku nyid rim pa rnam pa gnyis la brten nas bsgrub par bya ba yin pa'am/_yang na gang ci yang rung ba'i theg pa chen po'i chos kyi 'khor lo bskor ba'i bden pa gnyis dang mi 'gal bar gsungs ba'i phyir
[\[7a\]]
[\[7a.1\]]de skad ces bya'o/_/da ni dbang gi rnam par 'byed pa dang /_/rnam par dag pa bstan pa'i phyir/_gang yang dang po'i dbang bdun ni zhes bya ba smos te/_chu la sogs pa bdun po ni dang po rnam par rtog ba shas che ba'i byis pa rnams la bstan par bya ba yin pas/_byis pa rnams ni gzhug
[\[7a.2\]]pa ste/_/zhes gsungs so/_/de skad du kye'i rdo rje las kyang /_skal med sems can gdul dka' la/_/dang po gso sbyong bstan par bya/_/zhes gsungs so/_/de nas bla mar gyur ba rnam par dbye ba ni/_'jig rten kun rdzob rnam pa gsum/_/zhes gsungs te/_bum pa dang /_gsang ba dang /_shes rab
[\[7a.3\]]ye shes te/_bdun po las bla mar gyur pa de yang zag pa dang bcas pa la nye bar spyod pa'i phyir kun rdzob pa zhes bstan cing /_gzhan yang ma 'ongs pa'i dus na gsum pa bcos ma dang /_bzhi pa ma bcos ba dag pa dag_/'khrug long du ston pa'i slob dpon gang 'byung bar gzigs nas dbye ba tha dad par
[\[7a.4\]]mdzad pa yin no/_/bzhi pa dag ni don dam nyid/_/ces bya ba ni/_de ltar brjod pa'i rim pas kun rdzob kyi dbang bcu la bzhi pa bcu gcig pa tha dad par gsungs pa yin no/_/bzhi pa zhes bya ba ni grangs bzhi kho na yin gyi/_slob dpon ngan pa'i man ngag gzhan la 'khrul par mi bya'o/_/gsum pa dang /_gnyis
[\[7a.5\]]pa dang /_dang po la sogs pa ci'i phyir mi gzhag ces dogs pa la/_de yang ci skad du/_sa bon las ni myu gu dang /_/de las de bzhin sdong bu dang /_/sdong bu las ni 'bras bu ru/_/mkhas pa rnams kyis rtogs par bya/_/zhes gsungs la/_gzhan yang byis pa las dar la bab pa dang /_dar la bab
[\[7a.6\]]pa las rgan po dang /_rgan po las yongs su 'khogs par 'gyur zhes bshad do/_/bden pa gnyis ltar na yang kun rdzob kyi bden pa la brten nas don dam pa'i bden pa rig par 'gyur ro zhes gsungs so/_/de bas na bzhi pa ni don dam pa ste 'bras bu'o/_/de bas na chos rnams bden pa gnyis kyis ni/_
[\[7a.7\]]rdo rje 'dzin pa ngas bstan te/_/'jig rten kun rdzob bden pa dang /_/don dam nyid kyi bden pas so/_/zhes gsungs so/_/de'i grangs bstan pa'i phyir/_chu dang cod pan dar dpyangs dang /_/rdo rje dril bu brtul zhugs che/_/ming dang rjes gnang bcas pa ste/_/rnam bdun dbang po rgyal po kye/_/zhes gsungs te
[\[7b\]]
[\[7b.1\]]go sla'o/_/de nyid dag pa ston pa rjes su rtogs par bya ba'i phyir/_/lus ngag yid ni dag byed pa/_/mngon par dbang bskur gnyis gnyis te/_/rjes gnang ye shes dag pa yin/_/zhes bya ba ni chu dang cod pan gyis ni phung po sbyong bar byed pa yin no/_/dar dpyangs dang rdo rje dril bus ni ngag sbyong ba yin no/_/
[\[7b.2\]]brtul zhugs dang ming gis ni sems sbyong bar byed pa yin no/_/rjes su gnang bas ye shes sbyong bar byed pa yin no/_/gzhan yang 'jig rten pa'i rnam par gzhag pa bdun yongs su sbyong bar byed pa ni/_gzhan yang khams sogs yang dag dag_/chu yi khams rnams dag pa ste/_/zhes bya ba ni 'jig
[\[7b.3\]]rten na gzhon nu btsas ma thag pa 'khru ba'i phyir dang /_sa dang /_chu dang /_me dang /_rlung ste mi bskyod pa khams bzhi po sbyong ba'i phyir chus bkrus pa yin no/_/cod pan gyis ni phung po dag_/ces pa ni tha mal pa'i phung bo rgyal ba rnam par snang mdzad du bskyed pa dang /_'dreg mkhan gyis gtsug phud
[\[7b.4\]]gzhag pa yin no/_/dar dpyangs pha rol phyin pa dag_/ces bya ba ni rgyal ba don yod grub par bskyed ba dang /_gzhon nu'i rna ba phug pa yin no/_/gzhan yang rgyal ba rin chen 'byung ldan du bskyed par bya ba dang /_gzhon nu ma la btsas nas smra ba dang /_dgod pa la sogs pa las sbyang ba dang /_stong
[\[7b.5\]]pa nyid dang /_snying rje'i brda bstan pa dang mi 'gyur ba'i bde ba'i brda bstan pa dang /_sangs rgyas gsung rgyun mi 'chad pa dang zhes bya ba ni 'khor ba ji srid pa de srid du chos kyi 'khor lo 'jig rten du rgyun mi 'chad par bskor ba'i phyir dang /_nang du ni bde ba chen po'i sangs rgyas kyi gsung rgyun mi 'chad pa'i phyir dang /_
[\[7b.6\]]gzhan yang nyi zla gcig tu dag pa'o zhes gsungs te/_g.yas dang g.yon pa'i nyi zla'i ming can dang /_sgra gcan 'dzin gyi ming can gcig tu dag par bya ba'i phyir/_rdo rje dril bu mi 'gyur che/_/zhes bya ba'i dbang yin no/_/rdo rje brtul zhugs mi 'pho ba/_/yul dang dbang po dag ba'o/_/gzhan yang gzhon
[\[7b.7\]]nu skyes pa rnam par rtog pa med par 'dod yon lnga la longs spyod pa dang /_'pho ba'i bde ba las mi 'pho bar bya ba dang /_rgyal ba 'od dpag tu med par bskyed pa dang /_yul dang dbang po tha mi dad par bya ba'i phyir brtul zhugs kyi dbang yin no/_/ming ni byams pa la sogs dag_/ces bya ba ni/_gzhan yang
[\[8a\]]
[\[8a.1\]]gang gzhon nu bu btsas nas ming gi dus la bab par ni ming btags pa de byams pa la sogs pa tshad med pa bzhi'i rang bzhin can no/_/khro bo bzhi bskyed par bya ba'i phyir ming zhes bya ba'i dbang yin no/_/gzhan yang gang gzhon nu lo bcu drug lon pa la bag ma'i bya ba byed pa las
[\[8a.2\]]sbyang ba dang /_bu mo la ni lo bcu gnyis te/_dus de nas sa bon gyi bde ba 'byung ba ste/_sbyang ba'i phyir phyag rgya lag tu gtad pa tsam dang /_rgyal ba rdo rje sems dpa'i skur bskyed pa'i phyir/_snang ba sangs rgyas nyid du dag_/ces bya ba ni dbang yin no/_/de ltar dbang bdun gyi dag pa bstan nas/_da ni
[\[8a.3\]]dbang bdun po de yang longs spyod dang ldan pa rnams kyis rdul tshon gyi dkyil 'khor sngon du song ba las bla ma dam pa las blang bar bya ba yin la/_dbang bdun po ni 'di yin te/_dkyil 'khor bzhengs nas sbyin par bya/_/zhes gsungs pa yin no/_/bum pa dang ni gsang ba dang /_/shes rab ye shes
[\[8a.4\]]dngos por brjod/_/ces bya ba ni de ltar gong du dbang bdun po dag dang bcas par bstan nas/_da ni shes rab ye shes la sogs par ston par byed pa'o/_/slar yang shes rab chen po ni zhes bya ba ni 'jig rten las 'das pa'i dbang ngo /_/de yi ye shes mngon par brjod/_/ces bya ba la de yi zhes pa ni 'jig
[\[8a.5\]]rten pa'o/_/ye shes mngon par brjod ces pa ni drang ba'i bde ba mngon par brjod ba'o/_/de yang drang ba zhes brjod pas/_byis pa kha cig gis bsam pa las 'gyur ba dang mi 'gyur ba'i bde ba 'dra zhes dogs na/_de ni ma yin te/_ci'i phyir zhe na/_'gyur ba'i bde ba ni nu ma dang skrar ldan pa la brten pa'i phyir dang /_mi
[\[8a.6\]]'gyur ba'i bde ba ni rnam pa kun gyi mchog dang ldan pa'i phyag rgya chen mo shes rab kyi pha rol tu phyin pa sangs rgyas thams cad skyed par mdzad ma la brten pa'i phyir ro/_/de bas na drang zhes bya ba'i tshig gis dpe mtshon pa tsam la rjod par byed pa yin no/_/gzhan yang nu ma dang skrar ldan pa'i mi mo la shes rab
[\[8a.7\]]ces gsungs so/_/dbang po rnon pos ni de mchog tu mi gzung gi_/gang de'i gdul bar dka' ba'i skyes bu la gsungs pa yin no/_/de yang ji skad du/_re zhig mi mo shes rab yin/_/skyes bu thabs su shes par bya/_/zhes gsungs pa'i phyir ro/_/gzhan yang brda yis gsungs pa ni ji skad du/_bud med
[\[8b\]]
[\[8b.1\]]skye gnas pad+ma ste/_/skyes bu'i dbang po rdo rje brjod/_/ces gsungs pa lta bu'o/_/de bas na brda dang brda ma yin pa la rnal 'byor pas bslab par bya'o zhes bcom ldan 'das kyis gsungs so/_/khyad par gyi ngo bo brjod par bya ba'i phyir/_'gyur zhing 'gyur te zhes bya ba smos so/_/de bas gzhan ni rgyu
[\[8b.2\]]mthun pa de la 'jig rten pa thams cad ni zag pa dang bcas pa yin la/_zag pa dang bcas pa nyid kyi bye brag ni 'gyur ba dang mthun pa la sogs pa ste/_'dzag pa'i bdag nyid can no/_/mngon par dbang bskur rim gsum gyis/_/lus ngag yid ni yang dag dag_/bzhi pa ye shes dag pa ni/_/lus
[\[8b.3\]]ngag yid ni dag par byed/_/ces bya ba la de ltar brjod pa'i dbang bzhi pa yis ni lus ngag yid ye shes dang bzhi sbyor bar byed pa ste/_gsum po ni byis pa rnams kyis rtogs par byas pa'i phyir ro/_/bzhi pa ye shes la sogs pa bzhi char sbyong ba ni nges pa'i don to/_/de bzhin gshegs pa'i bka'
[\[8b.4\]]lung ngo /_/de yang ci skad du/_dang po mchog gi sangs rgyas las/_/'jig rten lta bu'i ye shes kyis/_/lus ngag yid ni nyon mongs pas/_/dka' bas 'jig rten dngos grub 'grub/_/mchog gi dngos grub thob mi 'gyur/_/'jig rten 'das la gzhol bas ni/_/skye 'gag med pa'ang 'grub
[\[8b.5\]]'gyur na/_/'jig rten lta bu smos ci dgos/_/de bas phyag rgya che la 'bad/_/ces gsungs so/_/de bas na bzhi bas ni thams cad sbyong zhing thams cad 'grub pa yin no/_/gzhan yang 'jig rten pa'i dpe brjod par bya ba'i phyir/_byis pa zhes bya ba la sogs pa smos te/_byis pa dang 'dra zhing yun
[\[8b.6\]]thung la mi brtan pa ni bum pa'o/_/ngar ma zhes pa ni byis pa'i yon tan ni yar ldan la/_'on kyang mi brtan pas dar ma ste gsang bya'o/_/rgan zhes pa ni gnyis po'i yon tan yar ldan la 'on kyang 'gyur zhing mi rtag pa ste shes rab ye shes so/_/bzhi pa dag ni skye dgu'i bdag_/ces bya ba smos te/_
[\[8b.7\]]skye dgu thams cad gnyis su med pa'i ye shes su bskrun zhing skyed par mdzad pas na skye dgu'i bdag po yin zhing /_yon tan pa bzhi po thams cad rdzogs pa'i phyir mi ldog pa'i dbang zhes kyang bya'o/_/de yang nang du brjod na gang yin snyam pa la/_shes rab nu ma yan lag ni/_/zhes smos te/_shes rab
[\[9a\]]
[\[9a.1\]]ni mi mo yin la/_nu ma'i yan lag ni nu ma'i yan lag gnyis/_reg las byang chub sems 'pho bde/_/zhes pa ni nu ma gang yin pa de la reg pa'i bde ba ni 'gyur pa'i bde ba ste/_de ni gang phyir byis pas bde ba thob pa yin pa de'i phyir byis pa'o/_/dkar 'dzin gyis ni byis pa
[\[9a.2\]]de dbang bskur ba yin te/_de ni gsang sngags kyi tshul 'di la bsnyen gnas yin no/_/gzhan yang gsang ba ni mi mo ste nu ma dang skrar ldan pa'o/_/mnyes zhes pa'i sgras ni snyoms par zhugs pa'o/_/yun ring ba'i sgras ni bum pa las bye brag tu byas pa yin la/_de ni nyis 'gyur ro/_/des na dar la
[\[9a.3\]]bab par shes par bya'o/_/skyes zhes pa ni bde ba'o/_/gang gis snyam pa la byang chub sems zhes bya ba gsungs te/_kun rdzob kyi byang chub kyi sems kyis so/_/de yang mi brtan pas na/_'pho ba zhes gsungs so/_/de bas na 'pho ba'i bde ba'o/_/gang phyir gsar las bde thob pa/_/zhes pa ni
[\[9a.4\]]gsang ba la brten nas skyes bu 'dod chags can rnams kyi bde ba 'byung ba yin no/_/dar la bab pa de dbang bskur zhes pa ni byis pa la ltos pa'o/_/de nyid ni dge bsnyen no/_/yun ring gsang ba mnyes las skyes/_/zhes pa ni yun rings pa ni bum pa dang gsang ba ste/_sum 'gyur ro/_/de nyid
[\[9a.5\]]dge tshul yin no/_/rdo rje rtse mo ni nor bu'i rtse mo'o/_/mthun zhes pa ni yun ring du gnas pa la bya'i thams cad du mi 'dzag pa ni ma yin no/_/gang phyir rgan dang mthun gyur bas/_/zhes pa ni rgan po dang 'dra zhing yun ring ba'o/_/de nyid ni shes rab ye shes dbang bskur zhes bya ba ste/_zag pa
[\[9a.6\]]dang bcas pa'i bde ba mthar son pa'o/_/gzhan yang de ni 'dod pa'i khams kyi bde ba mthar gtugs pa yang yin no/_/da ni phyag rgya chen mo zhes bstan pa'i phyir/_phyag rgya che la zhes smos te/_yangs ba dang rgya che ba dang kun du bzang mo dang /_nam mkha' ltar dogs pa med pa gang yin pa
[\[9a.7\]]de ni phyag rgya chen mo zhes bya'o/_/rjes chags pas zhes pa ni gang la rjes su chags pa'i dbang ni phyag rgya chen mo'i dbang ngo /_/ji ltar rjes su chags par bya zhe na/_gang la'ang mi gnas par bya'o/_/de de ltar chags par bya'o/_/rgyu mthun la skyes bde ba gang /_/zhes bya ba la/_rgyu mthun ni thogs
[\[9b\]]
[\[9b.1\]]ba med pa'i rgyu las thogs pa med pa'i 'bras bu skye bar mthun pa'i phyir ro/_/de skad du yang /_sa bon gang dang gang las ni/_/de dang de yi 'bras bu 'byung /_/zhes gsungs pas/_gang phyir rgyu mthun nyid du 'gyur/_/zhes pa ni rgyu bsgom par bya ba med pa las 'bras bu 'dzin pa med pa'i ye shes
[\[9b.2\]]su 'byung ba'o/_/phyag rgya chen mos de dbang bskur/_/zhes pa ni de ltar brjod pa'i dbang la skyes bu 'ga' zhig zhugs pa de phyag rgya chen mo'i dbang du zhugs pa yin la/_des na/_dge slong dgra bcom zag pa zad/_/ces bya ba yang yin no/_/de nyid ni dus gsum gyi sangs rgyas thams cad
[\[9b.3\]]bskrun pas/_skyob pa thams cad skyed mdzad ma yin la/_gsum po las gtso bor 'gyur ba dang brtan pa dang 'di dang gzhan gnyis ka'i phun sum tshogs pa skyes pas skye dgu'i bdag po de zhes bya zhes gsungs so/_/de lta bu'i stobs kyis kun rdzob kyi byang chub kyi sems rtse mo gyen du
[\[9b.4\]]bltas pa'i dus na/_rdo rje nor bu'i rtse mo nas sprul ba'i bar du/_rdo rje sems dpa' lhan cig skyes pa'i sku dang /_de nyid chos kyi 'khor lor sems dpa' chen po zhes bya ba ni chos kyi sku'o/_/de nyid longs spyod kyi 'khor lor/_/mi 'gyur gnyis med byang chub sems/_/zhes bya ba longs spyod
[\[9b.5\]]rdzogs pa'i sku'o/_/de nyid bde ba chen po'i 'khor lor dam tshig sems dpa' 'di yin zhing zhes bya ba sprul pa'i sku'o/_/gzhan yang lugs las bzlog pa'i dus su ni de nyid bzlog par shes par bya'o/_/rdo rje rnal 'byor rnam pa bzhi/_/zhes bya ba ni de ltar 'gyur ba'i 'pho ba med pa'i bde ba chen
[\[9b.6\]]po ni sku'i rdo rje la sogs pa rnam pa bzhi yin la/_de nyid dus thams cad la dbang du gyur pas/_dus kyi 'khor lo 'di ru brjod/_/ces bya'o/_/rnal 'byor rnams la thar ster ba/_/zhes pa ni shes rab chen po de nyid do/_/'di nyid ces bya ba ni shes rab chen po 'di nyid do/_/bsgrub par bya ba
[\[9b.7\]]ni zhes bya ba ni nyams su blangs pa'i thabs so/_/de nyid gang yin zhe na/_ma bsams pa'i snang ba dang zhes gsungs te/_ma bsams pa ni bsam du med pa yin la/_snang ba ni de'i dbang gis bskyed pa'i rtags bcu'o/_/rtags de yang mtshan yang dag par brjod pa las ji skad du/_shes rab ye shes me bo che/_/'od
[\[10a\]]
[\[10a.1\]]chen rnam par snang bar byed/_/ye shes snang ba lam me ba/_/'gro ba'i mar me ye shes sgron/_/gzi brjid chen po 'od gsal ba/_/sngags mchog mnga' bdag rig sngags rgyal/_/zhes gsungs te/_shes rab ye shes ni gong du brjod pa'i ma bsams pa nyid do/_/shes
[\[10a.2\]]rab stong pa nyid de ni 'phags pa shes rab kyi pha rol tu phyin pa las ji skad du lha'i dbang po brgya byin gyis tshe dang ldan pa rab 'byor la dris pa/_'phags pa rab 'byor gang shes rab kyi pha rol tu phyin pa la rnal 'byor du byed par 'dod pa des ji skad du bslab par bya/_de skad ces smras pa dang /_tshe dang ldan pa rab 'byor
[\[10a.3\]]gyis/_lha'i dbang po brgya byin la 'di skad ces smras so/_/lha'i dbang po brgya byin gang shes rab kyi pha rol tu phyin pa la rnal 'byor du byed par 'dod pa des nam mkha' ltar thogs pa med pa la bslab par bya'o zhes gsungs so/_/shes rab chen po la dmigs par bya ba'i don 'di ni gang gsang ba 'dus pa las
[\[10a.4\]]kyang ji skad du/_dngos po med las sgom pa med/_/bsgom par bya ba dngos po min/_/de ltar dngos dang dngos med par/_/bsgom pa dmigs su med pa'o/_/zhes gsungs so/_/de bas na shes rab chen po zhes bya ba ni thogs pa med pa'i stong ba nyid yin par khong du chud par bya'o/_/shes rab de lta bur kho na
[\[10a.5\]]las spyod dang grol brnyed par 'gyur te/_de yang ji skad du/_bsam du med pa de bsams na/_/de las 'dzin pa 'thob par 'gyur/_/zhes gsungs so/_/de bas na de lta bu la gnas pa'i rnal 'byor ba la yid ches par byed pa'i rtags ni/_du ba la sogs mtshan med/_/zhes bya ba 'byung bar gsungs
[\[10a.6\]]so/_/de yang ji skad du/_bsam bya bsam par mi bya dang /_/nyin mtshan gcig tu yongs rtogs bya/_/gal te nyams myong ma byung ba/_/de tshe nga yis brdzun smras yin/_/zhes gsungs la/_nyams su myong ba yang du ba la sogs pa'i rtags yin gyi/_gzhan ni ma yin no/_/de yang rnal 'byor pas
[\[10a.7\]]re ba dang dogs pa la sogs pa'i rtog pa rnams spangs la/_nyin mtshan gcig tsam yang dmigs pa rtse gcig tu bzhag na yin gyi gzhan du ni ma yin no/_/de nyid legs par bstan pa ni/_/shes rab gzugs ni mkha' mnyam dang /_/zhes gsungs te/_thogs pa med pa'i yid yin no/_/de nyid rtag
[\[10b\]]
[\[10b.1\]]pa dang chad pa las grol bar bstan pa'i phyir/_yod dang med las rnam par 'das/_/zhes gsungs so/_/sems kyis bcos pa bdud du bstan pa'i phyir/_sems kyi rkyen gyis don rnams dang /_/zhes gsungs so/_/sems kyis bcos pas ni zab mo nyid rnyed par mi 'gyur ro/_/gzhan yang ting nge
[\[10b.2\]]'dzin la rdul tshon gyi dkyil 'khor spang bar bya ba'i phyir/_rdul phran las skyes tshogs pa rnams/_/kun du yongs su spang bas so/_/zhes bya ba gsungs te/_rdul tshon gyi dkyil 'khor la brtags pas yid ches par 'byung bar mi 'gyur ro/_/de ltar kun du rtog pa thams cad spangs ba la 'di rnams 'byung
[\[10b.3\]]bar 'gyur te gang zhe na/_du ba zhes bya ba dub lta bu'i snang ba yin gyi du ba nyid ni ma yin no/_/smig rgyu yang de ltar mthong ba'o/_/me khyer ni mkha' gsal ltar snang ba'o/_/mar me yang mar me ltar snang ba yin gyis/_dngos po ni ma yin no/_/'bar zhes pa ni me'i 'od kyi snang ba lta bu'o/_/zla ba ni zla ba
[\[10b.4\]]lta bur snang ba'o/_/nyi ma ni nyi ma lta bur snang ba'o/_/mun can sel zhes pa ni sgra gcan gyi snang ba'o/_/cha shas zhes pa ni glog ltar 'byung ba'i snang ba'o/_/thig le che zhes pa ni du ba mjug rings lta bu'i 'od kyi dkyil 'khor sngon por snang ba'i mthong ba'o/_/de ltar na snang ba bcu yin te/_de dag kyang kha cig
[\[10b.5\]]ni nub mo snang la nyin mo mi snang ba'o/_/kha cig ni nyin mo snang la nub mo mi snang ba yod do/_/de yang bsdus pa'i tshul gyis rtags snga ma gcig yin par dgongs so/_/rlung rnam pa lnga yin pas na lnga'o/_/gcig nyid shes pa gyur pa'i dbang gis du mar snang bas na gcig yin no/_/de ltar brjod pa de yang
[\[10b.6\]]phal che ba la dgongs pa yin gyi/_gang zag gi bsam pa'i dbang gis ni rtags mtha' yas par rtogs par bya'o/_/slob dpon la la dag gi zhal snga nas ni du ba la sogs par snang ba ma yin gyi/_ting nge 'dzin brtan pa dang /_brtan pa ma yin pa skad cig gis tshad du rjod par byed do/_/sna tshogs
[\[10b.7\]]gzugs ni rab tu gsal/_/zhes bya ba ni de lta bu du ba la sogs pa'i rtags sna tshogs pa la dmigs pa'o/_/'di'i rgyas pa ni tsakra saM ba ra'i 'grel pa byang chub sems dpa' phyag na rdo rjes mdzad pa las khong du chud par bya'o/_/mig gnyis ma phye ma btsums pas/_/zhes bya ba ni rnal 'byor brtags
[\[11a\]]
[\[11a.1\]]la 'dun pa rnams kyi bya ba yin gyi/_thams cad du ma yin no/_/nyin mo dang mtshan mo dang blag pa med pa zhes bya ba gsum yod de/_de yang bla ma'i man ngag las khong du chud par bya'o/_/lha ri spyan thob par bya ba'i phyir/_'dun pa dang ldan pa rnams kyis gzung bar bya ba ma yin no/_/gang
[\[11a.2\]]gis stong bar ma brtags pa/_/zhes pa ni so sor bsdud pa sprin med pa'i nam mkha' lta bu'o/_/de nyid la gzugs bcu'o/_/rmi lam lta bur mthong ba'o/_/de lta bu'i ting nge 'dzin la dmigs par bya ba yin pas na/_gzugs de rtag tu bsgom par bya/_/zhes gsungs so/_/med pa'i gzugs la bsgom
[\[11a.3\]]pa ni/_/rnal 'byor rnams kyis de bsgoms min/_/zhes pa ni bsgom par bya ba'i yul med par ston to/_stong bar ma brtags lta ba'i phyir/_/zhes bya ba ni bsgom par bya ba'i shes pa med pa ston to/_/de nyid ni/_dngos dang dngos po min/_/zhes bya ba yin no/_/de nyid dpes bstan par bya ba'i
[\[11a.4\]]phyir/_ji ltar me long bkra ba gcig la ni/_/zhes smos pa yin te/_me long ni mtshon pa tsam yin la/_chu dang tsher ma can gyi shing dang /_mthe bong la sogs pas so/_/dngos med las skyes bu mos mthong /_/zhes pa ni rkun po la sogs pa ma mthong ba'i don lkog tu gyur pa mthong bar byed pas de bzhin
[\[11a.5\]]du/_/mkha' la de bzhin rnal 'byor bas/_/zhes pa ni me long dang 'dra ba'i nam mkha' dri ma med pa la'o/_/sus she na/_rnal 'byor bas zhes gsungs pa yin la/_rnal 'byor gyi sgra yang snyoms par 'jug pa la yin gyi gang la gnyis su snang bde ni ma yin no/_/de nyid ni dus gsum gcig tu snang
[\[11a.6\]]ba'i de kho na nyid do/_/de yang gang zhe na/_'das dang ma 'ongs chos de bzhin/_/zhes gsungs te/_'das pa dang ma 'ongs pa dang da ltar gyi chos ni snying po med pa dang /_stong ba dang /_gso ba dang /_gsog dang /_brdzun pa dang /_sgyu ma dang /_mig yor la sogs par shes pas so/_/de yang dang po de ltar rtogs
[\[11a.7\]]pa'i rjes la du ba la sogs pas mthong ste/_rtags la 'dun pa'i rnal 'byor pa la'o/_/de'i rjes la dus gsum gyi don lkog tu gyur pa skad cig la shes pa 'byung ngo /_/yang nam mkha' zhes pa ni sems kyi nam mkha' rtogs par bya'o/_/sems kyi nam mkhar gnas pa las rnam par rtog pa thams cad rang
[\[11b\]]
[\[11b.1\]]zhi ba'i bde ba chen po 'byung ba las/_sangs rgyas kyi gzugs zhes kyang bya ba'o/_/ji skad du yang dang po'i sangs rgyas las/_phyi rol nam mkha' ma yin pa'o/_/sems kyi nam mkha' dbus gnas pa/_/mi rtog pa la rab sbyar na/_/mi bdag rmad byung bde chen bskyed/_/zhes gsungs so/_/rgyu de'i phyir/_
[\[11b.2\]]'di med pas na zhes bya ste/_yid kyi nam mkha' chen po ste/_/so sor sdud pa'o/_/dngos yod min zhes pa ni rtags la 'dun pa rnams la phyir snang ba'i rtags kyang don logs par yod pa ma yin pa'o/_/dngos po stong ba'i don du ni du ba la sogs pa'o/_/mthong ba ni rtogs pa'o/_/de nyid dngos po med
[\[11b.3\]]pa'i don yin pa zhes bya ste/_do bo med pa las 'byung ba'am/_yang de rnams nyid rang bzhin gyis stong ba'o/_/de'i dpe ni/_rmi lam sgyu ma mig 'phrul mtshungs/_/zhes bya ba sgyu ma'i dpe bcu gnyis dang 'dra ba'o/_/'jig rten pa'i dper bya ba las 'das pa ni/_chos can med pa las chos zhes gsungs pa yin no/_/
[\[11b.4\]]skye ba ni 'byung ba'o/_/'di ni zhes pa ni bde ba chen po'o/_/mthong ba zhes pa ni rtogs pa kho na'o/_/dpe bstan pa'i phyir yid bzhin nor ltar zhes gsungs te/_dper na yid bzhin gyi nor bu'am dpag bsam gyi shing ngam bum ba bzang po ltar sems can mtha' yas pa'i re ba ste bsam pa thams cad rdzogs
[\[11b.5\]]par mdzad pa yin no/_/gong du brjod pa'i dpe nyid bstan pa'i phyir/_gzhon nu ma ste/_grong ba'i chos kyis mgos pa'i phyir ro/_/bra ni gong du bstan pa'o/_/ma mthong ba'i rkun po zhes ba ni mtshon pa ste/_don lkog tu gyur ba gzhan yang ngo /_/mthong zhes pa ni bra de rnams la'o/_/pra de rnams la nyi tshe ba'i
[\[11b.6\]]mig gis blta ba de bzhin du rnal 'byor pas nam mkha' dri ma med pa la nyi tshe ba'i dmigs pas lta ba de nyid kyis bskyod ces bya ba ni rtags la 'dun pa rnams kyis mig btsums pas so/_/sgrub pa po yis gzigs zhes pa ni rnal 'byor ba yis yod pa dang med pa las grol ba'i bdag nyid du lta ba yin pa'i phyir
[\[11b.7\]]gal te yod pa'i gzugs mthong na bdag gi gdong ba dngos kyang me long la sogs pa'i nang du cis mi mthong zhes bya ba'i don to/_/'on te med pa'i gzugs mthong na/_ri bong gi rwa zhes pa ni mtshon pa tsam ste/_nam mkha'i me tog dang mo gsham gyi bu mo la sogs pa ji ltar min te/_ci'i phyir mi mthong zhes bya
[\[12a\]]
[\[12a.1\]]ba'o/_/mig gzhan gyis ni zhes bya ba la rnal 'byor pas mthong gi/_/gzhan gyis mi mthong zhes bya'o/_/bdag gi mig gis zhes bya ba la sgrib pa dang bral ba'i mig gis so/_/mi mthong zhes bya ba ni du ba la sogs pa'o/_/'o na ji ltar mthong zhe na/_skye ba med pa mthong ba ni
[\[12a.2\]]gzod ma nas skye ba med pa'i chos ma mthong ba mthong ba zhes bya ste/_dper na bu mo gzhon nu ma zhes bya ba la lo bcu gnyis man chad lon pa mngal gnas su mi rung ba'i bu mthong ba lta bu'o/_/de ltar so sor sdud pa legs par bstan nas/_da ni bde ba chen po spel ba bstan pa'i phyir/_gzugs mthong de
[\[12a.3\]]yi 'og tu ni/_/zhes bya ba gsungs te/_de ltar du ba la sogs pa'i rtags bcu po mthong nas/_gal te zla ba'i rgyun bcad par ma gyur pa de lta na ni/_steng dang 'og tu rtsa gsum la/_/zhes bya ba smos te/_brkyang ma dang /_ro ma dang /_kun 'dar ma'i ming can te steng gi rtsa gsum mo/_/'og tu ni dri chen
[\[12a.4\]]dri chu sa bon gyi lam mo/_/lus ngag sems kyi dgag pa'i phyir/_/zhes gsungs te/_lus dang ngag gi rang bzhin can gyi rlung gi rgyu ba dgag pa ni steng du yin la/_dri chen dri chu'i sa bon ni 'og gi dgag pa'o/_/rgyun mi 'chad par srog rtsol bya/_/zhes pa ni nyin dang mtshan du'o/_/srog dang
[\[12a.5\]]rtsol bas ni rlung yongs su sbyangs pa la sogs pa'o/_/sngon du 'gro bas 'dzin pa ston to/_/nyi zla sgra gcan ni steng du'o/_/dri chen dri chus bon 'bab pa'i lam zhes pa 'og tu'o/_/chu me stong pa zhes pa ni g.yas kyi steng 'og dang /_dbus ma'i steng gi rigs so/_/sa rlung ye shes zhes pa ni g.yon pa'i
[\[12a.6\]]steng 'og dang dbus ma'i 'og ma'o/_/ye shes kyi khams kyi rigs so/_/gang rnams nyi zla mun can ni/_/zhes pa ni steng gi ming gi rnam grangs so/_/de nyid kho na steng du lus ngag sems kyi rtsa de rnams zhes bya'o/_/srog dang thur sel rim pa yis/_/zhes pa ni 'og tu thur sel yin la steng du srog
[\[12a.7\]]yin no/_/dri chen dri chu sa bon 'bab pa ni 'og tu'o/_/da ni steng 'og gi rtsa drug po nyid rigs drug tu bstan par bya ba'i phyir/_thabs kyi sku ni zla ba la/_/zhes pa ni steng gi g.yon pa 'du byed rlung zhes bya ba sangs rgyas don yod grub pa'i rang bzhin no/_/shes rab gsung ni nyin mo mi/_/zhes pa ni steng gi
[\[12b\]]
[\[12b.1\]]g.yas pa tshor ba me'i khams zhes bya ba sangs rgyas 'od dpag med 'od kyi rang bzhin no/_/shes rab sku ni dri chen rtsa/_/zhes bya ba ni 'og gi g.yon pa gzugs sa'i khams zhes bya ba sangs rgyas rnam par snang mdzad kyi rang bzhin no/_/dri chu 'bab pa gtso bo'i gsung /_/zhes pa ni 'og gi g.yas pa 'du
[\[12b.2\]]shes chu'i khams zhes bya ba sangs rgyas rin chen 'byung ldan gyi rang bzhin no/_/steng 'og sems kyi rtsa gnyis ni/_/sa bon 'bab dang mun can ma/_/thabs kyi thugs ni mun pa can/_/zhes pa ni steng gi dbus mar rnam par shes pa nam mkha'i khams zhes bya ba sangs rgyas mi bskyod pa'i rang
[\[12b.3\]]bzhin no/_/sa bon 'bab ma shes rab kyi/_/zhes pa ni 'og gi dbus ma mchog tu mi 'gyur ba ye shes kyi khams zhes bya ba sangs rgyas rdo rje sems dpa'i rang bzhin no/_/sku gsung thugs kyi rnal 'byor gyis/_/steng 'og rigs drug 'di nyid de/_/zhes bya ba ni de ltar brjod pa'i rim pas chu dang rlung dang
[\[12b.4\]]nam mkha'i khams ni sa bon las byung ba ste/_pha dang 'brel ba can gyi rigs so/_/sa dang me dang ye shes kyi rdul las byung ba ste/_ma dang 'brel ba can gyi rigs so/_/de yang 'di skad du gsang ba 'dus pa bshad pa'i rgyud lha mo bzhis yongs su zhus pa zhes bya ba las/_pha las skyes pa gsum
[\[12b.5\]]tsam na/_/de bzhin ma las skyes pa gsum/_/de dag drug tshogs gong bu las/_/mi rnams ji ltar skye ba lags/_/zhes gsungs so/_/thabs dang shes rab sku dngos kyis/_/lus can rnams la yang dag gnas/_/zhes bya ba ni de ltar brjod pa'i rigs drug po ni skye 'gro thams cad la thabs
[\[12b.6\]]dang shes rab kyi tshul du gnas zhes dgongs so/_/steng 'og lhag ma'i rlung gis ni/_/lus ngag rtsa la 'chi ltas yin/_/zhes bya ba ni 'dir mdor bsdus pa yin gyi/_rgyas par ni 'og nas ston to/_/da ni dbus ma'i rang bzhin bstan par bya ba'i phyir/_mun can sa bon 'bab ma las/_/skye dang
[\[12b.7\]]'chi ba gnas pa yin/_/zhes gsungs te/_ma'i mngal nas skyes pa la thug pa de srid du ni lus can zhes bya ba ni rlung gnas pa yin la/_de'i stobs kyis mngon par shes pa 'byung bar yang shes so/_/gzhan yang 'chi ba'i dus su rlung thams cad 'dus nas der 'jug ces gsungs so/_/de yang
[\[13a\]]
[\[13a.1\]]dang po'i sangs rgyas las ji skad du/_shi dang rgyal dang ting 'dzin 'thob/_/gnyis gnyis 'khrig pa'i gnas skabs te/_/gnas skabs bzhi la 'jug 'gyur gyis/_/gzhan dag tu ni 'jug pa med/_/ces gsungs so/_/yang 'og gi sa bon 'bab ma las ni gang ma'i mngal na gnas pa de na
[\[13a.2\]]sa bon gyi rnam pa gnas la 'chi ba'i dus na ni lam de nas sa bon 'byung bas 'chi ba yin no/_/de yang dbang 'di nyid las ji skad du/_lus can thams cad 'chi ba ni/_/zla ba'i bdud rtsi thur du 'gro/_/zhes gsungs so/_/skye dang 'chi ba'i dus dang ni/_/zhes pa ni gong du bstan pa nyid dang /_'khrig las kyi
[\[13a.3\]]sa bon 'bab pa'o/_/zhes pa ni 'og gi dbus ma de nas so/_/gzhan yang rlung gi dbang du byas nas lus can thams cad tha mal par gsungs pa ni/_nyi ma 'pho dang mnyam pa la/_/zhes bya ba gsungs te/_nyi ma ni g.yas pa'o/_/'pho ba ni g.yon du'o/_/mnyam pa ni gnyis ka nas so/_/mun can ma ni
[\[13a.4\]]steng du 'bab/_/ces pa ni mnyam du 'bab pa'i rlung steng nas 'bab pa'o/_/dus sbyor 'byung ba'i mngon mtshams su/_/dbus ma yis ni mnyam par 'bab/_/ces pa ni gzhan yang dus sbyor bcu gnyis po re re yang g.yas pa dang /_g.yon pa las drug drug tu 'bab pa ste/_de yang drug pa ni ye shes
[\[13a.5\]]can zhes bya ba gnyis ka nas/_mnyam du 'bab pa yin no/_/lhag ma ni g.yas g.yon nas dkyil 'khor lnga lnga 'bab pa yin te/_de yang ye shes can zhes bya ba nyid mngon mtshams zhes bya bar dgongs so/_/de nyid/_dbus ma yis ni mnyam par 'bab/_/ces bya ba yin te/_rkang pa dang bcas
[\[13a.6\]]lnga bcu drug_/ces pa ni dkyil 'khor lnga lnga po re re nas bcu gcig dang bzhi cha re re dbus mar 'jug cing rgyu ste/_/de ltar dkyil 'khor lnga las lnga bcu rtsa drug dang bzhi cha gcig ni dbus ma'i rgyu yin la/_de lta bu nyid bcu gnyis su bgres pa las nyi khri chig stong drug brgya nyin mtshan la tshang bar gnas
[\[13a.7\]]so/_/'byung 'jug dbugs so mi dbang kye/_/zhes pa ni gong du brjod pa de nyid dbus ma'i 'byung 'jug go/_/mi dbang kye zhes pa ni bod pa'o/_/bdun cu rtsa lnga lhag pa yis/_/drug brgya nyin mo mtshan mo'o/_/zhes pa ni nyin zhag tshang ba la 'pho ba bcu gnyis yin zhing /_'pho ba re re nas rkang pa
[\[13b\]]
[\[13b.1\]]dang bcas pa lnga bcu rtsa drug dbus mar rgyu ste/_de nyid bcu gnyis su bgres pas nyin zhag gcig la drug brgya bdun cu rtsa lnga rgyu'o/_/gang yang drug brgyas lhag pa yis/_/stong phrag nyi shu rtsa gcig ste/_/zhes pas ni nyi khri chig stong drug brgya nyid yin te de yang brtsi sti ba'i lugs ni gcig gis
[\[13b.2\]]mtshan ma'i 'og tu thig le gsum bkod la/_de la nyi shu rtsa gcig gis bsgyur bas nyi khri chig stong nyid du gnas pa las/_de la drug khri mtshan ma'i 'og tu thig le gnyis gnas pas nyi khri chig stong drug brgya'o/_/g.yas pa dang ni g.yon pa'i rtsar/_/'di yis dman pa rnams 'bab phyogs/_/zhes
[\[13b.3\]]pa ni nyi khri chig stong drug brgya'i nang nas drug brgya bdun cu rtsa lngas dman pa'i lhag ma ni nyi khri dgu brgyas nyi shu rtsa lngar gnas pa yin te/_g.yas pa dang ni g.yon pa'i rgyu'o/_/nyi khri dgu brgya nyi shu rtsa lnga las kyang /_la la tsA dang ra sa nA/_/zhes bya ba g.yas g.yon so so nas khri bzhi brgya drug cu
[\[13b.4\]]rtsa gnyis dang rkang pa gnyis su rgyu ba yin te/_phye bas gsum dang bcas lo gsum/_/zhes pa ni zla ba phyed dang gnyis dang lo gsum mo/_/de cis 'gyur zhe na/_lo brgya yis ni dbus mar 'gyur/_/zhes gsungs te/_gang yang skyes bu tshe lo brgya pa de la'o/_/de la lo brgya la ni zhag sum khri drug
[\[13b.5\]]stong yin la/_sum khri drug stong gang yin pa de drug brgya bdun cu rtsa lngas bgres par 'gyur bas bye ba phrag bzhi dang sum 'bum gyis lhag pa'i sa ya phrag gnyis su 'gyur bar shes par bya'o/_/steng du g.yas dang g.yon pa ni/_/nyi zla lug dang ser skya gzhan/_/zhes pa ni nyi ma dang zla ba'i ming can la mu stegs
[\[13b.6\]]can gzhan rnams zhugs pa'i phyir/_lug dang ser skya zhes bya ba gsungs so/_/yang na nyi zo steng ngo /_/lug dang ser skya ni 'og go_/chu dang me'i rang bzhin zhes pa ni g.yas pa'i steng 'og go/_/pad+ma rin chen 'dzin pa ni/_/zhes pa ni de bzhin gshegs pa'i rigs su bzhag pa'i tshul lo/_/'og tu
[\[13b.7\]]dri chen dri chu 'bab/_/ces pa ni 'og gi g.yon pa dang g.yas pa'o/_/sa dang rlung gi rang bzhin zhes pa ni g.yon gyi steng 'og tu'o/_/g.yas pa dang ni g.yon pa'i rtsa/_/zhes pa ni go sla'o//_/'khor lo ral gri 'dzin pa zhes pa ni/_de bzhin gshegs par bzhag pa'i tshul te/_g.yon gyi steng 'og rim
[\[14a\]]
[\[14a.1\]]bzhin du/_/steng du dbus ma 'og tu g.yas/_/zhes pa ni go sla'o/_/sgra gcan dang ni sa bon 'bab/_/ces pa ni dbus ma'i steng 'og go/_/stong ba'i ye shes rang bzhin te/_/zhes pa ni steng 'og gi rim pa bzhin du'o/_/rdo rje 'dzin ni steng mi bskyod pa'o/_/rdo rje 'dzin pa
[\[14a.2\]]ni 'og rdo rje sems dpa'o/_/zla ba'i lam ni dri chen rtsa/_/zhes pa ni g.yon pa'i steng 'og go/_/nyi mas dri chu 'bab pa'o/_/zhes pa ni g.yas pa'i steng 'og go_/skye 'chi mnyam du 'dod chags la/_/zhes pa ni dbus ma'i ming can no/_/sgra gcan sa bon 'bab pa'o/_/zhes pa ni steng 'og go/_/steng
[\[14a.3\]]'og gi rnam grangs bstan pa'i phyir/_gang zhig lte steng kun 'dar ma zhes pa ni de yang lte ba'i steng yan chad du dbus ma'i ming gi rnam grangs yin gyi/_'og gi ni gzhan yin no/_/de bas na/_mun 'ba' zhig tu yid bzangs te/_/zhes gsungs pa de yin no/_/gang 'og nam mkha'i gdong de ni/_/
[\[14a.4\]]zhes pa ni 'og gi rnam grangs ston par byed pa ste/_de yang /_sa bon 'bab pa dung can ma/_/zhes gsungs so/_/lte ba'i pad+ma'i snying mgrin dang /_dpral ba gtsug tor 'dam skyes la/_/zhes pa ni 'khor lo'i gnas bstan pa'o/_/sa chu me rlung stong pa ni/_/zhes pa ni rlung lnga'o/_/bsdus pa
[\[14a.5\]]yis ni 'bab pa'o/_/zhes pa ni g.yas nas rgyu ba'o/_/gshegs pa dang ni byon pa ste/_/zhes pa ni rlung lnga'o/_/skyes pa yis ni sa la 'jug_/ces pa ni g.yon pa nam mkha' rgyu ba'o/_/lte ba nas ni lte ba'i dbus/_/zhes pa ni pad+ma bzhi'o/_/kun 'dar mas ni byon zhing gshegs/_/zhes pa
[\[14a.6\]]ni dbus ma'i rgyu ba'o/_/lte gsang nor bu pad+ma zhes pa ni sbrul ba dang /_gsang ba dang /_rdo rje nor bu gsum pa'o/_/lus ngag sems ni 'bab ma ste/_/zhes pa ni sku gsum gyi tshul gyis so/_/gshegs pa dang ni byon pa de/_/zhes pa ni a wad+hU tI'i rgyu ba gnyis so/_/sdud dang skyed pa'i gzugs
[\[14a.7\]]can ma/_/zhes pa ni rgyu ba gnyis po'i phyir 'byung ba dang nang du 'jug pa'o/_/skyes bu kun la dung can ma/_/zhes pa ni 'og gi dbus ma de nyid skyes bu kun la ming du btags pa ste/_khrag gi rgyu ba med pa'i phyir ro/_/thur sel rlung ni 'bab par byed/_/ces pa ni dbus ma de nyid nas rlung gi dus su thur du
[\[14b\]]
[\[14b.1\]]sel ba'i rlung 'bab pa yang yin no/_/'di ni bud med bde ba yis/_/zhes pa ni 'khrig pa'i dus su'o/_/sa bon zhes pa ni dus der sa bon 'bab pa'o/_/dus su zhes pa ni nag po'i phyogs so/_/khrag 'bab ces pa ni dus der rtsa de nas khrag rgyu ba'o/_/steng gi g.yas dang g.yon pa ni/_/thabs dang shes
[\[14b.2\]]rab sku yi tshul/_/zhes pa ni steng gi g.yas g.yon no/_/'og gi dri chen dri chu 'bab/_/ces pa ni 'og gi g.yas g.yon no/_/rdul dang sa bon 'bab pa ni/_/zhes pa ni 'og gi dbus ma'o/_/rdul 'bab phyir na tsaN+Da li/_/zhes pa ni dus der reg tu mi rung ba'i phyir ro/_/sa bon 'bab phyir nam
[\[14b.3\]]mkha'i gdong /_/zhes pa ni bde ba chen po nam mkha'i nang nas 'bab pa rtsa der 'ong ba'i phyir ro/_/steng du rigs ngan bud med la/_/zhes pa ni steng gi dbus ma'i de nyid bud med rnams la khrag 'bab pa'i phyir rigs ngan no/_/skyes bu la ni kun spangs brjod/_/ces pa ni bde ba'i stobs kyis
[\[14b.4\]]rtog pa spangs pa'i phyir ro/_/rtag par g.yon pa'i rtsa la ni/_/zhes pa ni sna bug g.yon pa nas so/_/rnam shes la sogs dkyil 'khor lnga/_/zhes pa ni rnam par shes pa nam mkha' nas rgyu ba'o/_/lnga ni 'byung ba lnga'o/_/g.yas pa'i rtsa la sogs te zhes pa ni g.yas pa'i sna bug nas dbugs
[\[14b.5\]]sa nas rgyu ba'o/_/dbus su drug pa 'bab pa'o/_/zhes pa ni sna bug gnyis ka nas dus mnyam du 'bab pa ni drug pa ye shes kyi rlung ngo /_/lte ba'i pad+ma'i 'dab ma la/_/zhes pa ni sprul pa'i 'dab ma la'o/_/dkyil 'khor drug cu rim pa bzhin/_/zhes pa ni chu tshod drug cu'o/_/dus sbyor g.yas dang
[\[14b.6\]]g.yon pa la/_/zhes pa ni g.yas dang g.yon las dus sbyor bcu gnyis kyi tshad du 'byung ba'o/_/lug sogs khyu mchog la sogs so/_/zhes pa ni dus sbyor kyi ming ngo /_rtsa ba g.yon dang de nas g.yas/_/steng dang dbus su rim pas rlung /_/zhes pa ni 'byung ba lnga po de yang sna bug g.yas g.yon gyi
[\[14b.7\]]phyogs bzhi dbus dang lnga nas 'byung ba lnga rim bzhin du 'byung ba'o/_/dkyil 'khor re re'i dbyu gu las/_/zhes pa ni sa chu me rlung nam mkha' dang /_lnga ni 'byung ba ste/_chu tshod lnga lngar rgyu'o/_/sa sogs sna bug dag la'o/_/zhes pa ni sa la sogs pa nyid do/_/drug cur bcas pa'i sum brgya'i dbugs/_/
[\[15a\]]
[\[15a.1\]]zhes pa ni dkyil 'khor lnga po re re la yang dbugs sum brgya drug cu 'bab pa'o/_/de gang las she na/_rtsa ni rim pas 'bab pa'o/_/zhes gsungs so/_/stong dang brgyad brgya'i dbugs rnams ni/_/zhes pa ni stong brgyad brgya'o/_/rtsa lnga po yis de rnams 'bab/_/ces pa ni
[\[15a.2\]]dkyil 'khor lnga'i rlung ste/_/sum brgya drug cu las rtsa lngar bsgres na'o/_/drug cu rtsa ni nyin mtshan du/_/lus can rnams la dkyil 'khor ni/_/zhes pa bcu gnyis la lngas bsgres nas drug cu yin no/_/'dab ma'i dbus dang de nas shar/_/zhes pa ni sna bug g.yon nas 'bab pa'i 'dab ma'i
[\[15a.3\]]dbus nas 'bab ste nam mkha' rgyu ba yin no/_/de nas shar dang lho dang nub dang byang ngo /_/g.yas dang g.yon du rim pas rlung /_/zhes pa ni g.yas kyi rgyu ba'i rjes la g.yon yin zhing de nyid ni rim pas rlung zhes dgongs so/_/g.yon la rtag par mkha' sogs te/_/g.yas las sogs gzhan
[\[15a.4\]]ma'o/_/zhes pa ni gong du rgyas par bstan pa nyid do/_/g.yon du srid pa rnam shes sogs/_/g.yas su sa sogs bsdus pa'o/_/zhes pa yang rgyas par bstan zin to/_/nub dang shar dus dang rlung /_/zhes pa ni 'dab ma bzhir gnas shar nub bo/_/phan tshun thabs dang shes rab ste/_/zhes pa ni
[\[15a.5\]]g.yon gyi steng du rlung gi yin la/_'og sa'i rlung yin pa'i phyir ro/_/mthe bong dang ni ming med kyis/_/gang gis kha la dbang bskur phyir/_/zhes pa ni mthe bongs yin la/_srin lag ni rlung ste/_de bas na thabs dang shes rab des byang chub sems myang ba'i dbang bskur ba gsungs so/_/g.yas dang
[\[15a.6\]]g.yon du me dang chu/_/zhes pa ni g.yas ni lho'i ming yin la/_g.yon ni byang yin no/_/de nyid me dang chu ste g.yas kyi steng 'og me dang chu yin pa'i phyir ro/_/phan tshun thabs dang shes rab bo/_/zhes pa ni go sla'o/_/mdzub mo dang ni gung mo dang /_/gang phyir ral grir 'gyur bas so/_/zhes pas
[\[15a.7\]]mdzub mo ni chu yin la/_gung mo ni me yin no/_/de nyid kyis nyon mongs pa gcod pas ral gri ste don yod grub pa'o/_/mche ba mthe'u chung gri gug ste/_/zhes pa la/_mthe'u chung de nyid 'og tu mtshon par byed pas ye shes yin la/_de nyid kyis nyon mongs pa thams cad 'joms pas za byed kyi mche ba dang /_gcod
[\[15b\]]
[\[15b.1\]]byed kyi gri gug ces su dgongs so/_/stong pa mi 'gyur steng 'og tu/_/phan tshun thabs dang shes rab bo/_/zhes bya ba ni mthe'u chung gis mtshon pa'i mi 'gyur ba ni shes rab yin la/_'og nas don ston pa'i stong pa ni thabs so/_/de yang /_stong pa mtshon par byed pa ni/_/sor mo rnams ni phan tshun du/_/
[\[15b.2\]]dkyil 'khor bcu ni yang bya'o/_/zhes pa ni/_dkyil 'khor bcu ni sa dang chu dang me dang rlung dang nam mkha'i bdag nyid can gyi lag pa g.yas g.yon gyi sor mo lnga lnga ste bcu yin no/_/de nyid spyi bor bzhag pa ni/_/spyi bor thal mo sbyar ba yis/_/zhes gsungs pa yin no/_/gri gug dang bcas
[\[15b.3\]]rtse gcig po/_/zhes pa ni de nyid kyi steng ste/_stong par mtshon par byed pa'o/_/skyed pa dang ni sdud byed pa'o/_/zhes pa ni dkyil 'khor bcu la'o/_/mnyam pa de yang dbus ma'i rtsar/_/zhes pa ni de lta bu'i dkyil 'khor bcu mnyam pa dang mi mnyam pa'i tshul gyis 'bab par byed do/_/de yang 'pho
[\[15b.4\]]ba'i dus su ni dbus nas 'bab ste/_gong du rgyas par bstan pa nyid do/_/phung po khams ni rdo rje gsum/_/zhes gsungs te phung po dang khams la sogs pa rgyu bar byed pa'i lam gsum ni rdo rje gsum gyi ming can rtsa gsum yin no/_/dbus mar song nas gcig tu 'gyur/_/zhes pa ni rtsa dbus
[\[15b.5\]]mar 'dus pa'o/_/dbus mar 'dus pa yang tshul gnyis te/_rgyu ba'i tshul gyis 'dus pa dang /_/mi rgyu ba'i tshul gyis 'dus pa'o/_/gcig tu song ba ni der 'dus pa'o/_/zla ba nyi ma'i rtsa 'gags na/_/zhes pa ni steng 'og go_/dri chen dri chu'i rtsa 'gag go/_/zhes pa ni 'og tu'o/_/sgra gcan rtsa
[\[15b.6\]]ni 'gag yin no/_/zhes pa ni steng gi dbus ma'o/_/'og gi sa bon 'bab ma'o/_/zhes pa ni 'og 'gags zhes pa dang sbyar ro/_/grol na 'di rnams grol bar 'gyur/_/zhes pa ni steng grol na 'og grol zhes pa'i don to/_/skyed pa dang ni sdud byed ma/_/zhes pa ni gong du bstan pa'o/_/srog dang thur sel
[\[15b.7\]]lam gsum gyis/_/zhes pa la srog ni steng ngo /_/thur sel ni 'og yin no/_/lam gsum ni rtsa gsum mo/_/rtsa rnams kun spyod 'di yin no/_/zhes pa ni gong du bstan pa'i rigs kyis so/_/de bas nas rtsa'i kun du spyod pa ni de ltar legs par bya ba yin no/_/da ni lus can rnams la dus ma yin
[\[16a\]]
[\[16a.1\]]par 'chi ba'i ltas brjod par bya ba'i phyir/_g.yas pa'am ni g.yon pa la/_/zhes pa ni sna bug la'o/_/nyin mtshan gcig dang zhes pa ni g.yon pa las so/_/de bzhin lnga zhes pa ni/_g.yas pa nas so/_/ci'i phyir g.yon pa nyi ma gcig yin la/_g.yas lnga
[\[16a.2\]]yin zhes dgongs pa la/_g.yon ni byang chub kyi sems thur sel gyi rlung gi bdag po lus ngag yid gsum gyi bdag po yin pa'i phyir ro/_/g.yas pa dang ni yul lnga la 'jug par byed pa dang /_bde bar gshegs pa lngas byin gyis brlabs pa gyen du rgyu pa'i rlung yin pa'i phyir ro/_/rlung
[\[16a.3\]]ni rab tu 'bab pa na/_/zhes pa ni g.yas pa'am g.yon pa las so/_/de nas lo gsum gyis 'chi 'gyur/_/zhes pa ni lnga dang gsum dang thun mong du shes par byas te/_g.yas nas zhag lnga rgyud pa de ltar na ni lo gsum na 'chi zhes bya ba dang sbyar ro/_/de bzhin du gang g.yon pa las ji skad du
[\[16a.4\]]zhag gcig tu 'bab pa de ltar na ni lo gsum na ni 'chi zhes bya ba dang sbyar bar bya'o/_/de ltar mdor bstan nas da ni g.yas pa rgyas par bya ba'i phyir/_lnga phyogs tshes dang nyi shu dang /_/de nyid rim pas re re lhag_/ces sogs gsungs pa des ni dang po'i 'chi ba 'byung ba'i gnas rgyas pa zhes bya ba nas
[\[16a.5\]]brtsams nas ji srid du phyi ma'i nges par 'chi bar ston pa'i gnas rgyas pa'i dus zhes bya ba 'chi ba'i rtags de srid du bstan pa yin par shes par bya'o/_/de yang lnga zhes pa ni g.yas pa 'ba' zhig nas gang gi tshe rgyun ma chad par nyin mtshan lnga rgyu pa de ltar na ni lo gsum na 'chi bar shes par bya'o/_/de
[\[16a.6\]]bzhin du phyogs zhes pa ni snga ma lnga'i steng du lnga bsnan pa'o/_/de ni lo gnyis na 'chi zhes bya bar ro/_/tshes zhes pa ni bcu'i steng du yang lnga ste/_bco lnga yin la de ni lo gcig na 'chi ba zhes sbyar ro/_/nyi shu zhes pa ni yang bco lnga'i steng du yang lnga ste nyi shu yin la/_/de ni zla ba drug na'o/_/de nyid ces pa
[\[16a.7\]]ni nyi shu'i steng du yang lnga ste nyi shu rtsa lnga yin la/_de ni zla ba gsum na'o/_/re res lhag ces pa ni yang 'chi ltas g.yas pa nas nyi ma gcig ste nyi shu rtsa drug gis te zla ba gnyis na'o/_/yang 'chi ltas g.yas nyid nas zhag gcig ste nyi shu rtsa bdun du rgyu bas ni zla ba gcig na'o/_/de ltar brjod pa'i
[\[16b\]]
[\[16b.1\]]tshul ni 'chi ltas kyi nyi ma zhes rtogs par bya'o/_/de ni 'pho ba bcu gnyis kyi rten gyi rtsa drug stong bar byas nas 'dab ma bdun pa las srog gi rlung zhugs pa yin te/_lha dang mi gang gis kyang bzlog par nus pa ma yin no/_/nyi ma gsum cu gsum gnas pas/_/g.yas pa'i nyi ma'i 'chi ltas so/_/zhes
[\[16b.2\]]pa las/_nyi ma sum cu rtsa gsum ni 'chi ltas kyi nyi ma'o/_/gnas zhes pa ni rlung ngo /_/de nyid ni g.yas pa'i 'chi ltas so/_/sngon gyi tshe'i lhag ma brjod pa'i phyir/_gsum pa gnyis gcig mnyam zhes bya ba gsungs so/_/de la gsum ni lo ste/_nyi ma lnga yis so/_/gnyis ni yang lo zhes sbyar te
[\[16b.3\]]nyi ma bcu yis so/_/gcig ces pa yang lo dang sbyar te/_nyi ma bco lngas so/_/de ni lo'i tshe'i lhag ma yin no/_/de yang mnyam zhes bya ba ni 'dab ma bcu gnyis la gsum stong par mnyam pa'o/_/zla ba ni zhes pa la zla ba'i tshe'i lhag ma bstan pa'o/_/de yang gang yin snyam pa la/_drug gsum
[\[16b.4\]]zung zla zhes bya ba smos so/_/de yang zla ba drug ni nyi ma nyi shus so/_/zla ba gsum ni nyi ma nyi shu rtsa lngas so/_/zung ni zla ba gnyis ni nyi ma nyi shu rtsa drug gis so/_/zla ba ni zla ba gcig ste nyi ma nyi shu rtsa bdun gyis so/_/de ni rtsa 'dab ma bdun stong ngo /_/da ni nges par 'chi ba ston pa rgyas pa zhes bya ba'i dus na zla
[\[16b.5\]]ba gcig nas 'chi pa'i 'chi ltas kyi nyi ma bstan pa'i phyir/_tshes phyogs lnga dang yon tan gnyis/_/gcig gi lus can tshe 'gro 'gyur/_/zhes gsungs pa yin te/_de ltar rgyas pa'i dus na tshe zla ba gcig gnas pa las/_tshes zhes bya ba la nyin zhag bco lnga rgyus pa la ni bco lnga nyid nas 'chi
[\[16b.6\]]ba'o/_/phyogs zhes bya ba bco lnga'i steng du bcu rgyus pas bcu nyid na'o/_/lnga zhes bya ba bcu las lnga rgyus pas lnga nyid na'o/_/yon tan zhes pa ni lnga las gsum rgyus pas gsum nyid na'o/_/'chi ltas kyi nyi ma sum cu rtsa gsum ni des yongs su rdzogs par 'gyur ro/_/gnyis zhes pa ni tha ma
[\[16b.7\]]g.yon gyi lam zad par bya ba'i phyir g.yon gyi sna bug tu zhag gnyis rgyu ba ste/_'dab ma bcu gnyis pa zad par bya ba'i don du'o/_/de ni 'dab ma bcu gnyis pa ma lus pa stong par 'gyur ro/_/de ltar brjod pa'i rim pas 'chi ltas kyi nyi ma sum cu rtsa gsum ni 'dab ma bdun yan chod la 'chi ltas kyi nyi
[\[17a\]]
[\[17a.1\]]shu bdun gnas pa ste/_de'i rjes la 'dab ma lngas sum cu rtsa gnyis dang dkyil 'khor gyi gser gyis sum cu gsum mo/_/yas na 'dab ma drug pa yan chad ni nges pa ma yin la/_rgyas pa'i dus zhes bya ba nas 'dab ma bcu gcig pa ste/_'dab ma bzhi la brtsi par bya ba
[\[17a.2\]]ste/_tshes zhes pa bco lnga la phyogs zhes pa bcu bsnan pas nyi shu rtsa lnga dang /_de la lnga zhes pa bsnan pas sum cu dang /_de la yon tan zhes pa gsum bsnan pas sum cu gsum zhes kyang 'dod la/_'dab ma bcu gnyis pa ni g.yon pa'i lam yin pas g.yas par ni bgrang zhes brjod do/_/de
[\[17a.3\]]yang ji skad du/_dang po'i sangs rgyas las/_'chi ltas mtshan mtshe yi lhag_/shes par 'dod pa'i rnal 'byor pas/_/rtsig pa'am sa gzhi snyoms pa la/_/rdo rgyus dag gis thig bzhi btab/_/de ni le tshe brgyad du 'gyur/_/de rjes thig gnyis btab gyur pas/_/de tshe bcu gnyis dag tu shes/_/
[\[17a.4\]]de nyid 'phar ma gsum du bya/_/zhes gsungs te/_de la 'phar ma nang ma la ni 'chi ltas kyi nyi ma rnams bri par bya'o/_/'phar ma bar ma la ni/_tshe'i lhag ma'i lo dang zla ba bri par bya'o/_/'phar ma phyi ma la ni lo dang zla ba de nyid kyi zhag gi mtshan ma bri bar bya'o/_/de yang 'chi ltas kyi mtshan ma ni
[\[17a.5\]]nang gi 'phar ma'i 'dab ma dang po la ni lnga'i mtshan ma bri bar bya'o/_/de bzhin du 'dab ma lnga pa la thug pa de srid du/_rtags lnga lngas bsnan par bya ste/_'di ltar gnas la bcu dang /_gsum pa bco lnga dang /_bzhi pa la ni nyi shu dang /_lnga pa la nyi shu lnga rnams bri bar bya'o/_/de bzhin du 'dab ma
[\[17a.6\]]drug pa dang /_bdun pa la ni rim pa bzhin du nyi shu drug ste/_nyi shu bdun gyi mtshan ma bri par bya'o/_/de bzhin du gang brgyad pa nas bcu gnyis la thug pa'i bar ni bco lnga dang /_bcu dang /_lnga dang /_gsum dang /_gnyis kyi mtshan ma bri bar bya'o/_/de bzhin du 'phar ma bar ma'i 'dab ma dang po la sogs pa gsum
[\[17a.7\]]la ni lo'i mtshan ma ste/_gsum dang /_gnyis dang gcig gi mtshan ma bri bar bya'o/_/de bzhin du 'dab ma bzhi pa nas bdun pa'i bar du ni zla ba mtshon par byed pa yin/_drug dang /_gsum dang /_gnyis dang /_gcig gi mtshan ma bri bar bya ste/_rgyas pa'i dus su brgyad pa nas bcu gnyis pa la thug pa la ni
[\[17b\]]
[\[17b.1\]]rim pa bzhin du/_bco lnga dang /_bcu dang /_lnga dang /_gsum dang /_gnyis bri bar bya'o/_/de bzhin du 'phar ma gsum pa'i dang po la sogs pa la ni lo zla la sogs pa'i zhag gi mtshan ma stong brgyad cu la sogs pa'i rim pa bzhin du bris la tshe dang srog gi rlung rtogs par bya'o/_/da ni gong du brjod pa'i lnga
[\[17b.2\]]nas nyi shu lnga'i bar gyi bzhi bzhi bcu drug dor ba de rnams bshad par bya'o/_/de yang ji skad du/_zhag drug rgyu na lo gsum nas nyi shu rtsa bzhi dor bas 'chi/_zhag bdun rgyu bas lo gsum las/_/bzhi bcu rtsa brgyad 'dor bas so/_/zhag brgyad rgyu na lo gsum las/_/zla gnyis zhag bcu gnyis kyis so/_/
[\[17b.3\]]zhag dgu rgyu na lo gsum mo/_/nyin mtshan dgu bcu rtsa drug 'dor/_/gal te zhag ni bcu gcig rgyu/_/lo gnyis nyin zhag nyi shu bzhis/_/mtshang ba na 'chi bar bshad/_/zhag ni bcu gnyis lo gnyis las/_/bzhi bcu rtsa brgyad phri bas so/_/zhag ni bcu gsum lo gnyis las/_/zla gnyis zhag
[\[17b.4\]]ni bcu gnyis dbri/_/zhag ni bcu bzhi lo gnyis las/_/zla gsum zhag drug dbri bar bya/_/nyin zhag bcu drug rgyu ba ni/_/lo gcig zhag bcu gnyis na 'chi/_/nyin zhag bcu bdun rgyu ba ni/_/lo gcig zhag ni nyi shu bzhis/_/ma tshang ba na 'chi bar bshad/_/zhag bco brgyad kyis lo gcig las/_
[\[17b.5\]]zla gcig zhag drug 'dor bas so/_/bcu dgu rgyun lo gcig las/_/bzhi bcu rtsa brgyad dor bas so/_/nyi shu gcig ni zla drug las/_/zhag drug ma tshang ba yis so/_/nyi shu rtsa gnyis zla ba gnyis las/_/zhag bcu gnyis ni 'dor bas so/_/nyin zhag nyi shu rtsa gsum rgyu/_/bco brgyad rnam par 'dor
[\[17b.6\]]bas so/_/zhag ni nyi shu rtsa bzhi rgyu/_/nyin zhag nyi shu rtsa bzhis so/_/nyin zhag sum cu gsum de bzhin/_/'chi ba'i mtshan ma 'byung ba yin/_/rlung 'byung stobs las shes bya ba/_/de yan chad las yod ma yin/_/zhes gsungs pa dang /_gzhan yang rdo rje mkha' 'gro las mdor bsdus te bshad pa ni
[\[17b.7\]]'di skad du/_/dang po nyi ma phyed byas nyi ma rangs pa'am yang na nyin mtshan dag gi bar du rgyu/_/de las zhag gnyis dang ni zhag gsum 'on te zhag bzhi khyab pa'i bar du ni/_/nyi ma la ste g.yon pa min pa'i rlung dag dbugs la brten te gang zhig rgyur gyur pa/_/de la gnas dang nyi ma phyogs dang bkra shis drug dang bzhi ni 'dir
[\[18a\]]
[\[18a.1\]]shes bya/_/lnga las nyi shu rtsa lngar 'dzegs par gyur las ji bzhin 'phel/_/de las re re skyed pa'i bcu ni sum 'gyur byas pas gsum gyis lhag pa kho na'i bar/_/rgyas pa'i dus su de ni lo gsum mig zla drug gsum zung dang zla ba drug_/lhag ma tshes dang phyogs dang
[\[18a.2\]]mda' dang yon tan zung dang zla bar 'tsho ba yin/_/zhes gsungs so/_/de yang 'chi ba 'byung ba'i zla ba ni dpyid zla 'bring po 'phos pa'i zla ba yin te/_lo gsum gyis 'chi ltas la'o/_/gzhan yang zla ba bcu gcig pa gang dang gang la 'chi ba'i mtshan ma 'byung ba de dang de ni rgyud bzhin du bla ma'i zhal las
[\[18a.3\]]rtogs par bya'o/_/gcig gis lus can tshe 'gro 'gyur/_/zhes pa ni dbus ma'i de ni g.yas pa'i 'chi ltas bstan pa'o/_/da ni g.yon pa bstan pa'i phyir/_/rtsa ba nas ni re res lhag_/ces bya ba smos te/_de la sngon bzhin du 'chi ltas kyi 'khor lo 'phar ma gnyis pa bri bar byas la/_tshe dang
[\[18a.4\]]srog gi rlung bri bar bya'o/_/khyad par srog gi rlung gi rten gyi rtsa bcu gnyis las rtsa 'dab ma dang po la ni 'chi ltas gsum gyis zla ba drug bsgribs so/_/gzhan yang 'dab ma bcu la rim pa bzhin du 'chi ltas gsum gsum dang /_zla ba gsum gsum du rtogs par byas la/_bcu gnyis pa ni g.yas su
[\[18a.5\]]zhag gcig rgyu zhing ze 'bru dang zhag gnyis te/_de nas srog gi rlung 'dor ro/_/g.yon gyi zla ba 'byung bar 'gyur/_/zhes pa ni g.yon gyi 'chi ltas 'byung ba'i tshul de ltar 'gyur zhes dgongs so/_/lo brgya yongs su rdzogs pa yis/_/dbus ma las ni 'chi bar 'gyur/_/zhes pa ni skyes bu lo brgya
[\[18a.6\]]yongs su rdzogs nas gal te shi bar 'gyur ba de lta na ni g.yas dang g.yon pa'i 'chi ltas ma yin gyi/_che'i tshad du gtugs pa zhes bya ba yin no/_/rgyu bstan pa'i phyir/_mnyam dang mi mnyam pa yis ni/_/zhes pa ni skye pa'i dus kyi nyi ma g.yas g.yon no/_/de skyes nas ni zhes pa ni g.yas pa dang g.yon pa
[\[18a.7\]]nyid las so/_/dkyil 'khor 'byung zhes pa ni 'chi ltas kyi'o/_/de yang ci'i phyir snyam pa la/_phyogs gnyis rnam par mnyam pa'i phyir/_/zhes gsungs te/_g.yas g.yon gang yang rung ba gcig mnyam na gcig las 'byung ba zhes dgongs so/_/g.yas dang g.yon pa dag las 'byung /_/zhes pa ni
[\[18b\]]
[\[18b.1\]]'chi ltas kyi nyi ma'o/_/phyogs gnyis yang dag gnas pa dang /_/g.yas dang g.yon gyi kun spyod dang /_/dkyil 'khor lnga ni 'bab pa yis/_/gzhan du na ni 'chi ba yin/_/zhes pa ni rlung 'khrug pa med par rgyu na ji srid lo brgya'i bar de srid du 'chi bar mi 'gyur zhes dgongs so/_/de ni de lta bu'i dus ma yin pa'i 'chi
[\[18b.2\]]ba bslu ba'i phyir/_'chi ltas mtshan nyid shes byas la/_/zhes bya ba smos te/_'chi ltas shes pa'i rjes la'o/_/srog ni thig ler zhugs par bya/_/zhes pa la srog ni rlung yin la/_de nyid thig le nas dbus mar 'jug pa nyid do/_/kun spangs go 'phang zhes pa ni sgra gcan gyi ming can no/_/go 'phang ni
[\[18b.3\]]gnas so/_/rten byas la zhes pa ni rlung der bcug pa'o/_/mchog tu mi 'gyur bsgom par bya/_/zhes pa ni rlung der zhugs pa'i stobs kyis me 'bar ba ste/_de nyid dus kyi me 'bar ba yang ma yin no/_/des kun rdzob byang chub kyi sems zag pa'i phyir ma btang bas 'chi ba bslu ba zhes pa'i don
[\[18b.4\]]to/_/gang gi 'chi ba bslu zhe na/_nyi zlar 'gro ba gzhom pa'i phyir/_/zhes gsungs te/_g.yas pa dang ni g.yon pa nyi zla'i ming can gang yang rung bar song ba'i rlung gzhom pa'i phyir ro/_/de bas na de'i phyir/_rtag par rdo rje bslang bar bya/_/zhes gsungs so/_/bslang ba ni mi 'dzag pa'i bde bas so/_/
[\[18b.5\]]gzhan du na ni kun spangs char/_/zhes pa ni de lta bu'i thabs ma gtogs pa gzhan gyi srog gi rlung ni 'jug pa med ces pa ste/_sgra gcan gyi ming can no/_/'og tu dung can thur sel ni/_/zhes pa ni 'og gi rlung ngo /_/der ma zhugs na 'chi ba yin/_/zhes pa ni dbus ma der khams de rnams ma zhugs
[\[18b.6\]]na 'chi ba'i ltas mi bslus zhes bya'o/_/'on ji ltar bsgrub par bya snyam pa la/_'chi ba bslu ba 'di nyid ni bslu ba'i thabs 'di nyid ces pa'i don to/_/rnal 'byor rnams la dga' bar 'gyur/_/zhes pa ni dga' ba rnam pa bzhis bslu bar 'gyur gyi gzhan gyis ni ma yin no zhes bya'o/_/gtsug tor steng gi
[\[18b.7\]]pad+ma la/_/shu kra byung na dga' ba yin/_/zhes pa ni dga' ba rnam pa bzhi po yang 'khor lo rnam pa bzhi'i rten can yin pas/_gtsug tor steng zhes bya ba 'khor lo gnyis kyi bdag nyid las te dga' ba'i bdag nyid do/_/shu kra ni khu ba'o/_/mgrin pa snying ga mchog dga'o/_/zhes pa yang 'khor lo gnyis po
[\[19a\]]
[\[19a.1\]]mchog dga'i rten yin no/_/de yang dga' bral dga' bar 'gyur/_/sna tshogs dga' ba lte ba la/_/zhes bya ba ni sprul pa nas gsang pa'i 'khor lo la thug pa ni bi rA ma zhes bya ba'i dga' ba'o/_/gsang gnas rdo rje nor bu'i bar/_/lhan cig skyes dga' mi 'pho ba/_/zhes
[\[19a.2\]]pa ni gsang ba'i pad+ma nas nor bu'i rtse mor ni lhan cig skyes pa'i rten zhes bya ba'i don to/_/rab tu mi gnas mya ngan 'das/_/chags chen mi 'gyur mnga' bdag go/_/zhes bya ba ni mya ngan las 'das par te nor bu'i mgrin pa las so/_/mi 'pho ba yi chags pa chen/_/zhes pa'i don to/_/dga'
[\[19a.3\]]bral las ni bde 'pho gang /_/mya ngan 'das la bde ba'i gnas/_/zhes pa ni rdo rje nor bu'i mgrin pa las 'pho ba'i chags bral chen po ni mya ngan las 'das pa'o/_/sa bon zla ba gtsug tor shar/_/zhes pa ni byang chub sems kyi zla ba gtsug tor gyi 'khor lo nas tshes gcig pa'i tshul du
[\[19a.4\]]'byung ba'o/_/gsang ba'i chu skyes dag la rdzogs/_/zhes pa ni de ltar tshes gcig la sogs pa'i rim pas gsang ba'i pad+ma nas nor bu'i rtse mor rdzogs pa zhes pa nya ba yin no/_/ci'i phyir snyam pa la/_cha ni bcu drug ma gang ste/_/rdo rje nor bu'i pad rtser song /_/zhes pa cha bcu drug pa'i bdud
[\[19a.5\]]rtsi nor bu'i rtse mor 'ong ba de'i phyir ro/_/de 'og 'pho ba'i dus yin no/_/nag po'i tshes gcig 'byung ba yin/_/zhes pa ni de ltar nya'i rjes la nag po'i 'pho ba'i tshes gcig la 'byung ba yin gyi gzhan du ma yin zhes pa'i don to/_/stong la dga' ba bral ba yis/_/nyi ma mdzod spur 'gro bar
[\[19a.6\]]'gyur/_/de yi cha ni bcu drug la/_/gtsug tor pad+mar song bsan/_/'di ni zla ba zad par brjod/_/ces pa ni bde ba'i rten zla ba'i ming can lus pa med par nam mkha'i khams su 'dzag pa de'i dus na nyi ma'i ming can dang /_bdud rtsi'i dag mdzod spu'i gnas su 'gro ste/_gnam stong chen po yin gyi
[\[19a.7\]]zhing de'i skyon gyis 'jig rten gsum dkrugs pa yang yin no/_/'dod chags bde ba bral phyir ro/_/zhes ba ni bde ba'i rten bral ba'i phyir ro zhes pa'o/_/lus can thams cad 'chi ba na/_/zla ba'i bdud rtsi thur du 'gro/_/steng du nyi rdul sgra gcan dang /_/rnam shes srid pa'i mtshan nyid do/_/zhes
[\[19b\]]
[\[19b.1\]]pa ni 'gro ba rnams 'chi ba'i skad cig na bde ba'i rten nor bu'i lam nas 'byung zhing nyi rdul sgra gcan gyi ming can srid pa skyed par byed pa'i steng du kha lta zhes pa'i don to/_/de nyid dus kyi me 'bar ba yin pas na lus can rnams bsreg cing gdung ba skyed par byed pa dang /_phung po dang khams ma rung bar
[\[19b.2\]]byed pa yin no/_/de bas zla ba'i bdud rtsi ste/_/'gro bar bya'o rgyal po kye/_/'og tu nyi rdul sgra gcan dang /_/rnam shes mi 'gyur bde ba'o/_/zhes pa ni nyes dmigs de bas na/_byang chub sems ni kha yar bltas pa la bya la/_nyi rdul sgra gcan gyi ming can ni kha mar bltas pa la bya'o/_/rgyal
[\[19b.3\]]po kye zhes pa'i don to/_/mdzod spur chu skyes sangs rgyas kun/_/zla ba'i bdud rtsi nya yin zhing /_/nyi rdul gnam stong gsang ba la/_/gtsug tor nor bu de nyid 'chad/_/ces pa ni sangs rgyas rnams la ni zla ba'i ming can zhes mdzod spu'i pad+mar nya pa yin la/_nyi ma ming can ni nor bu nya ba'o/_/ston
[\[19b.4\]]pa rdo rje'i tshig 'di ni/_/lus can rnams la phyin ci log_/mi gnas mya ngan 'das pa yin/_/khams rnams phyin ci log tu 'gyur/_/zhes pa ni gong du brjod pa'i rim pas de bzhin gshegs pa rnams las lus can rnams la zla ba'i ming can nor bu la nya ba yin la/_nyi rdul gyi ming can steng
[\[19b.5\]]gi pad+mar nya ba ste/_de bas na khams rnams go bzlog pa yin no/_/de yang gang mya ngan las 'das zhes bya ba byang chub kyi sems zag pa de'i skyon las gyur pa zhes dgongs so/_/nor bu thugs dang gsang ba gsung /_/lte ba sku yi bde chen phyir/_/dag pa'i sku las spros pa ni/_/chos dang longs spyod
[\[19b.6\]]sprul pa yi/_/zhes pa ni byang chub sems kyi myu gu lus las 'byung ba'i dus na lte bar sku'i rdo rje rnam par snang mdzad chos dang /_gsang bar gsung gi rdo rje 'od dpag med longs spyod rdzogs pa dang /_nor bu thugs mi bskyod pa sprul pa'i sku ste/_mgo zugs pa dang /_longs spyod pa dang /_thim
[\[19b.7\]]pa'i tshul gyis 'byung zhes pa'i don to/_/'og tu thabs 'gyur rgyal po kye/_/steng du shes rab dag tu 'gyur/_/zhes pa ni gong du bstan pa'i khams phyin ci log gi dbang gis so/_/dpral bar sku yi rdo rje yin/_/mgrin snying lte bar 'dab skyes la/_/sku gsung ye shes rdo rje thugs/_/sprul sogs
[\[20a\]]
[\[20a.1\]]'di rnams sprul par mdzad/_/ces pa ni bde ba chen po la sogs pa'i 'khor lo bzhi las byang chub sems kyi myu gu rdo rje bzhi'i tshul gyis 'byung zhes pa'i don to/_/phung po khams rnams spros pas ni/_/sgrib pa med pas bde ba yi/_/zhes pa ni phyag rgya chen mo sngon song pas
[\[20a.2\]]sgrib pa med pa yin la/_sgrib pa ni 'dzag pa/_las kyi phyag rgya snyoms 'jug dang /_/ye shes phyag rgya'i dmigs pa dang /_/phyag rgya chen po gcig sbyor bas/_/'phel bar 'gyur dang mi 'gyur ba'o/_/zhes pa ni las dang ye shes kyi phyag rgya gnyis sam/_phyag rgya chen po la sogs pa dmigs
[\[20a.3\]]te/_byang chub kyi sems 'phel ba ste/_/lus rgyas pa ni mi 'gyur pa/_/zhes pa bya ba'i don to/_/'phel pa las ni zhes pa nas tshigs su bcad pa dang bzhi/_/mi 'gyur pa las mi 'gyur med/_/ces pa yan chad ni rtogs par sla'o/_/chos rnams rang bzhin med pa ni/_/sgyu ma zad dang 'byung
[\[20a.4\]]bzhin no/_/zhes pa ni/_chos thams cad gzod ma nas skye ba med pa las ni smig rgyu bzhin te/_dper na smig rgyu ni gang nas kyang ma 'ongs la gang du yang ma 'gags pa de bzhin no/_/'byung ba zad par mi 'gyur te/_/rang bzhin gyis ni skye ba med/_/dngos dang dngos min mtshan nyid gcig_/sna
[\[20a.5\]]tshogs 'di ni mtshan nyid bral/_/zhes pa ni gzod ma nas skye ba med pa'i chos ni rtag pa dang /_bsgom pa goms pas skye bar byed pa ni ma yin te/_de yang ji skad du/_'di la bsnan pa ci yang med/_/'di la dbri pa'ang yod ma yin/_/yang dag nyid la yang dag lta/_/yang dag mthong na rnam
[\[20a.6\]]par grol/_/zhes gsungs so/_/rang gi shes rab la 'khyud sems/_/pad+ma rdo rje nor bu song /_/de la zla ba mthun 'gyur ba/_/zhes pa ni rang gi shes rab ni las sam ye shes so/_/de la 'khyud cing snyoms par 'jug pa las zla ba byang chub kyi sems mthun pa zhes pa 'dzag pa'i rang bzhin ni/_
[\[20a.7\]]mi mthun bsgoms pas rgyu mthun no/_/zhes pa yan lag drug gi sbyor bas so/_/lus ngag sems kyi rtsa rnams la/_/lus ngag sems kyis bsgom par bya/_/zhes pa ni rdo rje rnam par snang mdzad la la nA dang /_gsung ni rdo rje 'od dpag med ras nA dang /_thugs ni rdo rje a wa d+hU tI mi bskyod par bsgom
[\[20b\]]
[\[20b.1\]]pa'o/_/rdo rje gsung ni sdud pa po/_/dung can ma la ye shes bsgom/_/zhes pa ni 'og gi dung can ma bde ba skyed pa'i gnas yin pa'i phyir ro/_/ji ltar bsgom snyam pa la/_/mgo bo la ni rim pa yis/_/shes rab chags pas thig le zhugs/_/zhes pa la/_/mgo bo las ni rim pa yis/_/zhes pa ni
[\[20b.2\]]gong du bstan to/_/shes rab chags pas ni phyag rgya gsum las so/_/rdzogs pa'i go 'phang zhugs rnams la/_/zhes pa ni rdo rje nor bu la'o/_/don dam pas ni bcing bar bya/_/zhes pa ni rdo rje nor bu la gnas pa de 'gyur ba med pa'i phyag rgya chen pos bcing ba'o/_/rim pa ji ltar zla ba shar/_/cha rnams kyis
[\[20b.3\]]ni rdzogs par 'gyur/_/nyin mo bzung ba rdzogs pa ste/_/zla ba tshes ba rdzogs pa min/_/zhes pa ni ji ltar zla ba ni tshes gcig la sogs pa bco lngas yongs su gang ba la rdzogs zhes 'jig rten pa brjod kyi/_ma rdzogs pa lam yin pa de bzhin du/_de bzhin rim pa ye shes shar/_/sa rnams dag ni rdzogs
[\[20b.4\]]par 'gyur/_/zhes pa ste/_sa ni dga' ba bcu drug gi skye ba'i sa'am/_stong pa dang /_srog dang /_bzang po dang /_rgyal ba la sogs pa yin pa'am/_yang nas dang po la sogs pa nas sangs rgyas kyi sa'i bar gyis rdzogs pa'o/_/nyon mongs la sogs pa bcom pas rdzogs/_/ye shes 'chad pa
[\[20b.5\]]rdzogs pa min/_/zhes pa ni nyon mongs pa yang bag la nyal pa la sogs pa ma lus pa bcom pa ni rdzogs pa yin gyi/_gzhan du ni ma yin no/_/de nyid ye shes chad pa yang yin no/_/zla ba yongs su rdzogs pa yi/_/nyal ri bong can mi gnas/_/zhes pa ni zla ba'i dkyil 'khor yongs su rdzogs pa ni
[\[20b.6\]]skad cig kyang mi gnas pa de bzhin du/_/'khor pa'i bag chags kyi mtshan pas/_/mi 'gyur pa de bde ba bzhin sems/_/skye ba dang ni 'jig pa'i phyogs/_/yar ngo mar ngo bar du gnas/_/zhes pa ni 'khor pa'i chags kyi skyon gyis ma spangs pa'i dbang gis phyogs gnyis su gnas zhes pa'i don
[\[20b.7\]]to/_/de nyid dbus su rdzogs pa gang /_rdzogs pa de ni rab mi gnas/_/zhes bya ba de nyid dbus su zhes pa ni yar ngo mar ngo'i dbus su'o/_/mi gnas pa ni gong du bshad pa nyid do/_/skad cig gis rdzogs sangs rgyas/_/rdzogs pa ni la g.yo mi 'gyur/_/zhes bya ba ni/_gong du brjod pa'i phyogs
[\[21a\]]
[\[21a.1\]]gnyis po spangs pa'i tshul gyis skad cig thang cig thams cad kyis yongs su gang ba ni rdo rje nor bu'o/_/de nyid ni/_gang zhig rdo rje nor bur sems/_/skad cig thams cad der rdzogs byed/_/dkar po'i phyogs la de mi gnas/_/dkar min la yang de mi 'gro/_/zhes rgyas par
[\[21a.2\]]gsungs pa yin no/_/de'i phyir/_gnyis med rdzogs pa la song na/_/phyogs gnyis pa yi dbus su gnas/_/zhes bya ba ni stong pa nyid dang snying rje dbyer med pa'i tshul lo/_/de yang stong pa nyid ni nor bu las bral ba yin zhing /_snying rje ni bral ba'o/_/gtsug tor las ni 'byung ba de/_/rdo rje nor bur
[\[21a.3\]]rdzogs par 'gyur/_/zhes pa ni lugs su 'byung ba bstan pa'o/_/dga' bral bcas pa'i cha bcom pa/_/rdo rje nas ni rdzogs par 'joms/_/zhes pa ni 'jig rten phal ba'i lugs bstan pa'o/_/slar yang gtsug tor las byung ba/_/yang na rdo rje nor bur rdzogs/_/zhes pa ni 'khor ba pa'i ste/_'khor
[\[21a.4\]]lo'i tshul du 'jug ces pa'i don to/_/de yang gang yin zhe na/_dga' bral bcas pa'i cha bcom pa/_/zhes gsungs te/_sngon du brjod pa dag ste/_lus can ye shes bcom pa min/_/zhes pa ni bde ba chen po skye ba'i rten bcom pa yin gyi/_ye shes dngos ma bcom pa'i don to/_/bde ba chen po'i
[\[21a.5\]]rang bzhin 'di/_/rdzogs pa'i sgra yis brjod par bya/_/zhes pa ni bde ba chen po'o zhes bya'o/_/gnyis su med pa'i ye shes ni 'jig rten pa'i dper bya ba las 'das pa yin la/_'on kyang byang chub sems kyis yongs su gang ba zhes sam/_sa ya thams cad yongs su gang ba zhes bya bas brjod par bya'o/_/gzhan
[\[21a.6\]]ma'i dngos po'i mtha' kun ni/_/skyed pa dang ni sdud byed rgyu/_/srid nas mya ngan 'das par gshegs/_/des na slar yang srid par byon/_/zhes pa ni bde ba chen po las gzhan pa 'dzag pa'i bde ba'i rang bzhin no/_/de'i dpe ni/_rang phyogs gnyis la zla bzhin dang /_/zhes pa ste nag po dang /_dkar po'i
[\[21a.7\]]phyogs gnyis su gnas pa'i dpe'o/_/bgrod pa gnyis la nyi bzhin no/_/zhes pa ni nyi ma dang zla ba drug drug dang ldan pa'i bgrod pa gnyis la gnas pa'i dpe'o/_/rdzogs pa la mi g.yo ba'i dpe ni/_mi 'gyur skad cig gis zos pa/_/zhes pa ni/_'jig rten pa yi 'dzag pa las/_/gzhan pa mi 'jog
[\[21b\]]
[\[21b.1\]]pa 'di ni/_/zhes su sbyar ro/_/'gyur ba med pa'i skad cig rdo rje nor bu ni der skad cig nyi khri chig stong drug brgyar gnas pa'i dbugs kyis zos nas/_sa rnams kyis ni yongs rdzogs nyid/_/ces bya ba ste/_rab tu dga' ba la sogs pa gzhon nus zhes pa'i tha tshig go/_/de nyid gang yin zhe na/_phyogs
[\[21b.2\]]gnyis yang dag mnan pa ni/_/zhes bya ba dkar po'am nag po'am/_yang na rtag pa'am chad pa'i phyogs sam mtha' mnan nas gdod rdzogs par bya zhes pa'i don to/_/sa rnams kyis ni yongs rdzogs na/_/bden don rnam pa bcu gnyis ldan/_/zhes gsungs te/_dus de na ni rten 'brel bcu
[\[21b.3\]]gnyis lugs las bzlog pa yin te/_he ru ka phyag bcu gnyis kyi brda bstan te/_de nyid bcu gnyis sa'i dbang phyug yin la/_rnam pa bcu gnyis sa rnams kyis/_/rdzogs pa gnyis su med pa'i mchog_/ces dgongs so/_/de nyid byang chub kyi sems zla ba cha bcu drug par 'gyur ba'i rang bzhin
[\[21b.4\]]bsrung ba las lus rgyas pas na/_cha rnams kyis ni rdzogs pa'i sems/_/rnam pa bcu drug mi 'gyur ba/_/don gcig gnyis su med pa'i sems/_/don dam pa ni mi nyams pa/_/zhes gsungs pa yin no/_/rdzogs pa'i gnas skabs sems 'gyur na/_/kun nas rab tu rdzogs pa yin/_/zhes
[\[21b.5\]]pa ni bdag gi rdo rje nor bu nas mi 'gyur ba'i bde bas dri ma med pa man chad yongs su gang ba nas kun nas rdzogs pa'i phyir kun du bzang po yin no/_/dus de na 'jig rten pa'i chags pa dang bral zhing mi 'gyur ba'i bde ba la chags pa'i phyir/_chags bral la sogs chags pa che/_/zhes pa yin no/_/
[\[21b.6\]]rdo rje yan lag mi 'gyur che/_/phyogs gnyis pa yi bag chags kyis/_/yongs su gang ba ma 'dres pa/_/zhes pa ni rdo rje yan lag med pa zhes bya ba yin no/_/rdo rje nor bu yongs su gang ba la yar ngo mar ngo'i bag chags kyis ma 'dres pa zhes pa'i don to/_/ji ltar rgya mtsho chu bo'i chu/_/zhugs na chu
[\[21b.7\]]de dang mnyam 'gyur/_/zhes pa ni chu bran thams cad dug can du zhugs pa der ro mtshungs zhes pa'i don to/_/de bzhin du ni dngos po'i tshogs/_/'gyur ba de ni mi 'gyur snyam/_/zhes pa ni de bzhin du 'gyur ba dang /_mi 'gyur ba'i ro gcig go/_/ji ltar khams kyi tshogs 'di ni/_/sa bon gyis
[\[22a\]]
[\[22a.1\]]zos ro nyid 'gyur/_/sa bon rang bzhin nyid du ni/_/'bras bu dus gsum nga rgyal spangs/_/zhes pa ni dper na/_'bras bu tha dad pa'i sa bon gyis 'bras bu tha dad pa skyes kyang /_rgyu 'bras kyi rtogs pa med pa'am/_yang na lcags dang zangs la sogs pa'i khams
[\[22a.2\]]kyi tshogs la gser 'gyur gyi rtsi la sogs pas bsgyur kyang phan tshun du rtogs pa med pa'o/_/de ltar dngos po'i tshogs kyang ni/_/mchog tu mi 'gyur ba zos nas/_/rnam pa thams cad rang bzhin 'dzin/_/mchog tu mi 'gyur nyid du 'gyur/_/zhes pa la/_de ltar dngos po'i tshogs 'dzag
[\[22a.3\]]pa la sogs pa la ni mchog tu 'gyur ba med pa'i ting nge 'dzin gyis zos nas rnam pa kun gyi mchog dang ldan pa'i bde ba chen por 'gyur zhes pa'i don to/_/mche rma'i tshor ba'i sdug bsngal ni/_/gzhan du 'ang mnan pas rig min la/_/kun rdzob gnas skabs 'gyur na ni/_/dbang po'i sgo yi
[\[22a.4\]]yul ma yin/_/zhes pa ni dper na sbrul dug myur du khyab par byed pa'i mche bas skyes bu gang zhig la bzung na/_dug de myur du khyab pa'i tshor ba mi bzad pas dbang po thams cad myur du 'gags nas 'chi bar 'gyur ro/_/de bzhin rnal 'byor rdor nor bur/_/gzhan du dam pa'i bde rig min/_/
[\[22a.5\]]sems ni rdzogs pa'i char 'gyur na/_/dbang po'i sgo yi yul la min/_/zhes pa ni de bzhin du rnal 'byor pas rdo rje nor bur 'dzag pa med pa'i bde bas gang ba ni lus po rnams bde bas rgyas pa zhes bya ste/_dbang po rnams bde ba 'gags pa'i bde ba 'byung ba zhes pa'i don to/_/ji ltar lcags
[\[22a.6\]]kyi phyogs gcig na/_/ro bcud chen po yang dag gnas/_/lcags la drag po'i mes gdungs na/_/kun nas kun du 'bigs par byed/_/dper na zhes pa ni lcags dang zangs la sogs pa'i phyogs gcig tu rtsi bzhag ste mes drag tu gdungs na kun du khyab par byed do/_/de bzhin du ni phyogs
[\[22a.7\]]gcig na/_/mi 'gyur bde ba yang dag gnas/_/sems ni 'dod chags mes gdungs na/_/kun nas kun du 'jigs par byed/_/ces pa ni/_bde ba chen po'i 'khor lo la ni byang chub sems kyi ming can gnas pa la phyag rgya chen mo zhes bya ba la snyoms par zhugs pa'i 'dod chags kyi mes gdungs
[\[22b\]]
[\[22b.1\]]ba bzhin bsregs nas lus kun la khyab par byed ces pa'i don to/_/de ltar phug pa'i lcags la ni/_/gang du yang ni dri ma med/_/de bzhin phug pa'i sems la ni/_/gang du'ang bag chags g.yo ba min/_/zhes pa ni de ltar gser du 'gyur ba'i lcags la sogs pa'i gnas skabs gang yang
[\[22b.2\]]med pa de bzhin du mi 'gyur ba'i bde bas phug pa'i sems la nam yang bag chags kyi go skabs yod pa yang ma yin no/_/gser nyid du ni lcags bsgyur la/_/me yis dri med 'gyur ba ltar/_/de bzhin sems ni yang nas yang /_/'dod chags mes ni dri med 'gyur/_/zhes pa ni lcags
[\[22b.3\]]gser du 'gyur ba'i rkyen mes byed ba de bzhin du/_sems dri ma med pa'i rkyen ni stong pa nyid las 'byung ba'i mes byed pa yin no/_/nor bu chen po rdo la reg_/rab tu gsal bar 'gyur ba ltar/_/de bzhin mi 'gyur bde reg na/_/sems ni bde ba nyid du 'gyur/_/zhes pa ni dper na nor bu dmar po'i
[\[22b.4\]]rigs la sogs pa rdo la bdar na gsal zhing 'od 'byung ba de bzhin du 'gyur ba med pa'i bde bas sems la bdar na sems bde zhing gsal bar 'gyur zhes pa'i don to/_/'dir mang smras pas ci zhig bya/_/'jig rten kun rdzob bden pa yis/_/lcags ni kun du 'bigs pa yin/_/ro yi nus
[\[22b.5\]]mthu bsam mi khyab/_/don dam par ni ye shes dngos/_/rtogs par yang ni nus sam ci/_/zhes pa ni 'dir brjod pa mang pos ci zhig bya ste/_kun rdzob kyi bden pa la rten 'brel gyi nus pa bsam du med par dpyad par yang mi nus na gnyis su med pa'i ye shes mi 'gyur ba'i bde bas bskyed pa ci'i
[\[22b.6\]]phyir rtog par nus zhes pa'i don to/_/glo bur dri mas g.yogs pa yi/_/sems la kun tu 'bigs pa yin/_/sems la kun du zhes pa ni sems kyi dri ma zhes bya ba yod pa ma yin pa rang gis yongs su brtags pa de la 'bigs zhes pa'i don to/_/sems la glo bur dri ma med/_/sems la
[\[22b.7\]]yun rings dus na'ang min/_/sems las ma gtogs skye ba'ang min/_/sems la zad med gnas pa'ang med/_/ces pa ni dri ma med ces pa dang sbyar ro/_/de la dri ma med ces bya ba la/_gal te 'di'i glo bur ba yin na zhes pa'i don to/_/skyon cir 'gyur zhe na/_de'i phyir sngon du dri ma med pa'i
[\[23a\]]
[\[23a.1\]]sems zhes bya ba smos te/_gal te glo bur zhes bya ba la snga ma med pa las 'ongs pa med pa zhes te de ltar na ni spangs shing phyi nas yang skye ba'i phyir skyon du thal bar 'gyur ro zhes bya'o/_/gal te 'di ni yun rings nas/_/de'i phyir de la srid min gang /_/zhes pa ni/_gal te
[\[23a.2\]]sems kyi dri ma 'di/_/sems nyid de yi rang bzhin yin/_/zhes dgongs na ni mya ngan las 'das pa zhes bya ba mi g.yo ba ma yin te/_me'i rang bzhin tsha ba mi 'dor zhes pa'i don to/_/gal te sems las ma gtogs 'ongs/_/de ltar nam mkha'i me tog mtshungs/_/zhes pa ni 'on te sems las ma
[\[23a.3\]]gtogs pa tha dad par gnas pa yin pa de lta na ni yod kyang gnod pa mi skyed de/_/nam mkha'i pad+ma'am/_mo gsham gyi bu la sogs pas ni phan pa'am gnod par mi 'gyur zhes pa'i don to/_/gal te sems la rtag gnas na/_/de ltar kun du thar pa yin/_/zhes pa ni 'on te sems kyi dri ma de skyes bu
[\[23a.4\]]dang gri ba ma 'dra'am/_mar me dang 'od ltar rtag par gnas na yang mya ngan las 'das pa'i go 'phang 'thob pa med ces dgongs so/_/'o na de ci'i phyir zhe na/_dri ma zhes sam sgrib pa zhes pa ni btags pa dang ming tsam dang byis pa so so'i skye bos btags pa ste/_dper na nam mkha' legs par ma dag pa la skyes
[\[23a.5\]]bu 'ga' zhig gis skyes bu 'ga' la lag pa'i sor mo lnga bstan na/_sbrul mgo gdengs par 'khrul nas skrag pa dang 'dra'o/_/de yang ci skad du/_bcom ldan 'das nyid kyis/_dper na dogs pa'i 'du shes kyis ni dug langs pa/_/dug de khong du song ba med kyang brgyal bar 'gyur/_/zhes gsungs so/_/de
[\[23a.6\]]ci'i phyir zhe na/_ji ltar zangs ma'i dri ma ni/_/bcud kyi sbyor bas nyams par 'gyur/_/dri med kyis ni yang dag gnas/_/de yis de nyid nyams pa med/_/ces gsungs te/_dper na gang zangs sam lcags kyi dri ma la rtsi sman la sogs ba btab nas me la bsregs na dri ma tshig cing de dag
[\[23a.7\]]nyid nyams pa med pa de bzhin du/_de bzhin sems kyi dri ma ni/_/stong nyid sbyor bas nyams par 'gyur/_/dri med nyid kyis yang dag gnas/_/de yis ye shes nyams pa med/_/ces gsungs pa ni sems kyi dri ma zhes bya ba stong pa nyid kyi mes bsreg na 'tshig ces pa'i don to/_/de yang ji skad du/_
[\[23b\]]
[\[23b.1\]]ye shes gzi brjid rab 'bar bas/_/bdud dbung yul bcas ma lus bsreg_/ces gsungs la/_de yang ji ltar 'jig rten phal pa'i chad par lta ba'i stong pa nyid ni ma yin gyi/_byang chub sems dpa' rnams kyi so sor rang gis rig pa'i stong pa nyid kyi sems zhes bya ba yang yin par
[\[23b.2\]]dgongs so/_/ji ltar bcud kyis lcags 'bigs pa/_/lcags nyid du ni 'gyur ba med/_/de bzhin bde bas phug pa'i sems/_/sdug bsngal nyid du 'gyur ma yin/_/zhes pa ni dper na zangs lcags la sogs pa'i khams gser du bsgyur ba ni slar zangs dang lcags su mi 'gyur ba de bzhin
[\[23b.3\]]du/_mi 'gyur ba'i bde bas phug pa'i sems slar bzhin sdug bsngal gyi rang bzhin du 'gyur ba'i gnas skabs med ces pa'i don to/_/de bas na/_chags bral las ni sdig gzhan med/_/de las bsod nams gzhan yang med/_/de bas rtag par mi 'gyur bde/_/sems ni dbug bya min
[\[23b.4\]]dbang kye/_/zhes gsungs te/_dus gsum gyi de bzhin gshegs pa bkrongs pa bas ni byang chub kyi sems bsad pa sdig che ba yin pas gzhan du yang dus gsum du bzhugs pa'i sangs rgyas rnams la bskal ba gang+gA'i klung du bsnyen bkur bas ni skad cig tsam du mi 'gyur ba'i bde ba la gnas pa'i
[\[23b.5\]]bsod nams ches khyad par 'phags zhes dgongs so/_/gzhan yang sbyin pa rnams kyi nang na yang 'dod pa'i sbyin pa khyad par du 'phags pa'o zhes gsungs so/_/gzhan yang mi 'gyur ba'i bde ba chen po brjod pa'i yul las 'das pa'i dpe ni bde ba las ma gtogs pa gzhan du na/_gzhon nu ma
[\[23b.6\]]yi dga' ba ni/_/bde ba smra bar mi nus kyi/_/lang tsho yis ni bde thob pa/_/bde ba chen po rang gis rig_/ces pa ni shin tu 'dod chags kyi dbang du 'gyur ba las skye ba bde ba yin pa'i phyir/_gzhan la brjod par mi nus so/_/de bzhin ting 'dzin bral ba yis/_/bde ba smra bar mi nus kyis/_/ting
[\[23b.7\]]nge 'dzin gyis mi 'gyur thob/_/rnal 'byor pa rnams rang gis rig_/ces pa ni/_'jig rten pa'i 'dzag pa'i 'dod chags kyang dpe yis brjod par mi nus na mi 'gyur ba las skyes pa'i bde ba gang gis kyang brjod par mi nus la ting nge 'dzin thob pa'i sbyong yul te/_so so rang gis rig pa'o/_/mi 'gyur
[\[24a\]]
[\[24a.1\]]las skyes the tshom med/_/thams cad mkhyen pa ma thob kyang /_/yid la bde min chags bral bas/_/de ltar yang ni mi bya'o/_/zhes pa ni byis pa gang dag bde ba chen po'i sku 'di ni mi 'gyur ba'i bde ba las 'khrungs sam/_'on te ma yin zhes dogs na/_de'i brjod
[\[24a.2\]]pa lta zhog gi_/ji ltar 'gyur ba'i bde ba yang 'pho ba med pa de srid du lus sim zhing rgyas pa yin la/_phyi rol du 'gyur ba ni med pas/_de bas chags bral du mi bya/_/zhes pa'i don to/_/de nyid chags bral nyes dmigs bstan pa ni/_'pho ba la ni chags bral 'gyur/_/zhes pa ni/_sems can gzhan du
[\[24a.3\]]srid pa med/_/ces pa yan chad kyis bstan pa'o/_/de bas 'bad pa thams cad kyis/_/'pho ba'i bde ba spang bar bya/_/zhes pa ni nyes pa de ltar bstan pa de bas na 'dzag pa'i bde ba spangs zhes pa'i don to/_/gang gis srid pa'i 'ching ba las/_/mi 'gyur bde 'gyur rnal 'byor pa/_/zhes pa ni gang
[\[24a.4\]]gis srid pa 'ching ba'i 'dun pa las grol bar 'dod pa'i rnal 'byor pas ci'i phyir chags pa dang bral bar byed pa zhes pa'i don to/_/'dod pa'i bstan bcos chags can pas/_/chags bral bar ni mi 'dod na/_/zhes pa ni 'jig rten pa'i skad cig ma'i bde ba tsam nyams su len pa'i lha dbang phyug chen po
[\[24a.5\]]la sogs pa yang chags pa dang bral bar mi 'dod pas/_chags pa'i bstan bcos 'ba' dang tsha la yA na la sogs pa ston par byed pa'i rgyud ston cing /_/gzhan dag kyang mnyan pa la 'bad par byed cing bde ba rgyun mi 'chad pa'i don du 'bad pa phun sum tshogs pa yin no/_/bdag gis bstan pa'i rgyud la
[\[24a.6\]]ni/_/rnal 'byor pas ni sdug bsngal 'dod/_/ces pa ni ci'i phyir zhes sbyar bar bya'o/_/de yang bdag gi 'khor ba'i sdug bsngal 'byung ba'i rgyu chags bral du bstan la/_sdug bsngal de 'gag pa'i rgyu chags bral spangs par bstan pa la 'jug pa'i 'bad pa med pa ngo mtshar zhes pa'i don to/_/sa
[\[24a.7\]]bon mi 'gyur rang bzhin gyis/_/mchog tu mi 'gyur bsgrub par bya/_/de ltar brjod pa'i rim pas 'gyur ba'i bde ba spangs la/_mi 'gyur ba'i bde bas lus 'grub ces dgongs so/_/rten ni 'pho ba thob pa la/_/rten byed chags pa bral ba nyid/_/ces pa ni de lta bas na/_bde ba'i rten byang chub kyi
[\[24b\]]
[\[24b.1\]]sems kyi ming can 'pho ba de la brten pa'i bde ba chen po yang 'pho zhes bya'o/_/'on rten dang rten byed kyi 'brel pa gang du 'dor bar 'gyur zhe na/_rten dang brten pa'i 'brel pa ni/_/ji srid mi 'gyur nyid du 'gyur/_/sems kyis mi 'gyur nyid 'thob pas/_/rten dang brten pa'i 'brel pa med/_/ces
[\[24b.2\]]pa la/_byang chub sems kyi myu gu rtse mo gyen du bstan pa ni dri ma med pa zhes bya ba'i gnas su bgrod pa nas 'bad pa mi dgos te/_rnal 'byor de grong dang grong khyer dang /_skye bo mang po'i nang na 'dug kyang rung /_rgyal po'i pho brang 'khor na 'dug kyang rung /_ra ro 'am/_brgyal lam/_gnyid log
[\[24b.3\]]kyang rung ste/_'bad pa mi dgos zhes bya'o/_/de yang gsal bar bstan pa ni mi 'gyur ba las skyes pa'i sku/_mdzod spu'i 'khor lor son pa la/_/A li kA li 'byor pa yis/_/hUM yig mi 'dod rgyal po kye/_/zhes gsungs te/_de ltar mdzod spu'i dri ma med pa zhes bya bar byang chub kyi myu gus khyab pa la
[\[24b.4\]]a la sogs pa yongs su gyur pa'i zla ba'i dkyil 'khor dang /_kA la sogs pa yongs su gyur ba'i nyi ma'i dkyil 'khor dang /_de'i bar du hUM sngon po ste de rnams yongs su gyur pa las/_rdo rje sems dpa'i sku lus las 'od zer sna lnga 'phros pa dang bsdus pa'i sku las bdud rtsi'i rgyun 'byung ba ye shes sems
[\[24b.5\]]dpa'i byin gyis brlabs pas de lta bu'i brtags pa'i sku lta mi dgos zhes bya ba 'am/_yang na de lta bu'i brtags pa'i rang bzhin du/_/mdzod spur 'gro ba'i rgyu mi byed/_/ces bya ba'o/_/kye zhes pa ni zla ba bzang po la bod pa'i tshig go/_/de yang stong pa las byung ba'i gzugs ni rgyu zhes pa'am/_yang na mi 'gyur
[\[24b.6\]]ba las skyes pa'i rgyu ni rnam pa kun gyi mchog dang ldan pa de'i stong pa nyid yin la/_'bras bu ni bde ba chen po yin no/_/'bras bu yis ni rgyu rgyas gdab/_/rgyu yis 'bras bu rgyas gdab bo/_/stong pa nyid gzugs rgyu yin te/_/'bras bu snying rje'i gzugs mi 'dzin/_/zhes pa ni gdul bar dka' ba'i 'gro
[\[24b.7\]]ba la brtags pa'i chos ni brgyan pa yin la/_de yang thabs kyi rigs can dang /_/shes rab kyi rigs can gyis phan tshun du mtshon pa dang ltos par bya ba'i ched du'o/_/gzhan yang brtags pa'i chos la ni rgyu dang /_'bras bu 'grub la/_brtags pa ma yin pa la ni ma yin te/_de yang stong nyid snying rje
[\[25a\]]
[\[25a.1\]]dbyer med la/_/byang chub sems su de brjod do/_/zhes pa ni rgyas gdab pa las grol bar ston to/_/mya ngan 'das dang bral ba'i sems/_/'khor ba las 'da' mi 'gyur la/_/rtag dang chad las nges par grol/_/de nyid sbyor ba gnyis med gzhan/_/zhes gsungs pa
[\[25a.2\]]yin te/_gang yang las kyi phyag rgya shes rab kyi ming can dang thabs snying rje'i ming can de dag la ni ltos pa yin la/_shes rab chen po 'di ni ltos pa dang bral ba yin no/_/dngos med las byung mtshan nyid phyir/_/gzugs la dngos po med pa min/_/zhes pa ni/_byis pa rnams kyi rtog pa bzlog pa ste/_
[\[25a.3\]]de yang chad par lta ba la kha cig gi bsam pa la kun rdzob tsam du yang med snyam pa'am gzugs la dngos po med ces pa ste/_du ba la sogs pas 'byung bar bstan pa'o/_/de nyid ther zug tu lta ba dgag pa'i phyir/_dngos po las byung mtshan nyid phyir/_/mi 'gyur ba la dngos po med/_/ces gsungs
[\[25a.4\]]pa yin no/_/de bas/_dngos dang dngos med yang dag sbyor/_/rdo rje rnal 'byor gnyis med mchog_/gzugs dang gzugs med rnam par grol/_/me long gi ni bra bzhin no/_/zhes pa ni/_de ltar brjod pa'i rim pas rdo rje rnal 'byor zhes bya ba ni gnyis su med pa'i zung du 'jug pa la bya'o/_/srid gsum
[\[25a.5\]]gzugs ni mi 'ong ste/_/'gyur med mi grol mya ngan 'das/_/zhes pa ni du ba la sogs pa'i mtshan ma dang /_mi 'gyur ba'i bde ba ni srid pa dang zhi ba'i mtshan nyid mnyam pa nyid yin gyi/_tha dad pa ma yin par dgongs so/_/de'i phyir/_phan tshun 'khyud dang zhi ba ni/_ma ning gi ni go 'phang mchog_/ces pa
[\[25a.6\]]nas/_phan tshun du ni rgyas gdab med/_/ces bya ba ni mi 'gyur ba'i shes rab ye shes chen po la rgyas gdab pa med par ston cing /_gnyis ka la mnyam par gnas pas na ma ning gi gnas kyi mchog yin par ston to/_/'o na gang la rgyas gdab ce na/_gang gi rgyu dang 'bras bu kun/_/de ni rten cing
[\[25a.7\]]'brel las 'byung /_/zhes gsungs te/_brtags pa'i chos la rgyas gdab par gsungs te/_gzhan la ma yin zhes dgongs so/_/phan tshun du ni rgyas gdab gzugs/_/skye ba med cing 'das pa'ang med/_/shes rab kun nas mya ngan 'das/_/mchog tu 'gyur ba med pa ste/_/rgyu dang 'bras bu rnam par
[\[25b\]]
[\[25b.1\]]grol/_/phan tshun rgya yis gdab pa med/_/ces pa ni shes rab chen po'i dbang la zhes bya bar sbyar ro/_/ma skyes pa dang ma 'gags pa'i/_/shes bya gang zhig 'di mthong na/_/zhes pa ni/_skye ba dang 'gag pa dang gdod ma nas bral ba'i dngos po 'di'o/_/phyi ru rnam par dbye ba las/_/rang gi
[\[25b.2\]]sems las de gzhan min/_/zhes pa ni/_/gang zhig bdag las gzhan pa ltar snang ba 'di ni ma rig pa'i bag chags yongs su smin pa'i dbang gis snang ba gang de nyid shes rab kyi mtshon gyis dral nas bdag las gzhan pa mi rnyed do/_/de yang ji skad du/_/skyes bu'i kun rtog 'dod chags spang
[\[25b.3\]]bya yis/_/'jig rten sna tshogs gang de de ltar gnas/_/zhes pa dang /_gzhan yang 'phags pa lha'i zhal nas ji skad du/_phyi rol don ni yod ma yin/_/'di dag rang gi sems su gda'/_/zhes pa dang gzhan ci yang rung ste/_mdun rdzogs na de ci tsam la mi gnas so zhes pa dang /_gzhan
[\[25b.4\]]yangs bcu pa'i mdo las kyang ji skad du/_kye rgyal ba'i sras dag khams gsum pa 'di ni sems tsam mo zhes gsungs pa de bas na rnam par shes pa thugs kyi bdag po srid pa gsum gyi mgon dang skyabs nyid las sna tshogs par snang ba yin no/_/de yang ji skad du/_dpal sa ra ha'i zhal nas/_
[\[25b.5\]]thugs kyi bdag po ston pa'i mchog khyod gcig pu bdag gi skyabs gyur cing /_/shes rab pha rol phyin pa'i rang bzhin rol pa rdo rje btsun mo'i tshogs/_/gang zhig 'khor ba'i ngo bos cher gnas dga' ba des 'bebs shing /_/ye shes nam mkha'i yid kyi chu bo rgyas mdzad dpal ldan bla ma de
[\[25b.6\]]nyid yin/_/zhes gsungs pa de bas na thogs pa med par gnas pa'i rnal 'byor yin te/_de'i phyir rang gis rang la ni/_/gar yang rgyas gdab nus ma yin/_/zhes gsungs so/_/ral gri so yis rang la ni/_/ral gri chen po gcod dam ci/_/zhes pa ste ral gris rang la rang mi gcod pa ltar/_
[\[25b.7\]]rang gis rang la rgyas gdab par nus pa ma yin no/_/mo gsham bu mos sbyar ba na/_/rmi lam bde bar 'gyur ba ltar/_/zhes gsungs pa ni/_yod pa ma yin pa'i btsun mo la sbyar bas rmi lam du bde ba 'byung ba bzhin du/_nam mkha' las byung gzugs kyis ni/_/bdag la brten pa de bzhin no/_/zhes
[\[26a\]]
[\[26a.1\]]gsungs pa yin no/_/nam mkha' chen po la gnas shing brten pas rgya che ba'i nam mkha' nyid lta bu'i yod pa ma yin pa'i rdo rje 'chang gi gnas thob pa'o/_/lhan cig skyes pa'i shes rab bcas/_/'di ni thabs min shes rab min/_/zhes pa ni/_phyag rgya chen mo la
[\[26a.2\]]brten pas nam mkha' las byung pa'i bde ba 'di ni thabs zhes pa'am/_shes rab ces su gang gis kyang brjod par mi nus pa'am/_yang na 'di ni skyes pa dang /_mi mo'i thabs dang shes rab las byung ba ma yin pa'o/_/kun nas kun du yongs su rdzogs/_/sgrib pa thams cad spangs pa dang /_/
[\[26a.3\]]nam mkha' lta bur gos pa med/_/yul dang dbang po spangs pa nyid/_/ces pa ni rgyu de lta bu la snyoms par zhugs pa yang 'bras bu de lta bu thob ces pa'i don to/_/kun du 'byung po kun la gnas/_/mi chod mi phyed spangs pa nyid/_/ces pa ni de lta bu'i bde pa'i ye shes ni 'gro ba thams cad la gzhig
[\[26a.4\]]tu med pa'i tshul gyis gnas zhes dgongs so/_/ci'i phyir gzhig tu mi nus snyam pa la/_'dir ni rang 'byung rdo rje sems/_/don chen mchog tu mi 'gyur ba/_/zhes pa ste byed pa dang bral pa'am/_rang 'byung ba'i phyir ro/_/'dod chags chen po sems dpa' che/_/sems can thams cad dga'
[\[26a.5\]]bar mdzad/_/ces pa ni de lta bu'i 'od gsal ba'i bde ba las/_'gro ba rnams kyi don thogs pa med par 'gyur zhes pa'i don to/_/byang chub sems dpa' zhe sdang che/_/nyon mongs zad mdzad dgra chen po/_/nyon mongs zhes gsungs te/_de lta bu'i byang chub sems dpa' gang yin pa de ni bdag dang
[\[26a.6\]]gzhan gyi nyon mongs pa thams cad gsod pa'i phyir/_dgra chen po yin no/_/'gro ba'i don la bshol ba med pa'am/_bsad du med pa'i yul gnas pa yin pa'i phyir ro/_/dam tshig chen po'i gti mug che/_/gti mug blo ste gti mug sel/_/zhes gsungs pa yin no/_/'jig rten pa'i lha chen po
[\[26a.7\]]la sogs pa 'dul ba'am/_nang gi lha ma yin gdul dka' ba 'dul pa'i phyir/_rdo rje rnal 'byor khro bo che/_/lha mo'i khro bo dgra chen po/_/zhes pa yin no/_/de gang yin snyam pa la/_dus kyi 'khor lo chags pa che/_/'pho ba'i chags pa sil mdzad pa/_/zhes pa ste/_gang zhi ba dang drag po la sogs pa
[\[26b\]]
[\[26b.1\]]dang 'tsham pa la de dang de'i rnam par ston pa'o/_/don chen bcom ldan 'das kyis 'dir/_/rdo rje mi phyed ces su gsungs/_/zhes bya ba ste/_dbyer med pa'i rdo rje ni mchog tu mi 'gyur ba'i don du bcom ldan 'das kyis gsungs pa yin la/_sems dpa' ni/_sems dpa' srid pa gsum gcig
[\[26b.2\]]pa/_/mchog tu mi 'gyur dag tu brjod/_/ces pa ste/_lug dang /_ser skya dang /_yid bzangs ma zhes bya ba gsum gcig tu 'dus pa'i bde ba yin no/_/mchog tu mi 'gyur bde ba gang /_/sa rnams kyis ni yongs rdzogs nyid/_/ces pa ni gong du bstan zin to/_/'gyur ba med pa'i
[\[26b.3\]]bde ba'am/_sems can rnams la chags pa chen po mnga' bas na/_'dod chags chen po sems dpa' che/_/sems can thams cad dga' bar mdzad/_/ces gsungs pa yin no/_/sems dpa' byang chub rnam par gnas/_/de'i phyir mi g.yo byang chub sems/_/zhes pa ni/_'gyur ba med ba'i
[\[26b.4\]]byang chub sems kyi myu gu'am/_rtag par sems can rnams la dmigs pas na/_de skad ces bya ba'o/_/nyon mongs la sogs zhe sdang tshogs/_/zhe sdang chen po dgra chen po/_/zhes pa ni zhe sdang phal ba gang yin pa de ni zhe sdang skyed pa'i phyir/_de skad ces bya'o/_/dam tshig zla ba'i bdud rtsi
[\[26b.5\]]dkar/_/'pho ba med de zab bo/_/zhes pa ni/_'od gsal ba'i ting nge 'dzin gang yin pa de la gnas pa'i rnal 'byor bas longs spyad par bya ba ni 'pho ba med pa'i byang chub sems kyi zla ba yin zhes bya'o/_/de bas na/_rig pa 'di ni byang chub sems/_/zhes pa ni 'gyur ba med pa la za'i 'gyur ba
[\[26b.6\]]dang bcas pa la mi za ba'i phyir ro/_/gti mug blo ste gti mug sel/_/zhes pa ni 'khor pa'i gti mug bsal nas/_bsam du med pa'i yul la gnas pa'i phyir ram/_thob pa med pa'i rnam par 'phrul pas gnas pa'i phyir de skad ces bya'o/_/shes rab sku dang mi 'gyur bcas/_/rdo rje thams cad
[\[26b.7\]]gcig po nyid/_/ces pa ni stobs dang snying rje mi phyed pa'i rnal 'byor pa la sku gsung thugs ye shes kyi rdo rje'am/_yang na dkyil 'khor pa ji snyed pa de snyed pa ni rdo rje yin la/_de dag thams cad rdo rje sems dpa' bde ba chen po las gzhan pa ma yin pas na de skad ces bya'o/_/khro bo'i gzugs can
[\[27a\]]
[\[27a.1\]]bdud rnams la/_/khro bo chen po dgra chen po/_/zhes pa ni/_lha'i bu la sogs pa'i bdung ngam/_lha drag po'am/_yang na mu stegs byed pa rnams skrag par byed pa'am yang na bdud de/_bsam gtan bzhi'i rten phyir mi 'da' ba la rtse gcig pa la de skad ces brjod do/_/mi
[\[27a.2\]]'gyur chen po bde stobs kyis/_/nam yang sems can don mi 'dor/_/sems can grol ba'i chags chen po/_/'gyur ba'i chags pa sel bar mdzad/_/ces pa ni/_sngon bla ma dang /_sangs rgyas dang byang chub sems dpa' la sogs pa'i mdun du/_dngos su khas blangs pa'am/_yang
[\[27a.3\]]na shugs kyis khas blangs pa yin pa'i phyir/_bshol ba med pa'i dam bcas pas sems can rnams ji ltar na gnyis su med pa'i lam la dgod par bya zhes pa'am lam dam pa la dgod pa yin pa'i phyir ro/_/da ni rdo rje dbyings kyi dkyil 'khor du gyur pa'i phung po dang khams dang skye mched dang /_
[\[27a.4\]]yul dang dbang po la sogs pa bstan pa'i phyir/_mi 'gyur ye shes tshor ba ni/_/rnam pa drug ste ye shes tshor ba la sogs su brjod de/_/rnam shes gzugs dang 'du byed dang /_/'du shes phung po'i rigs 'di rnams/_/zhes bya ba gsungs te/_'gyur ba med pa'i 'grub pa'i rnam pa drug po 'di bde ba
[\[27a.5\]]zhes bya ba rgyal ba drug gi rigs kyi rang bzhin du rtogs par bya'o/_/ye shes me dang nam mkha' sa/_/rim pa de bzhin rlung dang chu/_/zhes bya ba la/_bde ba zhes bya ba dang sbyar bar bya ste/_steng nam mkha' dbyings kyi dbang phyug ma dang /_'og rdo rje dbyings kyi dbang phyug ma zhes pa ste/_spyan ma la
[\[27a.6\]]sogs pa drug gi rang bzhin du rtogs par bya'o/_/yid dang mig dang rna ba dang /_/sna dang lce dang de bzhin lus/_/zhes pa ni kun du bzang bo dang /_sa'i snying po la sogs pa drug gi rang bzhin du rtogs par bya'o/_/sgra dang ro dang chos kyi dbyings/_/dri dang reg dang kha dog ste/_/zhes pa ni/_yul
[\[27a.7\]]rnams gzugs kyi rdo rje ma la sogs pa drug gi lce dang de bzhin lus/_shes pa ni kun du bzang po dang /_sa'i snying po la sogs pa drug gi rang bzhin du rtogs par bya'o/_/sgra dang ro dang chos kyi dbyings/_/dri dang reg dang kha dog ste/_/zhes pa ni/_yul rnams gzugs kyi rdo rje ma la sogs pa drug gi rang
[\[27b\]]
[\[27b.1\]]bzhin du rtogs par bya'o/_/rigs drug po ni yongs su dag_/khro bo'i rgyal po gdong drug 'jigs/_/zhes ba ni de ltar brjod pa'i rim pas/_'jig rten gsum gyi bdag po rdo rje 'chang nyid gdul bar bya bar dgongs nas/_khro bo'i cha lugs su gar dgu'i nyams dang ldan par bzhugs la/_
[\[27b.2\]]des gdul ba la sogs pa la bstan pa yin no/_/gar thabs dgu ni/_sgeg pa dang /_dpa' ba dang /_'jigs su rung ba dang /_gshe ba dang /_bzhad pa dang /_snying rje dang /_rngam pa dang /_ngo mtshar ba dang /_zhi ba zhes bya'o/_/dbang gi sgrub pa 'di nyid ni/_/mchog tu mi 'gyur sgrub pa ste/_
[\[27b.3\]]zhes pa ste/_dbang rnam pa gnyis yod pa las/_'jig rten las 'das pa'i dbang 'gyur ba med pa'i bde ba chen po sgrub pa zhes bya'o/_/rtsa dang rigs su yang dag ldan/_/mdor bsdus bshad pa zla ba kye/_/zhes pa ni gzhan yang bde ba chen po'i 'jig rten gyi tshul rtsa ba'i rigs dang ldan pa bstan te/_
[\[27b.4\]]de yang gzhung rgyas pa ma yin gyi/_/gzhung bsdus pa yin la/_don rgyas pa zhes pa'am/_yang na rgyas pa ni dbang gi le'u las bstan te/_de bas na bsdus pa'i tshul gyis bstan zhes dgongs so/_/'jig rten gyi khams kyi le'u la sogs pa las/_le'u lnga ba mchog tu mi 'gyur pa'i dbang gi sgrub
[\[27b.5\]]pa'i mdor bsdus pa'i le'u zhes pa ni/_skyob pa'am/_g.yogs pas le'u zhes bya'o/_/lhag ma ni go sla'o/_/mkhas min blo ni dri mas g.yogs/_/gzhung don log par ston par byed/_/bdag gis rtsa rgyud sogs bltas nas/_/brtse bas 'grel pa bris pa yin/_/dang po'i sangs rgyas
[\[27b.6\]]rgyud chen gyi/_/mdor bsdus dbang gi 'grel byas pa'i/_/dge ba bdag gis bsags pa 'dis/_/'gro ba 'gyur med dbang thob shog_/dang po'i sangs rgyas kyi rgyud las bkol ba/_dbang mdor bstan pa zhes bya ba'i 'grel pa/_rnal 'byor pa dus kyi 'khor lo'i zhabs kyis mdzad pa
[\[27b.7\]]rdzogs so//_//kha che'i paN+Di ta zla ba'i mgon po dang /_lo tsA ba 'bro dge slong shes rab grags kyis bsgyur ba'o/_/[ {D1354}]@##/_/rgya gar skad du/_she kod+de sha pany+tsi ka_/bod skad du/_dbang mdor bstan pa'i dka' 'grel/_dpal dang po'i mchog gi sangs
[\[28a\]]
[\[28a.1\]]rgyas la phyag 'tshal lo/_/dang po'i sangs rgyas srid gsum mgon gcig chos dang bcas/_/rdzogs pa'i byang chub sems dpa'i dge 'dun la btud nas/_/dpal ldan bla ma'i zhabs kyis mdzad pa'i man ngag las/_/dbang la sogs pa mdor bstan tshig ni rgyas par
[\[28a.2\]]bya/_/de nas phyag na rdo rje sprul pa'i sku rgyal po zla ba bzang pos/_dang po'i mchog gi sangs rgyas kyi rgyud kyi rgyal por dbang gi don bcom ldan 'das la zhus pa/_zla ba bzang pos gsol ba zhes pa'o/_/kye ston pa dbang rnam bdun ni chu la sogs pa nas rjes su gnang pa'i mthar thug pa'o/_/gzhan rnam
[\[28a.3\]]gsum ni bum pa la sogs pa nas shes rab ye shes kyi mthar thug pa'o/_/de bzhin bla na med ces bya ba ni phyag rgya chen po'i ye shes kyi mtshan nyid do/_/'jig rten 'jig rten 'das grub phyir/_/ces pa ni 'jig rten pa'i dngos grub 'og min gyi gnas kyi mthar thug pa dang 'jig rten las 'das pa
[\[28a.4\]]sangs rgyas nyid dang phyag rgya chen po mi 'gyur pa'i ye shes te/_de rnams kyi don mdor bsdus par ni bdag la gsungs zhes bya'o/_/nyon cig ces bya ba la sogs pa nas/_mdor bstan pa ji srid rdzogs pa ni bcom ldan 'das kyis gsungs so/_/mchog dang zhes pa phyag rgya chen po mi 'gyur ba'i ye
[\[28a.5\]]shes so/_/rtsa ni g.yon pa dang g.yas pa dang dbus ma'i rtsa rnams so/_/kun spyod ni g.yon dang g.yas pa dang dbus ma'i sbubs rnams su 'gro ba dang 'ong ba'o/_/de dag rtsa'i kun spyod do/_/rtsol ba zhes pa ni srog rtsol te mdor bsdus pa de rnams khyod la bshad par bya'o/_/da ni mdor bsdus pa
[\[28a.6\]]la sogs pa'i rab tu dbye ba gsungs pa/_mdor bsdus rnam gsum ni rgyud thams cad la'o/_/de bzhin du rgyas par bshad pa gsum du 'gyur ro/_/de dag mdor bsdus pa dang rgyas par bshad pa dag gi rab tu dbye ba gsungs pa/_rab tu mdor bstan mdor bstan che/_/zhes pa ni mdor bstan pa'i
[\[28a.7\]]rab tu dbye ba'o/_/rab tu rgyas par bshad pa gang /_/zhes pa ni rgyas bshad chen po bsdu ba'o/_/'di dag kyang rgyas bshad kyi rab tu dbye ba 'di rnams kyi rnam pa gzhan gsungs pa/_mdor bstan 'di nyid ces bya ba la sogs pa ste gang kho na mdor bstan pa de kho na rgyas par bshad pa ste/_de yang rgyud kyi
[\[28b\]]
[\[28b.1\]]bsdus pa brjod pa yin no/_/'dir ni rgyas par bshad pa'i sgras bsdus pa'i rgyud chen po brjod par bya ste/_mdor bstan pa ni rgyud chen po las gzhan du gyur ba dang /_gal te bsdus par byed pa pos so sor byas pa'i de'i tshe rgyud chung bar 'gyur ro/_/ji ltar mtshan nyid mngon par brjod pa'i phyir/_nges
[\[28b.2\]]bar rtogs pa rgyud chung bar mngon par brjod do/_/rab tu mdor bstan dang zhes ba'i dang gi yi ge rab tu'i sgras bsdus pas rab tu rgyas bshad du brjod de/_gnyis po 'di dag rim pa ji lta bar dka' 'grel chung ba dang dka' 'grel chen po'o/_/de yang tshig tsam 'joms kyi don thams cad gsal
[\[28b.3\]]pa ma yin no/_/gang zhig 'grel bshad thams cad bsdus don te/_/zhes pa bshad par bya ste/_mdor bstan tsha dang zhes pa la dang gi sgras chen po'i sgra bsdus pa rgyas bshad chen por brjod de/_gnyis po 'di dag grangs ji lta ba bzhin du rgya cher 'grel chung ba dang rgya cher 'grel chen por brjod
[\[28b.4\]]do/_/de ltar zhes pa bshad pa'i rim pas so/_/mtha' drug rnams kyis ni rnam pa drug gis rgyud chung ba dang rgyud chen po la sogs pa rnams/_dag pa ni yongs su dag pa'o/_/dang po'i sangs rgyas dus kyi 'khor lor mngon par rjod byed 'gyur/_/zhes 'chad pa dang sprel lo/_/de bzhin du rdo rje rnal 'byor
[\[28b.5\]]rnam bzhi zhes pa rnam par dag pa dang chos dang sngags dang dbyibs kyi mtshan nyid do/_/byang chub rnam bzhi zhes pa skad cig gcig gis mngon par rdzogs par byang chub pa dang rnam pa lnga dang rnam pa nyi shu dang sgyu 'phrul dra bas mngon par rdzogs par byang chub pa'i mtshan nyid do/_/phung po ni gzugs dang /_tshor
[\[28b.6\]]ba dang /_'du shes dang /_'du byed dang /_rnam par shes pa dang /_ye shes kyi mtshan nyid do/_/khams dang zhes pa ni/_sa dang /_chu dang /_me dang /_rlung dang /_nam mkha' dang /_chos kyi khams kyi mtshan nyid do/_/skye mched ni yul dang yul can gyi dngos po bcu gnyis te/_gzugs dang /_sgra
[\[28b.7\]]dang /_dri dang /_ro dang /_reg bya dang /_chos kyi khams kyi mtshan nyid do/_/rigs drug rnams ni mig dang /_rna ba dang /_sna dang /_lce dang /_lus dang /_yid kyi mtshan nyid do/_/bden pa gnyis ni 'jig rten dang 'jig rten las 'das pa dag go_/lus ngag yid ni dag byed pa/_/mngon par dbang
[\[29a\]]
[\[29a.1\]]bskur gnyis gnyis te/_/zhes pa chu dang cod pan dag gis lus dag par byed do/_/dar dpyangs dang rdo rje dril bu dag gis dag dag go/_/brtul zhugs chen po dang /_ming dag gis yid dag go/_/rjes gnang gis ye shes dag pa yin no/_/gzhan zhes pa dag la
[\[29a.2\]]gzhan te/_de ni khams la sogs pa dag par byed pa'o/_/des na chu yis zhes bya ba la sogs pa nas/_rdo rje dril bu mi 'gyur che/_/zhes pa la sogs pa ste/_rdo rjes mi 'gyur chen po dag go/_/dril bus sangs rgyas gsung gi rgyun mi 'chad do/_/de nyid ni nyi zla gcig tu de dag dag pa ste/_
[\[29a.3\]]dbu mar rab tu zhugs pa'i mtshan nyid do/_/bum pa la sogs pa'i dbang gi dkyil 'khor bzhengs nas mthar yang sbyin par bya'o/_/gang zhig nu ma'i yan lag la reg pa las bde ba thob pa ni rnyed pa'o/_/skyob pa thams cad skyed mdzad ma/_/zhes pa skyob pa ni de bzhin gshegs pa lnga po rnams te
[\[29a.4\]]sgrib pa med pa nyid kyis skyed mdzad ma'o/_/shes rab ni blo'o/_/de'i gzugs ni gzung ba dang 'dzin pa'i rnam pa dang bral ba/_sgyu ma dang rmi lam gyi snang ba'i mtshan nyid do/_/des na de nyid gsungs pa/_yod dang med las rnam par 'das/_/zhes so/_/med pa'i zhes bya ba la sogs pa la
[\[29a.5\]]'dir ni dmigs pa rnam pa gnyis te mngon sum sngon du 'gro bar gyur pa dang /_rjes dpag sngon du 'gro ba can no/_/de la gang mngon sum sngon du 'gro ba can de ni rtogs pa'i dri ma ma lus pa dang rnam par bral ba'i lam bla ma dam pa'i man ngag las byung ba de kho na nyid kyi sbyor ba las/_nam mkha' la skar
[\[29a.6\]]ma bzhin du/_longs spyod rdzogs pa'i sku du ma sha'i spyan gyis gzung ba'o/_/dang po ni sha'i spyan gyis rnal 'byor ba las dang po bas sna tshogs pa mngon par shes pa las gzhan gyis mthong ngo /_/de nas lha'i spyan gyis te/_mngon par shes pa'i skabs kyi dbang las so/_/de nas sangs rgyas kyi spyan
[\[29a.7\]]gyis te/_'dod chags dang bral ba'i skabs kyi dbang las so/_/de nas shes rab kyi spyan gyis te/_byang chub sems dpa'i skabs kyi dbang las so/_/de nas ye shes kyi spyan gyis te/_yang dag par rdzogs pa'i sangs rgyas kyi skabs kyi dbang las te/_nye bar 'dzin pa thams cad las rnam par
[\[29b\]]
[\[29b.1\]]grol ba'o/_/de ltar na de bzhin gshegs pa'i shal sogs pa'i spyan lnga rnams kyis stong ba nyid so sor mthong bar brjod de/_rjes su dpag pa sngon du 'gro ba can gyis dmigs pa ni de kho na nyid ma rtogs pa ri mo la sogs pa nye bar blta ba ni/_rnal 'byor ba gsar bu rnams kyis stong pa nyid kyi
[\[29b.2\]]lam la 'jug pa'i don du'o/_/de'i phyir med pa'i gzugs rmi lam la sogs pa dang mtshungs pa bsgom pa'o/_/dmigs pa de rnal 'byor ba rnams kyis bsgom pa ni rtogs par mi 'gyur te rtogs pa med pa'i rgyu las nye bar byung ba'i phyir ro/_/des na de nyid dngos po ni dngos po'i rang bzhin no/_/dngos med
[\[29b.3\]]ni nye bar brjod pa thams cad dang bral ba'i mtshan nyid do/_/sems la med pa ni gang gi phyir so sor gsal ba'i yid gzhom du med cing brjod par mi nus pa ste/_rdul phran tshogs pa'i dngos po 'dzin pa med de/_gzugs brnyan bzhin no/_/des na de nyid dpes bstan pa/_bral zhes pa la sogs pa ste
[\[29b.4\]]pra'i sgras sems can gyi don du mngon par brjod do/_/me long ni me long ngo /_/dngos med las skyes ni/_rdul phra rab kyi tshogs pa dang bral ba bu mos mthong ngo /_/pra la 'jug pa'i rgyud las gsungs pa/_me long ral gri mthe bong dang /_/sgron ma zla ba nyi ma dang /_/chu dang thabs dang mig rnams
[\[29b.5\]]la/_/pra 'bebs pa ni brgyad du brjod/_/ces so/_/de bzhin du 'das pa dang ma 'ongs pa'i chos rab tu ma bsams pa mkha' la ste/_stong pa la rnam pa thams cad dang ldan pa'i gzugs de kho na nyid kyi rnal 'byor pa/_rnam par rtog pa dang bral ba'i lam thob pas mthong ngo /_/'di pra phab pa dang
[\[29b.6\]]mtshungs par yid gang dang gang gis dngos por min pa pra phab pa'i mtshan nyid do/_/de dngos yod min zhes ba de dag dngos phor 'gyur ba ma yin no/_/gal te 'dir gsungs pa/_dngos po stong pa'i don mthong phyir/_/zhes pa dngos po ni rdul phra rab tshogs pa'i bdag nyid do/_/stong pa ni rnam par
[\[29b.7\]]bral bar 'gyur ba'o/_/de yang de dag gis don yang so sor gsal ba'i mtshan nyid do/_/de'i mthong phyir ni rnam par rtog pa med pas mngon sum du dmigs pa'i phyir ro/_/dngos po ni rdul phran tshogs pa'i bdag nyid do/_/de med pa'i don ni so sor gsal ba'i mtshan nyid du yod par gsungs te/_dper
[\[30a\]]
[\[30a.1\]]na rmi lam sgyu ma mig 'phrul mtshungs so/_/'di nyid kyi don gsungs pa/_med pa las ni zhes pa la sogs pa'o/_/yid bzhin nor ltar zhes pa la sogs pas rtog pa dang 'khrul ba med pa nyid ye shes su gsungs so/_/gal te de la dmigs pa med par brjod na
[\[30a.2\]]'gro ba'i don byed dam zhe na/_yul gyi bskyed pa ma yin no zhes gsungs pa/_ma mthong ba'i zhes pa la sogs pa ste sgrub pa po ni bra phab pa la sogs pa la zhugs pas so/_/yod pa'i gzugs mthong ba zhes ba yang ma yin no zhes gsungs pa/_gal te zhes pa la sogs pa'o/_/med pa'i
[\[30a.3\]]gzugs mthong ba zhes bya ba yang ma yin no zhes gsungs pa/_'on te zhes bya ba la sogs pa'o/_/gzhan gyi mig gis mthong ba yang ma yin no zhes gsungs pa/_mi mthong zhes bya ba la sogs pa'o/_/de lta mod kyi rang gi mig gis mthong zhe na/_gsungs pa/_bdag gi mig gis zhes bya
[\[30a.4\]]ba la sogs pa'o/_/gzhon nu ma dang mtshungs pa ni yid do/_/skye ba med pa ni ma skyes pa'o/_/de dang de'i bu ni ji ltar skyes pa bzhin no zhes bya ba'i don to/_/srog rtsol gsungs pa/_gzugs mthong zhes bya ba la sogs pa ste/_ji ltar rmi lam dang sgyu ma dang mtshungs pa'i gzugs mthong bar
[\[30a.5\]]gyur bas so/_/de'i 'og tu mi de ma thag par ro/_/srog rtsol ni dgang ba dang bum pa can dang rdul mtha' can no/_/rgyun mi 'chad par te bar chad med par bya'o/_/ci zhe na gsungs pa steng dang zhes bya ba la sogs pa ste/_steng gi rtsa gsum ni lus dang ngag dang yid kyi chos can no/_/de bzhin du
[\[30a.6\]]'og kyang ngo /_/de la g.yon du zla ba'i rtsa ni lus kyi chos can no/_/g.yas su nyi ma'i rtsa ni ngag gi chos can no/_/dbus su sgra gcan gyi rtsa ni yid kyi chos can no/_/bshang ba'i rtsa ni lus kyi chos can no/_/gcin gyi rtsa ni ngag gi chos can no/_/khu ba'i rtsa ni yid kyi chos can no/_/zla ba'i rtsa ni chu'i rang bzhin no/_/nyi ma'i rtsa
[\[30a.7\]]ni me'i rang bzhin no/_/sgra gcan gyi rtsa ni stong pa'i rang bzhin no/_/bshang ba'i rtsa ni sa'i rang bzhin no/_/gcin gyi rtsa ni rlung gi rang bzhin no/_/khu ba'i rtsa ni ye shes kyi rang bzhin no/_/de nyid gsungs pa/_zla ba zhes bya ba la sogs pa'o/_/srog dang thur sel rim pa yis/_/zhes bya ba ni/_srog
[\[30b\]]
[\[30b.1\]]ni zla ba dang nyi ma dang mun can ma'o/_/thur sel yang lhag ma rnams so/_/'di rnams kyi rigs drug brtags pa gsungs pa/_zla ba zhes bya ba la sogs pa la/_zla ba chu'i khams ni thabs kyi khu ba'i khams te skur 'gyur ro/_/nyin mor byed pa me'i khams ni/_shes rab ma'i rdul gyi khams te
[\[30b.2\]]gsung du 'gyur ro/_/de bzhin du 'chad par 'gyur pa'i shes rab dang thabs dag gon 'di kho na'o/_/gtso bo ni khu ba'i khams so/_/thabs dang shes rab sku dngos kyis/_/zhes bya ba ni rigs mi mtshungs pa dang 'khyud pas/_shes rab kyi sku'i dngos po ni thabs su 'gyur te bde ba'i dus su sems de'i
[\[30b.3\]]rnam par 'byung ba'i phyir ro/_/de bzhin du thabs kyi sku'i dngos po shes rab tu yang ngo /_/'chi ltas ni dus ma yin par 'chi ba'i mtshan nyid do/_/lhag pa'i rlung gis 'gyur te steng 'og tu yang ngo /_/lus zhes bya ba sa'i khams la sogs pa la gsungs pa/_lus ngag rtsa la ni ji ltar rigs
[\[30b.4\]]par la la nA dang ras nA'o/_/gang gi tshe 'og tu bshang ba'i rtsa 'gags par gyur ba de'i tshe steng du g.yon pa'i rtsa la 'chi ltas su 'gyur ro/_/gang gi tshe gcin gyi rtsa 'gags par gyur pa de'i tshe steng du g.yas kyi rtsa la 'chi ltas su 'gyur ro/_/de dag kyang zhib tu bshad par bya ste/_mun can
[\[30b.5\]]ma sa bon 'bab ma la 'chi ltas med dam zhe na/_mun can sa bon 'bab ma las/_rlung ni skye dang mngal nas skye ba dang /_/'chi ba gnas pa yin ni rang gnas pa'o/_/de nyid gsungs pa/_skye dang zhes bya ba la sogs pa'o/_/dus sbyor 'byung ba'i mngon mtshams su/_/zhes pa g.yon pa'i dus sbyor
[\[30b.6\]]dang g.yas pa'i dus sbyor dang 'pho ba'i mtshams su dbus ma yis ni mnyam par 'bab bo/_/dbugs dbyung ba dang rngub pa du zhe na/_gsungs pa/_lnga bcu rtsa drug ces pa la sogs pa'o/_/nyin dang mtshan mo la zhes ba nyin mo dang mtshan mo'i 'pho ba bcu gnyis la bdun cu rtsa lngas lhag pa'i drug brgya'i
[\[30b.7\]]dbugs dbus mar 'bab bo/_/g.yon pa dang g.yas pa'i rtsa rnams la bdun cu rtsa lngas lhag pa'i drug brgya'i dbugs kyis dman pa'i gang la stong phrag nyi shu rtsa gcig dang drug brgya lhag pa de dag tu 'bab bo/_/phyogs gsum dang lo gsum ni lo brgya gang ba la dbus mar 'bab bo/_/g.yas pa ste
[\[31a\]]
[\[31a.1\]]g.yas pa dang g.yon pa ni steng du srog rim pa bzhin du zla ba dang nyi ma'i ming can no/_/la la nA ni lug dang /_ser skya ni gzhan te ras nA'o/_/chu dang me yi rang bzhin te/_/zhes pa sngar bzhin du rim pa bzhin du pad+ma 'dzin pa dang /_rin po che 'dzin par bzhed do/_/'od dpag med
[\[31a.2\]]dang rin chen 'byung ldan lhag pa'i lha'o/_/'og tu zhes pa thur sel du'o/_/dbus ma'i rtsa dang zhes pa la sogs pas dri chen dang dri chu 'bab pa ste/_gong du mun pa'i rtsa gnyis kyi kun du spyod pa'i rang bzhin gsungs pa'i don 'di ste/_gang zhig steng du g.yon pa'i rtsa yin pa de'i 'og tu dbus
[\[31a.3\]]su dri chen gyi rtsar 'gyur ro/_/steng du g.yas pa gang yin pa de/_'og tu g.yon pa'i dri chu 'bab pa'o/_/de dag gnyis rim pa bzhin/_'khor lo 'dzin pa dang /_ral gri 'dzin pa bzhad do/_/rnam par snang mdzad dang /_don yod grub pa'i rang bzhin no/_/gang
[\[31a.4\]]zhig steng du dbus ma yin pa de 'og tu g.yas pa sa bon 'bab pa'o/_/de dag kyang stong pa dang /_ye shes kyi rang bzhin te mi bskyod pa dang rdo rje sems dpa' lhag pa'i lha'o/_/lte ba'i chu skyes la/_sa'i yon tan lnga ste dri dang /_gzugs dang /_ro dang /_reg bya dang /_sgra'i mtshan nyid do/_/snying ga'i chu
[\[31a.5\]]skyes la chu'i yon tan bzhi ste/_gzugs dang /_ro dang /_reg bya dang /_sgra'i mtshan nyid do/_/mgrin pa'i chu skyes la me'i yon tan gsum ste/_ro dang /_reg bya dang /_sgra'i mtshan nyid do/_/dpral ba'i chu skyes la rlung gi yon tan gnyis te/_reg bya dang /_sgra'i mtshan nyid do/_/gtsug tor gyi chu
[\[31a.6\]]skyes la stong pa'i yon tan gcig ste sgra tsam mo/_/de rnams bzung nas sdud pa'i rim pas kun khyab mar gshegs so/_/skyed pa yis ni stong pa la sogs pas sa ste lte ba'i dkyil 'khor la 'jug go/_/'og tu lta gsang nor bu'i pad+ma la ste/_dung can ma la/_lus ngag sems ni 'bab ma ste ni snying
[\[31a.7\]]stobs dang rdul dang mun pa'i dbye bas yon tan gsum dang gnyis dang gcig gi bdag nyid do/_/sdud pa'i rim pas gshegs pa'o/_/skyed pa yis byon pa'o/_/'di ni dung can ma'o/_/bud med bde ba yin te 'khrig pa nas bon 'bab bo/_/dus su ste rdul 'byung ba na khrag 'bab bo/_/srog dang thur
[\[31b\]]
[\[31b.1\]]sel gyi rtsa dag thabs dang shes rab kyi sku'i dngos por gsungs pa/_steng du zhes bya ba la sogs pa ste/_steng du srog la g.yas dang g.yon pa ni g.yas pa dang g.yon pa dag ste shes rab dang thabs kyi sku'i dngos po'o/_/'og tu ni thur sel du'o/_/steng dang 'og tu rdul dang sa bon 'bab pa'o/_/gang
[\[31b.2\]]zhig 'og tu bud med rnams kyi nam mkha'i gdong las sa bon 'bab pa de nyid gang gi tshe/_rdul 'bab pa de'i tshe gtum mor 'gyur ro/_/de'i dus nyid du yang zla mtshan gyi dus te bud med rnams kyi steng gi rtsa g.yung mor 'gyur ro/_/de'i phyir gnyis po ji ltar yang bud med dag la skyes pa'i reg
[\[31b.3\]]pa med pa'o/_/skyes pa'i zla mtshan gyi dus dang sa bon 'byung ba'i dus su de nyid g.yung mo dang kun 'dar mar 'gyur ro/_/sna'i sbubs g.yon pa dang g.yas pa'i dkyil 'khor 'char ba gsungs pa/_rnam shes la sogs pa ni nam mkha' la sogs pa skye ba'i rim pas so/_/sa sogs ni sdud pa'i
[\[31b.4\]]rim pas so/_/dbus su ni dbu ma'i lam du'o/_/drug pa ni ye shes kyi dkyil 'khor te/_nam mkha' la sogs pa'i dkyil 'khor lnga las/_dkyil 'khor re re'i rkang pa dang bcas pa'i bcu gcig gi dbugs rnams bzung nas rkang pa dang bcas pa'i lnga bcu rtsa drug gi bdag nyid kyi dbugs
[\[31b.5\]]'bab pa'o/_/'di rnams kyi g.yon dang g.yas dang dbus ma'i rtsa rnams kyi nyin mo dang mtshan mo la rim pa bzhin lte ba'i pad+ma 'dab ma bcu gnyis kyi bdag nyid la dkyil 'khor drug cu ste/_dus sbyor g.yon pa la mi mnyam pa lug la sogs pa'o/_/dus sbyor g.yas pa la mnyam pa khyu mchog la sogs pa'o/_/
[\[31b.6\]]de la g.yas su khyu mchog gi dus sbyor la gang gi tshe rlung 'bab pa de'i tshe/_rtsa ba ste sna'i sbubs kyi 'og gi cha la sa'i dkyil 'khor re re la dbyu gu gcig rgyu'o/_/de bzhin du de nyid kyi g.yon gyi cha la chu'i dkyil 'khor ro/_/g.yas te g.yas kyi cha la me'i dkyil 'khor ro/_/steng gi cha la rlung gi dkyil 'khor ro/_/dbus su stong
[\[31b.7\]]pa'i dkyil 'khor te/_de ltar sna'i bug pa gnyis po'i dkyil 'khor re re la dbyu gu 'bab pa ste/_dbyu gu lnga po rnams kyis dkyil 'khor lnga 'bab po zhes pa'i don to/_/sa sogs zhes pa yang nye bar mtshon pa tsam ste/_nam mkha' la sogs pa yang bzung ngo /_/rtsa gcig nas dbugs du 'bab ce na gsungs
[\[32a\]]
[\[32a.1\]]pa/_rtsa nas zhes bya ba la sogs pa ste/_rim pas zhes bya ba ni sa la sogs pa dang /_nam mkha' la sogs pas so/_/lnga yis bsgyur bas stong dang brgyad brgya'i dbugs rnams su 'gyur ro/_/de rnams kyang rtsa lnga po la 'bab pa'o/_/stong dang brgyad brgya'i dbugs
[\[32a.2\]]rnams kyang 'pho ba bcu gnyis kyis bsgyur bas nyin mo dang mtshan mo la drug brgyas lhag pa'i stong phrag nyi shu rtsa gcig gi dbugs su 'gyur ro/_/de nyid gsungs pa/_drug cu zhes pa la sogs pa'o/_/g.yon gyi rtsa la dus sbyor 'char ba gsungs pa/_'dab ma'i dbus dang zhes pa ste/_gang gi
[\[32a.3\]]tshe g.yon pa'i rtsa la lug la sogs pa sna bug gi dbus su stong pa'i dkyil 'khor la bab pa de'i tshe nang gi 'dab ma'i dbus su 'bab po zhes pa mchod par bya'o/_/de nas shar zhes pa steng du rlung gi dkyil 'khor ro/_/g.yas su me'i dkyil 'khor ro/_/g.yon du chu'i dkyil 'khor ro/_/nub tu zhes pa
[\[32a.4\]]'og gi cha la sa'i dkyil 'khor ro/_/rim pas zhes bya ba ni nam mkha' la sogs pa'i rim pas so/_/mkha' sogs te zhes pa la sogs pas sngar brjod pa nyid gsal bar byed pa'o/_/dkyil 'khor lnga po rnams kyi phan tshun thabs shes rab kyi dbye ba gsungs pa/_nub ces pa 'og gi
[\[32a.5\]]dkyil 'khor ro/_/shar du zhes pa steng gi dkyil 'khor du rim pa bzhin du sa steng dang /_rlung ste 'di dag phan tshun thabs dang shes rab tu 'gyur ba gsungs pa/_mthe bong zhes pa la sogs pa ste mthe bong sa'i rang bzhin no/_/ming med ni rlung gi rang bzhin te/_'di dag phan tshun thabs dang
[\[32a.6\]]shes rab nyid de/_gzung ba dang 'dzin pa'i ngo bos so/_/de ltar na rigs gzhan dang 'khyud pas 'bras bu 'byung gi rang gi rigs dang 'khyud pas ma yin te/_rang la rang gis bya ba 'gal ba'i phyir ro/_/sa'i khams las byung ba ni lus kyi dbang po yin pas/_rlung gi khams las byung ba'i yul
[\[32a.7\]]reg bya 'dzin to/_/des na gsungs pa/_mthe bong dang ni ming med dag_/ces pa la sogs pa'o/_/de bzhin du g.yas dang g.yon gyi me dang chu thabs shes rab tu 'gyur ba gsungs pa/_g.yas dang zhes pa la sogs pa ste/_'dir yang me'i khams las skyes pa ni yul ro dang chu'i khams las byung
[\[32b\]]
[\[32b.1\]]ba'i ro 'dzin gyi dbang pos 'dzin no/_/de'i phyir mdzub mo dang gung mo dag ral grir 'gyur bas so/_/mche ba'i phyag rgya ni zla ba phyed pa'i tshul lo/_/gri gug ces pa ni gri gug gi phyag rgya ni mthe'u chung ngo /_/stong pa ste stong pa'i dkyil 'khor dang mi 'gyur ba steng dang 'og tu phan tshun thabs dang shes rab bo/_/
[\[32b.2\]]dkyil 'khor bcu po yang dag sbyor/_/zhes pa g.yon pa dang g.yas pa nas 'bab pa'i dkyil 'khor bcu po rnams yang dag par sbyor ba ni gcig nyid du gyur te dbu mar 'bab pa'o/_/de'i phyir sor mo rnams ni ste/_sa la sogs pa'i rang bzhin can rnams thal mo sbyar ba spyi bor ni/_mgo bor byas pa
[\[32b.3\]]rdo rje rtse gcig par 'gyur ro/_/'dis de dag nye bar mtshon par bya'o/_/dbus mar 'bab pa'i sbyor ba 'dzag pa med pa'i bde bas byang chub kyi sems steng nas 'bab pa rdo rje'i rtse mor bya'o/_/de kho na gri gug dang bcas pa ste/_mi shes pa gcod pa'i rang bzhin yin pa'i phyir ro/_/phung po ni rnam par
[\[32b.4\]]shes pa la sogs pa'o/_/khams ni sa la sogs pa rnams so/_/rdo rje gsum ni sku dang gsung dang thugs rnams so/_/'di rnams dbus mar song na gcig nyid du 'gyur ba bden pa'o/_/'chi ltas kyi mtshan nyid gsungs la/_g.yon pa zhes pa la sogs pa ste/_g.yon pa'am g.yas pa la rim
[\[32b.5\]]pa bzhin du/_rlung lhag pa zhag gcig dang /_de bzhin du zhag lnga gang gi tshe 'bab pa de'i tshe lo gsum gyis 'chi bar blta'o/_/'di dag gi bar du g.yas pa'i rtsa'i 'chi ltas de rnyed pa bstan to/_/lnga zhes bya ba la sogs pa ste/_nyi ma lnga rgyu na/_lo gsum gyis 'chi zhing snying stobs zad par byed la lo
[\[32b.6\]]gcig tu mi rgyu'o/_/slar yang lo phyi ma la rdul zad par bya ba'i don du nyi ma bcu rgyu'o/_/slar yang mi rgyu'o/_/slar yang lo phyi ma la mun pa zad pa'i don du nyi ma bco lnga la rgyu'o/_/nyi ma nyi shu rgyu na tshe zla ba drug go/_/nyi ma nyi shu rtsa lnga rgyun tshe zla ba gsum mo/_/'dis ni nyi mas zla ba'i yon tan sgra dang /_reg
[\[32b.7\]]bya dang /_ro dang /_gzugs dang /_dri rnams bzung nas 'chi ltas kyi nyi ma rnams bstan te/_khyim lnga po ji srid par lnga tshan lnga po des 'phel lo/_/de nas khyim drug pa dang bdun pa la gcig gis lhag pa'i rim pas 'phel lo zhes pa'o/_/khyim bdun pa la rgyas pa'i dus te/_gang du srog 'phel ba
[\[33a\]]
[\[33a.1\]]med par gang gis kyang bya bar mi nus te/_khu ba'i khams la 'chi ltas kyi rlung zhugs pa'i phyir ro/_/de nas rgyas pa'i dus las khu ba'i khams zad pa'i don du 'dab ma brgyad pa la sogs pa la rim pas nyi ma sum cu rtsa gsum rgyu'o/_/'dir khyim bcu gnyis kyi 'khor lo
[\[33a.2\]]lam rig pa la sogs pa'i yan lag bcu gnyis kyi rang bzhin mu khyud gnyis sa la sogs pa la bris nas/_mu khyud dang po la shar la sogs par chu srin la sogs pa dang /_skye ba'i khyim la sogs par 'chi ltas kyi nyi ma dang /_tshe'i lhag ma lo dang zla ba dang nyi ma'i dbye bas dgod pa gsungs
[\[33a.3\]]pa/_gsum gnyis zhes bya ba la sogs pa'o/_/mnyam pa ni lo'o/_/zla ba ni drug dang /_gsum dang /_zung dang /_zla ba rnams so/_/nyi ma ni tshes dang /_phyogs dang /_lnga dang /_yon tan dang /_gnyis dang /_gcig gis de bzhin du lus can rnams kyi tshe 'gro bar 'gyur ro/_/mu khyud gnyis pa la
[\[33a.4\]]yang mdor bstan pa tsam gyi rjes su rtogs pa'i phyir du nyi ma 'dor ba brjod par byas te/_shar ni skye ba'i khyim gyi 'dab ma'o/_/lo las brgyad cu lhag pa'i stong phrag gi nyi ma'i bdag nyid las sum cu rtsa lnga lhag pa'i sum brgya'i nyi ma'i tshogs 'dor ba'o/_/de nas 'dab med stong bar byas nas 'dab ma
[\[33a.5\]]gnyis pa la nyi ma lhag pa'i tshogs bzung nas/_srog nus pa rab tu 'jug ste/_der yang rgyu ba'i nyi ma dang bcas pa bzhi bcu rtsa lnga lhag pa'i sum brgya'i nyi ma 'dor ro/_/de nas gnyis pa stong par byas te nyi ma lhag ma rnams bzung nas gsum pa la 'jug ste der yang /_rgyu ba'i nyi ma dang bcas pa bdun
[\[33a.6\]]cus lhag pa'i nyi ma brgya 'dor ro/_/gsum pa stong par byas te/_nyi ma lhag ma rnams bzung nas/_bzhi pa la 'jug ste/_der yang 'phel ba'i nyi ma dang bcas pa nyi ma brgyad cu rtsa gnyis 'dor ro/_/de'i 'dab ma stong par byas te/_nyi ma lhag ma rnams bzung nas lnga pa la 'jug ste/_der yang
[\[33a.7\]]'phel ba'i nyi ma dang bcas pa nyi ma lnga bcu rtsa bdun 'dor ro/_/de nas drug par nyi ma lhag ma rnams bzung nas 'jug ste/_der yang 'phel ba'i nyi ma dang bcas pa nyi ma nyi shu rtsa brgyad 'dor ro/_/de nas drug pa stong par byas te/_bdun pa la 'jug ste/_der yang 'phel ba'i nyi ma dang bcas pa nyi ma nyi shu
[\[33b\]]
[\[33b.1\]]rtsa bdun gyi tshogs 'dor ro/_/bdun pa stong par byas te/_nyi ma'i tshogs lhag ma sum cu rtsa drug bzung nas brgyad pa la 'jug ste/_der yang nyi ma bco lnga 'dor ro/_/brgyad pa stong par byas te/_nyi ma lhag ma nyi shu rtsa gcig bzung nas dgu pa la 'jug ste/_der yang nyi ma bcu 'dor ro/_/lhag ma
[\[33b.2\]]nyi ma bcu gcig bzung bas dgu pa stong bar byas te/_bcu pa la 'jug ste/_bcu pa la nyi ma lnga 'dor te/_lhag ma nyi ma drug bzung nas nyi ma gsum 'dor ro/_/de nas bcu gcig pa stong par byas te/_nyi ma lhag ma gsum bzung nas bcu gnyis pa la 'jug ste/_der nyi ma gnyis 'dor ro/_/nyi ma lhag ma
[\[33b.3\]]gcig bzung nas lte ba la 'jug ste/_/de ltar brgyad cu lhag pa'i stong gi grangs kyis nyi ma dbus ma'i lo gsum gyi nyin zhag gis srog gi nus pa khyim bcu gnyis 'khor lo 'dor ba'o/_/de nas rnam par shes pa yang 'dor te/_dbugs kyi 'khor lo las rnam shes dang srog gi rlung gi lhan cig
[\[33b.4\]]'gro ba gzhan du 'pho'o/_/g.yon pa'i rtsa'i 'chi ltas bstan par bya ste/_rtsa ba nas ni zhes pa la sogs pa ste/_rtsa ba nas ni zhes pa srog gi skye ba'i khyim gyi nyi ma las re res lhag pa ni zla ba 'byung ba ste/_'pho ba'i dus kyi zla ba'i phyogs kyi dbye ba la sogs pas so/_/'dir yang sngar bzhin du
[\[33b.5\]]khyim bcu gnyis kyi 'khor lo bris nas/_mu khyud dang po la 'chi ltas kyi nyi ma dang /_mu khyud gnyis pa la tshe'i zla ba sum cu rtsa drug po gzhag par bya'o/_/de nas zla ba gcig mi rgyu ste/_'chi ltas kyi nyi ma 'phel lo/_/zla ba gnyis pa'i mthar zla ba gsum pa la 'jug pa la/_de nyid kyi 'dab mar
[\[33b.6\]]nyi ma gnyis rgyu'o/_/de nas zla ba gsum pa la mi rgyu'o/_/zla ba bzhi ba'i mthar zla ba lnga pa la 'jug pa ni nyi ma gsum rgyu'o/_/de nas zla ba drug pa la mi rgyu'o/_/de ltar zla pa drug gis 'chi ltas kyi nyi ma gsum po rnams te bar gyi nyi ma gsum rnams/_mthar g.yas pa dang dbus ma'i 'chi ltas kyi
[\[33b.7\]]chos can rnams so/_/de ltar zla ba sum cu rtsa drug rnams las 'chi ltas kyi nyi ma dang bcas pa'i 'tsho ba'i zla ba drug song ngo /_/de nas 'dab ma der srog gi rlung mi rgyu'o/_/de ltar nyin mo dang mtshan mo la 'pho ba bcu gcig tu 'gyur zhing khri phrag gnyis dang brgya phrag gnyis kyi dbugs kyis so/_/'dab ma
[\[34a\]]
[\[34a.1\]]yongs su 'dor ba yin gyi/_dbugs kyi 'khor lo ni dman pa med do/_/de nas 'dab ma gnyis pa la/_zla ba bdun pa dang /_brgyad pa dang /_dgu pa la grangs bzhin du/_nyi ma bzhi dang /_lnga dang /_drug rnams rgyu'o/_/de nas zla ba sum cu las khyim phyi ma'i 'tsho ba'i
[\[34a.2\]]zla ba gsum song ngo /_/de nas zla ba nyi shu rtsa bdun bzung nas 'dab ma gsum pa la kun du spyod do/_/'dab ma sum cu la 'pho ba bcu gnyis nyin mo dang mtshan mor 'gyur ro/_/zla ba so so la rim pa ji lta bar nyi ma bdun dang brgyad dang dgu rnams rgyu'o/_/zla ba nyi shu rtsa bdun rnams las zla ba gsum chad
[\[34a.3\]]par 'gyur ro/_/de ltar sngar gsungs pa'i rnam pas khyim gyi 'dab ma gsum 'dor te/_'dab ma dgu po rnams la 'pho bar byed do/_/de ltar nyi ma bcu dang nyi ma bcu gcig dang nyi ma bcu gnyis rgyu'o/_/'dab ma bzhi pa 'dor te/_'tsho ba'i zla ba nyi shu rtsa bzhi las zla ba gsum chad par 'gyur
[\[34a.4\]]ro/_/de ltar nyi ma bcu gsum dang /_nyi ma bcu bzhi dang /_nyi ma bco lnga la'o/_/de nas 'dab ma lnga pa dor te/_'dab ma bdun rnams la 'pho bar byed do/_/zla ba nyi shu rtsa gcig las zla ba gsum chad par 'gyur ro/_/de bzhin du nyi ma bcu drug dang bdun bcu bdun dang bco brgyad rnams zla ba so so la rim pa
[\[34a.5\]]ji lta bar rgyu'o/_/'dab ma drug dor te 'dab ma drug rnams su 'pho bar byed do/_/zla ba bco brgyad las 'tsho ba'i zla ba gsum chad do/_/nyin zhag gcig gis dman pa'i nyi shu dang /_nyi shu rtsa gcig rnams zla ba so so la rgyu ste/_khyim bdun pa dor nas khyim lnga rnams su 'pho bar byed do/_/zla ba
[\[34a.6\]]bco lnga las 'tsho ba'i zla ba gsum chad do/_/de ltar nyin zhag nyi shu rtsa gnyis dang nyi shu rtsa gsum dang nyi shu rtsa bzhi rnams rim pa bzhin du rgyu ste/_'dab ma brgyad pa spangs te 'dab ma bzhi po rnams su 'pho bar byed do/_/zla ba bcu gnyis las 'tsho ba'i zla ba gsum chad do/_/de ltar nyin zhag nyi shu rtsa lnga dang /_
[\[34a.7\]]nyi shu rtsa drug dang /_nyi shu rtsa bdun rnams gang gi tshe rgyu ba de'i tshe 'dab ma dgu pa dor te 'dab ma gsum po rnams su 'pho bar byed do/_/zla ba dgu po rnams las 'tsho ba'i zla ba gsum chad do/_/de bzhin du nyin zhag nyi shu rtsa brgyad dang /_nyi shu rtsa dgu dang /_sum cu rnams gang gi tshe rgyu ba de'i tshe 'dab ma
[\[34b\]]
[\[34b.1\]]bcu pa dor te 'dab ma gnyis su 'pho bar byed do/_/zla ba drug las 'tsho ba'i zla ba gsum chad do/_/nyin zhag sum cu rtsa gcig dang sum cu rtsa gnyis dang sum cu rtsa gsum rnams gang gi tshe rgyu ba de'i 'dab ma bcu pa dor byed te/_'dab ma bcu gcig par 'pho bar byed do/_/zla ba gsum las 'tsho ba'i
[\[34b.2\]]nyin zhag dgu bcu rnams kyis chad par 'gyur ro/_/de nas sngar gyi 'dab mar mi rgyu ba nyin zhag gsum las 'dab ma bcu gnyis par nyin zhag gnyis rgyu'o/_/de nas 'dab ma bcu gnyis pa dor te/_de nas lte ba la nyi ma gcig rgyu ste/_ji srid du srog gi dbugs kyi 'khor lo rnam par chad par gyur
[\[34b.3\]]gyi bar du'o/_/de ltar g.yon pa'i 'chi ltas kyis rnal 'byor pa ma yin pa rnams 'chi bar 'gyur ro/_/dbus mar rgyu ba gsungs pa/_dbus ma zhes pa la sogs pa ste/_dus su 'chi ba ni lo brgya rdzogs pa la dbu mar rgyu ba ste/_mnyam dang mi mnyam nyin zhag gis ni khyu mchog la sogs pa dang /_lug
[\[34b.4\]]la sogs pa la ma skyes pas dkyil 'khor la rgyu ba gsungs pa/_dbus ma zhes pa la sogs pa rnams so/_/phyogs gnyis rnam par nyams pa'i phyir ni/_gang g.yas pa dang g.yon pa'i phyogs gnyis so/_/gzhan du zhes pa la sogs pa ni go sla'o/_/'chi ba bslu ba'i don du gsungs pa/_
[\[34b.5\]]'chi ltas mtshan nyid ces bya ba la sogs te/_srog ni ste srog gi rlung dpral bar gzhug par bya'o/_/kun spangs go 'phang ni dbu mar rgyu ba nyid do/_/gzhan du zhes pa ga lte zla ba dang nyi mar 'gro ba 'gog pa dang /_rdo rje blang ba med na de'i tshe kun spangs ma'i lam du srog gi rlung mi 'jug go_/'og
[\[34b.6\]]tu yang thur sel gyi rlung dung can mar mi 'jug go_/de ltar cir 'gyur zhe na gsungs pa/_de ma zhugs na 'chi ba yin te/_srog dang thur sel gyi rlung de dag kun spangs dang /_dung can mar ma zhugs na 'chi ba kho na'o/_/dga' ba rnams kyi dbye ba gsungs pa/_khu ba zhes bya ba la sogs pa ste/_
[\[34b.7\]]gtsug tor nas zhes pa ni de'i skabs nas so/_/mdzod spu'i pad+ma ru ni smin ma'i dbus su khu ba 'ongs pa dga' ba ste dang po'o/_/de nas mgrin pa dang snying gar mchog tu dga' ba ste/_gnyis pa'o/_/de nas rnam par dga' ba ni rtse ba dang dam du 'khyud pa dang shing yig dang /_mgrin pa'i glu dza na la
[\[35a\]]
[\[35a.1\]]sogs pa'i mtshan nyid lte ba dang gsang bar byang chub kyi sems song na sna tshogs pa'i dga' ba ste gsum pa'o/_/gsang ba nas rdo rje nor bu'i mthar thug par byang chub kyi sems 'dzag pa med pa ni lhan cig skyes pa'i dga' ba ste bzhi pa'o/_/de yang rab tu mi gnas mya ngan 'das te/_
[\[35a.2\]]rab tu mi gnas pa ni chags pa dang chags pa dang bral ba'i dngos po med pa'i phyir ro/_/'khor ba pa'i chags bzad pa'i phyir chags pa chen po ste/_lus med rdo rje ni mi 'gyur ba'o/_/mnga' bdag ni khams gsum gyi khyab bdag ste/_de rnams thams cad de'i go 'phang 'dod pa dang mngon par 'dod
[\[35a.3\]]pa'i phyir ro/_/slar yang mya ngan las 'das pa dang /_rab tu gnas pa gang zhe na/_gsungs pa/_chags bral las gang zhes pa la sogs pa ni go sla'o/_/de nyid rgyas par gsungs pa/_sa bon nyid zla ba ste/_bdud rtsi yin pa'i phyir te/_de gtsug tor du shar ro/_/dpral bar gang ba'o/_/dga'
[\[35a.4\]]ba dang po la sogs pa'i dbye bas/_dkar po'i tshes gcig dang gnyis dang gsum dang bzhi dang lnga'i mtshan nyid do/_/mdor bstan pa tsam gyis rjes su brjod pa'i phyir ro/_/mgrin pa dang snying gar drug pa dang bdun pa dang brgyad pa dang /_dgu pa dang bcu pa zhes pa ste gang ba gzhan no/_/lte ba dang gsang bar
[\[35a.5\]]bcu gcig pa dang bcu gnyis pa dang bcu gsum pa dang bcu bzhi pa dang bco lnga pa zhes pa ste gang ba gsum pa'o/_/'dir dga' ba la sogs pa'i dbye bas gang ba gsum du 'gyur te/_gsang bar byang chub kyi sems song bas khyad par gyi dga' ba'i dga' ba las gang cha bcu drug pa de ni rdo rje nor bu'i pad+ma'i rtse mor
[\[35a.6\]]song bar gyur pa'o/_/de nas gyen du nag po'i tshes gcig la 'ongs nas chags bral la 'jug pa'i dus te 'pho ba'i dus su 'gyur ro/_/de nas chags pa dang bral bas nyi ma mdzod spu'i gnas su 'gro'o/_/nyi ma de'i cha ni bcu drug pa gtsug tor gyi pad+mar song bas na 'dir ni zla ba zad par brjod do/_/nyi
[\[35a.7\]]ma rdul gyi rang bzhin gyis sgrib par byed pa'i phyir ro/_/de nas 'dod chags bde bas chags pa dang bral bar 'gyur ro/_/de'i phyir de spang bar bya'o/_/'chi ba na ni 'chi ba'i dus so/_/lus can thams cad ni lha dang lha ma yin dang mi rnams so/_/zla ba'i bdud rtsi ni byang chub kyi sems so/_/thur du
[\[35b\]]
[\[35b.1\]]ni khu ba'i lam du 'gro'o/_/nyi ma nyid rdul te rdul ni chos nyid kyis steng du 'gro'o/_/sgra gcan dang rnam shes ni ma rig pa'i srog dang /_kun gzhi rnam shes so/_/srid pa'i mtshan nyid de ni bde ba dang sdug bsngal la sogs pa'i las kyi mtshan nyid du 'gyur ro/_/gang gi phyir de lta yin pa de bas te rgyu de'i phyir
[\[35b.2\]]zla ba'i bdud rtsi khu ba'i khams steng du ste gyen du 'gro bar bya ba ni man ngag las so/_/'og tu 'ang nyi ma'i rdul 'gro dang /_sgra gcan gyi mtshan nyid kyi rnam par shes pa mi 'gyur ba'i bde bar 'gro bar bya'o zhes pa'o/_/de dag kyang bcom ldan 'das kyis kyang kun du spyod par ro zhes blta bar bya ste/_mdzod spu'i
[\[35b.3\]]zhes pa la sogs pa ste/_zla ba'i bdud rtsi ni khu'i khams so/_/nya ba ni gang ba nyid de sangs rgyas rnams kyi mdzod spu'i chu skyes su 'gyur ro/_/nyi ma'i rdul ni gnam stong la gang bar 'gyur ro/_/de dag ni zla ba dang nyi ma ste cha ni rim pa bzhin gtsug tor dang rdo rje nor bu ste sangs rgyas rnams kyi'o/_/mtshan
[\[35b.4\]]yang dag par brjod pa las de gsungs pa/_sa yi dkyil 'khor bzhi yi khyon/_/rkang pa ya gcig mthil gyis gnon/_/rkang mtheb sen mo'i khyon gyis kyang /_/tshangs pa'i sgo nga'i rtse nas gnon/_/zhes so/_/rdo rje'i tshig ni ye shes kyi tshig go/_/phyin ci log ni gnas pa zhes pa'i don
[\[35b.5\]]to/_/mi gnas pa ni slar yang ji lta bu yin zhe na/_gsungs pa/_mi gnas zhes pa la sogs pa ste/_khams rnams ni sa la sogs pa rnams so/_/phyin ci log tu 'gyur ba ni/_sgrib pa med pa nyid du 'gyur ba'o/_/gzhan du khams rnams dbye ba med do/_/mgo bo las bab pa rnams kyi sku dang
[\[35b.6\]]gsung dang thugs dang ye shes kyi thig le rnams gyen du rim pas gang bar gyur pa'i sku bzhi'i rnam par dag pa gsungs pa/_nor bur zhes pa la sogs pa ste/_bde chen zhes ba rdo rje nor bu'i rtse mo las so/_/phyin ci log gis gang sku thig le de rgyu brgya zad pa nyid dag pa'i sku ste de yang rdo rje'i rtse mor
[\[35b.7\]]gnas pa'o/_/de'i phyir nor bur thugs te gnyid mthug po zad pa'o/_/gsang bar gsung ste rmi lam zad pa'o/_/lte bar sku ste sad pa'i gnas skabs zad pa'o/_/de dag kyang chos dang longs spyod rdzogs pa dang sprul pa'i sku ste dag pa'i sku las spro bar byed do/_/'og tu thabs su 'gyur zhes pa 'og tu
[\[36a\]]
[\[36a.1\]]rdo rje'i rtse mo las gang zhig sku rnams spro par byed pa de ni thabs su 'gyur ro/_/shes rab ni slar yang steng du 'gyur ro/_/de dag bstan par bya ste/_dpral bar zhes pa la sogs te/_'di'i shes rab kyi sku rdo rje ni dpral bar te sngar bzhin du phyin ci log gis so/_/de bzhin du
[\[36a.2\]]mgrin pa dang /_snying ga dang /_lte ba'i 'dam skyes la rim pa bzhin du gsung dang thugs dang ye shes rdo rje rnams so/_/des sprul pa la sogs pa rnams spro bar byed ces pa'o/_/mi 'gyur ba'i bde ba spel ba'i don du gsungs pa/_las kyi zhes pa la sogs pa'o/_/'di snyam du 'phel ba ni thams cad du 'phel
[\[36a.3\]]par 'gyur ram zhe na gsungs pa/_'phel ba med par 'gyur zhes pa'o/_/'di ltar gang 'phel ba des/_des par zad par 'gyur gyi gzhan du rtag pa nyid du thal bar 'gyur ro/_/rtag pa'i don ma yin na yang gang zhig yod pa gang gis de'i rtag pa nyid yongs su brtag par bya ste/_chos thams cad
[\[36a.4\]]skye ba dang 'gag pa'i chos can nyid kyi phyir ro/_/de lta mod kyi skye ba dang 'gag pa kho na de'i rang bzhin du 'gyur ba la skyon ci yod ces bsam par gyur na gsungs pa/_/chos rnams rang bzhin med par ni/_/zhes pa/_chos rnams kyi gang gi rang bzhin dngos po med pa'i zad pa 'byung ba gang yin pa de sgyu ma
[\[36a.5\]]bzhin no/_/de'i phyir de kho na 'byung ba rnams zad par mi 'gyur zhing skye ba med ces pa'o/_/ldan pa dang bral ba tsam nyid kyi phyir ro/_/mthun pa la sogs pa bsgom pa gsungs pa/_rang gi shes rab ces pa la sogs te/_rang gi shes rab ma rnam pa gsum gyi mtshan nyid kyis sems la 'khyud pas pad+ma ste
[\[36a.6\]]gsang bar song ba ni nor bu'i pad+ma der zla ba song ba mthun pa'i gzugs kyis mthun pa bsgom pa'o/_/de kho na la nor bur gang gi tshe mi mthun par gyur pa de'i tshe mi 'gyur ba bsgom pa'o/_/lus ngag sems kyi rtsa rnams la ni g.yon pa dang /_g.yas ba dang dbus ma'i rtsa rnams la ni lus dag sems kyi
[\[36a.7\]]bsgom pa zhes pa'o/_/gang gi tshe bla ma dam pa'i man ngag gis smig rgyu la sogs pa'i lam du zhugs pa de'i tshe rtsa gsum yongs su dag par 'gyur ro/_/de rnams legs par yongs su dag pa na/_/gal te lus kyi rtsa rnams su srog rgyu ba de ltar du yang srog rtsol bya'o/_/de ni sku bsgom pa'o/_/de
[\[36b\]]
[\[36b.1\]]bzhin du gsung gi rtsar gsung bsgom par bya'o/_/thugs kyi rtsa dbu mar thugs bsgom par bya'o/_/gang gi tshe dung can ma la ste/_khu ba'i rtsa la ye shes bsgom pa ni mi 'gyur ba bsgom par 'gyur te de'i tshe bsdus pa ni gcig nyid du gyur pa'o/_/rdo rje gsum ni rtsa gsum rnams so/_/thig le bzhi'i
[\[36b.2\]]bcing ba gsungs pa/_shes rab ces bya ba la sogs te/_shes rab chags pas zhu ba zhes pa gtum mo 'bar bas zhu ba'o/_/mgo bo dang dpral ba las rdzogs pa'i go 'phang ste/_gsang ba'i gnas su don dam pas ni bcing bar bya zhes pa ni srog 'gyur ba med pa'i bde bas bcings pa'o/_/bag chags
[\[36b.3\]]ni sgrib pa'o/_/de bsal bas ni spangs pa gang yin pa ste/_de rdzogs pa yin gyi zla ba la ni chad pa yang med cing de'i rdzogs pa yang med do/_/de bzhin du rim pas ye shes 'char ba ni rgyu mthun pa la sogs pa'i dbye bas sa rnams kyis ni 'char ba la sogs pas steng du gtsug tor du rdzogs par 'gyur ro/_/
[\[36b.4\]]nyon mongs pa zhes bya ba ni sgrib pa rnams yin la/_bcom pa ste spangs pa ni rdzogs pa yin la ye shes ni chad pa med cing de la rdzogs pa yang med do zhes pa'o/_/dbus su ri bong gis mtshan ni de'i dbus su ri bong gis mtshan ma'o/_/des na nya la ri bong can mi gnas te tshes gcig la zhugs pa'i dus su
[\[36b.5\]]zad par 'gyur ba'i phyir ro/_/de bzhin du sems la mi 'gyur ba'i bde ba mi gnas te 'khor ba'i bag chags 'gyur ba'i bde ba'i mtshan nyid kyis de 'khyud pa'i phyir ro/_/'gro ba rnams kyi chags pa dang chags bral la rdzogs pa gnas pa yin no zhes gsungs pa/_skye dang zhes pa la sogs pa'o/_/skad
[\[36b.6\]]cig gcig gis rdzogs sangs rgyas nas gang gi tshe rdzogs pa la ni ste/_gsang ba'i pad+ma la mi g.yo ba'i sems su 'gyur ba de'i tshe/_de dag sems kyi rdo rje nor bu rgyu mthun pas skad cig ma thams cad rdzogs pa ni dbugs khri phrag gnyis dang brgyad brgya gnyis kyi tshad nyid do/_/de bzhin du 'di'i
[\[36b.7\]]sems dkar po'i phyogs chags pa la mi gnas so/_/dkar po min pa'i phyogs chags bral du'ang mi 'gro'o/_/de nyid kyis ni phyogs gnyis po'i dbus su gnas te rdzogs par gshegs pa gnyis su med par rab tu mi gnas ba'o/_/mtshan yang dag par brjod par de gsungs pa/_skad cig
[\[37a\]]
[\[37a.1\]]gcig gis rdzogs sangs rgyas/_/skad cig thams cad mngon par rtogs/_/zhes pa dang /_cha med cha las 'das pa ste/_/bsam gtan bzhi pa'i rtse mo 'chang /_/zhes so/_/'khor ba pa'i rim pa gsungs pa/_gtsug tor zhes pa la sogs pa ste/_de'i byang chub
[\[37a.2\]]kyi sems de gtsug tor las byung ba'i rdo rje nor bur rdzogs par 'gyur ro/_/dga' bral chags pas cha bcom pa ni cha bsags pa de/_rdo rje'i rtse mo la lhung bar 'gyur ro/_/de nas bcom pa ste chags bral gyi rdzogs pa nyid slar yang de bzhin du 'byung ste/_slar yang nor bur rdzogs par 'gyur ro/_/
[\[37a.3\]]chags bral bcas pas cha bcom pa yin gyi/_lus can rnams kyis ye shes bcom pa ni ma yin zhes pa'o/_/ye shes bcom na 'chi ba kho na'o/_/rdzogs pa'i sgra yi don gsungs pa/_'di zhes bya ba byang chub kyi sems bde ba chen po'i rang bzhin te/_de rdzogs pa'i sgras brjod do/_/bde ba
[\[37a.4\]]chen po'i rang bzhin rnam par bstan pa las gzhan ma dngos po'i mtha' ni yul dang yul can gyi mtshan nyid skyed dang sdud pa'i byed pa po ni skye ba dang 'gag pa'i mtshan nyid do/_/de nyid gsal bar bya ste/_srid nas zhes bya ba la sogs pa ste/_rang phyogs gnyis la ni dkar po dang /_nag po dag go/_/
[\[37a.5\]]bgrod pa gnyis la byang dang lho dag go/_/'di ni zhes pa byang chub kyi sems so/_/g.yo ba med par rdzogs pa ni/_/gsang ba'i pad+ma'i steng du sa rnams kyis yongs su rdzogs pa'o/_/nyi khri zhes pa la sogs pa ste don rnam par bshad pa ni/_phyogs gnyis ni g.yon pa dang g.yas pa'i lug dang
[\[37a.6\]]khyu mchog la sogs pa khyim bcu gnyis kyi mtshan nyid do/_/mnan pa ste 'gag pa ni/_bden don rnam pa bcu gnyis ldan te/_sa bcu gnyis thob pa'o/_/rnam pa bcu drug mi 'gyur ba ni 'khor ba pa'i cha bcu drug zad pa'o/_/gnyis su med pa'i mchog ni/_las kyi rlung 'gro ba dang bral
[\[37a.7\]]zhing rtog pa med pa'o/_/don gcig gnyis su med pa'i chos ni/_de dag don gcig pa ste/_phyogs gnyis med pa'i phyir ro/_/chags bral dang po chags pa che/_/zhes pa ni dbang gi skad cig bzhi pa'o/_/mtshan yang ngag par brjod pa las de dag gsungs pa/_chags bral dang po chags pa
[\[37b\]]
[\[37b.1\]]che/_/kha dog sna tshogs 'bar ba'i 'od/_/rdo rje skyil krung rdzogs sangs rgyas/_/sangs rgyas 'gro ba'i chos 'dzin pa/_/zhes so/_/ma 'dres pa ni rnyog pa med pa ste/_phyogs gnyis med pa'i phyir ro/_/gzung ba'i yul dang 'dzin pa'i sems gcig tu blta bar bya'o/_/ji ltar zhes pa nye bar
[\[37b.2\]]bstan pa ste/_chu klung gi chu rnams rgya mtshor rab tu zhugs na der mnyam pa nyid du 'gyur ro/_/de bzhin du dngos po'i tshogs 'di ni zhes pa brtan pa dang g.yo ba'i bdag nyid rnams mi 'gyur ba ste rnam pa kun ldan gyi gzugs su mnyam pa ste/_mtshungs pa'i mi 'gyur bar 'gyur ro/_/de nyid
[\[37b.3\]]slar yang dpe yis gsungs pa/_khams kyi tshogs 'di ni ste lcags la sogs pa rnams ro yis dngul chu zos pas ji ltar ro nyid du 'gyur te/_de dag mtshungs par 'gyur ro/_/ji ltar yang rung ste ko tra ba la sogs pas/_sa la sogs pa'i khams kyi tshogs zos pas sa bon gyi rang bzhin du
[\[37b.4\]]'gyur ro/_/de yang 'bras bu'i dus su ste/_'bru skye pa'i dus su nga rgyal med pa ste kun rngo ba pa dang bral bar 'gyur ro/_/de ltar dngos po'i tshogs can kyang ni ste/_brtan pa dang g.yo ba'i bdag nyid can rnams mchog tu mi 'gyur bas/_zos na ste rnam pa thams cad pa'i gzugs kyis sgrib pa med
[\[37b.5\]]par byas na/_mchog tu mi 'gyur nyid du 'gyur/_rnam pa thams cad pa'i rang bzhin 'dzin par 'gyur ro zhes pa'i don to/_/dug gi dpes bde bas khyab pa nyid gsungs pa/_mche ba zhes pa la sogs pa ste/_rdzogs pa'i gnas skabs na khyab pa nyid du 'gyur ba'i dug nad pas so'i rtse mo mche ba'i shul
[\[37b.6\]]du tshor ba sdug bsngal du mi rig ste/_gzhan du'ang ste lus kyi gnas 'ga' zhig tu rig pa yang ma yin no/_/yul gzugs la sogs pa rnams dbang po'i sgo mig la sogs pa rnams kyi tshor ba'ang ma yin no/_/de bzhin du sems ni rdzogs pa'i char gyur na ste/_khyab pa nyid du gyur pas rnal 'byor
[\[37b.7\]]pa'i dam pa'i bde bas rdo rje nor bur myong ba min zhing /_gzhan du min te yul rnams dbang po'i sgo rnams kyis ma yin zhes pa'o/_/'khor lo sdom pa las gsungs pa/_/kun du phyag dang zhabs la sogs/_/kun du dbu dang spyan dang zhal/_/kun du thos ldan 'jig rten na/_/thams cad khyab ste rnam
[\[38a\]]
[\[38a.1\]]par bzhugs/_/zhes so/_/phyogs gcig tu gnas pa'ang ba spu'i khung bu'i mtshams kyi mthar thug par gnon to zhes pa'o/_/bcud dang lcags kyi dpes gsungs pa/_ji ltar zhes pa la sogs pa ste/_phyogs gcig na ni rdo rje nor bu'o/_/'dod chags mes gdungs na ni/_
[\[38a.2\]]gtum mo 'bar bas gdungs na'o/_/bag chags ni chags pa la sogs pa'i mtshan nyid do/_/ji ltar rdo rje la nor bu chen pos reg cing gdungs pas de 'od gsal bar 'gyur ro/_/de bzhin du mi 'gyur ba'i bde bas reg pa las bde ba nyid du 'gyur bar rnam par nges so/_/don dam pa ni dam pa'i bden
[\[38a.3\]]pa'i ye shes kyi dngos po ste/_rang bzhin ni rtogs par yang smos ci dgos so/_/brtag par bya ba dang sems la kun du 'bigs pa ni glo bur ba'i dri mas g.yogs pa la yin gyi/_de kho nar ma yin no zhes pa'i don to/_/glo bur ba'i dri ma 'di ni sems la med do/_/de nas sems las skye ba la phyis skye na
[\[38a.4\]]de dag don med do zhes gsungs pa/_sems kyi gnas skabs las yun ring por te phyis skye ba ma yin no zhes pa'i don to/_/de nas sems ma gtogs pa las skye na/_de'i don du gsungs pa/_sems las ma gtogs skye ba'ang min/_/zhes so/_/ci sems la mi zad pa de nyid kyis gnas sam zhe
[\[38a.5\]]na/_gsungs pa/_sems la zad med gnas pa med/_/ces so/_gal te zhes pa la sogs pas/_de kho na nyid rnam par dpyod pa ste/_tshigs su bcad pa gnyis ni go sla'o/_/'dir zangs ma'i dpes khong du chud par bya ste/_'dir gal te zangs ma la dri ma glo bur du byung ba yin na ni de'i
[\[38a.6\]]tshe sngar zangs ma dri ma dang bral bar 'gyur ro/_/gang yang yun ring po'i dri ma phyis zangs ma las byung na/_de'i tshe de'i dri ma gang du ci las 'byung bar 'gyur/_/de nas zangs ma ma gtogs pa las skyes na/_/de'i tshe nam mkha'i me tog las kyang skye bar 'gyur ro/_/de nas zangs mal ni mi zad pa nyid
[\[38a.7\]]kyis gnas na/_de'i tshe grub pa'i bcud kyis kyang gzhan du 'gyur bar mi nus so/_/de'i phyir 'di dag thams cad rigs par mi 'gyur ro/_/de'i phyir 'di ni 'dir don bden pa ste zangs ma dang lhan cig tu skyes pa'i dri ma 'di yang bcud kyi sbyor bas nyams par 'gyur te/_sngar yang med la phyis kyang med
[\[38b\]]
[\[38b.1\]]cing /_de dag dang bral ba'ang ma yin zhes pa'o/_/de bzhin du sems kyang blta bar bya ste/_de bzhin zhes pa la sogs pa'o/_/glo bur ba'i sgra ji ltar khong du chud par bya zhe na brjod par bya ste/_kun nas kun du 'gro ba'i dang tshul ni glo bur ba'o/_/ngag gi dpe las 'das pa nyid kyi mi 'gyur ba
[\[38b.2\]]gsungs pa/_smra mi nus zhes pa la sogs pa ste/_lang tsho ma'i bde ba thob pa ni kho nas rig go/_/ting nge 'dzin bral ba yis ni stong pa nyid kyi ting nge 'dzin dang bral bas so/_/bde ba min pa'i rgyu'o/_/'pho ba nyid 'khor ba'i rgyu'o zhes so sor rtogs par bya ste/_'pho ba zhes pa la sogs pa ste/_
[\[38b.3\]]de ltar bshad pa'i rim pas so/_/sems can rnams ni chags bral byung ba yis so/_/gzhan du zhes pa ni/_/gal te de rnams chags pa dang bral bar gyur pa ma yin na/_de'i tshe rnam pa gzhan gyis de rnams kyi srid pa ste 'khor ba med do/_/de bas shes pa rgyud de nyid kyi phyir zhes pa'i don
[\[38b.4\]]to/_/ngag gang zhig ces pa 'pho ba'i bde ba rnam par spangs pas so/_/'dod can zhes bya ba la sogs pas mi 'gyur ba'i bde ba la 'bad pa gsungs pa/_sdug bsngal ni chags pa dang chags pa dang bral ba'i mtshan nyid do/_/rten ni byang chub kyi sems te 'pho ba 'thob par gyur pa las rten byed ni bde ba'i
[\[38b.5\]]rang bzhin no/_/bde ba'i rang bzhin gyi byang chub kyi sems chags bral nyid du 'gyur ro/_/de'i phyir/_'pho ba'i bde ba spang bar bya/_/zhes gsungs pa dang sbrel lo/_/dri ma dang bral ba'i gnas skabs gsungs pa/_mi 'gyur zhes pa la sogs pa ste/_mi 'gyur ba las skyes pa'i sku/_/mdzod spu'i
[\[38b.6\]]'khor lo ste/_smin ma'i dbus su son pa las/_A li kA li ni g.yon pa dang g.yas pa ste/_mnyam par sbyor ba ni mtshungs par dbus mar rgyu ba nyid dang hUM gi yi ge la sogs pas dbus mar rab 'bab gdan du mi 'dod do/_/de dag kyang mchog tu mi 'gyur ba'i ye shes grub par slob dpon pad+ma dkar po'i
[\[38b.7\]]zhabs kyis rab tu spros pa'i phyir na 'dir rgyas par mi bya'o/_/da ni kun rdzob tu rgyu dang 'bras bu'i ngo bo nyid gsungs pa/_gzugs zhes bya ba la sogs pa ste stong ba ste nam mkha' las byung ba'i gzugs rnam pa thams cad pa'i mtshan nyid ni rgyu ste byed pa'o/_/mi 'gyur ba'i gzugs las skyes pa gang yin pa'i bde ba
[\[39a\]]
[\[39a.1\]]de 'bras bu'o/_/'bras bu de 'dzag pa med pa'i phyir bde bas rgyu ste gzugs kyi mtshan nyid la rgyas gdab pa ni yang dag par 'brel pa'o/_/rgyu yis te de lta bu byung bas rgyas gdab pa ni 'dzag pa med pa'i bde ba chen po la'o/_/stong pa nyid dang snying rje de gnyis kyi mtshan nyid gsungs pa/_
[\[39a.2\]]stong nyid ces pa la sogs pa ste stong pa nyid kyi gzugs 'dzin pa'i sems ni rgyu'o/_/'bras bu ni snying rje mi 'gyur ba 'dzin pa'o/_/stong pa nyid dang snying rje 'di dag dbyer med pa gcig tu gyur pa nyid ni/_byang chub kyi sems de 'pho ba med par brjod do/_/gzhan du na las dang ye shes kyi phyag rgya las skyes pa ni
[\[39a.3\]]'gyur zhing zag pa'i mtshan nyid ma yin no/_/de dag kyang chags pa dang 'khor ba dang bral lo zhes gsungs pa/_mya ngan 'das dang zhes pa la sogs pa'o/_/mya ngan las 'das pa ste srog gi rang bzhin dang bral ba'i gzugs so/_/'khor ba ste 'gyur ba'i bde ba'i mtshan nyid las 'das pa zag pa med pa'i
[\[39a.4\]]bde ba chen po mi 'gyur ba'o/_/de nyid ni mi 'gyur ba dang gzugs dag gi sbyor ba gnyis med gzhan ni phul du byung ba'o/_/de nyid gsungs pa/_rtag dang chad las nges par grol/_/zhes so/_/de dag nyid rab tu byed pa gzhan gyis rab tu gsal bar bya ste/_gzugs ni rnam pa thams cad pa'i rang gi
[\[39a.5\]]sems kyi snang ba la dngos po med pa ste chad pa yin no/_/ci'i phyir na dngos med las byung mtshan nyid phyir ro/_/mi 'gyur ba ste 'dzag pa med pa'i bde ba la dngos po med de ci'i phyir dngos po las byung ba'i mtshan nyid kyi phyir ro/_/so sor snang ba'i yid kyi rang bzhin gyi gzugs las byung ba nyid kyi phyir ro zhes pa'i
[\[39a.6\]]don to/_/'di dag dngos po dang dngos po med pa'i mtshan nyid gang yang dag par sbyor ba ste/_mtshungs pa ni rdo rje'i rnal 'byor te de yang gnyis su med pa mi 'gyur ba'o zhes so/_/des na de nyid gzugs dang gzugs min zhes pa la sogs pas bshad par bya ste/_bra phab pa la ni me long la dmigs
[\[39a.7\]]pa'i yid kyis lus ni gzugs kyi mtshan nyid ma yin te/_rdul phra rab kyi rdzas tshogs pa med pa'i phyir ro/_/gzugs med ba'i mtshan nyid ma yin te/_nye bar dmigs pa'i yid gzhom du med pa nyid kyi phyir ro/_/de'i phyir gzugs ni srid par te 'khor bar 'gro ba ma yin no/_/'gyur ba med pa ni
[\[39b\]]
[\[39b.1\]]mya ngan las 'das pa ste/_chad par 'gro ba ma yin no/_/phan tshun 'khyud pa zhi ba ste/_dbang po'i rnam 'gyur med cing rnam 'gyur dang bral ba'i phyir ro/_/'di nyid ma ning gi go 'phang du brjod do/_/mchog gi phul du byung ba ste 'gro ba ma lus pa dang thun mong ma yin pa'i phyir ro/_/dper na zla ba la zla ba'i
[\[39b.2\]]bsil ba'i 'od zer gyis 'khyud la zla bas kyang bsil ba'i 'od zer la 'khyud do/_/'di dag tha dad pa nyid kyang ma yin pa de bzhin du gzugs dang mi 'gyur bdag kyang de bzhin du blta bar bya'o/_/don dam par 'bras bu rgyu yis byas pa min par gsungs pa/_shes rab ces bya ba la sogs pa ste/_shes
[\[39b.3\]]rab ni rnam pa thams cad khong du chud pa'i rang bzhin no/_/rgyu las ni 'dra ba las ma skyes pa ni ma byung ba'o/_/gang yang shes rab rgyu las 'bras bu 'byung ni shes rab las skyes pa zhes mngon par brjod de/_de dag kyang rgyu las skyes min zhes bya ba shes rab kyi rgyu las skyes par ni mi 'gyur te/_ci'i phyir na shes rab
[\[39b.4\]]rgyu las ma skyes pa'i phyir ro/_/de bzhin du gal te de srid du rgyu las skyes pa shes rab tu 'gyur na de'i tshe/_de dag 'byung yang 'bras bu shes rab skyed pa zhes rjes su 'byung ngo /_/de dag bshad par bya ste/_mo gsham bu mo'i sbyor ba yis/_/rmi lam bde bar 'gyur ba ltar/_/zhes pa la sogs pas
[\[39b.5\]]bshad par bya'o/_/de'i phyir ni rgyu de'i phyir ro/_/gang 'gyur ba med pa'i ye shes de ni shes rab ye shes te rgyu las ma skyes pa'o/_/de'i phyir yang /_'bras bu dang ni rgyu yis ni/_/phan tshun rgya yis btab pa zhes gang gsungs pa de dag tu 'gyur ba min no/_/ci'i phyir zhe na gsungs pa/_rgyu dang zhes
[\[39b.6\]]gsungs te/_gang phyir rgyu dang 'bras bu kun/_/de ni rten cing 'brel par 'byung /_/ye shes ni rten cing 'brel par 'byung ba ma yin yang /_de'i yul can yin pa nyid kyi phyir ro/_/de'i phyir phan tshun rgyas btab pa'i gzugs ni/_ma skyes pa dang ma 'gags pa'o/_/chad pa'i rang bzhin la mya ngan las 'das pa
[\[39b.7\]]zhes bya ste/_rdzas dang bral ba rnam pa kun nas so/_/shes rab ni sngar gsungs pa'o/_/skyes pa gang mchog tu 'gyur ba med pa de rgyu dang 'bras bu las rnam par grol ba'o/_/phan tshun rgya yis btab pa med/_/ces pa'o/_/shes pa'i rnam pa las ldog pa'i phyi rol las srid pa ma yin pa'i phyir rang gi sems
[\[40a\]]
[\[40a.1\]]kho na khams gsum pa'i rnam pa de dag tu dmigs so zhes gsungs pa/_ma skyes pa dang zhes pa la sogs pa ste/_phyi yi shes byas 'byed pa'i phyir ni phyi'i shes bya tha dad du byed pa'o/_/gal te thabs dang shes rab tha dad med do zhes brjod pa de yang dam pa'i don du med do zhe na
[\[40a.2\]]gsungs pa/_thabs min shes rab kyang min te/_tha dad du gyur pa'i phung por yod na/_/gang gi de dbyer med pa'i byang chub kyi sems su 'gyur te/_de'i gnas skabs rnam par ma shes pa'i phyir ro/_/lhan skyes zhes bya ba yang lhag pa'i shes rab dang lhan cig tu skyed pa nyid du brjod par bya'o/_/kun
[\[40a.3\]]nas kun du yongs su rdzogs pa ni dri ma dang bral ba'i phyir ro/_/sgrib pa thams cad ni 'dod chags la sogs pa rnams dang bral ba'o/_/gos pa med pa ni lag pa la sogs pas reg pa med pa'i phyir ro/_/gzung ba dang 'dzin pa spangs pa'i phyir yul dang dbang po spangs pa'o/_/thams cad la khyab
[\[40a.4\]]pa'i phyir kun du'o/_/rnam pa thams cad shes pa'i phyir yang dag kun la gnas so/_/'di rnams sgyu ma lta bu yin pa'i phyir mi chod mi phyed spangs pa'o/_/skye ba med cing 'gag pa med pa'i phyir rang byung ngo /_/don chen ni 'gro ba'i don byed pa'i phyir ro/_/mchog tu mi 'gyur ba ni dbang po las 'das pa'i phyir
[\[40a.5\]]ro/_/'dod chags chen po ni lus med rdo rje nyid kyi phyir ro/_/de'i phyir de nyid sems dpa' chen po ste sems can thams cad dga' bar mdzad pa'i phyir te/_shes rab med na 'dod chags chen po med pa'i phyir ro/_/nyon mongs bzad ma zad ni g.yon pa dang g.yas pa ste/_dgra che ba ni de dag dbyer med pa
[\[40a.6\]]nyid kyi phyir ro/_/des na de nyid zhe sdang chen po'o/_/srid pa gsum ni 'dod pa dang gzugs dang gzugs med pa ste/_gcig pa ni ro mnyam pa nyid do/_/de bzhin du re zhig ye shes kyi rang bzhin bshad nas ye shes can gyi rang bzhin rnam par bshad pa'i phyir gsungs pa/_mchog tu zhes pa la sogs pa'o/_/
[\[40a.7\]]shes rab ni blo'o/_/khams gsum pa la khyab pa'i ye shes nyid ni mi 'gyur ba'o/_/de rnams dang bcas pa ni gzugs la sogs pa'i chos rnams thams cad do/_/phung po dang khams dang skye mched kyi dbye bas rigs drug yongs su dag pa'i don gsungs pa/_rnam pa drug po zhes pa la sogs pa
[\[40b\]]
[\[40b.1\]]ste/_'gyur ba med pa nyid ye shes te mi 'gyur ye shes dang /_tshor ba dang rnam shes dang gzugs dang 'du byed 'du shes so/_/phung po de rnams kyi rim pa ji lta bar khams dang skye mched rnams kyi rigs de rnams so zhes gsungs pa ye shes zhes bya ba la sogs pa'o/_/khro bo'i rgyal po ni dus kyi
[\[40b.2\]]'khor lo'o/_/rigs drug po ni yongs su dag pas gdong drug go/_/yid la sogs pa rnams yongs su dag pa'i phyir mig drug go/_/dgra la sogs pa rnams yongs su dag pa'i phyir lag drug go/_/zla ba zhes pa ni rgyal po zla ba bzang po la bod pa'o/_/'di nyid ni dbang gi sgrub pa ste mchog tu mi
[\[40b.3\]]'gyur sgrub pa'i thabs bshad pa'o/_/mdor bsdus ni yang dag par bsdus pa'o/_/mchog tu mi 'gyur bsgrub pa ni/_/gzhan ni bsgrub pa ma yin no/_/zhes pa'i don to/_/de yang rtsa dang rigs su yang dag ldan te/_rtog pa med pa'i lha'i rigs dang yang dag par ldan no zhes pa'o/_/yang dag
[\[40b.4\]]bla ma'i nges pa'i dbang las dbang bskur nye bar bstan pa'i dka' 'grel lam gyi tshul/_/yang dag lam la gnas pa rnams kyis mtshungs med go 'phang rtogs byed rmongs pa'i phung po 'joms/_/'di ni bdag gis byas las thob pa gang de'i legs byas byang chub sa bon ma lus pa/_/des ni 'jig rten bde
[\[40b.5\]]gshegs go 'phang rtogs shing nyi zla 'gags pa'i lam du 'jug par shog_/gal te dka' 'grel byas pa yang /_/mngon shes med pas ma yin nyid/_/de lta'ang bdag gis 'di dran nas/_/bris la bdag la nyes pa med/_/dbang mdor bstan pa'i dka' 'grel rdzogs so//_//
[\[40b.6\]]'di'i gzhung tshad sh+lo ka sum brgya drug cu'o/_/skad gnyis smra ba thar lo'i bka' drin dang /_/rdo rje rgyal mtshan bla mar rab bskul nas/_/bu ston kha ches gus pa'i blo yis bsgyur/_/nyes pa'i tshogs rnams mkhas rnams bzod par mdzod/_/rgya dpe gnyis la gtugs nas dag par bdog//_
[\[40b.7\]{D1355}]@##/_/rgya gar skad du/_shrI kA la tsa kra tan+t+ra rA dza s+ya she ka pra kri y-i bra t+ti/_badzra bA do ng+g+ha ti nA ma/_bod skad du/_rgyud kyi rgyal po dbal dus kyi 'khor lo'i dbang gi rab tu byed pa'i 'grel pa/_rdo rje'i tshig 'byed pa zhes bya ba/_dpal dus kyi 'khor lo la phyag 'tshal lo/_/gang zhig shes
[\[41a\]]
[\[41a.1\]]rab me yis 'dzag pa'i rgya mtsho dug chu skems pa yi/_/bde chen nam mkha'i dbyings nas 'brug sgra rab bsgrags char rgyun bzhin du 'bebs/_/dpag med bskal par 'gro ba rnams la gar thabs rnam mang ston mdzad pa/_/gar thabs rnams kyi mchog gyur dang po'i sangs
[\[41a.2\]]rgyas de la bdag phyag 'tshal/_/gang dag rdo rje'i mtshan ldan pa/_/mkha' la gshegs pa rnam gnyis dang /_/bla ma rdo rje 'dzin rnams kyis/_/bgegs med gzhung 'di bsgrub pa'i rigs/_/srid gsum mun nag smag tu gyur la snang ba mdzad pa'i sangs rgyas nyag gcig mya ngan 'das/_/de
[\[41a.3\]]rjes gzu bor gyur pa'i 'phags pa klu sgrub la sogs da lta 'di na rab mi bzhugs/_/gang yang gnyis gnyis bde ba lhur len log pa'i lam ston 'gro rnams phung bskyed pa 'di/_/rtog ge 'dod rgyal de rnams go bya'i phyir dang bdag nyid dran phyir 'grel 'di bri bar bya/_/gzhan yang 'di skad du/_/
[\[41a.4\]]mchog gi gsang chen 'dir zhugs nas/_/rnal 'byor spyod pa yin zer zhing /_/bya ba ma yin kun la 'jug_/'jig rten sun byed rkun po 'byung /_/'jig rten dbugs ni 'byung ngo zhes/_/mgo la chu rgyun ldugs par byed/_/cod pan rdo rje dril bu sogs/_/mgo dang lag pas rab tu 'dzin/_/
[\[41a.5\]]rdo rje des ni 'tsho ba bsgrub/_/kha cig slob ma'i tshogs sdud cing /_/nga yi tshig ni 'di nyid dag_/yin zhes zer zhing byis pa 'drid/_/gsang ba log par rab tu ston/_/kha cig bas mthar rab 'khod cing /_/bdag med shes rab pha rol phyin/_/skad cig tsam yang mi gnas par/_/'jig rten
[\[41a.6\]]sngags sogs sgrub par byed/_/kha cig slong mos rgyu byed cing /_/kun du 'gro zhing gya tshom smra/_/mi mo rnams la rab tu chags/_/sangs rgyas dam tshig rab tu 'jig_/kha cig grong du 'khod byed cing /_/bza' dang btung la rab tu chags/_/khye'u dang bu mo phal mang dang /_/dgod cing rab
[\[41a.7\]]tu rtse bar byed/_/kha cig rol mo zlos gar dang /_/glu dang rgyan po 'gyed byed dang /_/'dus pa'i tshogs la lta byed cing /_/bzo yi gnas rnams rab tu slob/_/kha cig tshong dang zhing las dang /_/glang po ba lang gsod byed dang /_/shing rta la sogs 'dren pa dang /_/nyes pa mang po rab tu byed/_/
[\[41b\]]
[\[41b.1\]]gzhan yang rnal 'byor spyod pa yis/_/dge slong ma dang dge sbyong ma/_/dge bsnyen ma dang dge bsnyen dang /_/phan tshun mtshon gyis rab tu 'debs/_/legs par gsungs pa'i 'dul ba la/_/rab tu mi gnas srung mi byed/_/sangs rgyas rgyal mtshan sun 'byin cing /_/phas pham la sogs
[\[41b.2\]]rab tu byed/_/gang gis btung ba'i mchog mi shes/_/sA lu la sogs bcos sbyar ba'i/_/myos pa'i khu ba 'thung byed cing /_/de yis phung khrol rab tu bskyed/_/ces rgyal po zla ba bzang pos gsungs so/_/de bas na gang dag rdo rje'i tshig ma shes pas log pa'i lam du zhugs pa de rnams/_
[\[41b.3\]]log pa'i lam las bzlog par bya ba'i phyir/_rgyud de dang de'i nges pa dang drang pa'i don bdag gis bla ma dam pa'i zhal las thos shing legs par bsams pa dang /_gzhan yang gsang sngags kyi sgo nas spyad pa spyod pa'i byang chub sems dpa' rnams kyis ji ltar spyad cing bslab par bya ba'i lung dang rigs
[\[41b.4\]]pas/_/dbang rnam pa gnyis kyi rab tu byed pa bsdus pa'i rgyud brtag pa lnga'i don gsungs pa/_'di'i drang ba dang des pa'i don ji lta ba bzhin du dgrol bar bya'o/_/mi dbang pad dkar phyag na pad+mo 'dzin pa gang /_/de yis bsdus legs rab tu bkral gyur mod/_/'on kyang phya mkhan
[\[41b.5\]]mkhas pa'i rjes nas mchan bu rnams/_/gzod dang ster thogs nas rjes bzhin legs 'brang dang /_/mchan bu bdag kyang mi dbang phya mkhan rjes 'brangs nas/_/shes rab gzod dang sta re legs par rab bzung ste/_/lung rigs bla ma'i gdams ngag bzo bo'i thig btab nas/_/thar pa'i grong khyer
[\[41b.6\]]brtsigs shing sgra yi 'grel pa byed/_/'grel 'di ma gtogs rin po che'i/_/rnam gnyis dbang gi de nyid ni/_/gsal zhing the tshom med pa dag_/mkhas rnams kyis ni rnyed mi 'gyur/_/dbab pa spangs pa'i phyir na zhes bya ba la sogs pa la/_dbab pa zhes bya ba ni skyes bu gang 'jig rten dang 'jig
[\[41b.7\]]rten las 'das pa'i dbang mngon par bskur bar 'dod pa de la/_thun mong gi dngos grub kyi don du byis pa skye bo rnams brid par bya ba'i phyir/_dkyil 'khor gcig tu legs par babs par ma gyur na/_dkyil 'khor gzhan spro bar bya ba yin gyi/_mchog gi dngos grub kyi don du ni ma yin te/_'gal
[\[42a\]]
[\[42a.1\]]pa'i phyir ro/_/'di ltar mchog gi dngos grub la/_dkyil 'khor gcig tu legs par babs par ma gyur pa/_gzhan du 'bab pas mchog tu gyur pa de lta na ni/_bde bar gshegs pa rnams la yang gzung ba dang 'dzin pa mnga' ba dang /_gzhan yang stobs che chung mnga' bar yang
[\[42a.2\]]'gyur bas/_de lta bas na/_dbab par bya ba ni/_kun rdzob tsam du byis pa so so'i skye bo rnams brid pa'i phyir yin gyi/_de na dam par ni ma yin par khong du chud par bya'o/_/de la gang kun rdzob tsam du thun mong gi dngos grub byis pa rnams kyis rtogs par bya ba de ni 'di lta ste/_ting nge 'dzin dang /_sngags
[\[42a.3\]]dang /_sman gsum gyis kyang 'bebs par byed do/_/slob dpon ting nge 'dzin la mchog tu gzhol ba/_ting nge 'dzin gyi mthu thob pa rnams kyis ni/_ting nge 'dzin 'ba' zhig gis 'bebs par byed do/_/bzlas pa cho ga bzhin du gyur pas kyang 'bebs par byed do/_/de gnyis ka dang ldan pas
[\[42a.4\]]kyang 'bebs par byed la/_sman 'ba' zhig gis 'bebs pa dag kyang yod de/_de ni mchog ma yin no/_/dkyil 'khor gyi nang du 'jug par byed pa rnams la/_rnam grangs de lta bu babs pa na/_dge ba dang mi dge ba thams cad dris la/_dge bar gyur pa de lta na ni legs te/_cho ga la 'jug par bya la/_mi dge bar
[\[42a.5\]]gyur na ni zhi bar bya ba'i phyir/_zhib dang rgyas pa'i sbyin sreg la sogs pa mtshan ma ngan pa zhi bar gyur gyi bar du byas la/_phyi nas cho ga la 'jug par bya'o/_/de la dpal dus kyi 'khor lo 'dir 'jug pa'i slob ma la dbab par bya ba ni mi 'chi lnga dang mar me lnga'i spos sngon du cho ga bzhin du bsgrubs te/_des slob ma la bdug par bya zhing /_
[\[42a.6\]]oM AH ra ra ra ra/_la la la la/_badzra A be sha ya hUM zhes bya ba dang bcas pas khro bo'i rgyal po bskul bar bya'o/_/de yang sngags kyi rkang pa 'di rnams sngon du bye ba phrag gcig bzlas shing sbyin sreg 'bum phrag bcu yis bsnyen pa byas nas/_gdod bsams pa tsam gyis 'bebs par 'gyur gyi gzhan du ni ma yin no/_/gzhan yang rdzas
[\[42a.7\]]'ba' zhig gis 'bebs pa ni 'di lta ste/_yi dgas khar ni gu gul bdug/_/mar ngo yi dgas nyin zhag la/_/yi dgas mes bsregs bdug pas ni/_/'gro ba ma lus 'bebs par byed/_/gzhan yang /_thod pa de dang gser shing gi_/'bras bu ma du lung ga dang /_/a la tsi kra shu dag dang /_/khyim bya'i sgongs bdugs na 'bebs/_/zhes gsungs te de ni
[\[42b\]]
[\[42b.1\]]mchog ma yin no/_/de la gal te khro bo'i rgyal po babs par gyur pa de lta na ni mtshan nyid 'dir 'gyur te/_khro bo'i rgyal po bab na ni/_/mtshon cha dang bcas lag pa yis/_/bdud sde rnams la khro 'dzum byed/_/chos la 'tshe ba'i brtan g.yo 'joms/_/g.yas brkyang la sogs rkang pa yis/_/sna tshogs
[\[42b.2\]]rdo rje'i gar yang byed/_/yi ge hUM gi sgra yis ni/_/bdud dpung sreg byed sgra yang 'byin/_/dang po'i las kyi rnal 'byor la/_/grangs med rgyud las gsungs pa yis/_/mi rnams la ni glu gar ston/_/khro bo'i yon tan dbang gis ni/_/ngo tsha bral zhing som nyi med/_/mtshan ma gang dang gang ston pa/_/
[\[42b.3\]]de tshe dngos grub rgyur shes bya/_lus dang ngag gi dbye ba yis/_/lus babs pas ni mkha' la 'gro/_/ma mthong dkyil 'khor 'dri ba dang /_/ri bo la sogs 'degs par byed/_/ngag ni babs pa tsam gyis kyang /_/srid gsum la gnas lha klu las/_/ngag rtsod pa las rgyal 'gyur te/_/'jam
[\[42b.4\]]pa'i dbyangs dang mtshungs par 'gyur/_/sems babs pha rol sems shes shing /_/'das dang ma 'ongs da ltar gyi/_/dus gsum lkog tu gyur pa rnams/_/ma lus lus pa med par shes/_/dang po'i las kyi rnal 'byor la/_/sangs rgyas spyan gyis byin brlabs pa'i/_/sa babs pas ni ri bo
[\[42b.5\]]ltar/_/grangs med skyes bus mi sgul la/_/mA ma kI yis byin brlabs pa'i/_/chu babs pas ni bsil 'gyur zhing /_/tsha ba'i rims sogs zin pa la/_/'khyud pa tsam gyis bsil bar byed/_/na bza' dkar mos byin brlabs pa'i/_/me babs pas ni sreg byed cing /_/gang bsam de ni
[\[42b.6\]]sreg byed la/_/ri bo'ang thal ba lta bur byed/_/sgrol mas byin gyis brlabs gyur pa'i/_/rlung babs pas ni skyes bu dag_/bsams pa tsam gyis de sgrol cing /_/dpag tshad bye bar skrod par byed/_/stong pa babs pas mthong mi 'gyur/_/mkha' la spyod pa nyid du 'gyur/_/mig babs pas ni
[\[42b.7\]]mdzes gzugs dang /_/ma mthong rjes kyang mthong bar 'gyur/_/lha yi rna ba babs gyur na/_/'gro bas mthos sgra thos 'gyur/_/lha yi yid ni phebs gyur na/_/gzhan sems shes pa ye shes 'byung /_/lha yi lus dbang babs gyur na/_/reg bya mchog tu gyur pa 'dzin/_/lha yi ljags ni
[\[43a\]]
[\[43a.1\]]babs pa yis/_/ro mchog bzang po myang bar 'gyur/_/lha yi shangs ni babs pa yis/_/dri bzangs sna yis tshor bar 'gyur/_/zhes bya ba ni nges pa ste/_sangs rgyas kyi bka' lung ngo /_/babs pa'i mtshan nyid rgyas par bstan pa'o//_//spangs pa'i zhes bya ba ni/_dbab
[\[43a.2\]]pa zhes bya ba dang sbyar ro/_/'dir khro bo'i rgyal po dang /_lha rnams kyis byin gyis brlabs te babs pa la bya ba dang bya ba ma yin pa dris nas spang bar bya'o/_/de yang oM AHhUM zhes bya bas me tog gam yang na bdag nyid kyi gos kyi tha mal bsngags te/_spyi bor bzhag pa'am bya bas pas rang rang gi gnas su
[\[43a.3\]]gshegs par 'gyur ro/_/gal te des kyang spangs par ma gyur na/_de'i spyi bor sa'i dkyil 'khor dang ri rab kyis mnan pas ni spangs par 'gyur te/_sngon du ni ma yin no/_/phyi nas mgo dang snying ga spyi gtsug lte mgrin dang /_gsang ba las ni zhes bya ba la sogs pa la/_spyi bor ni yi ge oM mo/_snying
[\[43a.4\]]gar ni yi ge hUM ngo /_/spyi gtsug tu ni haM ste thabs kyi cha'o/_/rang rang rig par gnas zhes bya ba ni/_thabs kyi yul la spyi bo spyi gtsug snying ga yin la/_shes rab kyi yul ni lte mgrin gsang ba'o/_/rdo rje gsum zhes bya ba ni/_sku gsung thugs kyi yi ge gsum gyi ngo bo'o/_/shes rab kyi cha la dgod
[\[43a.5\]]pa'i yi ge gang yin zhe na/_lte bar ni ho/_mgrin par ni A/_gsang ba ni k+Sha'o/_/bsrung zhes bya ba ni gnas drug po der bsrung ba'o/_/gzhan du de bzhin nyid kyi ye shes kyi rdo rje ma shes pa'i byis pa rnams la bdud kyi 'tshe ba 'byung ba'i phyir ro/_/lus la gos dmar bskon zhing mig dag dgab pa ste/_/zhes
[\[43a.6\]]bya ba ni/_ye shes kyi ma mtshon par bya ba'i don du'o/_/slob ma 'dir ni gzhug par bya zhes bya ba ni dus kyi 'khor lo'i dkyil 'khor gyi 'khor lo 'dir ro/_/kun rdzob tu brtul zhugs zhes bya ba ni/_las dang po ba'i byis pa'i skye bos 'di kho na ma mthong ba rnams kyis bsod nams kyi tshogs kyi don du ye shes
[\[43a.7\]]thob par ma gyur gyi bar du 'bad pas bsrung bar bya ba yin te/_brtul zhugs zhes bya ba dang sbyar ro/_/mchog gi 'gro ba song ba zhes bya ba ni/_rnam par gzigs nas shAkya thub pa la thug pa yang brtul zhugs 'di la brten nas/_mchog gi gnas brnyes zhes bya'o/_/'gro ba zhes bya ba bsod nams kyi
[\[43b\]]
[\[43b.1\]]tshogs de dang /_ye shes kyi tshogs 'di dag gis mchog gi gnas su 'dod pa'o/_/de la sbyin zhes bya ba ni/_slob dpon rnams kyi slob ma las dang po pa rnams la/_'bad pas sbyin zhes bya ste/_de bzhin gshegs pa'i nges pa'o/_/de la brtul zhugs kyang gang yin zhe na/_mnar sems mi
[\[43b.2\]]bden gzhan gyi bud med spangs te gzhan gyi nor dang de bzhin chang /_/zhes bya ba la sogs pa gsungs te/_mnar sems kyi sgras ni mi'i 'gro ba la sogs pa gsod pa lta ci smos kyi/_srog dang ldan pa thams cad la/_skad cig tsam mnar sems byas pas kyang byang chub kyi spyod pa las nyams par rtogs
[\[43b.3\]]par bya'o/_/mi bden zhes pas ni/_sems can rnams la slu ba'i thabs yang dag par bzung ste/_bdag gis 'dod pa la sems gnas nas brdzun du smra na/_gsang sngags kyi sgo'i spyad pa spyod pa rnams te/_las dang po pa'i ltung bar rtogs par bya'o/_/gzhan gyi bud med spangs te zhes pa ste/_gsang
[\[43b.4\]]sngags kyi spyad pa spyod pa rnams la/_phyag rgya chen po'i mtha' rtogs par bya ba'i phyir/_rgyud de dang de las gsungs pa'i mtshan phun sum tshogs pa'i mi mo gzhan gyis yongs su ma bzung ba ni gnang ba kho na yin la de'i phyir mi ldog pa'i dbang thob pa rnams la 'dzag pa'i bde ba'i phyir ni gnang ba med pa la mi 'gyur
[\[43b.5\]]ba'i phyir ni bsten pa kho na yin no/_/dang po'i las can rnams la ni 'dzag pa yin yang rang gi bkag pa med do/_de ltar rnal 'byor pa de gnyis ka dag gis kyang /_/gzhan gyis yongs su bzung ba'i mi mo ni bsten par mi bya'o/_/gal te bsten na 'jig rten pa'i kha na ma tho bas sdig tu 'gyur zheng /_de'i stobs
[\[43b.6\]]kyis dam tshig nyams par 'gyur ro/_/gzhan gyi nor dang zhes bya ba ni/_dud 'gro yan chad kyis yongs su bzung ba bdag gir rku ba'i sems kyis mi bya ste/_bde bar gshegs pas bkag pa'i phyir ro/_/de bzhin chang zhes bya ba ni mi btung zhes bya bar sbyar te/_gang de ni nyes pa kun gyi rtsa ba yin pa'i phyir/_
[\[43b.7\]]myos pa'i bar du btung bar mi bya'o/_/myos pa ma yin par ni bkag pa med do/_/de bas na myos pa rab tung bar mi bya zhes bya ba'i don to/_/ci'i phyir lnga po de yang spang bar bya zhe na/_bdag gi dge ba 'joms byed 'khor ba'i rdo rje'i sdig pa'i zhags pa lnga po 'di/_/zhes bya ba smos te/_gang gis rang bzhin yongs
[\[44a\]]
[\[44a.1\]]su ma shes pas de bsten pa ni phung khrol skyed pas spang bar bya ste/_de bas na las dang po pa rnams kyis so/_/gzhan de nyid rig pa rnams la ni nyes par ma gsungs so/_/gang zhig gang gi dus zhes bya ba la sogs pa la/_gang zhig ces bya ba ni bde bar gshegs pa'o/_/gang
[\[44a.2\]]gi dus zhes bya ba ni de nyid kyis 'dul ba'i bstan pa la'o/_/lta dang mi'i bla mar gyur pa ni shAkya thub pa la sogs pa'o/_/de'i mtshan gyis sbyin zhes bya ba ni shAkya thub pa'i bka' la sogs pa'i mtshan nas smos te sbyin pa'o/_/mtshan nas smos te ji ltar sbyin snyam pa la/_sna tshogs gtso bo zhes bya ba ni 'gro
[\[44a.3\]]ba thams cad kyi gtso bo ste/_shAkya thub pa la sogs pa'o/_/bka' 'dis zhes pa ni/_shAkya thub pa'i bka' 'dis zhes su sbyar ro/_/srid pa'i 'jigs pa las skyob pas/_/zhes bya ba ni/_shAkya thub pa'i bka' 'di ltar rjes su bsrungs pas 'khor ba'i sdug bsngal las bsrung zhes bya'o/_/de bas na
[\[44a.4\]]rigs kyi bu pho dang rigs kyi bu mo gsang sngags kyi spyad pa spyod pa khyed kyis kyang bskyang zhing srungs shig ces bya ba'i don to/_/slob dpon gyis slob ma las dang po pa rnams la dam tshig de dag don dang ldan par sbyin pa'o/_/de'i rjes la gal te spro bar gyur na/_cho lo kha na ma tho'i zas dang tshig ngan 'byung pho lha min
[\[44a.5\]]dbang po'i chos/_/zhes bya ba/_mu stegs byed kyi rig byed pas brjod pa'i/_pha mes la mtshun 'thor ba la sogs pas spyod pa dang grol bar lta ba ste/_de bzhin du rgyan po 'gyed pa dang /_srog bcad pa'i sha la za pa dang /_skyes pa dang /_bud med dang /_rgyal po dang /_rkun po dang /_dmag la sogs pa'i
[\[44a.6\]]gtam brjod pa dang /_srog las gyur pa'i mchod sbyin la sogs pa ste/_mi byed pa'i sdom pa yang sbyin no/_/de bzhin du spro bar gyur na/_ba lang byis pa bud med skyes bu rnams te lha mi'i bla ma gsod pa dang /_/zhes bya ba gsod pa lnga mi byed pa'i sdom pa sbyin no/_/de bzhin du spro bar gyur na/_grogs
[\[44a.7\]]dang mnga' bdag lha mi'i bla ma dge 'dun dang ni dbugs 'byin la 'khu dang /_/zhes bya ba rnams kyang mi bya zhes pa'i sdom pa sbyin no/_/gzhan yang dbang po'i yul chags mi bya ste/_/srid pa'i bdag po'i brtul zhugs nyi shu lnga/_/zhes bya ba yang sbyin par bya ste/_yul rnams ni phung khrol bskyed pa'i rgyu zhes
[\[44b\]]
[\[44b.1\]]bya'o/_/gnyis gnyis sprod pa srog gcod dang /_/ma byin len dang brdzun du smra/_/'di dag ma spangs bsten pa yis/_/gnyis med ye shes thob par 'gyur/_/zhes gsungs pa ma yin nam/_ci'i phyir mngar sems mi bden gzhan gyi bud med la sogs pa spang bar bya zhe na/_de ni bden kyang 'dod pa'i
[\[44b.2\]]yul bsten pas gnyis su med pa'i ye shes thob par gsungs pa de ni/_rnal 'byor pa rang bzhin yongs su shes pa rnams la yin gyi/_las dang po par gtogs pa'i rnal 'byor pa byis pa'i rang bzhin can rnams la gsungs pa ma yin te/_byis pa'i rnal 'byor pa rnams la de nyid kyis yongs su
[\[44b.3\]]'ching bar byed de/_dper na sngags la sogs pas yongs su btul ba ma byas pa'i dug dang gser dang dngul gyi bza' btung ni sdug bsngal gyi phung po chen po bskyed par 'gyur ba bzhin no/_/de bas na byis pa'i rang bzhin can rnams la ni bkag la/_rnal 'byor pa 'gyur ba med pa thob pa/_chos thams
[\[44b.4\]]cad nam mkha'i dkyil dang mtshungs par mthong ba rnams la gnang pa kho na yin no/_/de ltar las dang po pa rnams brtul zhugs nyi shu rtsa lnga byin pa'i rdzas la/_byin pa'i rigs yongs su brtag pa'i don du/_dpal ldan sngags kyis mngon par bsngags pa'i pad+ma'i nang du me tog gcig byin te/_/zhes bya ba
[\[44b.5\]]sku gsung thugs kyis bsngags pa'i me tog lag tu slob dpon gyis sbyin no/_/de yang dkyil 'khor du zhugs pa'i don yin gyi gzhan ni ma yin no/_/dang por lan gsum bskor la zhes bya ba ni slob ma las kyi rdo rje dang ldan pas so/_/lag pa pad+ma nas ni me tog dkyil 'khor la dor bya/_/zhes bya ba ni dkyil
[\[44b.6\]]'khor la bskor ba lan gsum byas pa'i rjes la/_rigs kyi me tog tshom bu'am/_bum pa la sogs pa la dor bar bya'i/_rdul tshon la ni ma yin no zhes bya ba'i don to/_/gang gi gnas su me tog lhung gyur de ni de yi rigs nges mi yi bdag po kye/_/zhes bya ba ni/_phyi nas me tog babs pa'i rigs kyi lha dang rjes su
[\[44b.7\]]mthun pa'i las kyi phyag rgya bzung na las kyi phyag rgya'i dngos grub thob ces bya ba'i don to/_/de nas rigs kyi lha la sogs pa yang bstan par bya'o/_/phyi nas dbang bdun dang ni rnam gsum bla med chen po 'dir ni sbyin par bya/_/zhes bya ba ni/_slob dpon gyi las kyi go rims yin te/_de yang slob dpon gyis dkyil 'khor gyi
[\[45a\]]
[\[45a.1\]]shar gyi sgor dkyil 'khor gyi gtso bo'i nga rgyal dang ldan pas/_lha rnams g.yas brkyang ba dang /_g.yon bskum bzhugs pa dang /_bzhengs pa'i rjes su mthun par gnas te/_chu la sogs pas slob ma la dbang bskur bar bya'o/_/de yang rnam bdun zhes bya ba ni chu la sogs pa
[\[45a.2\]]bdun te/_byis pa rnams gzhug par bya ba yin la/_rnam gsum zhes bya ba ni bum pa dang /_gsang ba dang shes rab ye shes te 'jig rten kun rdzob kyi dbang gsum mo/_/bla med chen po zhes bya ba ni/_'jig rten las 'das pa'i dbang yin te/_de ni 'jig rten pa'i rjes thogs su sbyin gyi sngon du ni ma yin
[\[45a.3\]]no/_/da ni dbang bdun gyi cho ga brjod par bya ba'i phyir sman dang drir ldan zhes bya ba la sogs pa la/_sman ni sngon du rtsa ba'i rgyud las gsungs pa'i dri'i mchan khung gi le'u tshe las mig la sogs pa'i chas gzung bar bya ste/_le'u tshe nyi shu rtsa lnga'i dbus nas ji ltar rnyed ba rgyud las gsungs pa'i chogs
[\[45a.4\]]sman lnga gzung bar bya'o/_/de yang ji skad du dang po'i sangs rgyas las/_dri mchan le'u tshe rgyal po kye/_/rim pas sman rnams dgod bya ba/_/mig dang zla ba me sogs chas/_/tshangs pa la sogs lnga lnga yis/_/tshangs pa sred med drag po dang /_/dbang phyug ma dang mchog dbang mo/_/brgya byin ma
[\[45a.5\]]dpal phag mo dang /_/gzhon nu tsa rtsi ka de bzhin/_/sa bdag mo dang chu dang 'od/_/rlung ste de bzhin mkha' spyod ma/_/ma dang sring mo bu mo dang /_/tsha mo de bzhin sgyug mo dang /_/bram ze rgyal po rje'i rigs dang /_/dmangs rigs rigs ngan de bzhin te/_/sman 'di rnams ni rtag par yang /_/grub chen
[\[45a.6\]]bza' dang rdzu 'phrul ster/_/zhes de bzhin gshegs pas gsungs so/_/de bas na sman dang dri de rnams ni bum pa'i nang du blugs par bya ba yin no/_/rgyal dang rnam rgyal zhes bya ba ni/_gtso bo dang las thams cad pa'i bum pa'o/_/sa bum rang bzhin dag gam zhes bya ba ni/_/spyir bum pa thams cad ni
[\[45a.7\]]rin po che dang rdo rje'i rigs las bya ba yin la/_de ma 'byor pas ni sa'i rang bzhin las kyang bya zhes bya ste/_'on kyang nang du rin po che dang /_'bru dang /_sman rnams kyang blugs par bya'o zhes bya ba'i don to/_/de yang rin po che las ni bram ze la sogs pa'i rigs can bzhi gtso bo yin la/_de bzhin du rdo rje'i
[\[45b\]]
[\[45b.1\]]rigs ni/_in+dza nI la dang /_pad+ma rA ga dang /_chu shel dang /_karke ta ka dang /_ma rgad de gtso bo yin no/_/de bzhin du lcags gsum ste/_/gser dngul zangs rnams dang /_lcags bzang rnon po'i ni gzhan no/_/de bzhin du rin po che 'bring ni/_/mu tig byu ru rgyal po'i chos/_/shU la nor bu thig le
[\[45b.2\]]dang /_/rnam pa drug tu rab tu brjod/_/rin po che tha ma'i rigs ni/_shel dang srog ces bya ba'i rigs dang /_'ong ha ri dang mching bu dang /_/nor bu ljang gu'i rigs rnams te/_/de ltar rnyed pa gzung bar bya/_/zhes bya ba'o/_/de med pas me tog dri zhim pa kha dog lngas kyang blugs par bya'o/_/yang rnam par
[\[45b.3\]]rgyal ba'i steng gi dung chos su rin po che ljang gu blugs par bya'o/_/rin po che sngon po ni shar nub kyi rgyal ba dang rnam par rgyal ba'i bum par blugs so/_/shar dang me'i bum par nag po'o/_/lho dang bden bral gyi bum par dmar po'o/_/byang dang dbang ldan gyi bum par dkar po'o/_/nub dang rlung gi bum par ser
[\[45b.4\]]po'o/_/de bzhin du sman rnams las cha gcig rgyal ba dang rnam par rgyal ba'i bum par ro/_/shar dang me ru cha gnyis pa'o/_/gshin rje dang lha min du cha gsum pa'o/_/byang dang dbang ldan du cha bzhi pa'o/_/nub dang rlung du cha lnga pa'o/_/de ltar na ni nyi shu lnga po de yang thum bur bcings pa bum pa la dgod par
[\[45b.5\]]bya'o/_/bzhi brgyad ces bya ba ni rten gyi bye brag gi bum pa'i grangs bstan pa yin la/_de yang dge slong rdo rje 'dzin par bya ba la bum pa bcu'o/_/dge tshul la drug go/_/khyim pa la gcig ste/_de yang bzhi ni dge tshul gyi yin pas/_rgyal ba dang rnam par rgyal ba'i gnyis te drug go/_/brgyad ni dge slong la ste/_
[\[45b.6\]]rgyal ba dang rnam par rgyal ba dang bcu'o/_/khyim pa'i dbang la rgyal ba dang rnam par rgyal ba gang yang rung ba gcig go/_/de ngag gis dbang bskur ba'i gnas lnga ste/_gtsug tor dang phrag pa g.yas g.yon dang /_gru mo g.yas g.yon dang /_rkub tshos dang /_chu so rnams la'o/_/de nas rigs kyi lha sbyang ba'i phyir/_
[\[45b.7\]]oM sarba ta thA ga ta ku la bi sho d+ha ni swA hA/_zhes bya bas rdo rje slob dpon gyis me tog la mngon par bsngags te/_/slob mas don du gzhug go/_/de'i rjes la/_oM dbyi na sa mung+g+ha Ta yA mi/_zhes bya bas mig phye la/_dkyil 'khor gyi gtso bo sngon du 'gro bas/_dkyil 'khor ma lus pa dang /_rigs kyi lha ngo bstan par bya'o/_/
[\[46a\]]
[\[46a.1\]]da ni shar sgo nas so/_/de nas slob dpon gyi lag pa g.yon pas slob ma bskul te/_las kyi rdo rje dang lhan cig dkyil 'khor la bskor bar bya ste/_byang sgor ba btang la/_lus kyi dri ma kun rdzob tsam du sbyang ba'i phyir/_sgro la ma la sogs pa'i lha mo rnams kyis sngags kyi bum pa thams
[\[46a.2\]]cad nas chu blangs te rnam rgyal gyi dung chos su blugs la/_yang skye ba'i gnas lngar chu'i dbang bskur bar bya ste/_oM a oM r-i u li pany+tsa d+hA tu bi sho d+ha ni swA hA/_zhes bya ba'i sngags so/_/de nas cod pan gyis kyang /_skye ba'i gnas lngar dbang bskur bar bya ste/_oM A a I r-I U ld-i pany+tsa ta thA ga ta pa
[\[46a.3\]]ri shu d+d+he swA hA/_zhes bya bas dbang bskur bar bya'o/_/de nas rin po che 'am gser ram gos las byas pa mgo la bcing bar bya'o/_/de ltar dbang gnyis kyis khams dang phung po yongs su sbyangs pas kun rdzob tsam du lus rnam par dag par 'gyur ro/_/de nas sku'i zhal gyi shar gnas su lus sbyang bar
[\[46a.4\]]bya'o/_/de nas yang g.yas skor gyis ngag rnam par dag pa'i phyir lho'i sgor song ste skye ba'i gnas lngar dang dbyangs kyis dbang bskur bar bya ste/_oM a A aM aHha hA haM haH/_ho phreM da sha pA ra mi tA pa ri pU ra Ne swA hA/_zhes bya ba'i sngags 'dis ni rin po che 'am gser ram/_ma 'byor na me tog gi phreng
[\[46a.5\]]ba la sogs pa'i dar dpyangs bcing bar bya'o/_bde nas yang skye ba'i gnas ldar rdo rje dang dril bu'i sngags 'dis dbang bskur te/_oMhUM hoHsrur+ya tsan+d+ra bi sho d+ha ka swA hA/_zhes bya bas rdo rje dril bu spyi bor ba zhag la dung chos kyi chus dbang bskur ro/_/de ltar dbang gnyis kyis gsung rdo rje dag par byas nas rdo rje sor gdub sbyin te/_
[\[46a.6\]]g.yas nas bskor la shar gyi sgo'i zhal du/_thugs rdo rje dag par bya ba'i phyir skye ba'i gnas lngar brtul zhugs kyi dbang sngags 'dis bskur bar bya'o/_/oM a A/_e ai ar A ra/_o au/_a la A la bi Sha en+ti ya bi sho d+ha ni swA hA/_zhes bya bas so/_/de nas rna ba la sogs pa la me tog phreng
[\[46a.7\]]ba btags te/_yang skye ba'i gnas lngar ming gi dbang bskur ba'i sngags 'dis so/_/oM ha hA/_ya yA/_ra rA/_la wa/_la lA/_tsa tur bra h+ma bi hA ra bi sho d+ha swA hA/_zhes bya ba ste lag gdub dang /_rkang gdub la sogs pa med par gyur na/_rkang lag la me tog gi phreng bas bcing bar bya'o/_/de
[\[46b\]]
[\[46b.1\]]nas lung bstan pa'i dbang ni/_rdo rje che ge mo khyod ces bya ba ste/_de ltar rdo rje dang dril bu'i dbang gnyis kyis thugs rdo rje dag par byas nas/_yang ye shes dag par bya ba'i don du/_slar slob ma g.yas phyogs nas nub bsgo'i zhal du rjes su gnang ba'i dbang /_sngags 'dis skye ba'i gnas lngar bskur te/_
[\[46b.2\]]oM haM k+Shad+ha r+m+ma tsakra pra brta ka swA hA/_zhes bya bas dbang bskur nas lus ngag yid ye shes kyi rdo rje dag par bya'o/_/de nas rdo rje dril bu rab sbyin snying rje mchog gis dag pa'i chos ni bstan par bya/_/zhes bya ba gsungs te/_slob dpon gyis slob ma la/_rdo rje che ge mo zhes bos la/_lag tu rdo rje dang dril bu sbyin
[\[46b.3\]]par bya'o/_/de nas dag pa'i chos zhes bya ba ni 'di lta ste/_rdo rje rigs kyi nges par srog bcad ces bya ba nas/_dkyil 'khor du ni yang dag sbyin/_/zhes bya ba la thug pa'i tshigs su bcad pa phyed dang gnyis kyis bstan par bya'o/_/de ni dbang bdun gyi cho ga yongs su rdzogs pa yin zhing /_de nas phu nu'i rim
[\[46b.4\]]pa shes par bya ba'i don du/_rdo rje slob dpon gyis slob ma la/_sangs rgyas rnams kyis byin gyis brlab par bsam zhing /_lo la sogs pa'i tshig brjod par bya ste/_'dir lo che ge mo dang /_rigs ldan rgyal po chos ston pa che ge mo dang /_zla ba che ge mo dang /_nyi ma che ge mo dang /_gza' che ge mo dang /_
[\[46b.5\]]tshes che ge mo dang /_skar ma che ge mo dang /_sbyor ba che ge mo dang /_byed pa che ge mo la/_mchog gi dang po'i sangs rgyas sam/_dkyil 'khor gzhan du/_rdo rje slob dpon che ge mos/_slob ma che ge mo la gtso bo nyid kyis sems can thams cad la bsod nams dang ye shes kyi 'bras bu thob par bya ba'i don dang /_
[\[46b.6\]]'jig rten pa'i dngos grub bsgrub par bya ba'i phyir/_'og min gyi gnas kyi mthar thug par bdag gis lung bstan pa dang /_rjes su gnang ba yin no zhes bya ba ni dbang bdun gyi nges pa'o/_/gzhan yang 'di ltar rgyud gzhan du de bzhin gshegs pa lnga'i rnam par dag pas dbang sngar gang gsungs pa de byis pa'i skye bo
[\[46b.7\]]rnams gzhug pa yin te/_'di ltar rnam par snang mdzad kyi chu'i dbang dang /_rin chen 'byung ldan gyi dbu rgyan yin pa de lta na ni rgyud thams cad la ni dkyil 'khor la me tog babs pa rigs kyi lhar gsungs pa/_de bas na de ji ltar 'thad par 'gyur/_de'i phyir me tog gang la babs bde dang /_rigs kyi phyag rgya
[\[47a\]]
[\[47a.1\]]des de la 'grub par 'gyur ba ni/_de bzhin gshegs pa'i nges pa'o/_/mtshan yang dag par brjod pa las kyang /_sangs rgyas mnga' bdag cod pan can/_/zhes gsungs pa de'i phyir/_gang la me tog lhung ba de cod pan gyi gtso bor 'gyur gyi/_thams cad du rin chen 'byung ldan ni
[\[47a.2\]]ma yin no/_/da ni rnam par dag pa gzhan brjod par bya ste/_rdo rje rigs kyi srog gcad bya zhing zhes bya ba la sogs pas 'dir srog bcad pa la sogs pa'i dam tshig ni/_drang ba dang nges pa'i don gyis rnam pa gnyis te phyi dang nang ngo /_/de la phyi ni gang bcom ldan 'das kyis srog gcad par bya ba gsungs
[\[47a.3\]]pa de ni/_mtshams med pa lnga byed pa dang /_sangs rgyas kyi bstan pa la gnod par byed pa dang /_dam tshig dral ba rnams la nges pa yin pas/_de bas na gang mtshams med pa lnga byed pa de snga phyir shes par bya ste/_'dir gang gis dang po mtshams med pa la sogs pa byed pa la phyis mi byed pa de lta na ni skad cig
[\[47a.4\]]tsam gsad bar bya ste/_dper na chos rgyal mya ngan med pa lta bu'o/_/de bas na de las gzhan pa dge ba dang mi dge ba'i mtshan nyid mi shes pa dang /_mngon par shes pa mthong ba rnams kyis gsad pa'i las byas na nges par dmyal bar 'gro bar 'gyur ro/_/de bas na ji srid du rnal 'byor la mngon par shes
[\[47a.5\]]pa thob par ma gyur pa de srid du sngags pas/_zhib dang rgyas pa dang dbang dang /_dgug pa la sogs pa ma gtogs pa drag po'i las mi bya'o/_/de bzhin du brdzun du smra ba dang /_ma byin pa len pa dang /_gzhan gyi bud med 'phrog pa dang /_dam tshig bsten pa dang /_rigs dang rigs ma yin pa bgrod pa
[\[47a.6\]]dang /_rang gi lus kyi mthar gtugs pa sbyin pa sbyin par bya ba ni gzhan gyi don du yin gyi bdag gi don du ma yin pa ni nges pa'o/_/gal te 'di ni 'ga' zhig ji srid 'tsho'i bar du mtshams med pa lnga'i las byed pa de lta na ni sngon du gsungs pa'i khro bo'i rig sngags bsgrubs te/_bcom ldan 'das mi
[\[47a.7\]]bskyod pa'i ting nge 'dzin 'dis gsang bar bya zhes pa ni nges pa'o/_/gzhan yang lam ma yin par lhung ba rnams drang ba'i phyir brdzun du smra'o/_rang gi don du ma yin pa ni nges pa'o/_/de bzhin du ma byin par blangs pa yang yi dgas kyi gnas su 'gro ba las bzlog pa'i phyir yin gyi rang gi don du ma yin no/_/de
[\[47b\]]
[\[47b.1\]]bzhin du gzhan gyi bud med la bgrod pa yang /_dud 'gro'i gnas las bzlog pa'i don du yin gyi/_rang gi 'dod chags kyi don du ni ma yin no/_/bdud rtsi lnga la sogs pa'i dam tshig bsten pa yang rigs su 'dzin pa 'joms pa'i don yin gyi/_gzhan yang las kyi phyag rgya bsgrub pa'i phyir/_
[\[47b.2\]]rigs ngan pa la sogs pa'i mi mo rnams la brnyas par mi bya'o/_/gzhan yang bsod nams kyi tshogs kyi don du sbyin pa rgya chen po yang gtang bar bya'o/_/'di ltar ral gri dang /_rin po che dang /_pad+ma dang /_'khor lo dang /_gri gug gi rigs rnams kyis sngags bsgrubs te/_nus pa dang ldan pa'i
[\[47b.3\]]rnal 'byor bas thams cad bya zhing /_'jig rten pa'i bzhad gang du mi 'gro bar 'gyur ro zhes ba ni drang ba'i don to/_/da ni nges pa'i don brjod par bya ste/_'di ni lus can rnams kyis rang rang gi lus kyi srog ltung bar byas pa ni srog bcad pa'o/_/rdo rje'i rigs zhes pa ni/_gtsug tor du 'gog par bya ba
[\[47b.4\]]ste/_srog bcad pa des rnal 'byor ba'i byang chub kyi sems steng du btang ba ni nges pa'o/_/ral gri yis ni brdzun gyi dag_/ces bya ba ni/_'dir brdzun zhes bya ba ni drang don du mi gnas pa'i ngag yin la/_nges don du sems can gyi sgra skad kyis cig car du sems can thams cad la chos ston par byed pa'o/_/
[\[47b.5\]]de nyid snying ga'i gzhom du med pa'i sgra ni nges pa'o/_/rin po che yis gzhan gyi nor 'phrog ces bya ba ni/_'dir gzhan zhes bya ba rdo rje sems dpa' yin la/_de'i nor bu rin po che ni/_yid bzhin gyi nor bu rin po che yin zhing de 'phrogs pas ni rin po che'i rigs te mgrin pas brgyad pa'i gnas su nges pa'o/_/
[\[47b.6\]]rigs mchog pad+ma yis kyang pha rol bud med 'phrog ces bya ba ni 'dir pha rol gyi bud med ni/_phyag rgya chen mo yin la/_de 'phrogs pas ni pha rol bud med 'phrogs pa yin te/_de 'phrog pa ni byang chub kyi sems kyis dbral ba pad+ma'i rigs bcu'i gnas su slebs pa ni nges pa'o/_/chad dang mar me sangs rgyas
[\[47b.7\]]yul rnams bzang po ma lus 'khor lor bstan par bya/_/zhes pa la 'dir chang ni/_lhan cig skyes pa'i dga' ba yin zhing /_mar me zhes bya ba ni glang dang khyi la sogs pa dang /_mi mthun pa'i dngos po lnga po nang du bsdu ba'o/_/sangs rgyas ni bdud rtsi lnga ste/_'khor lo ni bde ba'i pad+ma'o/_/bsten par bya ba ni
[\[48a\]]
[\[48a.1\]]bza' ba yin te ting nge 'dzin gyi stobs kyis/_bshang gci dang khu ba phyir mi 'dzag par byed pa ni nges pa'i don to/_/rigs ngan la sogs zhes bya ba ni/_rigs pa bzhi'i bud med yin la/_gri gug ces bya ba gsang ba'i pad+ma'o/_/nam mkha'i pad+mo zhes bya ba ni/_chags pa med pa'i ting nge 'dzin
[\[48a.2\]]gyis so/_/brnyas mi bya zhes bya ba ni skye gnas la bsrub pa'i dus su tshangs par spyod pa'i dbang gis phyi rol du byang chub sems mi gtong ba ni nges pa'i don to/_/rang lus nor bcas sems can don du sbyin gyi 'dir ni khyod kyis bsrung mi bya/_/zhes bya ba ni/_bsod nams kyi tshogs kyi don du slob ma rnams kyis
[\[48a.3\]]rdo rje slob dpon la rang gi lus po bu smad dang bcas shing /_bdog pa phun sum tshogs pa dbul ba'o/_/de yang 'di ltar bsod nams dang tshul khrims kyi tshogs 'di gnyis kyis ye shes kyi tshogs yongs su rdzogs pa yin la/_tshogs gsum gyis yang dag par rdzogs pa'i sangs rgyas nyid du 'gyur ro/_/kye
[\[48a.4\]]rigs kyi bu rnams zhes bya'o/_/de ltar bstan pa las/_gzhan du dpag med bskal ba yis kyang sangs rgyas min par rgyal bas gsungs so/_/rigs kyi bu zhes pa'i don to/_/rnam par dag pa'i chos bstan pa ste/_rgyud thams cad kyi nges pa'i don to/_/de na dbang gi rnam par dag pa brjod pa'i phyir/_chu ni
[\[48a.5\]]sgrol ma zhes bya ba la sogs pa gang yang 'dir chu'i dbang ste/_des ni rlung la sogs pa'i khams lnga rnam par dag pa ste/_sgrib pa med pa'i sku'o/_/de bzhin du cod pan gyi dbang gis ni rnam par shes pa la sogs pa phung po lnga rnam par dag pa'o/_/dpa' bo'i dar dpyangs kyi dbang gis pha rol tu phyin pa bcu
[\[48a.6\]]rnams yongs su dag par bya ba'i don du/_sbyin pa la sogs pa nus ma bcu'o/_/rdo rje dang dril bu'i dbang gis la la nA dang ra sa nA rnam par dag pa ste/_sgrib pa med pa'i nyi ma dang zla ba'o/_/brtul zhugs kyi dbang ni yul gzugs la sogs pa dang /_mig la sogs pa'i dbang po lnga rnam par dag pa
[\[48a.7\]]ste/_lha'i spyan la sogs pa 'jug pa yin no/_/ming gi dbang ni byams pa la sogs pa 'jug pa'i rnal 'byor te/_tshangs pa'i gnas bzhi la gnas nas dus thams cad du chags pa dang zhe sdang la sogs pa sgrib pa med par rnam par dag pa'o/_/rjes su gnang ba'i dbang ni yang dag par rdzogs pa'i byang chub
[\[48b\]]
[\[48b.1\]]dpal te/_chos kyi 'khor lo bskor zhing chos ston pa'o/_/de yang srid pa'i 'jigs pa 'joms pa zhes bya ste/_gzhan la phan pa'i phyir ro/_/dus kyi 'khor lo'i rigs zhes bya ba ni/_mi 'pho ba'i bde ba rjes su rig pa'i stong pa nyid bstan pa de nges pa'o/_/sdig pa'i dri ma 'joms pa'i dbang bdun 'di ni dkyil
[\[48b.2\]]'khor du ni yang dag sbyin/_/zhes bya ba ni/_rdo rje slob dpon rnams kyis slob ma rnams la'o/_/rdo rje slob dpon rnams kyis dbang bdun sbyin pa ni/_de bzhin gshegs pa'i nges pa'o/_/da ni dbang gi 'bras bu brjod par bya ste/_dbang bdun bskur ba'i dge ba'i shugs kyis zhes bya ba la 'dir gal te dkyil
[\[48b.3\]]'khor chen po 'dir dbang bskur te/_dam tshig ma nyams nas bdun gyi dbang phyug tu 'gyur la/_de yang dkyil 'khor gyi 'khor lo mngon du byas na ni/_lus 'di nyid kyis sa bdun thob cing /_gzhan du na mi dge ba bcu spangs shing /_dge pa'i shugs kyis sa bdun gyi dbang phyug tu 'gro bar nges pa'o/_/bum
[\[48b.4\]]pa gsang ba'i dbang bskur ba yang phyir mi ldog pa la sogs nges par rab tu 'jug_/ces bya ba ni/_'dir bum pa dang gsang ba'i dbang bskur ba ni tshul khrims kyi stobs yin la/_phyir mi ldog pa ni mi g.yo ba ste/_gang mi g.yo ba'i sgra de ni pad+ma bsrungs pa las byang chub sems mi g.yo ba yin zhing /_legs pa'i blo
[\[48b.5\]]gros ni rgyu des bde ba chen po'i sems te 'pho ba med pa'o/_/shes rab ye shes mngon dbang bskur bas/_/zhes bya ba ni/_tshul khrims kyi tshogs kyi stobs yin la/_'jam dbyangs nyid du zhes pa ni srid pa 'jigs pa'o/_/'gyur zhes pa'i/_chos kyi sprin du 'gro ba yin la 'dir chos kyi sprin yang bdag dang gzhan gyi
[\[48b.6\]]don byed nus pa'i bde ba chen po babs pa ste/_de bzhin gshegs pa'i nges pa'o/_/de bas na 'di ltar bsod nams dang tshul khrims kyi tshogs gnyis sngon du 'gro ba ni ye shes kyi tshogs yin la/_de'i dbang gis sa bcu gnyis rnal 'byor pa rnams 'gyur ba ni de bzhin gshegs pa'i nges pa'o/_/gzhan yang
[\[48b.7\]]g.yo ba'i dbang gis rtsa ba'i ltung ba brgya la byung na zhes pa ni/_dbang la gnas kyi rjes la mi dge ba bcu'i las kyi lam la 'jug pa'i dbang gis so/_/'di ni zhes pa ni dbang 'di nyid de slar phyin ci log ste spyad pa'i dbang gis dmyal ba'i sdug bsngal du 'gyur ba ni nges pa'o/_/dbang bdun la gnas yon tan ldan
[\[49a\]]
[\[49a.1\]]na rtsa ba'i ltung bdag par 'gyur/_/zhes bya bas ni/_rtsa ba'i ltung ba las byung ba'i rgyu ston te/_'di ltar dbang bdun la gnas pa la gal te rtsa ba'i ltung ba byung ba sbyar bar 'dod pa de lta na ni/_dang por dag gi bzlas pa dkyil 'khor gyi lha'i grangs ji snyed pa de snyed la/_stong phra gsum
[\[49a.2\]]cu rtsa drug tu 'gyur ro/_/yon tan ldan zhes pa ni/_phyis mi byed pa'i sdom pa la gnas na'o/_/brtul zhugs nges stobs bum pa gsang ba rgyal ma na ste zhes bya ba ni/_gal te bum pa dang gsang ba la gnas pa la rtsa ba'i ltung ba byung ba de lta na ni bsod nams dang tshul khrims kyis bdag gi gzhan du ni ma
[\[49a.3\]]yin no/_/brtul zhugs nges stobs zhes pa ni/_slar bdag dang 'dod pa gang yin pa de rnams la/_rdo rje slob dpon gyi chad pa'i las sbyin zhing /_des kyang chad pa dang du blangs la spyad par bya'o/_/gong ma la ni dag pa med/_/ces pa ni/_shes rab ye shes kyi dbang bskur ba rnams la gal te rtsa ba'i ltung bar
[\[49a.4\]]gyur pa de lta na ni/_gzhan gyis rkyen byas pa ste/_rdo rje slob dpon la sogs pas chad pa byin pas 'dag pa ma yin gyi/_'dir ni rang gi sems rnam par dag pa tsam gyis 'dag la/_de yang 'di ltar bsod nams dang tshul khrims kyi stobs kyi dbang gis rang la dbang du byas te/_sdig pa bshags pa la
[\[49a.5\]]sogs pa bya ba ni/_sangs rgyas dang byang chub sems dpa' rnams kyis byin gyis brlabs pa'i gnas su song ste/_bdag rang gis 'dag par bya ba ni sangs rgyas pa rnams kyi gzhung ngo /_/gzhan yang gang sngon ma rnams ni gzhan gyi rkyen gyi stobs kyis 'dag la/_shes rab ye shes ci'i phyir la la gzhan gyi
[\[49a.6\]]stobs kyis mi 'dag cing bdag rang gi sbyang bas 'dag pa yin zhe na/_de ni 'di ltar 'jig rten na yang byis pa chung dus nyes pa byas pa ni mi shes pas byas pa yin pas/_'jig rten na kha na ma tho ba chung ba yin la skyes bu cher skyes pa rnams kyis byas pa ni shes bzhin du byas pa yin pa'i phyir/_kha na ma tho ba chen
[\[49a.7\]]po yin pa ltar/_dbang bdun pa dang /_bum pa dang /_gsang ba dang /_shes rab ye shes ni/_rim pa bzhin du byis pa dang /_dar la bab pa dang /_rgan pa'i khyad par yod pa'i phyir re/_/de bas na gong ma gong ma ni/_byis pa dang /_mi shes pa dang /_mi gsal ba dang /_mi mkhas pa yin la/_phyi ma phyi
[\[49b\]]
[\[49b.1\]]ma ni shes pa dang /_dar la bab pa dang /_gsal ba dang /_rig pa'i bdag nyid yin no/_/gang zhig rtsa ba'i ltung byung sbyang ba'i don du yang ni dkyil 'khor 'dir gzhug bya/_/zhes bya ba ni/_rtsa ba'i ltung ba sbyang ba'i thabs ston pa yin te/_de yang sngon du ni sngar bstan pa'i chad pa'i las byas pa yin la/_phyis
[\[49b.2\]]dkyil 'khor du 'jug par bya ba yin no/_/de las ma gtogs pa gzhan gyis rnam par sbyang bar ma gsungs so/_/de yang phyis mi byed pa'i dam 'cha' ba rnams la yin gyi/_phyis sdom pa'i bsam pa med pa rnams la ni ma yin te/_'di ltar skyes bu 'ga' zhig dug gis zin na sman pa 'gas de bzlog
[\[49b.3\]]pa'i phyir/_sman gyi btung ba blud nas yang sngar bzhin dug za ba dang mtshungs so/_/slar yang rjes gnang thob nas tshogs kyi thu bo'i ming ni gzhon par 'gyur ba yin/_/zhes bya ba ni/_rgan rabs gang zhig rtsa ba'i ltung bar gyur pa slar dkyil 'khor du bcug pa de slar zhing dkyil 'khor du thu ber 'gyur
[\[49b.4\]]ba zhes bya ba ni/_de bzhin gshegs pa'i nges pa'o/_/da ni rtsa ba'i ltung ba rnams brjod pa'i phyir/_dpal ldan bla ma sems dkrugs zhes bya ba la sogs pa smos te/_'dir rgyud thams cad du rtsa ba'i ltung ba ni bcu bzhir nges pa yin la/_de rnams so so ji lta ba bzhin du brjod par bya'o/_/bu rnams
[\[49b.5\]]rtsa ba'i ltung ba ri bod 'dzin pa zhes bya ba ni/_spyir ba tang ba yin te/_bcu bzhi po rgyud las gsungs pa ltar ma bskyangs na/_shing ta la'i mgo bcad nas slar skye ba'i skal ba med de/_ltung bar 'gyur ba ltar rdo rje 'chang chang gi gnas las ltung bar 'gyur zhes bya ba'i don to/_/de yang dpal ldan bla ma'i
[\[49b.6\]]sems dkrugs zhes bya ba la/_bla ma yang rnam pa gnyis te/_dam pa dang /_dam pa ma yin pa'o/_/de la dam pa ni sems can thams cad kyi don gyi phyir sems 'khrugs pa'o/_/dam pa ma yin pa ni bdag gi bsnyen bkur gyi phyir sems dkrugs pa yin la/_de'i phyir bla ma'i sems dkrugs pa ni mi
[\[49b.7\]]dge ba bcu la sogs pa byed cing bla ma gang de'i mi dge ba'i rnam grangs byed pa ni rtsa ba'i ltung bar 'gyur gyi rang gi don ltung len cing bdag nyid kyang mi dge ba bcu la 'jug pa'i bla ma la ni yin par nges pa'o/_/de yang bla ma dam pa yin par shes pa dang /_de mi dgyes par shes pa dang /_nyon mongs pas kun nas
[\[50a\]]
[\[50a.1\]]bslangs pa'i lus ngag gi las dang /_gzhan gyi don ma yin pa dang /_rang gi don ltung blang ba'i bsam pa dang /_slar sbyang ba'i bsam pa med pa ste/_chos drug gis ltung bar 'gyur ro/_/de'i bka' 'gongs zhes pa ni bla ma de'i zhes pa dang sbyar ro/_/bka' 'gongs pa ni bla ma dam
[\[50a.2\]]pas bsgo ba mi nyan pa'o/_/de yang chos drug dang ldan pas so/_/gzhan du 'gyur zhes pa ni gnyis par 'gyur pa'o/_/sbun la khros pa yang ni gsum par nges/_/zhes bya ba ni/_spun ni bla ma gcig gis yongs su bsdus pa yin la/_gzhan gyi spun la khro bo ni khan mtho ba chung bar gsungs so/_/
[\[50a.3\]]de yis bsgo zhing bstan pa la gus par mi 'dzin cing khro na gsum pa ste/_rtsa ba'i ltung bar 'gyur ro/_/de yang gong gi chos drug las rang rang gi rdo rje spun gyis khyad par du byas pa dang /_chos bdun dang ldan pa'o/_/byams pa spong ba zhes bya ba ni/_'dir byams pa spong ba la chos bzhi ste/_tha ma dang /_'bring
[\[50a.4\]]dang /_rab dang /_rab kyi rab bo/_/de la tha ma ni chur dbyug pas ri mo bris pa ltar/_skad cig gcig tsam byams pa dang bral yang slar 'jug pa'o/_/'bring ni bye ma la ri mo bris ba rlung gis 'phral la nyams par 'gyur ba ltar/_dus de ma thag tu byams par 'jug pa'o/_/rab ni dper na sa'i ser ka can gyi
[\[50a.5\]]char gyi rgyun gyis nyams par byed pa ltar byams ba cung zad na dran pa'o/_/rab kyi rab ni dper na brag la sogs pa mkhregs pa'i bdag nyid can rnams la gas pa la sogs pa byung na nam du yang mnyam par 'gyur ba'i skal ba med pa ltar ram shing thog smin cing sa la ltung ba rnams phyir zhing shing rnams la 'byar
[\[50a.6\]]ba'i skal ba med cing mi gnas pa ltar/_byams pa ltar spangs pa'i rtsa ba'i ltung bar 'gyur te/_chu tshod drug cu'i bar gyis so/_/rtsa ba'i ltung ba bzhi par 'gyur ba ni nges pa'o/_/byang chub kyi sems spangs pa zhes bya ba ni/_'dir byang chub kyi sems kyi sa bon yin la gang yang de nyams na bde ba rmi 'gyur
[\[50a.7\]]te/_de bas na de nyid ma thob cing dbang po gnyis kyi bde bas sangs rgyas par 'dod pa rnams la rtsa ba'i ltung ba mda' zhes bya ba lnga par de yang shes rab chen pos mi 'gyur ba'i rang bzhin zhes pa dang /_'gyur ba'i bde ba tsam du blang ba'i bsam pa dang /_de la legs par 'dzin pa dang /_gsang ba dang /_gzhan gyi bde
[\[50b\]]
[\[50b.1\]]ba'i don dang /_ri lu la sogs pa'i ched ma yin pa ste/_chos bzhi dang ldan nas mda' zhes bya ba lnga par 'gyur ro/_/grub mtha' la smod ces pa ni/_shes rab kyi pha rol tu phyin pa'i theg pa yin la/_de dang gsang sngags kyi tshul tha dad par 'dzin pa ni rtsa ba'i ltung ba yin zhing /_de las gzhan pa'i theg pa la smad
[\[50b.2\]]bas ni rtsa ba'i ltung ba ma yin no/_/des kyang thun mong gi dngos grub las 'phrog pa yin no/_/des kyang gsang sngags kyi theg pa dang /_dbyer med pa'i shes rab kyi pha rol tu phyin pa'i theg pa la zhe sdang la gnas pas smra ba dang /_gzhan gyi don la ma yin pa dang /_legs par 'dzin pa dang /_'gyod pa med pa ste/_chos
[\[50b.3\]]lnga dang ldan pas drug par 'gyur ro/_/ma smin sems can la ni gsang ba ster/_/zhes bya ba la/_ma smin pa ni nyon mongs kyi lam gyis mnan pa'i gang zag yin la/_de gang la gsang sngags kyi gsang ba bsgrags na skrag cing smod pa la brjod pas ltung ba yin te/_gzhan mos par 'gyur ba dang /_
[\[50b.4\]]dad pa dang grol ba'i skal ba yod pa la nyes pa med par gsungs so/_/de yang gsang ba bsgrags nas mos pa ma yin pa skye bar 'gyur ba'i gang zag dang /_gdul ba'i don nam yin pa dang /_bde ba chen po'i gsang ba bstan pa ste/_chos gsum dang ldan ni ri zhes bdun par 'gyur ro/_/bde
[\[50b.5\]]ba chen po'i gsang ba las gzhan pa bstan pa'i ltung bas 'jig rten pa'i dngos grub nyams par byed do/_/lus nyon mongs pa klu ste zhes bya ba ni/_lus te phung po lnga la sogs pa ni rgyal ba rigs lnga'i bdag nyid do/_/khams dang skye mched ni lha mo dang byang chub sems dpa'o/_/nyon mongs par byed ba ni
[\[50b.6\]]rnam pa gnyis te/_lus la tsha grang dang bza' ba ltung gis nyon mongs par byed pa dang /_gsod pa'i brtson pas nyon mongs par bskyed pa'o/_/de ci'i phyir rtsa ba'i ltung ba yin snyam pa la/_phung po gzir bas bde ba mi skye la/_bde ba ma skyes pas gnyis su med pa'i ye shes la nyams par 'gyur ro/_/gsod ba
[\[50b.7\]]la brtson pa ni sems bskyed pas ltung bar 'gyur ba gsungs la/_de bas de'i phyir rtsa ba'i ltung ba ste/_de yang phung po la sogs pa rgyal ba dang /_lha mo dang /_byang chub sems dpa'i yin par shes pa dang /_de mnar bas bde ba las nyams par shes pa dang /_gzhan gdul ba'i don du ma yin pa ste/_chos gsum
[\[51a\]]
[\[51a.1\]]dang ldan na ltung ba brgyad par 'gyur ro/_/dag pa'i chos la ma dad pa'ang /_/zhes bya ba ni/_dag pa'i chos ni 'dzin pa thams cad rnam par spang ba'i stong pa nyid zab mo gang yin pa de/_de lam dad cing sun 'byin pa rtsa ba'i ltung ba ste/_de yang gdul ba'i don ma yin pa dang /_stong pa
[\[51a.2\]]nyid gang yin ba de spangs te spros pa dang bcas pa la dang du blang ba'i chos gnyis kyis ltung ba dgu par 'gyur ro/_/rgyu'i byams pa zhes pa la rgyu'i byams pa ni tshul 'chos te/_dam tshig la sogs pa la dad pa'i sgo nas srung bar mi byed cing rnyed pa dang tshigs su bcad pa lhur blang ba'i tshul gyis bsrung ba ste/_
[\[51a.3\]]lkog tu mi dge ba byed pa'o/_/de ltar na de ni g.yo nyid dbang du byed pa ste/_chos dang po nyid kyis ltung ba bcu par 'gyur ro/_/ming sogs bral ba'i bde ba ster/_/zhes bya ba ni/_de bzhin gshegs pa rnams kyi sku dang gsung dang thugs kyi de kho na nyid kyi rang bzhin gsang sngags kyi tshul la byang chub
[\[51a.4\]]sems kyi za ba'i bde ba 'gyur ba med pa/_'jig rten gyi dper bya ba dang bral zhing byin pa la the tshom dang yid gnyis kyi dbang gis/_dang du mi len cing rtogs par byed na ltung ba ste/_de yang 'gyur ba'i bde ba ma yin pa dang /_mi 'gyur ba'i bde ba dper byas pa las 'das pa dang /_gdul ba'i don ma yin pa
[\[51a.5\]]ste/_chos gsum pa des ltung ba drag po ste bcu gcig pa'o/_/dag pa'i sems can zhes pa ni/_rnal 'byor pa rnal 'byor gyi ngang tshul dang ldan pa'o/_/skyon brjod ces ba ni/_kun nas phrag dog gis te/_des ltung bar 'gyur la de yang rnal 'byor gyi ngang tshul dang ldan pa yin pa dang /_bdag phrag dog
[\[51a.6\]]gis smras pa dang /_gzhan gdul ba'i don ma yin pa ste/_chos gsum dang ldan pas brjod na ltung ba bcu gnyis par 'gyur ro/_/dam tshig thob dbang zhes pa ni/_dam tshig gi bsrung ba dang /_bza' ba'i bye brag gnyis yin la/_de la bsrung ba ni sku gsung thugs kyi ye shes kyi bye brag thig le bzhi bsrung
[\[51a.7\]]ba ste sngon du brjod pa yin la/_'dir ni bza' ba la sogs pa'i tshogs dang /_dpa' bo'i bza' ba'i dus su thob pa zhes bya ba rnyed cing dus la bab pa'i bza' ba dang /_btung ba dang bud med la me thun bya ba dang du mi len na ltung ba ste/_de yang dam tshig gi dus la bab pa dang /_gzhan gyi ngo bsrung ba ma yin pa
[\[51b\]]
[\[51b.1\]]dang /_gzhan gdul ba ma gtogs pa ste/_chos gsum dang ldan na ltung ba bcu gsum par 'gyur ro/_/bud med rnams la bshung ba ni/_/yid dang ngag gis smod ba ni/_/rtsa ba'i ltung ba ste/_de yang rdo rje theg pa la gnas pa'i rnal 'byor pa ste/_gang 'du shes de dang ldan pas smad na ste/_ngag gas
[\[51b.2\]]smod ba yang gzhan 'dul ba'i don ma yin pas smad na bcu bzhi par 'gyur ro/_/de ltar rtsa ba'i ltung ba rnams rdo rje slob dpon gyis slob ma rnams la bstan nas dbang gi bye brag rnams kyis mngon bar dbang bskur bar bya'o/_/de yang dge slong rdo rje 'dzin par bya ba'i phyir/_dkyil 'khor gyi phyi rol sar khru bzhi'i
[\[51b.3\]]rgyar re khA lnga pa byas te/_dbus su shing stan la khru do ba'i pad+ma 'dab ma brgyad ba byas la/_de yang kha dog lnga bar byas te/_de bzhin gshegs pa rnams kyi mtshan ma'i phyag rgya spangs pa/_der dge slong dgod cing de'i rjes la/_gzhon nu ma rdo rje'i mtshon gyis ma smad pa gzugs mdzes pa dkar
[\[51b.4\]]'dzin legs par brgyan pa brgyad kyis yongs su bskor la gzhon nu ma gnyis kyis chu dang con pan dang dar dpyangs la sogs pa bcing ba gtad pa'i tshul du bya'o/_/de'i phan yon ni/_dge slong rdo rje 'dzin byas na/_/gang de sul sdig yod mchog_/chos gos mthong ba tsam gyis kyang /_/lha min la
[\[51b.5\]]sogs sa 'og 'bros/_/zhes gsungs so/_/gzhan yang /_dge tshul dbang ni bskur ba ni/_re khA lnga las gnyis gsum tsam dang /_shing stan gyi steng du bzhag la/_gzhon nu ma bzhis chu la sogs pa'i tshul du bya bar gsungs te/_de yang gang zhig_/bslab pa bcu dang ldan pa yi/_/rdo rje
[\[51b.6\]]'dzin pa dge tshul ni/_/de ni slob dpon 'bring po ru/_/rdo rje 'chang gis rab tu gsungs/_/zhes gsungs so/_/khyim pa rnams la ni re khA gcig khru gang ba'i tshad du byas la shing stan la bzhag ste/_slob dpon gyi dbang yin no/_/de yang /_gos dkar can gyi khyim pa gang /_/rdo rje 'chang du bya ba ste/_/dge
[\[51b.7\]]slong rdo rje 'chang rnams ni/_/tshul mthun bsnyen bkur bya phyir ro/_/zhes gsungs te/_slob dpon tha ma'o/_/gnang ba byin nas rgyud kun bstan pa ni de bzhin gshegs pa'i nges pa'o/_/gzhan yang dag pa'i tshul ni dbang bdun pa dang /_bum pa dang /_gsang ba dang shes rab ye shes kyi sa bdun pa dang
[\[52a\]]
[\[52a.1\]]brgyad pa dang /_legs pa'i blo gros te/_dge bsnyen dang /_dge tshul dang /_dge slong rnams su sbyar bar bya'o/_/shes rab ye shes kyis ni gnas brtan rgan po ste/_chos kyi sprin du lung bstan pas slob ma rnams la lung bstan pa yin no/_/de bzhin du mtshan yang dag par
[\[52a.2\]]brjod pa las/_'jig rten gsum na gzhon lus gcig_/ces bya ba nas/_rnam grol zhi ba zhi ba nyid/_/ces bya ba yan chad kyis don de bstan par gsungs so/_/gzhan yang bum pa dang /_gsang ba dang /_shes rab ye shes kyis ni lus ngag yid sbyong ba yin te/_tshangs pa dang /_dbang phyug
[\[52a.3\]]chen po dang /_khyab 'jug gi ming du yang btags te/_mu stegs pa rnams gzhug pa'i don du'o/_/de ltar yang /_tshangs pa sku yi rdo rje 'dzin/_/gsung gi rdo rje dbang phyug che/_/thugs kyi rdo rje 'dzin rgyal gang /_/de ni khyab 'jug rdzu 'phrul che/_/zhes gsungs te/_rdo rje slob dpon gyi dbang ngo /_/de
[\[52a.4\]]bzhin du mtshan yang dag par brjod pa las/_gtsug phud ces bya ba nas/_zur phud lnga ba me tog thod/_/ces bya ba yan chad kyis bstan par gsungs so/_/da ni rgyud thams cad kyi nges don du/_bcom ldan 'das kyis gsungs so/_/de ltar na 'dir dbang de rnams thob pa'i dge slong dang /_dge tshul dang /_
[\[52a.5\]]khyim pa rnams kyis gzhan la brten pa dang /_zhing las dang mtshon cha 'tshong ba dang /_snag tsha 'tshong ba dang /_tshong bsgyur gzhan thams cad mi bya ste/_gal te byed pa de lta na ni/_sangs rgyas kyi bka' bslus pas mnar med pa'i dmyal bar 'gro bar 'gyur ro/_/da ni bum pa la sogs pa'i bla ma'i dbang gsum
[\[52a.6\]]gyi cho ga rgyas par bstan par bya ba'i phyir/_gcig nas phyogs kyi lo bar zhes bya ba smos te/_lam gyi rgyal po gcig dang por byas nas/_lo bcu lon pa de srid pa la lta ba dang reg par bya ba yin gyis/_bya ba gzhan gyi nus pa mi bskyed de/_nu ma med pa'i phyir ro/_/gang yang lo bcu lon pa de ni sbyin pa la sogs
[\[52a.7\]]pa'i pha rol tu phyin pa bcu dag pa tsam yin te/_de yang 'di ltar ji srid du so lhung bar ma gyur pa de srid du/_ye shes kyi khams mi zad pa'o/_/rdo rjes so lhung ba de nas nam mkha'i khams te/_de bas na khams gnyis bos gzhon nu ma skye gnas nyams par mi 'gyur ro/_/de'i phyir de la blta bar bya ba
[\[52b\]]
[\[52b.1\]]dang /_reg par bya ba dang /_mchod par bya ba tsam yin no/_/de nas 'khyud par bya ste zhes bya ba ni/_lo bcu gcig pa dang por byas nas nyi shu la thug par 'khyud pa'i sbyor ba bya'o/_/rgya mtsho ror bcas te zhes bya ba ni drug dang bcas pa'i bzhi ste bcu pa'o/_/g.yo ba la sogs bstan par bya/_/zhes pa ni lo bcu
[\[52b.2\]]gcig pa la rlung ngo /_/bcu gnyis pa la me'o/_/bcu gsum pa la chu'o/_/bcu bzhi pa las ste bzhi'o/_/de bzhin du bco lnga pa la sgra'o/_/bcu drug pa la reg go/_/bcu bdun pa la ro'o/_/bco brgyad pa la gzugs so/_/bcu dgu pa la dri'o/_/nyi shu pa la chos kyi dbyings so/_/nyi shu lo 'das phyag rgya khro bo
[\[52b.3\]]'byung bo lha min rigs te mchog tu 'jigs/_/zhes bya ba ni/_'dir lo nyi shu rtsa gcig nas brtsams nas lo so so la grangs ji lta ba bzhin du/_sngon mo dang /_shin tu stobs ldan ma dang /_brtson 'grus mtha' yas ma dang /_yaM b+h+yi dang /_nga rgyal ma dang /_rengs byed ma dang /_'od zer can ma dang /_skul
[\[52b.4\]]byed ma dang /_khro gnyer ma dang /_rdo rje lcags sgrog ma dang /_drag can ma ste/_khro bo'i rigs kyi lha mo bcu yin no/_/yang lo sum cu so gcig nas 'byung bo'i rigs brgyad de/_rgan byed ma dang /_phag mo dang /_drag mo dang /_dbang mo dang /_tshangs ma dang /_dpal chen mo dang /_gzhon nu ma dang /_khyab 'jug
[\[52b.5\]]ma'o/_/de bzhin du lo sum cu so dgu nas lha ma yin gyi rigs brgyad ni/_khyi gdong ma dang /_phag gdong ma dang /_stag gdong ma dang /_sbyang gdong ma dang /_mkha' lding gdong ma dang /_'ug gdong ma dang /_bya rgod gdong ma dang /_pho rog gdong ngo /_/de ltar na de rnams kyis ni mchog tu 'jigs pa skyed
[\[52b.6\]]par byed pa'i lha mo rnams yin pas/_dbang gi skabs su spang bar bya ba yin no/_/dbang gi don drug dang bzhi ste zhes bya ba ni/_me'i khams nas chos kyi dbyings kyi khams kyi bar du ste bcu'o/_/rlung gi khams la ni rdul mi 'byung ba'i phyir bzung bar mi bya ste nges pa'o/_/bsgom don gzhan zhes pa ni nyi shu rtsa
[\[52b.7\]]gcig nas bzhi bcu rtsa drug gi bar la bde ba bstan pa'i don tsam yin no/_/'dir dbang gong ma gsum la dgos pa rnam pa gnyis te/_lam yongs su shes pa'i don du sems can rnams gzhug cing /_rgyud nyen pa la dbang bskur ba'i don dang /_gzhan 'chad pa po byed cing slob dpon chen po'i gnas
[\[53a\]]
[\[53a.1\]]sbyin pa'i don to/_/de la re zhig dang por dbang rnams la/_rnam par 'khrul ba'i skyon spangs la/_slob ma la dbang sbyin par bya'o/_/de ni gang zhig dpal ldan shes rab nu mar dang po reg pa de 'dir bum pa'i dbang /_/zhes bya ba la thog mar gang zhig gis gzhon nu ma lo bcu gnyis
[\[53a.2\]]lon pa yongs su smin par byas nas/_bla ma la dbul bar bya zhing /_de nas bla ma la gsol ba gdab par byas nas/_de'i rjes la bla ma mnyes pas 'jig rten pa'i kun rdzob kyis rang gi phyag rgya'i dkar 'dzin la reg par bya ste/_de ni bum pa'i dbang ngo /_/ri bong 'dzin pa myang dang lta bdag ni gsang las
[\[53a.3\]]gsang ba'i dbang du 'gyur/_/zhes bya ba ni/_de nas gsang ba ma la mchod pa bya ste/_slob ma la bdud rtsi sbyin pa dang /_phyag rgya'i b+ha ga bstan par bya'o/_/de ni gsang ba'i dbang ngo /_/shes rab ye shes dbang la rgyal ba'i rigs rnams kyis ni yan lag gdong rnams sbyang /_/zhes bya ba ni/_las kyi
[\[53a.4\]]phyag rgya'i gdong rnams su ni oM la sogs pa'i sa bon gyis rigs lnga dang ldan par byas la/_de nas rgyal ba dag la dbang du gsol te/_bla mas slob ma la ni phyag rgya sbyin/_/zhes bya ste/_lag bcangs dang gnyis gnyis 'khyud pa la sogs pa'i don du/_bla mas rgyal ba rdo rje sems dpa' la sogs
[\[53a.5\]]pa dbang du bya ba ni/_ji ltar sems can gdul bar dka' ba 'di la/_sgom pa dang rgyud kun mnyan pa dang /_rang gi slob ma rnams la rgyud kun bstan pa dang /_dkyil 'khor bri ba la sogs pa'i don du yin gyi/_gzhan du 'jig rten pa'i bde ba tsam nyams su blangs pa'i phyir ma yin no zhes gsol
[\[53a.6\]]zhing yid kyi dbang du bya'o/_/dang por slob ma gzhug pa'i dbang gi nges pa'o/_/de bzhin du yon tan gnyis kyis bdag nyid kyi sa bon gyi bde ba ni/_lha rnams kyi dgod pa dag pas slob dpon no/_/gsang ba ni yon tan gsum gyi bdag nyid de/_/lta ba dag pa yin pas so/_/lag bcangs ni yon tan bzhi'i bdag
[\[53a.7\]]nyid dag pa yis so/_/gnyis gnyis 'khyud pa ni yon tan lnga'i bdag nyid kyis sa bon gyi bde ba lha rnams kyi rnam par dag pa yis so/_/de bas na 'jig rten kun rdzob tu sems can rnams gzhug pa'i don du/_dbang rnam pa bzhir nges so/_/de nas rgyud rnams kyi drang ba dang nges pa'i don shes par byas nas
[\[53b\]]
[\[53b.1\]]bdag po chen por bya ba'i don du rim pa ji lta ba bzhin du slob mas rig ma bcu bla ma la dbul bar bya zhing rig ma de dag kyang rtsa ba'i rgyud las bcom ldan 'das kyis ji skad du/_tsha mo dang ni bu mo dang /_/sring mo de bzhin ma dang ni/_/chung ma'i ma ni gang yin dang /_/de bzhin zhong bo'i chung ma dang /_/khu bo'i chung ma
[\[53b.2\]]dag dang ni/_/de bzhin pha yi sring mo dang /_/rang gi ma yi nu mo dang /_/rang gi chung ma mchog gzugs can/_/sgrol ma dang po chos dbyings mtha'/_/rang rigs las skyes rig ma bcu/_/thar ba 'dod pa'i khyim pa yis/_dbang gi dus su bla mar 'bul/_/gal te 'di rnams rigs bsrung phyir/_/rig ma
[\[53b.3\]]bla mar mi 'bul na/_/de phyir dbang ni sbyin mi bya/_/dge slong dang ni dge tshul la/_/dmangs rigs la sogs gzhan rnams kyis/_/dkyil 'khor la ni dbang bskur phyir/_/bla mas sbyin no mi dbang kye/_/rlung sogs rim pas dmangs rigs la/_/rgyal rigs de bzhin bram ze mo/_/rje'u rigs rigs ngan
[\[53b.4\]]nya ba dang /_/gar mkhan de bzhin tshos ma dang /_/ko lpags ma dang gtum mo ste/_/chos kyi dbyings kyi mkha' skyes bcu/_/spyod dang grol ba'i 'bras ster ma/_/rig ma chen mos yang dag brjod/_/'di rnams spyod dang grol 'bras ster/_/zhes gsungs so/_/'di ltar gsungs pa'i rim pas pha rol tu phyin pa
[\[53b.5\]]bcu dang /_dbang bcu dang /_sa bcu dang /_stobs bcu rnams te/_de rnams kyi rnam par dag pa'o/_/de bzhin du mtshan yang dag par brjod pa las kyang /_sangs rgyas rnam par snang mdzad che/_/zhes pa nas/_rnam bcu dbang ldan che ba po/_/zhes pas bstan to/_/de bas na rang nyid dkyil 'khor chen po'i
[\[53b.6\]]slob dpon du lhag par 'dod pas/_phyag rgya bcu dbul bar bya ba ni de bzhin gshegs pa'i nges pa'o/_/de ltar bla ma la slob mas phyag rgya bcu phul te/_de nas gnang ba stsal du gsol/_/zhes gsol ba gdab par bya ste/_kye ma bcom ldan 'das pha rol tu phyin pa thams cad thob pas bdag gis da ci
[\[53b.7\]]zhig bgyi zhes gsungs pa dang /_slob dpon gyis kyang rang gi chung ma 'di bcu'i nang gang yang rung ba gcig dang por de dang gsol ba thob cig ces bsgo bar bya'o/_/rnam par rtog pa che ba'i dge tshul lam/_dge slong la ni gtum mos bya bar bshad do/_/de nas bla mas de dag bzung nas gser la sogs pa'i maN+Dal
[\[54a\]]
[\[54a.1\]]byed du bcug ste/_de gnyis kyis 'di skad ces gsol ba gdab par bya ste/_sgrib pa thams cad rnam spang ba'i/_/dus kyi 'khor lo khyod phyag 'tshal/_/mchog tu mi 'gyur ba des gang ba'i/_/ye shes sku ste khyod phyag 'tshal/_/stong nyid snying rje dbyer med pa/_/gang yang mi 'gyur
[\[54a.2\]]byang chub sems/_/mgon po bdag la dbang de ni/_/de ring bka' drin gnang ba'i rigs/_/bu dang chung ma sogs bcas pa/_/khyod la kun du bdag bran mchi/_/byang chub snying po'i bar du ni/_/bdag la slob ma gzhan ma mchis/_/zhes gsol ba btab pa'i slob ma mthong ba dang /_sgra rdo rje ma la
[\[54a.3\]]rgyan kun gyis brgyan te/_gcer bur byas te 'khyud par byas la khyim pa la rang gi sgyug mos bya'o/_/de bas rnal 'byor ma dgu po gcer bu skra grol ba lag na gri gug dang thod pa thogs par byas la/_shar du sgrol ma/_lhor gos dkar mo/_nub tu spyan ma/_byang du mA ma kI/_mer reg rdo rje ma/_bden bral du
[\[54a.4\]]rdo rje ma/_rlung du dri rdo rje ma/_dbang ldan du gzugs rdo rje ma/_dbus su me thun bya'o/_/'di ltar dbang sngon ma rnams ni chu la sogs pa bdun yin la/_de las blang bar gyur ba'i dbang ni/_las kyi phyag rgya thun mong ba gang yang rung ba gcig gis bya'o/_/bla ma'i yang bla ma'i dbang ni/_sngon du brjod pa'i
[\[54a.5\]]dmangs rigs la sogs pa'i phyag rgya bcus bya'o/_/der yang /_dge slong dang ni dge tshul dang /_/khyim pa yin te gsum rnams la/_/rim bzhin phyag rgya bcu dang drug_/gcig ste khyim pa rnams la'o/_/zhes gsungs so/_/de nas bum pa'i dbang gi don du phyag rgya dbul bar bya ste/_de yang /_
[\[54a.6\]]zhun ma gser gyi mdog 'dra rgyan rnams dang ldan bcu gnyis lo lon bu mo bzang /_/zhes bya ba ni las kyi rgyal po lo bcu gnyis nas bzung nas nyi shu'i mtha' zhes bya bar ston to/_/shes rab thabs kyi bdag nyid ces bya ba ni/_'chad bzhin pa'i lha'i rnal 'byor ro/_/rang gi rdo rje nor bus zhes pa ni gsang ba'i
[\[54a.7\]]rdo rjes so/_/chags bcas 'dod pa zhes pa ni/_phyag rgya sngon du rdul dang ldan pa las/_gang gi nub mo rdul langs pa'i nu mo de la brtsam zhes bya ba'i don to/_/slob ma dag par shes byas zhes pa ni/_bla ma'i yang bla mar gyur pa'i dbang la'o/_/rang gi sa bon rdo rje yis ni kha ru 'phang /_/zhes pa ni/_byang chub
[\[54b\]]
[\[54b.1\]]sems myang bar bya ba'i don du'o/_/phyi nas yang ni rang gi phyag rgya sbyin te zhes pa ni bla mas bdag tu byas pa'am/_slob ma rang gi gang yin pa de gtad par bya'o/_/gzhan yang 'dir bum pa'i dbang gi skabs su slob ma'i shes rab ma gang yin pa de la bla mas nu ma la reg par bya'o/_/gsang ba'i dbang
[\[54b.2\]]la yang slob mas shes rab kyi kha ru slob dpon gyi rdo rje dgod par bya'o/_/de yang slob ma dang gsang ba gnyis ka'i gdong g.yogs par byas la/_bla mas shes rab ma'i sna gzhib par bya ste/_de'i rjes la shes rab ye shes la slob ma rang gi phyag rgya slob dpon chen po'i go 'phang thob par bya ba'i ched du slob ma la bla
[\[54b.3\]]mas gtad cing /_de yang phyag rgya bcu'i nang na/_gang 'dod pa de byin la/_mtshan mo phyed na chu tshod gnyis 'das pa dang /_nyi ma shar kha'i bar du nyams su myong bar bya'o/_/de nas tshogs kyi 'khor lo'i bya ba brtul la/_slob ma la bla mas sdom pa sbyin par bya ste/_'dir gang khyad par gyi dga' ba'i
[\[54b.4\]]mthar lhan cig skyes pa'i skad cig 'byung ngo zhes gang ngas brjod pa de ni kun rdzob pa ste/_don dam par mi 'gyur ba'i don dam pa ni gang mi 'gyur ba'i bde ba de nyid yin par rnal 'byor pa rnams la gsungs so/_/de'i phyir bde ba chen po 'di khyod kyis bsrung bar byas la/_de bzhin du dang po'i sangs rgyas las
[\[54b.5\]]kyang ji skad du/_las kyi phyag rgya rab sbyor dang /_/ye shes phyag rgya rjes chags la/_/shin tu brtul zhugs brtan po yis/_/bde chen byang sems bsrung bar bya/_/b+ha gar mtshan ma rab bkod de/_/byang chub sems ni mi spro bar/_/'jig rten khams ni ma lus par/_/sangs rgyas gzugs su
[\[54b.6\]]bsgom par bya/_/'di nyid bsrung bar byas pa yis/_/skye ba 'di ru sangs rgyas 'gyur/_/bsod nams ye shes dang ldan zhing /_/tshul khrims tshogs ni yang dag rdzogs/_/pha rol phyin pa bcu thob cing /_/yang dag sangs rgyas dus gsum gshegs/_/'di nyid rdzogs pa'i sangs rgyas te/_/chos
[\[54b.7\]]kyi 'khor lo rab tu bskor/_/'jig rten gsum gyi dbang phyug kyang /_/ye shes 'di las gzhan na med/_/stong nyid snying rje dbyer med pa/_/bdag gzhan don ni rab bsgrub phyir/_/gal te bu kye skyong byed na/_/skyob pa kun gyis sdom pa'i bdag_/sangs rgyas kun gyis byin gyis rlob/_/de nas yang
[\[55a\]]
[\[55a.1\]]dag byang chub thob/_/'on te 'dod chags zad byed cing /_/gtso bo'i mdun du blangs pa yi/_/sdom pa skyong bar mi byed na/_/de phyir khyod ni ngu 'bod 'gro/_/dman pa'i yid kyis skye gnas su/_/gal te byang chub sems zag na/_/phyag rgya sems shing rang gi lces/_/de yi
[\[55a.2\]]pad+ma'i phyi rol blang /_/zhes bde bar gshegs pas gsungs pa 'dis slob ma la slob dpon gyi sdom pa rgyas pa sbyin no/_/slob mas kyang bla ma la yon phul la bla ma'i dkyil 'khor byas nas gsol ba btab ste/_kye bcom ldan 'das dbang gi rab tu dbye ba'i bka' drin bdag la gnang bar mdzod ces
[\[55a.3\]]bya bas gsol ba gdab bo/_/de nas bla mas slob ma la bos te/_skyes bu khyod nyon cig_/dga' ba bcu drug gi mtshan nyid sems can thams cad kyi bde ba thun mong ba khyod la bstan bar bya'o/_/de yang phyag rgya yon tan dang ldan pa las rtogs par 'gyur gyi/_/gzhan las ma yin no/_/mtshan
[\[55a.4\]]ngan gyi phyag rgya ma spang bar bya ba ni/_dngang dang 'khrul pa'i sems zhes pa ni/_bla ma dngang zhing 'jigs pa'o/_/don log par 'dzin pa ni 'khrul pa'o/_/g.yon ni gya gyu byed pa'o/_/gzhan gyi dbang bskur zhes pa ni skyes bu gzhan la chags pa'o/_/nang can zhes pa ni gcong can no/_/bu bcas
[\[55a.5\]]zhes pa ni bu btsas pa skyes gnas yangs shing bde ba mi 'byung la bde ba nyams pa'o/_/khro ba ni spro thung ba'o/_/khengs pa ni rigs la sogs pas nga rgyal pa'o/_/rdzas la zhen pas rngan pa 'dod pa ste smad 'tshong ma'o/_/mi bden pa ni brdzun du smra ba'o/_/rtsod smra ni 'thab mo dus rtag tu byed pa'o/_/ma dag pa
[\[55a.6\]]ni mtshan nyid dang mi ldan pa'o/_/yan lag dman pa ni rkang lag dang mig la sogs pa mtshang ba'o/_/skyon de rnams dang ldan ba'i phyag rgya ni shes rab ye shes kyi skabs su spang gi_/_gzhan gyi gnas skabs su mi spang ste/_rtsa ba'i ltung bar gsungs so/_/de bas na/_'di ni bla ma dam pas spang bya mi dbang
[\[55a.7\]]kye/_/zhes bya'o/_/sangs rgyas bla ma la gus dam tshig 'dzin dang sngon du ji skad gsungs bzhin mchod/_/ces pa ni/_phyag rgya'i mtshan nyid skye ba'i lo nyi shu man chad pa rigs btsun la kho med pa la/_mchod pa rnam pa mang pos mchod par bya zhes dgongs so/_/de las dga' ba bcu drug gi mtshan nyid ji lta ba
[\[55b\]]
[\[55b.1\]]bzhin skye ba'o/_/'gro ba bdag gi yid la 'dod chags 'khrug par byed cing rdzogs par son pa'o/_/zhes bya ba la/_'dir 'gro ba rnams mig gas bltas pas 'dod chags 'khrug pa ni dga' ba dang po ste/_rdzogs pa zhes pa tshes lnga'o/_/de nas bgad pas zhu ba'i gnas skabs ni/_dpral pa na gnas
[\[55b.2\]]pa'i byang chub sems zhu ba'i gnas skabs te/_shes rab ma la 'khyud pa yan chad bsdu zhing tshes ni bcu yan chad yin la/_dga' ba ni gnyis pa ste/_rdzogs pa gnyis yin no/_/ri bong 'dzin las zhu ste lus mchog las ni rdzogs 'bar thig le bzang po 'dzag_/ces bya ba ni/_ri bong 'dzin pa ni byang
[\[55b.3\]]chub sems yin la zhu ba ni g.yo ba'o/_/gang nas she na/_lus mchog ces bya ba smos te/_spyi bo las 'khrig pa'i gnas skabs 'bar ba zhes bya ba'i dus su 'dzag pa ni dga' ba gsum pa yin te/_tshes bco lnga pa'o/_/oM Das spyan drangs byas te zags pa'i thig le gsum mthar mchog gi bde ba ster/_/
[\[55b.4\]]zhes bya ba ni/_de ltar oM zhes bya ba thig le 'dzag pa'i gnas skabs yin la/_de yang lus ngag sems kyi thig le 'dzag pa'i mthar lhan cig skyes pa'i bde ba 'ba' zhig pa ni dga' ba bzhi pa yin te/_cha bcu drug gi bdag nyid can du shes par bya'o/_/de ltar na tshes gcig la sogs pa nas tshes lnga lnga'i
[\[55b.5\]]bar ni/_nam mkha' dang /_rlung dang /_me dang /_chu dang /_sa'i rang bzhin ni dga' ba dang /_bzang po dang /_rgyal ba dang /_stong pa dang /_rdzogs pa'i ming gis a i r-i u l-i/_a e/_a ra o a la/_ha ya ra wa la zhes bya ba'i dbyangs rnams kyi chos can rnams so/_/de ltar lnga pa'i rdzogs pa ni dga'
[\[55b.6\]]ba'o/_/bcu pa'i rdzogs pa mchog dga'o/_/nya'i rdzogs pa ni dga' bral lo/_/cha bcu drug pa ni lhan cig skyes pa'i dga' ba ste/_rdzogs pa thams cad kyi khams yang dag par bsdus pa dang /_yang dag par tshogs pa dang /_mnyam pa dang /_'dus pa dang /_bsdom pa yin te/_'di ltar byang chub kyi
[\[55b.7\]]sems chags pa ni dkar pa'i phyogs yin la/_chags bral ni nag po'i phyogs so/_/de bzhin du mtshan yang dag par brjod pa las kyang /_chags bral dang po chags pa che/_/kha dog sna tshogs 'bar ba'i 'od/_/rdo rje skyil krung rdzogs sangs rgyas/_/sangs rgyas brjod pa'i chos 'dzin pa/_/zhes gsungs la/_
[\[56a\]]
[\[56a.1\]]gzhan yang /_rnam pa kun ldan rnam pa med/_/bcu drug phyed phyed thig le can/_/yan lag med pa'i rtsis las 'das/_/bsam gtan bzhi pa'i rtse mo 'dzin/_/zhes gsungs te/_bcom ldan 'das kyi nges pa'o/_/da ni dga' ba bcu drug la sbyor ba bzhi bzhi brjod par bya se/_'dod
[\[56a.2\]]dang zhes bya ba la sogs pa la/_'dir sems can thams cad la/_sad pa dang /_mi lam dang /_gnyid mthug po dang /_bzhi pa'i dbye bas lus ngag sems dang ye shes kyi sbyor ba'o/_/de dag kyang dga' ba la sogs pa'i dbye ba bcu drug ste/_de la 'dod pa zhes pa ni sku'i dga' ba'o/_/dga' ba zhes pa ni gsung
[\[56a.3\]]gi dga' ba'o/_/'dar ba zhes pa ni thugs kyi dga' ba'o/_/mi 'gyur ba zhes pa ni ye shes kyi dga' ba ste/_de bas na de ltar sbyor ba bzhi po de ni gcig ces bya ba dga' ba gcig pa ste/_dang po'o/_/de bzhin du rdzogs pa zhes pa ni sku'i mchog dga'o/_/mchog dga' zhes pa ni ngag gi mchog dga'o/_/skye ba
[\[56a.4\]]zhes pa ni sems kyi mchog dga'o/_/dga' bo nus pa zhes pa ni ye shes kyi mchog dga'o/_/gnyis pa'i zhes pa ni mchog dga' gnyis pa yin pa'i phyir ro/_/'bar dang zhes pa ni lus kyi dga' 'bral lo/_/dga' 'bral zhes pa ni ngag gi dga' bral lo/_/rgyal zhes pa ni sems kyi dga' bral lo/_/thig le
[\[56a.5\]]zhes pa ni ye shes kyi dga' bral te/_dga' ba gsum ba yin par sbyor ba gsum pa'o/_/oM Da zhes pa ni lus kyi lhan cig skyes pa'o/_/lhan cig skyes dga' zhes pa ni ngag gi lhan cig skyes dga'o/_/gnyis zhes pa ni/_sems kyi lhan cig skyes dga'o/_/nA da zhes pa ni ye shes kyi lhan cig skyes dga'o/_/de ltar
[\[56a.6\]]na sprul pa dang /_longs spyod rdzogs pa dang /_chos dang ngo bo nyid kyi sku'i dbye bas/_lus ngag yid ye shes rnam pa bzhi po re re la'ang bzhi bzhir rtogs par bya ste/_de ltar na dga' ba bcu drug tu 'gyur ro/_/dga' ba bcu drug gi mthar lhan cig skyes pa'i dga' ba skye ba ni nges pa'o/_/da ni las kyi phyag rgya'i
[\[56a.7\]]dag pa brjod par bya ba'i phyir/_ma zhes bya ba la sogs pa smos te 'dir rgyud thams cad du ma la sogs pa'i phyag rgya rnams rnal 'byor pa rnams la chags par bya ba'i don du thun mong du gsungs la/_de yang byang chub kyi sems brtan par byas pa rnams la yin gyi/_gzhan rnams la ni ma yin no/_/gzhan dag
[\[56b\]]
[\[56b.1\]]las ni 'jig rten pa'i tha snyad kyi bud med rnams gnas skabs kyi dbye bas ma la sogs par bya'o/_/de yang 'dir gal te rnal 'byor ba dang po'i sems kyis bsams pas mar 'gyur ro/_/reg pa'i dus na sring mor bsams te/_cha ster ba'i phyir ro/_/rdo rje zhugs pa'i dus na bu mor bsams te yon tan 'jo
[\[56b.2\]]bas so/_/snying rje dang bcas dga' ba ste/_bde ba 'dzag pas na tsha mor bsams te snying rje chen po g.yo ba'i phyir ro/_/thig le lhung ba na chung mar bsams te/_bde ba rang las 'byung ba'i phyir ro/_/rnal 'byor ma la chags bral gzhan gyi rigs/_/zhes bya ba ni/_gang byang chub kyi sems 'dzag na de nas
[\[56b.3\]]byang chub sems chags pa bral ba yin pas kha gzhan du lta zhing reg par mi byed pa'i phyir ro/_/gzhan gdol ba mo'i rigs su bsam mo/_/sa chu me rlung nam mkha' ste chad pa'i dngos po zhes bya ba la/_'dir lus can kun gyi rgyud la byang chub sems g.yo ba na/_/dang po sa'i khams 'khrug go/_/de nas chu
[\[56b.4\]]'khrug go/_/de nas mi 'khrug go/_/de nas rlung 'khrug go/_/de nas nam mkha'i khams 'khrug go/_/de nas 'pho bar 'gyur ro/_/'di drug rnal 'byor phyag rgya'o/_/zhes pa ni/_de ltar g.yas g.yon gyi dkyil 'khor lnga lngar mdzad pa ste/_'pho ba'i dus su ni ma la sogs pa rnam par dag par shes
[\[56b.5\]]par bya zhing /_de nyid 'khor lo dang /_rna cha dang /_nor bu dang /_lag gdub dang /_ska rags dang /_thal ba ste/_rigs drug dag pas rnal 'byor ma rnams la mtshan mar brgyan par byas so/_/de bzhin du sbyin pa la sogs pa'i pha rol tu phyin pa drug kyang rnam par dag par nges pa'o/_/da ni sku la sogs pa'i phyag rgya
[\[56b.6\]]gsum pa brjod par bya ba'i phyir/_pad+mor zhes bya ba la [(]sags [,]sogs [)]pa smos te/_'dir rgyud thams cad du gzhan drang ba'i phyir/_dbral ba sku'i phyag rgya'o/_/mgrin pa gsung gi phyag rgya'o/_/snying ga thugs kyi phyag rgya'o/_/nges don du pad+mar rdo rje zhugs zhes bya ba ni/_rtag par rdo rje las su rung ba ste/_sku'i phyag
[\[56b.7\]]rgya'o/_/me la rlung zhes pa ni rtsa dbu mar srog rlung zhugs pa gsung gi phyag rgya'o/_/thig le ma lhung ba ni thugs kyi phyag rgya'o/_/sku gsung thugs kyi phyag rgya zhes pa ni bstan pa de rnams so/_/rnal 'byor gsum po 'di zhes pa ni/_de ltar phyag rgya gsum du bstan pa de dag dbu mar ji lta ba bzhin du 'dus pa'o/_/
[\[57a\]]
[\[57a.1\]]bstan pa zhes pa ni slob ma rnams la'o/_/de'i rjes la chags dang chags med thog mtha' zhes bya ba ste chags pa ni dkar po'i phyogs te de'i mthar gyur pa'o/_/chags bral ni nag po ste/_de'i thog mar ro/_/gang de dag gi mthar cha bcu drug pa'i gnas su shes par byas la/_de yang mi
[\[57a.2\]]'dzag pa de srid du brjod do/_/der ni mchog gi dga' ster zhes bya ba ste phun sum tshogs pa thams cad ster zhes bya ba'i don to/_/rnal 'byor pas bgrod pa bzhi pa ni zhes pa ste/_gang yang bzhi pa de ni rnal 'byor pa rnams kyi rdzogs pa'i rnal 'byor pa'i yan lag drug gis bgrod par bya ba yin gyi gzhan du
[\[57a.3\]]ma yin zhes pa'i don to/_/phyag rgya zhes pa ni/_rgyud snga phyi kun du 'jig rten las 'das pa'i phyag rgya yan lag drug gis rtogs par bya zhes bya ba'i don to/_/yum mchog ces pa ni lus can thams cad gnyis su med pa'i ye shes su bsgrub par mdzad pa'i phyir ro/_/rnam bcur 'gyur zhes pa ni du ba la
[\[57a.4\]]sogs pa'i dbye bas sbyin pa la sogs pa'i pha rol tu phyin pa bcu'o/_/dpal ldan bla ma'i zhes pa ni de lta bu'i bzhi pa'i yon tan kun gyi 'byung gnas bla ma rdo rje sems dpa'i zhal nas rtogs par bya'o/_/gzhan yang bzhi pa gang yin pa de ni ngo bo nyid kyi chos can ma la zhes bya ste nges pa'i don to/_/de ltar slob
[\[57a.5\]]ma la dbang dang phyag rgya'i mtshan nyid legs par bstan nas/_tshogs kyi 'khor lo gyis shig pa'i nges pa byin la/_rigs kyi lha mo sum cu rtsa drug spyan drangs shing /_de nyid kyi nyin par gzhon nu ma rdo rje'i mdas ma smas pa bcu la/_'o thug dang zas mngar ba la sogs pas tshim par byas la yon
[\[57a.6\]]phul te btang ngo /_/de nas chu tshod bdun la bab pa na/_sangs rgyas gtsor byas pa'i dge slong gi dge 'dun sde gnyis spyan drangs la/_kha na ma tho ba med pa'i mngar ba'i gsol zas kyis mnyes par byas la/_yon phul te slar 'phags pa'i dge 'dun gtsug lag khang du gshegs su gsol lo/_/de
[\[57a.7\]]nas skye bo med cing bug pa med pa'i khyim du tshogs kyi 'khor lo'i cho ga la/_dpa' bo dang dpa' mo'i dbang phyug ma rnams kyi gnas brtsam par bya ste/_'dir ji ltar nus pa rjes su mthun par shes rab dang thabs kyi bdag nyid kyi bla ma gtso bo'i dbus su bzhugs su gsol lo/_/phyogs kyi mtshams bzhi la rnal
[\[57b\]]
[\[57b.1\]]'byor ma bzhi po dbus su gdol pa mi'o/_/shar du dmangs rigs ma'o/_/lhor rgyal rigs ma'o/_/nub tu rje'u rigs ma'o/_/byang du bram ze ma'o/_/tshogs kyi gtso bo lnga'i bdag nyid do/_/'di rnams kyi gdan ni mi'i pags pa dang /_khyi'i pags pa dang /_rta'i pags pa dang /_ba lang gi pags pa dang /_glang po che'i pags pa'o/_/
[\[57b.2\]]de nas phyogs ma yin pa la gnyis ni dbang ldan du dri chu'i snod/_rlung du dri chen gyi snod/_bden bral du khrag gi snod/_mer klad pa'i snod do/_/de nas gnyis pa thugs kyi 'khor lo'i gnas ni yongs su bskor ba yin la/_de'i shar du 'khar ba mkhan ma/_lhor shing 'dzeg ma/_byang du nor bu mkhan ma/_nub tu
[\[57b.3\]]drag spyan ma/_mer phreng mkhan ma/_bden bral du chang 'tshong ma/_dbang ldan du gser mkhan ma/_rlung du phreng rgyud ma ste/_rnal 'byor ma brgyad do/_/'di rnams kyi gdan ni grangs ji lta bas/_lug gi pags pa dang /_'brog gi khyi'i pags pa dang /_rnga mo'i pags pa dang /_seng ge'i pags pa dang /_ra'i
[\[57b.4\]]pags pa dang /_ri dgas kyi pags pa dang /_bong bu'i pags pa dang /_phag gi pags pa'o/_/de nas gsum pa gsung gi 'khor lo'i kun nas bskor ba la shar du sha 'tshong ma/_mer rdza mkhan ma/_lhor g.yos mkhan ma/_bden bral du smad 'tshong ma/_nub tu bsrub mkhan ma/_rlung du nya ba ma/_byang
[\[57b.5\]]du skar rtsis mkhan ma/_dbang ldan du tshos mkhan ma ste/_rnal 'byor ma brgyad do/_/'di rnams kyi gdan ni chu srin gyi pags pa dang /_'gron bu'i gzhug ma dang /_sbal pa'i gzhug ma dang /_nya lpags dang /_chu srin byis pa gsod kyi pags pa dang /_sbal pa'i pags pa dang /_rus sbal gyi khog pa dang /_dung ste
[\[57b.6\]]grangs ji lta bas so/_/de nas bzhi pa sku'i dkyil 'khor gyi shar du lcags mkhan ma/_lhor rgya skegs byed ma/_nub tu srin bal mkhan ma/_byang du til mkhan ma/_mer smyug ma mkhan ma/_bden bral du shing mkhan ma/_rlung du ko lpags mkhan ma/_dbang ldan du 'breg mkhan ma ste/_rnal 'byor ma brgyad
[\[57b.7\]]do/_/'di rnams kyi gdan ni/_bse'i pags pa dang /_stag lpags dang /_dom lpags dang /_ne'u le'i pags pa dang /_g.yag gi pags pa dang /_ce spyang gi pags pa dang /_sram lpags dang /_byi la'i pags pa'o/_/de nas lnga po dur khrod kyis kun nas 'khor ba'i shar du kla klo ma/_lhor lha gzan ma/
[\[58a\]]
[\[58a.1\]]nub tu gtu ma mo/_/byang du stag gzig ma/_me ru smyon thabs ma/_bden bral du ro sreg ma/_rlung du ba lang rdzi ma/_dbang ldan du ri khrod ma ste brgyad do/_/'di rnams kyi gdan ni/_sprul gyi pags pa dang /_byi la'i pags pa dang /_mgo dkar gyi pags pa dang /_spre'u'i pags pa dang /_
[\[58a.2\]]ri bong gi pags pa dang /_sha khyi'i pags pa dang /_e shu ka'i pags pa dang /_rtsangs pa'i pags pa'o/_/pags pa 'di rnams med na/_shar nas mer khyi lpags/_lho nas bden bral du rta lpags/_nub nas rlung du glang po che'i pags pa/_byang dang dbang ldan du ba lang gi pags pa dang /_dbus su mi'i
[\[58a.3\]]pags pa'o/_/de ltar gdan rnams phul nas rnal 'byor ma rnams bzhugs su gsol/_pags pa 'di rnams kyang dbul te/_de bzhin du sder rnams ni shar dang mer nya phyis so/_/lho dang bden bral du na li ke ra'o/_/nub dang rlung du kham phor ro/_/byang dang dbang ldan du mi thod do/_/dbus su shing gi
[\[58a.4\]]snod do/_/de nas chang la sogs pa dang /_bza' bca' dang mar me la sogs pa 'chad bzhin pa rnam pa bcu phul la/_de nas maN+Dal byas la yon chab la sogs pa byin te/_las kyi rdo rje dang bcas pa'i slob mas de ltar mchod rdzas rnams bsogs te/_tshogs kyi 'khor lo'i gnas dang rigs kyi nges pa'o/_/
[\[58a.5\]]de nas me thu na'i sbyor thabs bya ba ni de bzhin gshegs pa'i nges pa'o/_/'jig rten kun rdzob kyi dbang bdun pa dang zhes pa ni/_chu nas rjes su gnang ba'o/_/gsum pa ste zhes pa ni/_bum pa dang gsang ba dang /_shes rab ye shes so/_/de bas na bcu pa'o/_/bzhi pa ni bzhi pa slar yang de bzhin te zhes pa ni
[\[58a.6\]]bum pa dang gsang ba dang /_shes rab ye shes dang /_de'i rjes su sbyin par bya ba yin pas bzhi pa ste/_de bas na 'jig rten las 'das pa'i dbang bzhi pa zhes bya'o/_/bzhi pa ni shes rab ye shes kyi dbang gsum par mi 'gyur te zhes bya ba ni ci'i phyir zhe na/_gsum pa las tha dad par bzhi pa zhes gsungs pa'i
[\[58a.7\]]phyir ro/_/bzhi ba ni shes rab ye shes yin te zhes bya ba ni/_shes rab ye shes chen po yin te zhes bya ba'i don to/_/slar yang de bzhin te zhes gsungs pa'i phyir ro zhes bya ba ni gsum pa nu ma dang skrar ldan pa la brten pa bzhin du/_bzhi pa 'di yang slar phyag rgya chen mo la brten pa'am/_yang na gsum pa yongs
[\[58b\]]
[\[58b.1\]]su rdzogs nas/_bzhi pa yongs su rdzogs par 'dod pa de'i tshe/_sngon gyi gsum pa la sogs pa yang slar bzla ste/_de'i rjes la gnang ba sbyin bar bya ba yin pas/_de'i phyir gsungs pa'i phyir ro zhes bya ba'i don to/_/de bas na gsum pa nyid ni bzhi pa ma yin no/_/de yang bcom ldan 'das kyis bsdus
[\[58b.2\]]pa'i rgyud 'di nyid las gsungs pa/_gzhan yang bdud rtsi myang dang rnam par lta ba gang /_shes rab sbyar las skad cig bzhi par bdud rtsi 'pho ste byang chub sems zhu gang /_/zhes gsungs te/_'dir shes rab ces bya ba la sogs pa la/_gang blta ba dang /_dgod pa dang /_lag bcangs dang gnyis gnyis
[\[58b.3\]]'khyud pa zhes bya ba dang /_dbang rnam pa bzhi ste/_slob dpon dang /_gsang ba dang /_shes rab ye shes dang /_bzhi pa slar yang de bzhin no zhes gsungs pa la/_de bzhin du gsang ba 'dus pa la sogs par yang /_bum pa la sogs pa'i dbang slob dpon du gsungs pa de ni/_kun rdzob pa ste de kho na nyid ma
[\[58b.4\]]yin no/_/de yang /_dbang bskur nas ni de nyid bshad/_/ces gsungs pa'i phyir yang /_dgod pa dang /_lta ba dang /_lag bcangs dang /_gnyis gnyis sbyor ba zhes bya ba'i rnam pa bzhi ni gnyis su med par mi 'gyur te/_'dir de kho na nyid de gnyis su med pa ste/_las kyi phyag rgya'i rgyus 'byung ba ni
[\[58b.5\]]gnyis su med pa'i ye shes su mi 'gyur ro/_/de bas na shes rab nu ma gang la reg pa de ni bum pa'i dbang ngo /_/gzhan yang bdud rtsi myong ba dang rnam par blta ba ni gsang ba'i dbang ngo /_/skad cig bzhi par bdud rtsi 'pho ste/_byang chub sems zhu ba ni shes rab ye shes su gang gsungs pa de ni byis pa rnams
[\[58b.6\]]gzhug pa yin pa de bas na/_de dag thams cad 'jig rten par nges thugs rje mchog gi lam gyi rgyu ru bstan/_/zhes gsungs so/_/gzhan yang 'jig rten las 'das pa'i dbang ni/_rgyal ba mchog gi phyag rgya bzang la sbyar ba gang ni 'jig rten las 'das dbang /_/zhes gsungs te/_rgyal ba mchog ni mi
[\[58b.7\]]bskyod ba la sogs pa yin la/_de rnams kyi bdag po ni rdo rje sems dpa'o/_/de'i phyag rgya bzang mo ni rnam pa kun gyi mchog dang ldan pa'i shes rab kyi pha rol tu phyin ma dus gsum gyi sangs rgyas thams cad skyed par mdzad ma yin la/_de nyid la snyoms par 'jug pa ni 'jig rten las 'das pa'i dbang zhes bya ste/_
[\[59a\]]
[\[59a.1\]]'jig rten las 'das pa'i dbang gang yin pa de ni/_sems ni dri ma dang bcas las kyi phyag rgya dang brtags pa'i ye shes phyag rgya la brtan pa mi 'thob pa'i phyir spangs pa zhes gsungs so/_/rdzogs pa'i byang chub rgyu ru zhes pa ni nyan thos dang rang rgyal ba'i byang chub ma yin pa gnyis su med pa'i bde
[\[59a.2\]]ba chen pos brgyan pa rdo rje lta bu'i sku'i ched du'o/_/mchog gi rgyal ba zhes bya ba ni/_nyan thos dang rang rgyal ba las gzhan pa gang yin pa de nyid yin la/_de yang mi bskyod pa la sogs pa'i ngo bo nyid yin no/_/skyed ma zhes pa ni mi bskyod pa la sogs bskyed par mdzad pa gang yin pa'o/_/de nyid phyag rgya bzang
[\[59a.3\]]mo ste/_rdzogs pa'i byang chub rgyu ru bsgom par bya zhes pa'i don to/_/de nyid kyi nyon mongs pa mtha' dag rtsad nas 'don zhing g.yo ba med par mdzad pa dang /_'gyur ba med par mdzad pa dang /_ma rig pa'i mun pa'i mun nag smag tu gyur pa thams cad 'joms shing /_gzhan yang de nyid ni nam mkha' lta bur
[\[59a.4\]]kun du khyab pa yin te/_skye bo rnams kyi rang dbang du gnas pa zhes bya'o/_/yang nam mkha' ltar gos pa mi mnga' ba'i tshul du 'gro ba kun la gnas pas mkha' mnyam zhes bya'o/_/de nyid kho na thar pa 'dod pa rnams kyis don du gnyer bar bya ba yin pas/_rnal 'byor gyis ni bgrod ces bya ba'o/_/
[\[59a.5\]]gzhan yang lus la gnas zhes bya ba ni thig le bzhi la sogs par lus can thams cad kyi lus la gnas pa'o/_/ye shes gzi brjid ces pa na de ltar gnas pa'i thig le bzhi la sogs pa yang /_nam mkha' las byung rang byung ba/_/zhes bya ba'i mes bzhu zhing bsregs na/_srid pa'i sdig
[\[59a.6\]]'phrog ces bya ste/_srid pa'i sdig pa ni thig le bzhi phyir 'pho ba yin la/_nam mkha' las byung rang byung mes/_phyis 'pho ba rgyun bcad pa ni sdig pa 'phrog pa zhes bya'o/_/dus kyi 'khor los rig ces bya ba ni/_dus kyi 'khor los rnal 'byor rjes su rig pas so/_/sems kyi snang ba tsam ste zhes bya ba
[\[59a.7\]]ni/_gang gi dus su du ba la sogs pa lta bur mthong ba de dag sems yongs su gyur pa'i snang bar rtogs par bya'o/_/de bas na rang gi yid las skyes shes kyang bya'o/_/gzhan yang dngos po thams cad sgyu ma'i dpe brgyad dam/_bcu gnyis ltar rtogs shing /_shes par bya ba ste/_spyod lam la sogs pa'i dus
[\[59b\]]
[\[59b.1\]]so/_/gzhan du ni gzhan du rtogs par bya zhes pa'i don to/_/rgyal ba'i sras rnams dang ni sangs rgyas kyis brten rnal 'byor dbang pos bsten par bya/_/zhes pa ni/_'jig rten pa'i dper bya ba las 'das pa'i shes rab kyi pha rol tu phyin pa gang yin pa de ni rgyal ba'i sras te dus gsum gyi byang chub
[\[59b.2\]]sems dpa' rnams dang /_dus gsum gyi sangs rgyas rnams kyis bsten cing rim gro mdzad pa ste/_rnal 'byor dbad po khyod kyis kyang /_/'bad pa kun gyis dus thams cad du bsten cig ces gdams pa'o/_/ye shes snang ba rab tu rgyas pas zhes bya ba ni/_ye shes kyi me rab tu rgyas na'o/_/bdud
[\[59b.3\]]dpung yul bcas ma lus zhes pa ni/_lha'i bu la sogs pa bzhi yin te/_de yang nges pa'i don du thig le bzhi phyir dor pa bdud du rtogs par bya zhing bdud de dag sreg pa ni/_nam mkha' las byung rang byung ba'i tshangs pa'i mes sreg par spyod la/_brtags pa dang bcas pa'i mes sreg par nus par ma
[\[59b.4\]]gsungs so/_/'dod chags la sogs mnyam pa de/_/zhes bya ba ni/_mi 'gyur ba'i thig le bde ba/_las kyi phyag rgya dang ye shes kyi phyag rgyas dman pa'i bde ba'o/_/rnal 'byor pa la zhes pa ni/_shes rab chen po dang snyoms par zhugs pa'i rnal 'byor pa la'o/_/ster ba ni thob par 'gyur
[\[59b.5\]]ba'o/_/rnal 'byor los zhes bya ba ni/_lo gsum dang zla ba phyed dang gnyis kyis rlung gi rgyu ba rgyun gcod par byed cing mi 'gyur ba ster zhes bya'o/_/shes rab ye shes de nyid gang ji lta bu zhig snyam pa la/_shes rab ye shes de ni rnam bcur 'gyur ba'i sems te de ni snang ba'o/_/zhes bya ba smos te/_'dir
[\[59b.6\]]shes rab ye shes ni 'dzin pa'i sems yin la/_rnam bcur 'gyur zhes pa ni gzung bya du ba la sogs pa'o/_/snang ba ni 'dzin pa'i sems la du ba la sogs par snang ba'o/_/dri bral zla 'od lta bu zhes pa ni/_sems rnam par rtog pa'i dri ma dang bral par byas nas/_nam mkha' ltar gnas na zla ba dang 'od ltar dbyer
[\[59b.7\]]med pa'i rtags mkha' snang la sogs pa'am/_yang na zla ba dang 'od ltar dbyer mi phyed pa'i bde ba yin la/_dbang 'dir gang zhig zhugs pa nyid/_/ces pa ni de 'dra bar rtogs shing skye bar 'gyur ba'i dbang 'dir zhugs pa ste/_gzung bya'i yul las ldog par byed pa/_yan lag drug gi sbyor ba ste/_so sor
[\[60a\]]
[\[60a.1\]]sdud dang bsam gtan dang /_/srog rtsol de bzhin 'dzin pa dang /_/rjes su dran dang ting 'dzin rnams/_/zhes bya bar zhugs pa'o/_/de'i stobs kyis de nas mi 'dzag pa'i lhan cig skyes pa mi 'gyur zhes bya ba stong ba nyid dang /_snying rje dbyer mi phyed pa'i bde ba 'dzag pa mi mnga' ba'i
[\[60a.2\]]lhan cig skyes pa 'byung la/_stong nyid snying rje la mi gnas pa gang yin pa de kho na bzhi pa zhes kyang bya'o/_/gzhan yang byis pa dang dar ma dang rgan por gyur pa ni/_'gyur ba dang bar chad can gyi bde ba dper bya ba yin la/_bzhi pa gang yin pa de ni/_'jig rten gsum gyi dper bya ba las 'das pa yin no/_
[\[60a.3\]]de nyid khams gsum gyi spros pa las grol ba yin no/_/gang la sangs rgyas zhal 'di kha dang snying gal gnas nas/_/zhes bya ba ni/_sangs rgyas kyi gsung ste/_gsung gi ye shes 'di zhes bya ba'o/_/thugs la gnas zhes bya ba ni bsgoms shing nyams su myong ba'o/_/gsung la gnas zhes bya ba ni/_
[\[60a.4\]]slob dpon des slob ma rnams la legs par ston par byed ba'o/_/de yang dus thams cad nyams su myong zhing ston par 'gyur ba rnams gang yin de la/_dpal ldan bla ma de zhes bya ste/_rdo rje sems dpa' dang mtshungs zhes pa'i don to/_/da ni rang gi sems snang ba la 'jug pa brjod par bya ba'i phyir/_nam
[\[60a.5\]]mkha' zhes bya ba la sogs pa la/_de la spyir sbyor ba goms pa ni rnam pa gnyis te/_pha rol tu phyin pa'i theg pa dang /_sngags kyi theg pa'o/_/de la pha rol tu phyin pa'i theg pa'i sbyor ba goms pa ni bla gab med pa'o/_/sngags kyi theg pa ni gang nam mkha'i rnal 'byor du byed pa ste/_/de nyid nam
[\[60a.6\]]mkha' kun zhes bya ba la sogs pas bstan cing /_nam mkhar du ba la sogs ba'i rtags la blta'o/_/mis mi 'dzums par rdo rje lam la rab tu zhugs/_/zhes bya ba ni/_mig mi 'dzums pa'i lha'i spyan gyi rtags yin la/_rdo rje lam ni a wa d+hU tIr srog 'jug pa'o/_/de bas nam mkha'
[\[60a.7\]]kun zhes sems kyi rdo rje lam la rab tu zhugs/_/zhes bya'o/_/stong la du ba smig rgyu gsal ba dri ma med pa'i me khyer mar me nyid/_/ces bya ba ni/_rnal 'byor pas mthong bar 'gyur ba'o/_/de nas sprin dang bral ba'i nam mkha' ltar mthong ngo /_/nam mkha' de las/_nam mkha' las byung rang byung ba/_/
[\[60b\]]
[\[60b.1\]]shes rab ye shes me bo che/_/zhes bya ba la/_sprin med pa'i nam mkha' de nyid la 'bar ba lta bur mthong ba dang /_de bzhin du/_'od chen rnam par snang bar byed/_/ye shes snang ba lam me ba/_/zhes bya ba zla ba'i snang ba dang /_'gro ba'i mar me zhes bya ba nyi ma'i snang ba dang /_ye shes sgron ma zhes bya ba sgra
[\[60b.2\]]gcan gyi snang ba dang /_gzi brjid chen po 'od gsal ba/_/zhes bya ba ni glog gi snang ba dang /_sngags mchog sngags bdag rig sngags rgyal/_/zhes bya ba ste/_thig ler snang ba ste mtshan ma bcu'o/_/de rnams ni gsang ba 'dus pa dang /_mtshan yang dag par brjod pa las kyang gsungs so/_/de'i
[\[60b.3\]]rjes la/_gsang sngags rgyal po don chen byed/_/ces bya ba/_bum pa dang snam bu la sogs pa rnam pa thams cad kyi mchog dang 'dra ba yin no/_/de dbus zhes bya ba ni thig le de'i dbus so/_/sangs rgyas gzugs brnyan shin tu yul bral zhes bya ba ni/_rdzas kyi ngo bo brtags pa med pa'i phyir te/_
[\[60b.4\]]de nyid longs spyod rdzogs pa'i sku 'dod pa'i yon tan lnga la mi smon pa'o/_/de ltar gzugs kyi sbyor ba des gzhom du med pa'i sgra gang yin pa de yang yin te/_de gang gzugs rnams mthong ba ni sprul sku yin te gzugs su snang ba'i phyir ro/_/sgra gzhom du med par snang ba ni/_longs spyod rdzogs pa'i
[\[60b.5\]]sku zhes bya ba'i don to/_/de yang /_rnal 'byor rtse gcig pa yis nam mkha'i sprin bral la mi khebs pas blta bar bya/_/zhes bya ste/_rtags mthong bar 'dod pa rnams kyis snga dro'am phyi dro rgyab nyi ma la bstan cing /_gang gis mig la gnod par 'gyur bde ltar mi bya'o/_/nang du phyogs pa
[\[60b.6\]]rnams kyis ni/_/ji srid nges par ri mo nag po dri med gsal ba dus kyi rtsa ru mthong /_/zhes bya ba dus kyi rtsa ni a wa d+hU tI yin la/_de'i dbus su ri mo nag po skra'i nyag ma'i tshad tsam dri ma gzhan gyis ma 'dres pa/_'od zer lnga dang ldan pa mthong ba ste/_bde bar gshegs pa lnga'i rang bzhin yin pa'i phyir ro/_/
[\[60b.7\]]de la thams cad mkhyen pa'i gzugs zhes bya ba ni/_khams gsum ma lus pa sangs rgyas kyi gzugs te/_bde ba chen po'i gzugs su mthong ba'o/_/chu nang nyi ma rnyog bral zhes pa ni/_bde ba chen po'i sku yin pas nyon mongs pa mtha' dag spangs pa'i phyir ro/_/sna tshogs mdog ces bya ba ni de'i
[\[61a\]]
[\[61a.1\]]stobs kyis du ba la sogs pa'i mdog sna tshogs pa mthong ba'o/_/rnam pa kun ldan yul bral bdag gi sems te gzhan gyi sems ni min pa nyid/_/ces bya ba ni/_de ltar bum pa dang shing rta la sogs pa'i rnam pa thams cad sangs rgyas kyi sku zhes bya ba de kun dang ldan pa mthong bde
[\[61a.2\]]yang /_gang dang gang rnal 'byor spyod pa de dang ldan pas mthong gi_/rnal 'byor dang bral ba gzhan gyis ni mi mthong zhes bya ba'am/_yang na stong pa nyid kyi ting nge 'dzin gang la gnas nas gzugs la sogs pa mthong ba de ni gzhan te/_bdag la sogs pa'i dngos po mthong ba mtha' yin gyi/_bdag nyid snang
[\[61a.3\]]ba mthong ba zhes bya ba'am/_yang na gzhan ma mthong ste/_rang gis rang gi sems rtogs pa zhes bya ba'i don to/_/de yang 'dir dang por sha'i mig gis rang gi sems kyi snang ba ste/_de bzhin gshegs pa lta bu mthong ngo /_/de nas lha la sogs pa'i mig gis bdag gi sems shes pa'am mthong ba zhes bya'o/_/
[\[61a.4\]]de bas na chos yang dag par sdud pa las kyang /_bcom ldan 'das kyis mig lngar bshad do/_/de ltar rim pas sha'i mig dang /_lha'i mig dang /_sangs rgyas kyi spyan dang /_shes rab kyi spyan dang /_ye shes kyi spyan te/_de rnams ting nge 'dzin gyi stobs kyis 'byung zhing /_de'i rjes la thams cad mkhyen
[\[61a.5\]]pa'i rang bzhin gyis mi shes pa dang mi mthong ba'i dngos po rdul tsam yang yod pa ma yin no/_/bde ba chen po rgyas par bya ba'i phyir/_srog dang rtsol ba bstan pa ni/_gzugs mthong nas ni nyin gcig bzhin du dus su srog gi rlung na dgag par bya/_/zhes bya bas bstan to/_/srog dang rtsol ba yang bla ma'i man
[\[61a.6\]]ngag las rtogs par bya ste/_des ni rlung dgag pa bstan to/_/tshad gsungs pa/_ji srid nges par bdag gi lus la 'od kyi 'khor los yongs bskor yid mthong ba/_/zhes bya ba bdag gi shes pa la mgal me'i 'khor lo bskor ba lta bu mthong ba na spang bar bya zhes bya ba'i don to/_/gzhan du na dus ma yin
[\[61a.7\]]par 'chi bar 'gyur ro/_/srog dang rtsol ba'i dus su bde ba spel ba'i phyir/_dzA gA na zhes bya ba'i bar du/_rgyal mtshan rab tu bkod byas la/_/yid 'ong lha mo rab gsal zhing /_/de la kun du snyoms 'jug bya/_/nges par bde chen rgyas par 'gyur/_/so sor sdud pa goms yin na/_/de ni bya ba ma yin
[\[61b\]]
[\[61b.1\]]te/_/nyams pa'i gnas su 'gyur zhes gsungs/_/zhes gsungs pa yin te/_gang yang gdams ngag de ni bla ma dam pa las/_dpa' bo'i ston mo'am tshogs kyi mchod pa chen po sngon du 'gro bar bya zhing /_gsang ba ma lo nyi shu ma sngon du smin par bya ste/_slob dpon la phul te rtogs par bya'o/_/
[\[61b.2\]]zhes pa ni de bzhin gshegs pa'i nges pa'o/_/de ma gtogs pa gzhan du tshig tsam gyis rtogs par byed pa gang yin pa'i slob ma nyams pa'i gnas su 'gyur zhing dngos grub 'byung bar mi 'gyur te/_bdud la sogs pas kyang bar du gcod par 'gyur ro/_/rtsol ldan rnams la zla ba drug gis reg
[\[61b.3\]]pa dang bral pa/_/zhes bya ba/_lo phyed rgyun ma chad par gnas na reg pa dang bral zhes bya ba/_dbang po gnyis kyi sprod pa las byung ba dang bral ba ste/_mi dgos zhes bya'o/_/bde mnyam zhes pa ni/_mi 'gyur bar yang gnas zhes bya ba yin la/_de yis lam du 'gyur zhes bya ba ste/_de ltar brjod
[\[61b.4\]]pa'i ting nge 'dzin gyis gnyis su med pa'i ye shes kyi lam du 'gyur zhes bya ba'i don to/_/rtsol ldan rnams pa la zhes bya ba ni/_las dang po pa'i tshangs par spyod pa rnams la'o/_/de'i rjes la skad cig gcig la mngon par rdzogs par byang chub pa'i mtshan nyid ni/_chags dang chags bral mtha'
[\[61b.5\]]sogs pa/_/zhes bya ba gsungs te/_de la chags pa ni dkar po'i phyogs yin la de'i mtha' ni cha bcu drug pa yin no/_/chags bral ni nag po'i phyogs te/_de'i thog mar gnas pa nag po'i phyogs la zhugs pa nyid mngon par byang chub pa'i dus la mtshan nyid yin zhing /_de yang skad cig ces pa ni dbugs
[\[61b.6\]]yin la grangs spel zhes pa ni/_bde ba'i skad cig la sum stong drug brgyar gnas su bkag pa'i grangs spel zhes pa'i don to/_/de yang rdo rje nor bu'i rtse mo nas gsang ba'i bar du sum stong drug brgya dang /_de nas sprul pa dang /_chos dang /_longs spyod rdzogs pa dang /_bde ba chen po dang /_gtsug tor du ste
[\[61b.7\]]sa bzhi dang /_drug dang /_brgyad dang /_sa bcur 'gyur zhing /_gtsug tor du sa bcu gnyis te srog ma lus par zad pa'i phyir ro/_/de bas na oD+Da 'bar ba'i dbus zhes pa ni/_gsang bar gnas pa'o/_/dga' bral lhan cig skyes pa zhes pa ni lte bar ro/_/gnyid dang rgyal ba'i dbus zhes pa ni snying gar ro/_/shes
[\[62a\]]
[\[62a.1\]]dang rnam shes dbus zhes pa ni mgrin par ro/_/de bas na lus ngag yid gsum ye shes kyi thig le'i gzugs kyi 'ong ba ni/_gang yang gnyis sprod pa la sogs pa la dbral ba nas/_byang chub kyi sems kyi thig le'i bde ba nor bur 'ongs pa 'phel bar bya ba ste/_steng du gtang bar bya zhes
[\[62a.2\]]bya ba'i don to/_/bla ma'i nges pa'i dbang gis zhes pa/_sngon du gsungs pa'i srog 'gog pas 'phel bar 'gyur ba ste/_bla ma'i dbang gis so/_/'phel ba ni dpral ba'i bar du'o/_/nyon mongs bdud ni bcom nas rgyal ba'i go 'phang la gnas zhes bya ba ni/_g.yas pa dang g.yon gyi rgyu ba bdud yin la/_rgyu
[\[62a.3\]]ba de bkag pa la bcom pa zhes bya'o/_/rgyal ba'i go 'phang la gnas zhes bya ba ni/_stong pa nyid la gnas na'o/_/los zhes pa ni lo gsum dang /_zla ba phyed dang gnyis kyi rnal 'byor te/_bye ba phrag bzhi dang sum 'bum gyis lhag pa'i sa ya phrag gnyis skyes bu tshe lo brgya pa'i rtsa dbu ma'i dbugs su shes par
[\[62a.4\]]bya ste/_de bas na lo zhes bya'o/_/de bas na bum pa can gyi sbyor ba bde ba chen po'i skad cig bskyed cing 'phel bar bya ba ni nges pa'o/_/da ni gzugs kyi mtshan nyid brjod par bya ba'i phyir/_sa zhes bya ba la sogs pa smos te/_'dir stong pa nyid du snang ba ni/_rdzas su med pa'i phyir ro/_/sa'i rnam par snang
[\[62a.5\]]yang zhes bya ba ni/_gzugs bcu la sogs pa'am/_yang na gang cung zad snang ba des sa chu me rlung gi dngos po gud na yod pa ma yin zhes dgongs so/_/de bas na rlan pa'i chu'i gzugs ni smig rgyu ste chu ma yin no/_/me'i rnam par snang yang zhes pa ni nyi ma'i snang ba la sogs pa ste/_me la sogs pa ma
[\[62a.6\]]yin no/_/g.yo ba rlung gi sku yang zhes pa ni/_dngos po rnams g.yo bar mthong yang g.yo ba rlung ma yin no/_/ci'i phyir zhe na/_rdzas su grub pa med pa'i phyir ro/_/'o na snang ba'i dngos po rnams stong pa yin na ji ltar mthong zhe na/_stong pa yin yang mthong ste zhes bya ba/_snang ba'i dngos po rnams sgyu ma'am/_
[\[62a.7\]]rmi lam mam/_dri za'i grong khyer ltar mthong gi_/dngos po rnams snying po dang ldan par ni 'ga' yang ma mthong ngo /_/de bas na dkar sngo sna tshogs par yang snang /_rdzas su med pa'i phyir kha dog ma yin no/_/de ltar na dngos po rnams gzod ma nas ngo bo nyid kyis stong pa'i snying po dang bral ba'i snying po can rnam pa
[\[62b\]]
[\[62b.1\]]kun gyi mchog dang ldan pa yin na yang /_thams cad du byis pa'i skye bo rnams kyis mthong ba med de/_gang gi phyir zhe na/_rang sems dri ma nyon mongs bdud kyi stobs/_/zhes bya ba/_g.yas g.yon gyi rtsa nas srog kun du spyod pa ma 'gags pa'i bdud de'i stobs kyis mi mthong ba ni nges pa'o/_/da ni srog la
[\[62b.2\]]sogs pa 'gro ba'i rtsa'i gnas brjod par bya ste/_sgra zhes bya ba la sogs pa smos te/_'dir sgra zhes pa ni/_snying ga'i sems kyi thig le gnyid mthug po bskyed pa'i ngo bo'o/_/thig le zhes pa ni dpral bar lus kyi thig le sad pa'i gnas skabs bskyed pa'o/_/cha zhes pa ni mgrin par ngag gi thig le rmi
[\[62b.3\]]lam bskyed pa'o/_/ye shes zhes pa ni lte bar ye shes kyi thig le bzhi pa bskyed pa'o/_/bdud rtsi go 'phang la gnas lu gu rgyud bcings rtsa/_/zhes pa ni/_bdud rtsi go 'phang ni dpral ba yin la/_gnas zhes pa ni la la nA dang /_ra sa nA dang /_a wa d+hU tI'o/_/lu gu rgyud bcings zhes pa ni rtsa gsum
[\[62b.4\]]po de lte ba dang snying ga'i dbus su lan gsum du byas nas te/_slar yang a wa d+hU tI'i snying ga la sogs pa'i ze 'bru'i gnas phug nas 'gro la/_la la nA dang ra sa nA ni g.yas g.yon gyi pad+ma'i kun du spyod pa'i dbang gis 'gro'o/_/de nas yang snying ga dang /_mgrin pa'i dbus nas lam gsum nas 'gro'o/_/
[\[62b.5\]]de bzhin du dbral ba dang /_mgrin pa'i dbus dang /_gtsug tor dang /_dpral ba'i dbus su lam gsum du byas nas/_la la nA ni g.yon pa'i sna bu gnas 'gro la/_ra sa nA ni g.yas pa nas 'gro zhing /_a wa d+hU tI ni cig car sna bug gnyis ka nas 'byung bar byed do/_/thur sel zhes pa ni lte ba'i
[\[62b.6\]]'og tu yang de bzhin du 'gro zhes bya ba'i don to/_/srog dang thur sel lam gsum zhes pa ni/_steng du g.yas g.yon dbus dang gsum yin la/_'og tu dri chen dri chu sa bon gyi lam gsum mo/_/rdo rje pad+mar bcas zhes pa ni/_bud med rnams kyi skye gnas dang /_rgyu mthun pa'i rang bzhin yin pa'i phyir
[\[62b.7\]]ro/_/pad+ma nyid ni rdo rje ldan/_/zhes pa ni rang bzhin gyi phyir ro/_/rlung gnyis 'dom pa dag gi dbus zhes pa ni lte bar srog dang thur sel 'dom pa'i dbus su'o/_/yul dang yul can rnams zhes pa ni/_mig la sogs pa rtsa rnams kyi 'byung 'jug ste/_de yang sngon du brjod pa nyid do/_/du ba la sogs pa
[\[63a\]]
[\[63a.1\]]mtshan ma 'dzin pa yang ni zhes pa ni a wa d+hU tI'i sgo nas so/_/yang gi sgra de nyid lte bar ro/_/thams cad gsang chen no zhes pa ni byis pa'i skye bo rnams la gsang bar nges pa'o/_/de ni rnal 'byor pa'i nye bar bsdu ba brjod pa'i phyir/_dbus su srog zhugs zhes bya ba la sogs pa la/_'dir
[\[63a.2\]]dang po rnal 'byor pas dbus te/_a wa d+hU tI'i srog bcug par byas nas/_mtshan ma gang zhig mthong bar 'gyur ro/_/dpal ldan bla ma zhes pa ni/_sangs rgyas kyi rang bzhin gyi sku'i rdo rje gcig pu nyid ces bya ba'i don to/_/nyi mar bcas pa la gnas pa/_/zhes pa ni/_g.yas pa'i bgrod pa dang bcas pa'o/_/
[\[63a.3\]]ri bong la gnas pa zhes pa ni/_g.yon pa'i rtsar g.yas pa'i rlung ste/_srog de bcing bar bya ba'i nges pa yin la/_de bas na srog zhugs zhes ba ni/_gnyis pa gsung gi rdo rje brjod do/_/sems ni phyag rgyas rab sbyar zhes pa ni/_gzugs la rjes su chags pas bzhu pa'i byang chub kyi sems gsum pa
[\[63a.4\]]thugs kyi rdo rje'o/_/mchog gi bde gnas rdo rje sbyar bar bya ba'i phyir zhes pa ni/_de nas gal te gzugs la chags pa'i dbang gis dga' ba skye bar 'gyur ba de lta na ni/_pad+mar rdo rje'i sgra zhes bya ba skad cig tsam cig bya ba yin gyi gnyug mar ma yin no/_/gal te shes rab ma rnyed pa de lta na ni/_chu skyes rang
[\[63a.5\]]lag gis gsor bde don du/_/zhes bya ba lag pa dngos ni ma yin gyi/_sngon du brjod pa'i dzA gA na yis so/_/de yang mi 'dzag pa'i bde ba'i don du yin gyi/_'dzag pa'i phyir ni ma gsungs so/_/de bas de'i phyir/_sa bon mi gtong ba yi bde des 'chi ba'i 'jigs 'joms dpal ldan bla ma'i zhal/_/zhes
[\[63a.6\]]pa ni/_de nyid bzhi pa ye shes kyi rdo rje nyid de rnal 'byor goms pa rnams kyi nges pa'o/_/da ni dkyil 'khor mnga' mdzad cing thim par brjod par bya ba'i phyir sa zhes bya ba la sogs pa smos te/_rnal 'byor bas khro bo'i lta bas g.yas pa'am g.yon pa la rgyu ba'i dus su stong pa la sems gzhag par gyur na ste/_
[\[63a.7\]]de yang sa zhes bya ba g.yas pa rgyu ba'i dus su sems stong pa la gzhag pa rnams la gsungs kyi/_g.yon gyi rtsa rgyu ba'i dus ni gsungs pa ma yin no/_/de ci'i phyir zhe na/_gang g.yon nas nam mkha' la sogs pa'i dkyil 'khor rgyu ba de'i phyir sa ni chur 'jug ces bya ba ma yin gyi/_gang yang tshig de ni g.yas
[\[63b\]]
[\[63b.1\]]kyi srog rgyu ba na/_dang po sa nas rgyu ste/_de yang sa ni chur 'jug chu yang me ste/_me ni rlung rnams la yang 'jug par 'gyur/_/zhes bya ba la sogs pa gsungs pa yin no/_/de ltar na gcig la gcig ye shes kyi khams kyi bar du 'jug go/_/gzhan yang g.yon gyi rtsa la ni/_nam mkha' la
[\[63b.2\]]sogs pa las rgyu ba'i gnas ma yin te/_'di ltar g.yas pa nas tha ma stong pa la 'jug cing 'gro bar 'gyur ro/_/stong pa mtshan ma rnam pa bcu/_/zhes bya ba ste/_de'i dbang gis du ba lta bu la sogs pa rnam pa thams cad pa'i gzugs 'byung bar 'gyur ro/_/gzugs las mi 'gyur ba'i bde ba 'gyur
[\[63b.3\]]zhing /_shes rab kyi pha rol tu phyin pa'i ye shes 'jug go/_/ye shes de las rdzu 'phrul zhes pa ni ye shes de las nam mkhar 'gro ba la sogs pa'i rdzu 'phrul te/_khams gsum gyi dbang phyug kyang skye ba 'di nyid la 'grub par 'gyur ro/_/kye mi'i bdag po zhes bya ba ste/_lam la 'jug par byed pa'i res pa'o/_/
[\[63b.4\]]da ni sku bzhi'i dbye ba bcu drug brjod par bya ba'i phyir 'dod las zhes bya ba la sogs pa smos te/_'dir kun 'byung gi bden pa'i dbang gis gang yang sku gcig las yang sku gsung thugs ye shes dang bzhi bzhir 'gyur bde bas na/_'dod las zhes bya ba de bas ni/_sku'i dga' ba 'gags nas
[\[63b.5\]]sangs rgyas rnams kyis sprul pa'i skur 'gyur ro/_/de nas rdzogs pa ngag ces bya ba ni/_sku'i mchog gi dga' ba 'gags pa las sprul pa'i sku'i gsung du 'gyur ro/_/'bar ba'i dri med sems te zhes bya ba ni/_sku'i dga' bral 'gags pa las sprul pa'i sku'i thugs su 'gyur ro/_/mchog gi bde
[\[63b.6\]]ba ye shes las kyang oM Da zhes pa ni sku'i lhan cig skyes dga' 'gags nas sprul pa'i sku'i ye shes su 'gyur te/_de'i sprul pa'i sku la rnam pa bzhi'o/_/de bzhin du longs spyod rdzogs pa'i sku bzhi ni/_dga' las longs spyod sku ste zhes bya ba gsung gi dga' ba 'gags pas sangs rgyas rnams kyi longs
[\[63b.7\]]spyod rdzogs pa'i skur 'gyur ro/_/mchog dga' dga' bral bcas pa 'di rim bzhin/_/zhes pa ni/_gsung gi mchog dga' 'gags pas longs spyod rdzogs pa'i gsung du 'gyur ro/_/dga' bral zhes bya ba ngag gi dga' bral 'gags pas longs spyod rdzogs pa'i thugs su 'gyur ro/_/lhan cig skyes pa
[\[64a\]]
[\[64a.1\]]zhes pa ni gsung gi lhan cig skyes pa 'gags pas longs spyod rdzogs pa'i ye shes su 'gyur ro/_/de nas chos kyi gzhi ni/_'dar dang zhes pa ni/_thugs kyi dga' ba 'gags pas sangs rgyas rnams kyi chos kyi skur 'gyur ro/_/de las skye bar 'gyur ba gang zhes pa ni thugs
[\[64a.2\]]kyi mchog tu dga' ba 'gags pa las chos kyi sku'i gsung du 'gyur ro/_/brgyal las nges par chos kyi sems so zhes pa ni thugs kyi dga' bral 'gags pa las chos kyi sku'i thugs su 'gyur ro/_/gnyis la ye shes 'di zhes bya ba ni/_thugs kyi lhan cig skyes pa 'gags pa las chos kyi sku'i ye
[\[64a.3\]]shes su 'gyur ro/_/nges par kha dog dag pa'i sku/_/zhes bya ba ni/_lhan cig skyes pa'i sku'o/_/mi 'gyur zhes bya ba ni ye shes kyi dga' ba 'gags pas lhan cig skyes pa'i skur 'gyur ro/_/de nyid dbyings dang bral ba ste brjod du med pa dbyings bral zhes kyang bya'o/_/cha dang zhes bya ba ni zla tshes lta bu ste/_
[\[64a.4\]]ye shes kyi mchog dga' 'gags pas lhan cig skyes pa'i gsung du 'gyur ro/_/de nyid ni nus pa zhes kyang bya ste gzhan dag gi skad do/_/thig le zhes pa ni ye shes kyi dga' bral 'gags pas lhan cig skyes pa'i ye shes su 'gyur ro/_/nA da zhes bya ba ni/_sgra ste ye shes kyi lhan cig skyes pa 'gags
[\[64a.5\]]pas lhan cig skyes pa'i ye shes su 'gyur ro/_/de lta bas na srid gsum la gnas ngag sems ye shes rdo rje bde 'byung dag pa'i sku la'o zhes bya ba ni rdo rje sems dpa'i dga' ba bcu drug gi dbye ba ste/_de nyid rnam pa bcu drug rig_/ces gsung pa'i phyir ro/_/rnam pa bcu drug gis de kho na nyid 'di ni mi
[\[64a.6\]]'gyur ba'i bde ba chen po don dam pa nyid yin la/_kun rdzob tu ni lugs las byung ba'i bden don rnam pa bcu gnyis kyi dbang gis/_de nyid rnam pa bcu drug 'dzag pa'i rang bzhin can yin no/_/sangs rgyas rnams la 'pho ba bcu gnyis kyi rlung lugs las bzlog pas srog zad pa'i phyir/_rdo rje nyi ma snang ba
[\[64a.7\]]che/_/bden don rnam pa bcu gnyis ldan/_/zhes bya ba ni/_'pho ba bcu gnyis kyi chos can gyi nyi ma ste/_rdul lam khrag 'gags pa yin la/_byang chub kyi sems cha bcu drug ba zla ba'i chos can yang 'gags pas/_rdo rje zla ba dri med 'od/_/de nyid rnam pa bcu drug rig_/ces bya ba ste dus kyi
[\[64b\]]
[\[64b.1\]]'khor lor grub pa'o/_/da ni sad pa la sogs pa'i gnas skabs bzhi 'gags pa brjod par bya ste/_sad pa dang zhes bya ba la 'dir 'khor ba pa rnams kyi sad pa'i gnas skabs skyed pa ni/_lus gnas zhes bya ba spyi bo na gnas pa'i byang chub kyi sems sad pa skyed pa sku'i thig le'o/_/rmi lam zhes pa ni
[\[64b.2\]]'khor ba'i rmi lam gyi gnas skabs skyed par byed pa ni/_dbugs thim zhes bya ba mgrin pa na gnas pa'i byang chub kyi sems kyi thig le rmi lam skyed pa ni gsung gi thig le'o/_/rang bzhin gzhan yang 'di dag nyid dang zhes bya ba ni/_'khor ba'i gnyid kyi gnas skabs skyed par byed pa ni mi g.yo ba'i
[\[64b.3\]]sems ni thim pa'o zhes bya ba ste/_gnas skabs gnyis ka'i yul la mi spyod cing /_sems thim pa yin pas/_lus can rnams kyi gnyid mthug po skyed par byed pa/_snying ga na gnas pa ni thugs kyi thig le zhes bya'o/_/ye shes la gnas zhes bya ba ni 'dir 'khor ba rnams kyi spyod pa las
[\[64b.4\]]byung ba'i bde ba skyed par byed pa bud med sbyar las shes par bya ba ste/_'khor ba pa'i sa bon gyi bde ba bskyed pa'i byang chub sems kyi thig le ni sprul pa'i 'khor lor gnas pa ni ye shes kyi thig le zhes bya'o/_/skad cig kyang ni byang chub sems zhur 'gyur/_/zhes bya ba ni/_de ltar bud med rnams dang skad
[\[64b.5\]]cig tsam gyi sbyar ba las kyang /_thig le bzhi rnams 'bod cing /_'khor ba pa'i gnas skabs bzhi skyed pa yin no/_/de rnams 'gags na sprul pa la sogs pa rnams te/_nges par rim byung thugs kyi rdo rje rnam pa bzhi/_/zhes bya ste/_sangs rgyas rnams la'o/_/de ltar srid gsum la gnas zhes
[\[64b.6\]]pa ni/_sad pa la sogs pa'i gnas skabs bzhi skyed pa po'i sems bzhi ni/_lus can rnams kyi thig le'i dbus na brten to zhes bya ba'i don to/_/bde snyam 'bras ster khyab byed thar pa'i rgyu ru rnal 'byor dbang po yis ni bsrung bar bya/_/zhes bya ba ni/_gang byang chub sems kyi thig le rnam pa bzhi po
[\[64b.7\]]bsrungs na de nyid kyis thar pa'i 'bras bu ster zhes bya ba'i don to/_/go 'phang mchog bde zhes bya ba ni/_rdo rje 'chang gi gnas yin la/_de thob par byed pa bsam gtan bzhi'i rtse mo bzung na'o/_/rnal 'byor skye ba'i sa bon zhes bya ba ni/_lus can rnams gnyis su med pa'i byang chub tu bskyed par mdzad pa'i
[\[65a\]]
[\[65a.1\]]phyir ro/_/thig le bor nas thar ba gang /_/zhes bya ba ni/_byang chub kyi sems kyi thig le'i sa bon zag na gnyis su med pa'i ye shes gang la rnyed par 'gyur zhes bya ba'i don to/_/de ci'i phyir zhe na/_bde ba'i rten yin pa'i phyir de skad ces bya'o/_/de'i phyir 'khor ba'i bde ba skad
[\[65a.2\]]cig rnal 'byor rnams kyis 'dir ni rnam spang bya/_/zhes bya ba ste/_'gyur zhing 'gyur te de nas mthun/_/zhes bya ba'i rang bzhin can rnams spang bar bya ba yin zhing /_rgyu mthun pa zhes bya ba'i rang bzhin gyis/_byang chub sems steng du btang zhing rnal 'byor ba rnams kyis dri ma med pa'i bar du gtang
[\[65a.3\]]bar bya ba ni/_/de bzhin gshegs pa'i nges pa'o/_/de bsan de bzhin gshegs pa zhes bya ba'i nges pa'i tshig kyang ji ltar byon pa de bzhin gshegs pa'i phyir de bzhin gshegs pa zhes bya'o/_/skabs su bab pa'i spyod lam gyi rnal 'byor dang /_btung ba dang /_bzang ba la sogs pa'i rnal 'byor bstan
[\[65a.4\]]par bya ba'i phyir/_oM AHhUM ho/_rim bzhin dang po 'dir ni rtag tu sbyang zhing rtogs par bya/_/zhes bya ba ni/_bza' ba dang bca' ba la sogs pa kun la bya zhes bya ba'i don to/_/de yang chang gi btung ba ste/_tshogs kyi mchod pa chen po'am/_dpa' bo'i ston mo la sogs pa la/_rnal 'byor pa gang gis
[\[65a.5\]]btung ba nyams su len pa de'i tshe/_chang ni 'bar bar byas nas zla ba zhu ba lta bur rim par bskor bya zhing /_/zhes bya ba rnal 'byor ba rnams chang la longs spyod pa na/_dang po btung ba'i snod thod pa khyad par can gzung zhing de med na li ke lar gzung ngo /_/de yang med na ci yang rung ba'i snod thod par bskyed
[\[65a.6\]]la de'i nang du chang bzung ste/_rlung mes sbar la bdud rtsi'i rang bzhin du byas la/_stong pa nyid dang snying rje'i gnas sa'am nam mkha' la bris te/_ye shes sems dpa' spyan drangs la/_de la tshim par bya ba dang /_shes rab gang yin pa la yang tshim par byas nas btung bar bya ba yin gyi/_gzhan du na btung
[\[65a.7\]]bar bya bar ma gsungs so/_/de yang rgyas par bstan pa ni/_de yang snod las thigs pa yis kyang zla ba'i lag par ming med dag gis sa la ni/_/zhes bya ba ni/_lag pa g.yon pa zla ba ste byang chub kyi sems kyi cha yin pa'i phyir ro/_/phyi rol zur gsum stong ba mtshon par byed pa e'o/_/nyin mo byed pa dang /_
[\[65b\]]
[\[65b.1\]]'dra de yi dbus su zlum po bya/_/zhes bya ba ni/_stong pa de'i dbus su snying rje mtshon par byed pa'i thig le zlum por bya ba ste/_e waM gyi dngos po'o/_/de ni rgyud thams cad kyi thog mar/_'di skad ces bya ba la sogs pas bstan pa yin no/_/de dbus srid gsum la gnas ye shes 'khor lo zhes bya ba ni/_e waM gang yin pa
[\[65b.2\]]de'i bar na gnas pa'i bdag nyid can srid pa gsum yongs su gyur pa'i bdag nyid ye shes kyi 'khor lo der spyan drangs pa'o/_/mthe bong dang ming med gnyis kyis nyin bzhin dus su tshim par bya/_/zhes pa ni ye shes 'khor lo de la mthe bong dang ming med thabs dang shes rab kyi bdag nyid kyis tshim par bya'o/_/yul
[\[65b.3\]]dang grong khyer bdag ces bya ba nas rigs drug gi sngags yan chad ni go sla bas 'dir ma bkrol lo/_/da ni don dam pa'i bden pa la zhes bya ba ni/_de ltar brjod pa'i rim pas zas dang spyod lam gyi rnal 'byor pa rnams gong du bstan pa de rnams ni/_kun rdzob pa'i spyod pa bstan pa nyid yin de dang
[\[65b.4\]]'gal zhing mi mthun par gyur pa don dam pa ste/_bzhi pa yin no/_/de bas na gang bzhi pa de ni rdo rje 'chang gi rgyud ji snyed cig gsungs pa'i snying po'am/_'bras bur gsungs pa yang yin la/_de las gzhan pa'i tshig dang yi ge rnams ni de nyid rtogs pa'i rgyu'am thabs su gsungs pa yin zhing /_
[\[65b.5\]]'jig rten pa'i dngos grub gzhan dang las yongs su brkyang ba ji snyed pa de snyed kyang /_brgyud pa'i sgo nas bzhi pa nyid legs par rtogs par bya ba'i phyir/_gsungs par zad kyi/_de las gzhan pa'i dgos pa'i phyir cung zad kyang bstan pa med do/_/de bas na bdag gis kyang bzhi ba nyid ci nus kyis bstan
[\[65b.6\]]par bya'o/_/de la gang rgyud de dang de thams cad du/_bzhi pa slar yang de bzhin no zhes gang bcom ldan 'das kyis gsungs te zhes bya ba la/_de la rdo rje'i tshig gis kyang rnam pa gnyis te/_'jig rten pa dang 'jig rten las 'das pa'o/_/de la bzhi pa slar yang zhes bya ba ni/_'jig rten las 'das pa'i
[\[65b.7\]]rdo rje'i tshig tu rtogs par bya'o/_/bzhi pa zhes pa'i tshig gis ni rgyu mthun pa'i bde ba bzhi pa'o zhes bya ba rgyu mthun pa smos pas/_'gyur dang 'gyur ba'i bar chad can/_/zhes bya ba las dkar ba yin te/_de la 'gyur ba ni 'dzag pa ste/_bum pa'o/_/yang 'gyur ba ni 'dzag pa ste gsang ba'o/_/bar chad can zhes
[\[66a\]]
[\[66a.1\]]bya ba yang 'dzag pa ste shes rab ye shes so/_/rgyu mthun pa'i sgra ni mi 'dzag pa'o/_/de bas na byis pa rmongs pa mi mkhas pa mi gsal ba gang dag 'jig pa med pa'i bde ba 'jig rten pa'i dper bya ba las 'das pa kha na ma tho ba med pa/_las dang ye shes kyi phyag rgyas dman
[\[66a.2\]]pa rnam pa'i mchog ma lus pa dang ldan pa'i yum shes rab kyi pha rol tu phyin pa la dmigs pa/_'jig rten pa dang 'jig rten las 'das pa'i phun sum tshogs pa gang dag yin pa de dag_/'jig rten pa'i shes rab ye shes zhes bya ba byang chub kyi sems kyi khu ba thur du 'dzag pa phung po dang khams la
[\[66a.3\]]sogs pa ma rungs par byed pa 'jig rten pa thams cad dang thun mong ba kha na ma tho ba dang bcas pa/_nyon mongs pa ma lus pas gang ba'i las kyi phyag rgya nu ma dang skrar ldan pa la dmigs pa/_'jig rten pa dang 'jig rten las 'das pa'i phun sum tshogs pa thams cad 'jig pa ste/_de dag gi bye brag dang /_dbye
[\[66a.4\]]ba dang /_rang bzhin dag ni shin tu tha dad par gsungs kyang byis pa de dag ni bdag tu lta ba la chags shing /_ma rig pa'i ling thog gis g.yogs pas/_rgyud kyi don log par ston cing /_gsum pa skyon dang bcas pa las bzhi pa 'byung bar 'dod do/_/kha cig gis ni bzhi pa zhes bya ba'i ming tsam yang
[\[66a.5\]]mi shes shing ma thos pa la las kyi phyag rgya 'ba' zhig nyams su blangs nas/_tshe'i dus byas nas mnar med par 'gro bar 'gyur ba dag yod do/_/kha cig gis ni bzhi pa sun 'don cing bum pa la sogs pa nas slar zhing bskyar ba nyid bzhi par 'dod pa dag kyang yod do/_/kha cig shes rab gang yin zhe na/_
[\[66a.6\]]mi mo yin zhes brjod cing de las byung ba'i bde ba bzhi par 'dod pa dag yod do/_/kha cig bzhi pa zhes bya ba 'bras bu ste/_rdo rje 'chang gi gnas la 'dod pa dag yod de/_de dag thams cad ni byis pa rmongs pa lung dang rigs pa dang bral ba rnams kyi btsan thabs su bzhag par zad do/_/de bas na rtogs par
[\[66a.7\]]dka' zhing rnyed pa rab tu dka' bas rdo rje'i tshig ces bya'o/_/de yang 'gal ba'i tshig gi sbyor bas gsungs pa ni/_slar yang de bzhin no zhes gsungs pa ste/_slar yang zhes gsungs pa ni gsum pa la snyeg pa skad du gsungs pa yin la/_yang dag par na slar yang de bzhin zhes pa ni/_byang chub kyi
[\[66b\]]
[\[66b.1\]]sems bde ba 'byung ba tsam la dgongs pa yin gyi/_gsum pa ni ma yin no/_/de bas na byis pa rnams slar yang de bzhin no zhes gsungs pa'i phyir ro/_/rnam par 'khrul nas don du ma rtogs par byed do/_/shes rab ye shes de nyid do/_/zhes pa ni shes rab chen po de zhes bya bar sbyar ro/_/cis mngon zhe na/_'og nas
[\[66b.2\]]kyang de ni las kyi phyag rgya dang ye shes kyi phyag rgya dang bral ba'o zhes gsungs pa'i phyir ro/_/de bas na gsum pa dang bzhi par 'gyur ba dang mi 'gyur ba'i bde bdag ni ka ba dang bum pa tsam gyi 'brel pa yang med par rtogs par bya'o/_/de cis mngon zhe na/_rgyu mthun pa bde ba rang bzhin gyi phyir dang zhes smos pa yin te/_rgyu mthun pa'i rang
[\[66b.3\]]bzhin gyi bde ba ni 'dzag pa med pa yin la/_las kyi phyag rgya ye shes kyi rang bzhin ni 'dzag pa yin pa'i phyir ro/_/shes rab ye shes gang yin pa de ni phyag rgya chen po'i ye shes las yang dag par 'byung ba'i phyir ro zhes bya ba ni kun du rtog pa med pa'i ting nge 'dzin de las gang byung ba'i bde ba de ni 'dzag pa
[\[66b.4\]]med pa'o/_/de bas na gang 'dzag pa med pa'i bde ba de ni/_las kyi phyag rgya'i ye shes dang /_/zhes bya ba mi mo dang phrad pa las byung ba'i 'dzag pa'i bde ba'o/_/ye shes kyi phyag rgya'i ye shes zhes bya ba dang /_rnam par rtog pas bskyed pa'i bde ba 'dzag pa'i bdag nyid can te/_de phyag rgya chen po mi
[\[66b.5\]]'dzag pa'i bde ba'i ye shes ma yin zhes bya ba'i don to/_/'dzag pa med pa cis mngon zhe na/_de yang /_rnam pa kun ldan rnam pa med/_/bcu drug phyed phyed thig le 'dzin/_/yan lag med pa'i rtsis las 'das/_/bsam gtan bzhi pa'i rtse mo 'dzin/_/ces mtshan yang dag par brjod pa las gsungs
[\[66b.6\]]zhes bya ba ni/_'jig rten pa'i dper bya ba'i byis pa la sogs pa'i rtsis las 'das nas/_shes rab chen po la yan lag drug gis bskyed par bya ba yin pas/_yan lag drug gi dang po so sor sdud pa ni phyi'i don bum pa la sogs pa'i rnam pa kun yang kun gyi mchog dang ldan pa'i stong pa nyid kyi ro gcig
[\[66b.7\]]par rtogs la/_dus der yang du ba la sogs pa'i rtags kyi rnam pa rnams kyang 'byung ste/_rtags de dag kyang rdzas log pa med pa'i phyir rnam pa med do/_/bcu drug phyed phyed thig le ni dga' ba bcu drug sku gsung thugs ye shes kyi dbye bas/_bcu drug tu phye ba yin la/_de nyid stong pa nyid kyi zhags pa dam
[\[67a\]]
[\[67a.1\]]pos 'dzin pa la de skad ces bya'o/_/yan lag med par rtsis las 'das pa ni/_yar ngo dang mar ngo la mi gnas pa'o/_/bsam gtan bzhi pa'i rtse mo 'dzin pa ni/_dga' ba bcu drug yongs su bsdus pa'i thig le bzhi pa'i mthar 'dzin pa la rtse mo 'dzin pa zhes gsungs so/_/de
[\[67a.2\]]bas na phyag rgya chen po gang yin pa de ni/_stong pa nyid las skyes pa'i mi 'gyur ba'i bde ba nyid la mi 'khrul bar gzung bar bya'o/_/ji ltar sems can phal pa gzhan ni thig le 'pho ba ste/_/zhes pa ni mi 'pho ba ni mchog tu bshad cing bzhi pa yin la/_de bas mi mthun cing 'gal bar 'gyur ba'i
[\[67a.3\]]sems can phal pa ste/_'jig rten pa'i dbang bskur ba 'dzag pa yin no/_/de bzhin du bcom ldan 'das 'di ni zhes bya ba ni/_'jig rten las 'das pa'i mngon par dbang bskur bar thob pa ni/_thig le 'pho ba ma yin te/_ci'i phyir zhe na/_'dod chags chen po la thug par bcings pa yin pa'i phyir
[\[67a.4\]]ro/_/dga' ba dang /_mchog tu dga' ba dang /_khyad par du dga' ba dang /_lhan cig skyes pa ste/_bsam gtan bzhi pa'i rtse mo 'dzin te/_zag pa med pa'i 'dod chags chen po de dang ma bral ba'i phyir ro 'jig rten pa'i 'dzag pa las tha dad par gyur pa mi 'dzag pa bde ba chen po rdo rje 'chang chen po'i go
[\[67a.5\]]'phang ster ba'i lung ni/_de bzhin du yang /_rdo rje skyil krung sems kyis ni/_/nor bu'i nang du gnas par blta/_/rgyu mthun la sogs bdes gang ba/_/de ni dri ma med pa ru/_/lta ba rgyu mthun nyid du brjod/_/rnam par smin pa snying gar dran/_/mgrin par skyes bu byed pa nyid/_/gtso bo dri med spyi bor yin/_/
[\[67a.6\]]zhes bcom ldan 'das kyis gsungs so zhes bya ba la/_rdo rje ni las kyi rdo rje yin la/_skyil krung ni gnas so/_/sems ni byang chub kyi sems so/_/sems de'i las kyi rdo rje'i nor bu chud par blta'i phyir bral bas ni ma yin no/_/de nyid kho na rgyu mthun la sogs bde gang ba/_/zhes bya ba ste/_rdo rje nor bu
[\[67a.7\]]nas lte ba man chad du rgyu mthun pa zhes bya ba/_mi 'dzag pa'i gtso bor bya'i gzhan la ma yin no/_/de la brtsams nas/_gtso bo dri med spyi bor yin/_/zhes pa ste/_rdo rje nor bu la gnas pa yang spyi bor ma yin pa de srid du nyon mongs pa rtsad nas 'don par ma gsungs na/_'dzag pa dang ldan pa'i skyes bu gang yin
[\[67b\]]
[\[67b.1\]]pa de la thar pa'i go 'phang med pa lta ci smos zhes bya ba'i don to zhes bcom ldan 'das kyis gsungs so zhes bya ba ni/_de skad ces gsungs pa'i phyir ro zhes bya ba'i don to/_/de bas na/_phyi yi dga' bral 'pho ba yis/_/sangs rgyas ster ba ma yin te/_/zhes bya ba ni gong du brjod pa'i tshul de ltar te/_
[\[67b.2\]]phyi'i dga' bral chen pos 'jig rten gsum po 'khrug par byed pa de bas na'o/_/ci'i phyir 'khrug ce na/_srid pa dang mya ngan las 'das pa la rab tu gnas pa'i phyir ro zhes bya ba smos te/_srid pa dang mya ngan las 'das pa de gnyis kyis 'khrug cing 'khor bar byed la/_phung khrol chen po byed pa'i phyir/_/
[\[67b.3\]]zhes bya'o/_/bcom ldan 'das 'di ni srid pa dang mya ngan las 'das pa la rab tu mi gnas pa zhes bya ste/_'khor ba byed par byed pa'i srid pa dang mya ngan las 'das pa la rab tu gnas so/_/'o na ci zhe na/_'pho ba med pa'i ye shes so zhes bya ba gsungs te/_'dzag pa las go bzlog pa 'dzag pa med pa'i
[\[67b.4\]]bde ba'i ye shes la mnga' brnyes pa'o zhes bya ba'i tha tshig go/_/de la srid pa dang mya ngan las 'das pa'i zhes bya ba'i tha snyad kyang gang zhe na/_srid pa ni dpral ba ste skye ba'i gnas so zhes bya ba smos te/_dpral ba bde ba chen po'i gnas nas sprul pa'i ming can gyi bar du skyes bu tha mal pa rnams la gnas pa'i zla ba'i
[\[67b.5\]]rgyun gyis ye shes myong ba med pa gang yin pa de srid pa'am/_thabs sam snying rje zhes brjod do/_/mya ngan las 'das pa dang chos mthun pas mya ngan las 'das pa ste/_de yang rdo rje nor bu'i mgrin pa las zhes bya ba gsang ba'i rdo rje'i mgrin pa las so/_/thig le bzhi rnams 'pho ba'o/_/zhes bya ba ni zla ba'i
[\[67b.6\]]rgyun 'byung ba'i gnas gang yin pa der gnas shing zag par byas zhes bya ba'i don to/_/rab tu mi gnas pa zhes pa ni/_'khor ba dang mya ngan las 'das pa'i bshad ma thag pa'i chos gnyis la mi gnas pa ste/_de yang dpral bar mi gnas pa ni 'khor ba'i skyon yongs su shes par bya ba'i phyir yin la/_de nas
[\[67b.7\]]gang rdo rje nor bu'i mtha' la thug pa'i byang chub kyi sems de phyir mi 'pho ba ste/_skyon dang bcas pa'i mya ngan las 'das pa yongs su shes par bya ba'i phyir ro/_/de bas na bcom ldan 'das zhes bya ba ni/_sangs rgyas rin po che'i ga btson gnas pa'i byang chub kyi snying po yin la/_gang yang de lta bu'i bcom ldan 'das
[\[68a\]]
[\[68a.1\]]kyis/_'khor ba'i skyon thams cad 'joms shing /_bde ba chen po bskyed pa yin te/_de nyid 'jig rten las 'das pa'i dbang yin no/_/de bzhin du 'byung 'jug dang bral bas 'khor ba'i skyon 'joms shing bde ba chen po'i 'bras bu ster ba rgyud gzhan las kyang gsungs te/_de bzhin du
[\[68a.2\]]yang zhes bya ba ni rgyud gzhan ston par byed pa'i tshig go_/thog ma tha ma zhi ba dang /_/zhes pa ni/_thog ma ni dpral ba la sogs pa'o/_/tha ma ni rtse mo la sogs pa'o/_/dngos dang dngos med zad ces pa ni/_gong du brjod pa nyid dam/_yang na thog ma dang tha mar rtogs pa ste zad pa'o/_/de gang
[\[68a.3\]]gis zad pa ni gtso bo ste/_khams gsum gyi mnga' bdag go/_/de nyid ni stong pa nyid dang snying rje dbyer med pa zhes kyang bya ste/_gong du brjod pa'i tshul gnyis ka la'o/_/byang chub sems zhes brjod pa yin/_/zhes bya ba ni/_kun rdzob byang chub kyi sems dang /_/don dam pa byang chub kyi sems dag gnyis
[\[68a.4\]]ka dbyer med pa'i byang chub kyi sems zhes bya bar khong du chud par bya'o zhes bcom ldan 'das kyis gsungs so zhes bya ba ni/_dpal gsang ba 'dus pa las bcom ldan 'das kyis gsungs pa de bas na zhes bya'o/_/rgyud de nyid kyi don dgrol bar bya ba'i phyir/_thog ma tha ma zhes bya ba ni gong du bshad ba'o/_/
[\[68a.5\]]skye ba dang 'jig pa dang bral ba'o zhes bya ba la thog mar skye ba yin la tha ma 'jig pa yin te/_de bcom ldan 'das 'di la bral zhing mi mnga' zhes bya ba'i don to/_/zhi ba ni zhes bya ba ni thog ma tha ma'i ming can gang yin pa de ni zhi ba'o/_/de gang yin zhe na/_bshad pa dbang po 'gyur ba dang bral ba'o zhes bya ba ste/_
[\[68a.6\]]thog ma tha ma zhi ba de'i stobs kyis mig la sogs pa'i dbang po rnams yul las mi 'bros pa'am/_yang na dbang po'i 'gyur ba'i rlung ngam byang chub kyi sems la bya na/_de'i phyir mi rgyu zhing 'dzag pa med pa la bral ba zhes bya'o/_/dngos dang dngos med zad pa ni/_/zhes pa ni/_dngos por rtog pa dang dngos po
[\[68a.7\]]med par rtog ba dang bral ba zad pa zhes brjod do/_/gang rtag chad dang rnam par bral ba'o zhes pa ni/_de nyid de'i dngos po ni/_rtag par lta ba yin zhing /_dngos po med pa ni chad par lta ba ste/_de dang bral ba'o/_/de ltar brjod ba des ni yan lag drug gi dang po so sor sdud pa zhes bya ba bstan pa yin la/_gang
[\[68b\]]
[\[68b.1\]]so sor sdud pa de yang rtog pa'i dra bas dben pa nyid la 'dod do/_/gang la rtog pa'i dra ba mi mnga' ba de la/_gtso bo ni khams gsum gyi mnga' bdag go zhes bya ba ste/_khams gsum gyi spyod pa las 'das pa zhes bya ba'i don to/_/stong pa nyid snying rje dbyer med pa ni gshegs kyang rung ste/_zhes pa ni/_gong
[\[68b.2\]]gi so sor sdud pa'i 'bras bu bstan pa yin te/_de yang so sor sdud pa chen pos bsdus pa las/_byang chub kyi sems byung ba rdo rje ste nor bu'i mgrin pa la gnas pa ma zag pa la stong pa nyid yin zhing dgongs so/_/dpral ba srid pa'i gnas ni snying rje'o/_/zhes bya ba ni/_dpral ba na snying rje byang chub kyi sems
[\[68b.3\]]kyi zla ba cha shas bcu drug pa'i gnas yin zhes bya ba'o/_/'di nyid kyi dbus su zhes pa ni dpral ba dang nor bu'i dbus su'o/_/gang zhig rnam par gnas pa ni zhes pa ni/_stong pa nyid kyis bskyed pa'i byang chub sems gang zhig rnam par gnas pa'o/_/lhan cig skyes pa'i zhes pa ni/_chos rnams kyis de
[\[68b.4\]]bzhin nyid gzod ma nas gnas pa/_dus gsum gyi de bzhin gshegs pa rnams byon yang rung /_gshegs kyang rung /_mi 'gyur ba gnas pa gang yin pa de 'jig rten gyi kun rdzob kyi lhan cig skyes pa yin la/_de dag nyan bde ba mi 'dzag pa'i ye shes chen po 'dis rtogs shing khong du chud pa yin gyi/_gzhan
[\[68b.5\]]du ni ma yin zhes bya ba'i don to/_/'bras bu'i ming rgyu la btags pa yin no/_/gong du bstan pa'i lhan cig skyes pa'i bde ba chen po gang yin pa de 'jig rten pa'i kun rdzob kyi byang chub kyi sems 'dzag pa med pas bsgrub par bya ba yin la/_'dzag pa med pa gang yin pa de ni bzhi pa ste/_'jig rten las 'das
[\[68b.6\]]pa'i dbang zhes kyang brjod par bya ba yin no/_/de nyid bum pa dang gsang ba dang /_shes rab ye shes kyi mthar sbyin par byas la/_gsum pa shes rab ye shes la sogs pa la bzhi par ma gsungs kyi/_bzhi pa ni grangs kho na yin pa'i lung bstan par bya ba'i ched du/_de ni mkha' 'gro ma rdo rje gur zhes bya ba
[\[68b.7\]]smos te/_de ni zhes bya ba ni/_bzhi pa de ni zhes bya ba'o/_/mkha' 'gro ma zhes bya ba ni/_nam mkha' lta bu'i ting nge 'dzin bstan pa'o/_/rdo rje gur zhes pa ni mi phyed pa'i gnas te rdo rje'i gnas rnam par rtog pa'i dra ba thams cad bsal ba la bya'o/_/de ni he badzra'i bshad pa'i rgyud du bstan to/_/dang po la ni
[\[69a\]]
[\[69a.1\]]bum pa'i dbang /_/gnyis pa gsang ba zhes su brjod/_/shes rab ye shes gsum pa ste/_/zhes bya ba ni 'jig rten pa'i dbang bstan la/_de yang gsum pa man chad 'jig rten par nges shing /_de las tha dad par gyur pa'i 'jig rten las 'das pa'i dbang ni/_ji bzhin de bzhin
[\[69a.2\]]gshegs pa min/_/zhes gsungs so/_/de bzhin gshegs pa zhes pa'i nges pa yang /_ji ltar byon pa de ltar gshegs pa'am/_/ji ltar gsungs pa de ltar mdzad pa ste/_/bden par smra zhing tshig mi 'gyur/_/ji skad smras pa de bzhin byed/_/ces gsungs pa yin la/_skabs 'dir de bzhin
[\[69a.3\]]gshegs pa zhes bya ba byang chub sems la brjod do/_/de yang ji ltar phyi rol de ltar nang /_/zhes gsungs pa yin la/_de ni gsum pa la yod pa ma yin te/_de bas na de bzhin gshegs pa zhes bya ba gsum pa yin par ma gsungs so/_/gzhan yang bzhi pa ni byang chub sems ji ltar 'ongs pa de ltar 'gro
[\[69a.4\]]ste/_de la de bzhin gshegs pa zhes gsungs so/_/gang yang de ni/_ji skad smras pa de bzhin byed/_/ces kyang bya ste/_bla mas lung phog pa'i dus su ji skad du/_/khyod kyis 'dod la chags bral bar/_/nam du yang ni mi bya'o/_/'dod chags bral ba lta bu yi/_/khams gsum na ni rig gzhan med/_/
[\[69a.5\]]ces bsgo ba ni/_shugs kyis dang du blangs pa yin pas/_ji skad du smras pa yin no/_/rjes su gsungs shing byang chub kyi sems ji ltar 'dzag pa de ltar gyen du gtong bas na de bzhin byed pa yin no/_/ji ltar brjod pa'i rim pas gsum pa la mi 'dzag pa'i bde ba med par nges zhes gsungs so zhes bya ba ni/_de
[\[69a.6\]]bzhin gshegs pa'i rgyud gzhan las kyang /_de skad gsungs pa'i phyir ro/_/de bzhin du yang zhes pa ni/_gzhan yang rgyud kyi khungs ston par byed pa'o/_/de gang yin zhe na/_rtsa ba'i rgyud las zhes gsungs te/_rtsa ba'i rgyud ces bya ba ni mchog gi dang po'i rtsa ba'i rgyud las so/_/ji skad gsungs she na/_
[\[69a.7\]]las kyi phyag rgya dag dang ni/_/brtags pa'i phyag rgya ye shes spangs/_/mchog tu mi 'gyur sbyor ba yis/_/phyag rgya chen po nges bstan bya/_/zhes gsungs so zhes bya ba ni las kyi phyag rgya ni 'pho ba 'khrid par byed pa'i phyir ro/_/ye shes kyi phyag rgya ni kun du rtogs pa'i bdag nyid yin la kun du rtogs pa
[\[69b\]]
[\[69b.1\]]yin pas de bzhin nyid la reg pa med do/_/de bas na de nyid spang bar gsungs so/_/de bas na las dang /_ye shes las tha dad par gyur pa'i phyag rgya chen mo ni/_/mchog tu mi 'gyur sbyor ba yis/_/zhes bya ba gsungs te/_mchog tu mi 'gyur ba ni byang chub kyi sems yin la/_gang yang de mi
[\[69b.2\]]'gyur bar byed pa ni yul la rab tu rgyug par byed pa'i rnam par shes pa'i rta rlung rab tu gzung bar bstan to/_/rlung gang yin pa de 'dzin pa la/_ji lta ba'i ting nge 'dzin las gzhan pa gzung bar ma gsungs so/_/de bas na ji lta ba'i ting nge 'dzin la mchog tu mi 'gyur ba'i sbyor ba zhes bstan te/_mi 'gyur
[\[69b.3\]]bar byed pa'i phyir ro/_/de la gdong phyag rgya chen mo zhes bya ba rnam pa kun gyi mchog dang ldan pa'i bde ba/_'jig rten pa'i dper bya ba las 'das pa/_kha na ma tho ba med pa/_rmad du byung ba'i bde ba/_bdag dang gzhan gyi don gyi rgyur gyur pa gang yin pa de la/_phyag rgya chen mo nges bstan bya/_/zhes de
[\[69b.4\]]bzhin gshegs pas gsungs so zhes sbyar ro/_/de ltar brjod pa'i rim pas/_sangs rgyas rnams kyi bka' 'di ni/_/thog ma bar dang mthar dge ba/_/'das pa'i sangs rgyas rnams kyis gsungs/_/ma 'ongs rnams kyang gsung 'gyur la/_/da ltar byung ba'i rdzogs sangs rgyas/_/yang dang
[\[69b.5\]]yang du gsungs pa gang /_/zhes de bzhin gshegs pas gsungs pas de bas na/_phyug bdag tshangs pa dang zhi ba la sogs pas bstan pa las khyad par du 'phags par bstan pa ni/_'das pa dang /_ma byon pa dang /_da ltar bzhugs pa'i sangs rgyas rnams kyis/_/gang zhig thog ma dang /_bar
[\[69b.6\]]dang /_tha mar dge ba gang yin pa de sangs rgyas rnams kyis gsungs pa yin par shes par bya'o zhes gsungs so/_/de skad ces gsungs pa de bas na dbang phyug la sogs pa bsad pas grol bar ston pa de ni shin tu yang mchog ma yin la/_de las gzhan pa'i rnal 'byor pa sangs rgyas pa'i ming gis
[\[69b.7\]]bsdus pa gang dag bdag nyid rdo rje sems dpa' ma yin la/_de'i nga rgyal byas pas de'i rang bzhin du 'gyur bar ston pa dang /_mi mo la shes rab kyi ming du btags nas de la snyoms par zhugs pa tsam gyis thar pa thob par ston pa de dag ni yang dag pa'i lam ston pa ma yin par shes par bya'o/_/phyag rgya
[\[70a\]]
[\[70a.1\]]chen po gang yin pa de ni 'jig rten pa'i zag pa dang bcas pas mi thob pa de bas/_rtog pa thams cad spangs pa/_yid nang du chud pas bsgom par bya ba nges pa'o/_/'jig rten las 'das pa'i dbang bcu gcig pa'o zhes bya ba ni/_'jig rten ba dang mi mthun pa'i bde ba dang spyod pa
[\[70a.2\]]ston pas 'jig rten las 'das pa'o/_/'jig rten pa'i dbang bcu'i rjes la ston pas bcu gcig pa'o/_/de ltar 'jig rten pa dang 'jig rten las 'das pa'i dbang la legs par bstan nas/_da ni zas dang btung ba la sogs pa'i spyod lam gyi rnal 'byor gong du bstan pa rnams rgyas par bya ba'i phyir ro/_/_
[\[70a.3\]]yi ge oM gyis spyad par bya'o zhes bya ba la sogs pa smos te/_de la lag pa g.yon pa zla ba'i cha yin pas rnal 'byor pa'i lag pa g.yon pa'i mthil du oM dkar po yongs su gyur pa las zla ba'i dkyil 'khor dang /_de'i steng du oM de nyid yongs su gyur pa las 'khor lo rtsibs brgyad pa dkar po
[\[70a.4\]]bsams la/_de las 'od zer byung nas gtsang ma'i gnas zhes bya ba nas/_sku'i rdo rje rnam par snang mdzad kyi cha lugs 'dzin pa dpag tu med pa spyan drangs la/_de rnams kyis bza' ba la sogs pa byin gyis rlob cing mi gtsang ba'i skyon gyi dri ma bsal te/_byang chub kyi sems kyi bdud rtsi'i rang bzhin du mdzad
[\[70a.5\]]par bsam mo/_/yi ge AHsa spel bar bya'o zhes pa ni/_lag pa g.yas pa nyi ma'i cha yin pas/_rnal 'byor pa'i lag pa g.yas pa'i mthil du AHdmar po yongs su gyur pa las nyi ma'i dkyil 'khor dang /_de'i steng du AHde nyid yongs su gyur pa las pad+ma dmar po 'dab ma brgyad pa bsams
[\[70a.6\]]la/_de las 'od zer byung bas sngon bzhin du gtsang ma'i gnas nas gsung gi rdo rje 'od dpag med kyi cha lugs 'dzin pa dpag tu med pa spyan drangs la/_de rnams kyis bza' ba la sogs pa rnams mang bar byin gyis rlob par mdzad cing /_bdud rtsi chags pa'i ro dang ldan par rtogs shing khong du chud par
[\[70a.7\]]mdzad par bsam mo/_/yi ge hUM gis sbar bar bya'o zhes pa ni thal mo gnyis kha sbub pa sgra gcan gyi cha yin pas/_lag pa gnyis kyi mthil du hUM nag po yongs su gyur pa las/_sgra gcan gyi 'khor dang /_de'i steng du hUM de nyid yongs su gyur pa las rdo rje nag po rtse lnga pa bsams la/_de las 'od zer byung bas/_
[\[70b\]]
[\[70b.1\]]yang gtsang ma'i gnas nas thugs kyi rdo rje mi bskyod pa'i cha lugs 'dzin pa dpag tu med pa spyan drangs la/_de rnams kyis kyang bza' ba la sogs pa rnams 'bar zhing gcig tu 'dres par byin gyis rlob par bsam mo/_/yi ge hos bdud rtsir bya'o zhes pa ni/_nam mkha' lding gi phyag rgya rdo rje sems dpa'i rang
[\[70b.2\]]bzhin yin pas/_nam mkha' lding gi phyag rgya la ho ljang gu yongs su gyur pa las/_kha dog thams cad pa'i dkyil 'khor zlum po dang /_de'i steng du ho de nyid yongs su gyur pa las/_rdo rje dang dril bu bsams la/_de las 'od byung bas yang gtsang ma'i gnas nas ye shes kyi dpal rdo rje sems
[\[70b.3\]]dpa'i cha lugs 'dzin pa dpag tu med pa spyan drangs la/_de rnams kyis yang bza' ba la sogs pa bdud rtsi'i rang bzhin du byin gyis rlob par mdzad par bsam mo/_/yi ge haM gis spyan drang par bya'o zhes pa ni/_mthe'u chung gnyis mdud par byas pa 'gugs pa'i cha yin pas 'jig rten gsum las rnam par
[\[70b.4\]]rgyal ba'i phyag rgya la/_haM bsam zhing de yongs su gyur pa las pad+ma dang nyi ma'i dkyil 'khor gyi steng du/_yi ge haM ngam hUM yongs su gyur pa las/_rdo rje nag po rtse lnga pa las/_'od zer byung bas mgron gang yin pa spyan drang bar bsam mo/_/yi ge k+Shas gshegs su gsol lo zhes bya ba ni/_k+Sha ni zad cing
[\[70b.5\]]mthar gtugs pa zhes bya ba'i don yin pas/_lag pa g.yon gyi rgyab kyis gshegs su gsol ba'i brda zhes bya ba'i don to/_/de bas na g.yon gyis sbyang bar bya zhes bya ba nas/_lag pa g.yon gyis ni gshegs su gsol lo zhes bya ba yan chad kyi don yin no/_/chang la zla ba zhu ba lta bu'i gzugs su
[\[70b.6\]]bsgoms la zhes pa la chang gis mtshon pa tsam yin gyi/_gang dang gang bza' zhing 'thung ba de dang de'i byang chub sems kyi bdud rtsir bsam zhes bya ba'i don to/_/de nas lag pa g.yon gyi ming med kyis zhes bya ba ni g.yon gyi srin lag gis so/_/chang gi thigs pa blangs la zhes bya ba ni mtshon pa tsam mo/_/_
[\[70b.7\]]gang dang gang za zhing 'thung ba de shes rab stong pa nyid mtshon par byed pa'i gru gsum pa yid kyis bsams la mngon du bya'o zhes bya'o/_/de'i dbus su thig le'i gzugs zlum po bya'o zhes pa ni mtshon par byed pa yin te/_de ltar bstan pa'i rim pas dus gsum na bzhugs pa'i rdo rje 'chang rnams stong pa
[\[71a\]]
[\[71a.1\]]dang snying rje dbyer mi byed pa la bzhugs pa ston pa yin la/_de yang phyi dang nang dang gzhan kun las grub par gnas so zhes bya ba yang yin no/_/me long gi gzugs brnyan dang mtshungs par dkyil 'khor gyi 'khor lo bsams la zhes bya ba ni/_gang yang rung ba'i dkyil 'khor gyi lha
[\[71a.2\]]rnams gzung 'dzin dang bral zhing rnam par rtog pa'i dri ma mtha' dag spangs pa'i rang bzhin du bsam zhes bya ba'i don to/_/de yang e dang waM gyi dbus na bzhugs par bsams la/_ngo bo nyid kyis 'khor ba'i dri ma dang bral zhing dben pas na waM zhes smos so/_/tshim par bya ba ni zhes pa ni rnal 'byor pa bdag gis
[\[71a.3\]]rtogs pas rdo rje 'chang de rnams tshim zhing dgyes pa lta bur bsam par bya'o/_/tshim byed kyi sngags rnams bstan pa/_oM AHhUM ho/_zhes bya ba yin la/_de nyid sku gsung thugs ye shes kyi rdo rje'i rig sngags yin pas/_sku gsung thugs ye shes kyi lha rnams la mchod pa'i sngags kyi tshig de
[\[71a.4\]]rnams kyis so/_/de nas de'i rjes la a A/_i I/_r-i r-I/_u U/_l-i l-I/_zhes pa'i sngags rnams nam mkha' dang mnyam pa'i bar brjod par bya ba'i phyir/_rlung dang me dang /_chu dang sa yis yongs su bsdus pa'i chos can te/_rnam par shes pa nam mkha'i khams kyi rigs zhes bya ba la sogs
[\[71a.5\]]pa/_phung po lnga'i chos can dang /_nam mkha'i khams la sogs pa'i khams lnga ste/_de rnams la mchod par bya ba'i sngags kyi tshig rnams yin no zhes bya ba'i don to/_/gzhan yang /_a A/_e ai/_ar Ar/_o au/_al Al/_aM A/_zhes pa'i 'phel pa'i yi ge rnams kyis
[\[71a.6\]]mig la sogs pa'i dbang po drug dang /_gzugs la sogs pa'i yul drug ste/_thabs dang shes rab kyi dngos po rnams mchod par byed pa'i sngags kyi tshig rnams yin no zhes bya'o/_/gzhan yang /_ha hA/_ya yA/_ra rA/_wa wA/_la lA/_zhes pa rnams yang na na'i rkyen bsgyur ba'i yi ge rnams
[\[71a.7\]]kyis thabs dang shes rab kyi rigs can gyi sku khro bo khro mo bcu'o/_/zhe sdang rdo rje la sogs pa'i rang bzhin las kyi dbang po dang las kyi dbang po'i bya bar gyur pa rnams mchod pa'i sngags so/_/gzhan yang /_ka kA/_kha khA/_ga gA/_g+ha g+hA/_nga ngA/_tsa tsA/_tsha tshA/_dza dzA/_dz+ha dz+hA/_nya nyA/_Ta TA/_Tha ThA/
[\[71b\]]
[\[71b.1\]]Da DA/_d+ha d+hA/_Na NA/_ta tA/_tha thA/_da dA/_d+ha d+hA/_na nA/_pa pA/_pha phA/_ba bA/_b+ha b+hA/_ma mA/_sa sA/_ha hA/_Sha ShA/_sha shA/_Th+ka/_Th+kA/_ha hA/_ya yA/_ra rA/_wa wA/_la lA/_k+Sha k+ShA/_zhes bya ba rnams ni rdo rje ka zhes bya ba la sogs pa'i rgyud ston par byed pa'i rjod byed kyi sngags
[\[71b.2\]]kyi tshig sum cu rtsa drug ste/_thabs dang shes rab kyi rigs sum cu rtsa drug ces bya ba/_rnal 'byor dang rnal 'byor ma'i rgyud du gtogs pa thams cad kyi lha'i rigs mchod par byed pa'i sngags tshig gi cho ga'o zhes bya ba'i don to/_/de yang gsal byed gcig dang ldan pa ni thabs mtshon par byed pa'o/_/gong du
[\[71b.3\]]gsal byed nyid dang ldan par byed pa ni shes rab mtshon par byed pa'o/_/de bzhin du thung ngu thams cad ni thabs yin la/_ring po thams cad ni shes rab yin no/_/de bzhin du A li ni thabs kA li ni shes rab/_thig le ni thabs/_tsheg drag na shes rab/_ces rtsa ba'i rgyud chen po las gsungs pa yin
[\[71b.4\]]la/_gzhan du yang ci rigs par sbyar ro/_/rkang gnyis gtso bos dang po'i sangs rgyas rgyud chen gsungs/_/gnod sbyin sde dpon gyis kyang de yi 'grel pa mdzad par gyur/_/thugs rje mnga' ba'i rkang gnyis gtso bos lung bstan pas/_/de rjes 'jam pa'i dbyangs kyis bsdus pa'i rgyud 'di bstan/_/'gro rnams
[\[71b.5\]]ngo mtshar bskyed phyir spyan ras gzigs dbang gis/_/'jam pa'i dbyangs dang sgrol ma'i sras su 'gyur zhes bsgrags/_/des kyang sngon gyi dam bcas bshol ba mi mnga' bas/_/bsdus rgyud me tog phreng 'grel dri ma med 'di mdzad/_/rab 'byed dbang gi 'grel pa rdo rje'i tshig_/legs par 'byed byed
[\[71b.6\]]bdag brtsams dge ba gang /_/chu bo'i rgyun ltar rab 'bab dge ba des/_/chos 'byung dri med grong khyer mchog thob shog/_//dbang gi rab tu byed pa'i 'grel pa/_rdo rje'i tshig 'byed pa zhes bya ba/_dge slong mkhas pa chen po dA ri ka pas mdzad pa/_bod kyi lo tsA ba dge slong shes rab grags
[\[71b.7\]]pas bla ma las mnyan nas bsgyur pa rdzogs so//_/[{D1356}]@##/_/rgya gar skad du/_shrI kA la tsakra tsa tur aM ga sAng+ha no pi kA nA ma/_bod skad du/_dpal dus kyi 'khor lo'i sgrub pa'i thabs yan lag bzhi pa zhes bya ba/_'phags pa 'jam dpal la phyag 'tshal lo/_/'phags pa spyan ras
[\[72a\]]
[\[72a.1\]]gzigs dbang phyug la phyag 'tshal lo/_/mchog gi snying rje dag gis ni/_/'khor ba mi bzad sdug bsngal las/_/gdon phyir ye shes lam la ni/_/ston pa khyod ni nyid kyis bzhugs/_/khyod ni rgan yang gzhon nu ma/_/rgyal ba mtha' dag gi ni sras/_/dang po sangs
[\[72a.2\]]rgyas kyi dang po/_/bud med sbyor la tshangs par spyod/_/mchog gi snying rje dag gis ni/_/'jig rten gnyen ni gshin rje'i dgra/_/khyod ni kho na'i rdo rje nyid/_/srid pa yis ni 'jigs sel ba/_/khyod ni rtag tu bdud kyi bdud/_/srid pa las ni rnam grol khyod/_/'gro ba smin pa'i don du ni/_/'jug pa yi ni
[\[72a.3\]]gshin rje khyod/_/thub pa yis ni rigs 'dud pa/_/bram ze'i rigs kyi nyi ma bdag_/zhabs kyi pad+ma la btud pa/_/sems can rnams ni grol don du/_/dus kyi 'khor lo mtha' dag ni/_/sa yi steng du gsal byed pa/_/snyigs ma can gyi rigs ni khyod/_/sa yi bdag pos phyag byas pa/_/ka lnga pa ru dpal
[\[72a.4\]]grags pa/_/khyod kyi zhabs kyi pad+ma la/_/lag pa'i thal mo sbyar nas su/_/yan lag mchog la bzhag nas su/_/spyi bo yis ni phyag 'tshal nas/_/mtha' dag ma tshang med pa yi/_/sgrub pa'i thabs ni bshad par bya/_/skyed mos tshal dang ri brags dang /_/rgyal ba dam pa yi ni gnas/_/khang stong
[\[72a.5\]]lha yi gnas dang ni/_/grub pa'i gnas dang dur khrod dang /_/mtsho yi gnas dang gab pa'i sa/_/gang du yid ni dga' bar ni/_/de ru bsgrub pa bya ba ru/_/'gyur ro mi yi bdag po kye/_/zab cing rgya che ba yi sems/_/bla ma'i nges pa la dga' zhing /_/gtong ba'i sems dang yon tan shes/_/thar pa 'dod
[\[72a.6\]]cing rgyud la dad/_/sems ni g.yo ba med pa dang /_/de nyid rnyed pa dang gsang zhing /_/gdug pa rnams kyi tshogs bral ba/_/dpal ldan dus 'khor dkyil 'khor du/_/dbang bskur rim pa bzhin thob gang /_/'jam pa nyid kyis mal cha'am/_/stan bde ba la 'dug par bya/_/maN+Dal skyang nul mdzes
[\[72a.7\]]byas nas/_/rdzas bcur ldan pa'i mchod pa bshams/_/phyag rgya bzang po'i rjes phye ba'i/_/dag pa rnam gsum dran par bya/_/rdo rje gsum gyi sa phyogs su/_/dang po kho nar chos skyong ba/_/gtor ma dag ni sbyin par bya/_/phyi nas rdo rje bzhi yis ni/_/phyogs dang mtshams su song ba ni/_/bdud
[\[72b\]]
[\[72b.1\]]kyi tshogs rnams nges par bsreg_/dpal gyi rdo rje'i sa phyogs na/_/gnas pa yi ni bdud kyi tshogs/_/ma lus par ni nges par bsreg_/phyi nas 'khor lo rtsibs bcu la/_/phyogs dang mtshams su song ba yi/_/khro bo'i tshogs ni bsgom par bya/_/sa yi mtshams kyi mthar thug par/_/ring po ru ni
[\[72b.2\]]mthong gi par/_/rdo rje gsum gyi ra ba gsum/_/sa yi 'khor bar song ba ni/_/sa 'og gnas dang nam mkhar ro/_/rdo rje khang par brtsegs par ni/_/dbus su 'dab skyes nyi ma'i khru/_/lte ba dang ni gdan la ni/_/dus dang lag pa'i khrur gyur pa/_/de yi steng du bdag nyid ni/_/dri ma dang ni bral ba
[\[72b.3\]]nyid/_/'khor lo'i dbus su khro dbang po/_/phyag ni rgyal ba gnyis lhag pa/_/dus kyi zhal te rdo rje shugs/_/rnal 'byor ma yis bsgom par bya'o/_/dang po snying ga'i zla dbus su/_/phyogs bcu ru ni sna tshogs la/_/de kho na yi 'od zer bsgom/_/kha la sogs pa dag byas te/_/slar la yang
[\[72b.4\]]ni nam mkha' ru/_/'od zer spros pas rgyal ba dgug_/mchod pa sna tshogs byas nas su/_/srid pa'i sdig pa mang po ni/_/bsags pa de ni bshags par bya/_/gsum la skyabs su 'gro ba dang /_/lus dang ngag dag sems dag pas/_/sgrub pa po yis bya ba yin/_/rdzogs sangs rgyas dang byang chub
[\[72b.5\]]sems/_/'phags pa'i dge 'dun gang mdzad pa'i/_/dge ba rnam pa mang po yi/_/ma lus de la rjes yi rang /_/nyon mongs pa dang bral ba yi/_/byang chub spyod pa rjes su gnas/_/sangs rgyas chos dang dge 'dun te/_/srid pa yi ni 'jigs sel ba/_/byang chub thar par skyabs su mchi'o/_/rdzogs
[\[72b.6\]]sangs rgyas su bdag gyur cig_/ces pa'i smon lam 'debs pa yi/_/'di ni sems can don gyi phyir/_/'gro ba ma lus 'di dag ni/_/dngos po'i ngo bo'i rang bzhin no/_/dngos dang bral ba stong pa'o/_/de phyir sangs rgyas byang chub med/_/gzhan la phan pa'i snying rje yi/_/mtshan ma med par dam bcas
[\[72b.7\]]pa'i/_/de ltar mtha' dag shes byas te/_/sku gsung thugs kyi rdo rje ni/_/byang chub sems dpa' bsgom par bya/_/dpag tu med pa'i yon tan ldan/_/dkyil 'khor la ni dkyil 'khor gtso/_/dang por 'di ni sdom brtson gyis/_/chu yis me ni 'jig pa ni/_/lus kyi dbus su bya ba yin/_/phyis ni sa ni
[\[73a\]]
[\[73a.1\]]chu ru 'gyur/_/tshwa bzhin chu yi dbus su zhugs/_/rlung gis chu ni skams nas su/_/nam mkha' ru ni mi snang bar/_/myur du 'gro'o de nas ni/_/sems dang me ni mun pa'i mthar/_/yul dang rnam par bral ba ni/_/dbus kyis ru gzhag par bya/_/stong pa rlung dang me dang chu/_/sa dang rgya
[\[73a.2\]]mtsho ri pad+ma/_/zla ba nyi ma dang ni me/_/khang pa brtsegs ma kun nas ni/_/dri med 'od zer 'phro ba yi/_/rdo rje las ni skyes pa'i gur/_/de nang rdo rje'i sa gzhi la/_/sna tshogs nor bu'i 'od lta bu/_/dkyil 'khor la ni rnam 'phro ba/_/oM gyi ye shes las skyes pa/_/rgyal ba dam pa'i pad+ma la/_/zla ba nyi ma dag gi
[\[73a.3\]]gdan/_/nang du brgyad gnyis ka ba ni/_/rigs gtso yi ni rang bzhin te/_/rgyal pa'i longs spyod 'khor lo ni/_/rgyal po rig byed sgom rnams la/_/nor bu gser gyi rang bzhin gyi/_/rta babs dur khrod rnams kyis brgyan/_/a sogs ka sogs nyi ma zla/_/rigs kyi gtso dang lhan cig pa/_/me long lta bu la
[\[73a.4\]]sogs pa'ang /_/dri ma med pa'i 'od 'phro ba/_/'od zer lnga ni 'byed mdzad pa/_/dus kyi 'khor lo bsgom par bya/_/rdo rje'i rgyan dang ldan pa'i lus/_/rgyal ba yi ni phyag pad+ma/_/nyi ma'i dpung pa dus kyi zhal/_/mgrin gsum nyi ma yi ni spyan/_/zhal gdangs mche ba gtsigs pa yi/_/dpal ldan oM las
[\[73a.5\]]skyes pa'o/_/nor gyi pad+ma'i 'dab ma la/_/zla ba nyid ma me yi steng /_/drag po 'dod lha gnyis kyi ni/_/snying gar shin tu rol ba'i zhabs/_/rgyal ba'i dbang po g.yas brkyang zhabs/_/mchog gi zhabs kyi 'og tu ni/_/bdud ni dmar po g.yas kyis te/_/drag po dkar po g.yon gyis so/_/mgrin pa dbus dang
[\[73a.6\]]g.yon dang g.yas/_/dpung pa nyi ma zla ba'i mdog_/de bzhin du ni brgyad gsum gyi/_/g.yas pa dang ni g.yon pa yi/_/phrag pa sdo dang dmar po dang /_/ri bong 'dzin pa ltar dkar ba/_/g.yas dang g.yon du gnyis kyi zhabs/_/dpung pa rnams ni dkar min dang /_/nyi ma'i mdog dang zla ba'i mdog_/de bzhin
[\[73a.7\]]du ni brgyad gsum gyis/_/mtshon cha rnams dang lhan cig tu/_/lag pa rnams ni rim pa bzhin/_/sor mo la ni tshigs gsum gsum/_/ri bong can lag pad+ma la/_/kha dog lnga ni 'phro ba'o/_/nag po dkar po dmar po yi/_/rab mchog lag pa'i mthil du ni/_/mtshon cha'i tshogs ni yang dag gnas/_/rdo rje
[\[73b\]]
[\[73b.1\]]ral gri rtse gsum dang /_/srid pa gsum ni 'jigs pa yi/_/gri gug dang ni me yi ma mda'/_/de nas rdo rje lcags kyu nyid/_/sgra dang bcas pa'i cang te'u/_/tho ba dang ni 'khor lo nyid/_/mdung dang dbyug pa dgra sta nyid/_/rdo rje can gyi g.yas pa yi/_/nyi ma'i phyag gis pad+ma la'o/_/dril bu phub dang kha T+wAM ga/_
[\[73b.2\]]kha ni rnam par phye ba dang /_/khrag gis gang ba'i thod pa dang /_/gzhu dang zhags pa rin chen dang /_/pad+ma dang ni chu la spyod/_/me long dang ni lcags sgrog dang /_/tshangs pa rig byed gdong gis ni/_/mgo bo dang ni pad+ma ni/_/rgyal ba'i phyag ni g.yon pas 'dzin/_/dman pa'i gdong du byed pa yi/_/zhabs kyi
[\[73b.3\]]'og tu mnan pa ni/_/bdud dang drag po rang lha mo/_/rig byed zhal te gser lta bu/_/nor gyi phyag ni pad+ma yis/_/'khyud pa sna tshogs yum yin no/_/g.yas ni gri gug lcags kyu dang /_/'khrol ba yi ni cang te'u/_/bgrang phreng rim pa bzhin du'o/_/g.yon na nya phyis zhags pa dang /_/'dab ma brgya pa'i pad+ma
[\[73b.4\]]dang /_/nor bu bzang po de bzhin te/_/g.yon brkyang ba la nyi ma'i spyan/_/rgyal ba'i bdag po'i cod pan can/_/phyag rgya rnams kyis rgyas btab bo/_/phyogs kyi pad+mar sangs rgyas bzhi/_/nges pa kho nar spyan ni dgu/_/de yi spyan dang dus kyi phyag_/mtshams su sgrol ma sogs lha mo/_/gzhan yang slar yang 'di
[\[73b.5\]]dag gi_/mtshams brgyad du ni bum pa brgyad/_/nag po dmar po ser po dang /_/ri bong 'dzin pa dkar po ni/_/lha dang lha mo rnams kyi'o/_/nag po dmar po zla ba ni/_/gzhan yang phyogs bral du song ba/_/dmar po ser po nyi ma'i ste/_/rtsig pa'i phyogs mtshams song ba la/_/nam mkha'i snying po la sogs dang /_/
[\[73b.6\]]reg bya'i rdo rje ma la sogs/_/shar gyi g.yas dang g.yon pa dang /_/phyogs gzhan gyi ni pad+ma la/_/kun du bzang po de bzhin du/_/dpal ldan phyag na rdo rje dang /_/sgra yi rdo rje nyid dang ni/_/chos kyi dbyings ni rim pa bzhin/_/lkugs dang rengs dang rgyal can/_/rab stobs zhes pa 'di dag ni/_/sgo skyong shar la
[\[73b.7\]]sogs par ro/_/ri bong 'dzin pa'i pad+ma la/_/shes rab dang ni thabs byung ba/_/lha rnams dang ni lha mo rnams/_/phan tshun du ni 'khyud pa gnyis/_/rang gi lag pa chu skyes ni/_/rang rang mtshan ma rnams dang ldan/_/gang gi g.yas su mtshan ma gang /_/dang po yi ni lag pa la/_/de phyir phyag rgya dang bral ba'o/_/shes
[\[74a\]]
[\[74a.1\]]rab thabs kyi 'khor lo yis/_/mchog tu bde ba yi ni gnas/_/pad+ma rdo rje'i gdan la sogs/_/nag po rnams kyis ral gri gug_/gnas rnams 'jigs par byed pa dang /_/g.yas kyi lag na rtse gsum mo/_/g.yon na phub dang thod pa dang /_/kha T+wAM ga ni dkar po ni/_/lag pa'i mthil na
[\[74a.2\]]yod gyur te/_/dmar po rnams kyi de bzhin du/_/mda' dang rdo rje lcags kyu dang /_/sgra dang bcas pa'i cang te'u/_/g.yas kyi phyag na rim pa bzhin/_/g.yon ni gzhu dang zhags pa dang /_/nor bu dri ma med 'phro ba/_/ser po rnams kyi 'khor lo dbyug_/'jigs par byed pa'i rdo rje ni/_/g.yas kyi lag par
[\[74a.3\]]rim pa bzhin/_/g.yon na dpal ldan lu gu rgyud/_/dril bu'i sgra dang bcas par 'gyur/_/ri bong 'dzin pa dkar rnams kyi/_/g.yas na dpal gyi thob dang /_/mdung dang rtse gsum pa ni nyid/_/g.yon na pad+ma dkar po nyid/_/'dab ma brgyad dang bcas pa dang /_/me long dang ni bgrang phreng ngo /_/ljang gu
[\[74a.4\]]rnams kyi g.yas pa la/_/rdo rje gri gug dgra sta ni/_/rim pa bzhin du 'gyur ba yin/_/g.yon na dril bu thod pa dang /_/yon tan mtha' dag gi ni gter/_/ut+pal ni de bzhin nyid/_/so so'i yon tan dbang gis na/_/sngon po rnams kyis rig par bya/_/lha mo rnams ni de bzhin du/_/nag po dmar po dkar po
[\[74a.5\]]dang /_/gser ni zhun ma 'dra ba dang /_/shar gyi lha sogs lha mo'o/_/de ltar rdo rje can gyi yang /_/srid pa gsum ni ma lus pa/_/dkyil 'khor gyi ni rnam par gsungs/_/phyi dang lus dang gzhan la ni/_/spros pa'i rang bzhin med pa ni/_/dngos po'i skye ba yang dag gnas/_/de la rtag par mkha' rdo rje/_/
[\[74a.6\]]srid pa rnam pa gsum song ba/_/mi rtag par ni 'gro ba'o/_/'byung po'i tshogs ni rtag pa min/_/mig 'phrul dag ni ji bzhin no/_/rtag dang mi rtag par blta ba/_/de yang bems po'i blo can gyi/_/sems dag pa yi don gyi phyir/_/sgrub thabs nyid ni brjod par bya'o/_/kha las snying du song ba yi/_/bsgrub par
[\[74a.7\]]nus pa nyid ma yin/_/rdo rje can gyi sgrub pa'i thabs/_/sgrub pos bsgrub par bya ba gang /_/ma lus ba ni 'khrul ba'o/_/de phyir rgyal po rang gi sems/_/nyon mongs pa dang bral ba ni/_/dkyil 'khor nyid du bsgrub par bya/_/ho yig thog ma tha ma'i dbus/_/yang dag bde ba'i 'bras ster ba/_/sku gsung thugs
[\[74b\]]
[\[74b.1\]]kyi rdo rje ni/_/shes rab chags pas de zhu ba/_/ri bong can nyid lta bu ru/_/rdo rje can yang zhu mthong nas/_/lha mo rnams ni glu len byed/_/bcom ldan 'das ni rdo rje can/_/sum cu pa dang mi'i bla ma/_/sems can kun la bde mdzad pa/_/khyod kyis 'dod pa'i don gnyer ba/_/bdag cag rnams ni bsrung bar mdzad/_/
[\[74b.2\]]glu de rdo rje can son nas/_/srid pa gsum ni ma lus pa/_/mig 'phrul lta bu nyid du ni/_/gzigs nas bskyed pa ru mdzad de/_/'od zer dri ma med pa 'phro/_/mtshan ma bcas pa spro bar mdzad/_/rdo rje can ni rgyan dang ldan/_/rgyal ba'i bdag po'i cod pan can/_/shes rab kyis ni 'khyud pa nyid/_/rgyal po shes rab
[\[74b.3\]]thabs kyis te/_/slar la yang ni dkyil 'khor ba/_/ma lus pa rnams 'byung bar bya/_/sngon po'i 'od 'phro 'jigs pa'i gzugs/_/rab tu bzhad pa yi ni zhal/_/zla ba phyed pa'i mche gtsigs pa/_/sgra ni sgrogs pa me yi spyan/_/gnyis lhag pa yi rgyal ba'i phyag_/rig byed rgyal la zhabs gnyis pa/_/
[\[74b.4\]]shes rab thabs kyi yan lag can/_/mtshon cha rnams kyis yang dag mtshan/_/rdo rje shugs kyis gzhug par bya/_/rkang pa brgyad pa'i shing rta nas/_/rgyal ba'i dgra ni 'jigs byed de/_/ye shes 'khor lo'i rgyu du'o/_/mdun du ye shes de mthong nas/_/rnam pa bcu yi mchod pa dang /_/sngags rnams kun dang
[\[74b.5\]]bstod pa bya/_/lte bar lcags kyu yis btab nas/_/dri med pa yi 'od 'phro ba/_/ye shes 'khor lo'i dbang phyug nyid/_/rigs gtso zhes pa'i gdong can gyi/_/zhags pa de nyid rab tu bcing /_/mtshon cha rnams kyis 'jigs byas te/_/ma lus pa ni bsgrubs byas nas/_/slar la yang ni log nas ni/_/
[\[74b.6\]]rang gi 'khor lo bskor byas te/_/gzhug dang bcing dang dgyes pa dang /_/ro dag mnyam par byed pa ni/_/'gugs byed la sogs pa yis so/_/sems nyid rnal 'byor bskyed pa ni/_/nang gi pad+ma'i nyi stengs su/_/nam mkha' dang ni bcas pa'o/_/shar du 'du byed dang ni sa/_/lho ru tshor ba dang ni chu/_/byang du 'du
[\[74b.7\]]shes me ru 'gyur/_/nub tu gzugs ni gzhan nyid do/_/me ru rlung dang gzugs su 'gyur/_/bden bral me dang 'du shes gnyis/_/dbang ldan chu dang tshor ba gnyis/_/rlung du sa dang 'du byed ldan/_/sangs rgyas lha mo'i bar stong la/_/mtshan gyi phyogs su bdud rtsi'o/_/ro yis ba'i bum pa brgyad/_/_
[\[75a\]]
[\[75a.1\]]yang ni rim pa gzhan ma yin/_/steng du sna dang drir 'gyur te/_/lho ru mig dang gzugs dgod do/_/g.yon du lce dang ror 'gyur zhing /_/nub tu lus dang reg bya ni/_/de bzhin du ni 'gyur ba yin/_/lho yi sgo yi g.yon du ste/_/'og tu rna ba dang ni sgrar/_/rigs kyi dbang gis 'gyur ba yin/_/
[\[75a.2\]]shar gyi sgo yi byang du ste/_/nam mkha' ru ni yid gnyis dang /_/chos kyi khams su 'gyur ba yin/_/dang po thabs ni rnam pa drug_/dkyil 'khor gyi ni lhag pa'i lha/_/rigs kyi dbang gis 'gyur ba yin/_/phyi nas shes rab la sogs drug_/rang rang pad+ma'i gdan la ni/_/gsal ba nyid du 'gyur ba yin/_/shar
[\[75a.3\]]gyi sgo ru stobs po che/_/rab gtum ral gri 'dzin pa'o/_/de yi shes rab rengs byed ma/_/lho ru lkugs byed nga rgyal mar/_/gyur te nor sbyin gyi phyogs su/_/nga rgyal byed ma rmugs ma'o/_/rengs byed brtson 'grus dpag med pa/_/chu lha ru ni gnas gyur pa/_/sgo yi dbus na pad+mar gnas/_/lha rnams 'di dag
[\[75a.4\]]g.yon brkyang ste/_/rdo rje can gyi a thung du/_/ral gri can gyi e thung du/_/rin chen phyag rgya r-i nyid 'gyur/_/'od dpag med pa u thung ngu /_/'gyur te slar yang l-i yig ni/_/'di ni rnam par snang mdzad kyi/_/ring po'i dngos po'i dbye ba yis/_/dbyangs kyi tshogs ni ma lus pa/_/rigs drug rnams kyi
[\[75a.5\]]rim pas so/_/dpal yum gyi ni mi shigs brjod/_/a las skyes pa nam mkha'i khams/_/I r-I U l-I rim pa las/_/rlung dang me dang chu dang sa/_/thams cad 'byung ba ru ni 'gyur/_/rgyal ba dam pa'i bdag po dang /_/sna tshogs yum gyi bde don du/_/lus kyi dngos po phan tshun du/_/mi bskyod pa ni stong
[\[75a.6\]]pa'i khams/_/phyag gi pad+mar la gri can/_/spyan ma rnams kyi dngos po'o/_/rin chen bdag mo mA ma kI/_/gzhan yang pad+ma 'dzin pa dang /_/gos dkar mo ni lus kyi dngos/_/de bzhin 'khor lo can sgrol ma/_/rang bzhin yon tan dbang gis ni/_/thung dang ring ba'i dbyangs rnams kyis/_/aM ni kun du bzang
[\[75a.7\]]po la/_/gyur te lus kyi dbang gis na/_/phyag na rdo rje yi ni a/_/nam mkha'i snying po e thung du/_/gyur te gzhan yang de bzhin du/_/sa yi snying por ar ro ste/_/oM ni 'jig rten mgon po ste/_/de bzhin a la du gyur pa ste/_/de ni sgrib pa rnam sel lus/_/a ni chos kyi dbyings nyid du/_/de bzhin du ni nges par 'gyur/_/a
[\[75b\]]
[\[75b.1\]]las skyes pa sgra rdo rje/_/e las skyes pa reg rdo rje/_/ro yi rigs kyi gtso bo nyid/_/a las skyes pas lus dbye bas/_/o las skyes pa gzugs rdo rje/_/gyur te de bzhin mi bdag po/_/a las skyes pa dri rdo rje/_/dpal gyi bzang mo chos kyi dbyings/_/sgra yi rigs kyi gtso mo dang /_/phyag na rdo rje yi ni
[\[75b.2\]]gzugs/_/nam mkha'i snying po dri rdo rje/_/ro yi mchog gi rigs gtso dang /_/'jig rten mgon po yang ni zung /_/sa yi snying po gzugs rdo rje/_/reg bya sgrib pa rnam sel dag_/zung du yang ni 'gyur ba'o/_/de ltar rigs ni drug po dag_/rigs rnams yon tan dbang gis ni/_/yang dag par ni rig
[\[75b.3\]]par bya/_/ya la zung gi rim pa yis/_/stobs dang gnod mdzes ma ni zung /_/gsal ba nyid du 'gyur ba yin/_/ra wa lkugs dang nga rgyal ma/_/rigs kyi dbang gis 'gyur ba yin/_/wa dang ra ni 'di nyid las/_/nga rgyal byed pa lkugs byed ma/_/laM yang gnod mdzes brtson 'grus ma/_/rigs kyi
[\[75b.4\]]dbang gis 'gyur ba yin/_/shes rab thabs ni yan lag dngos/_/rigs kyi dbang gis 'gyur ba yin/_/gang zhig gang la khas phyogs pa'i/_/rdo rje 'chang dpal kun du bzang /_/rigs kyi dbang gis 'gyur ba yin/_/mi bskyod phyag na rdo rje dang /_/don yod grub pa mkha' snying po/_/dri med nor bu
[\[75b.5\]]byed pa dang /_/yang dag par nas snying po/_/'khor lo'i phyag dang sgrib sel ba/_/rigs kyi dbang gis 'gyur ba yin/_/'od dpag med dang 'jig rten mgon/_/rigs kyi dbang gis 'gyur ba yin/_/dpal gyi yum dang chos kyi dbyings/_/rdo rje dbyings dang sgra rdo rje/_/rigs kyi dbang gis 'gyur ba
[\[75b.6\]]yin/_/dpal gyi sgrol ma reg rdo rje/_/gos dkar mo yi rigs dbye bas/_/ro yi rdo rje ma nyid do/_/mA ma kI dang gzugs rdo rje/_/rigs kyi dbang gis 'gyur ba yin/_/spyan ma dri yi rdo rje ma/_/slar la yang ni stobs po che/_/don yod grub pa'i rigs las byung /_/rin chen phyag las lkugs pa nyid/_/rigs
[\[75b.7\]]kyi dbang gis 'gyur ba yin/_/'od dpag med dang rlom byed ma/_/rengs pa nyid dang rnam snang mdzad/_/rlung dang me dang chu sa las/_/brtson 'grus lag med lkugs ma dang /_/nga rgyal can ma rim pa bzhin/_/nges pa kho nar gsal ba ni/_/gnod ma ru ni rab tu grags/_/dkyil 'khor gyi ni nang dbus su/_/ston pa
[\[76a\]]
[\[76a.1\]]lha mo sogs bum pa/_/lhan cig rgyal ba yi ni sku/_/sangs rgyas la sogs chos kyi sku/_/sgra rdor la sogs byang chub sems/_/longs spyod rdzogs pa yi ni sku/_/khro bo rnams ni sprul pa'i sku/_/yon tan gyi ni dbang gis 'gyur/_/thugs kyi dkyil 'khor gnas pa yi/_/sems can
[\[76a.2\]]kun gyi don byed pa/_/sku yi rdo rje zung du 'gyur/_/rgyal ba'i sku dang lhan cig tu/_/sku rdzogs pa yi rgyu ru'o/_/gsung gi rdo rje chos kyi sku/_/zung du yang ni 'gyur ba yin/_/chos rnams ston par byed pa yi/_/sems dang longs spyod rdzogs pa yi/_/zung du yang ni 'gyur ba yin/_/sems can kun gyi don byed
[\[76a.3\]]pa'o/_/ye shes dang ni sprul pa'i sku/_/srog chags rnams la thar pa ster/_/zung du yang ni 'gyur ba yin/_/shes rab thabs kyi yan lag dngos/_/mthun dang mi mthun pa yi rigs/_/nyi zla a ka la sogs pa/_/srid pa rnam pa gsum song ba/_/ye shes rnam shes dbye ba ni/_/rnal 'byor pa yis rig
[\[76a.4\]]par bya/_/rdo rje gsum po swA hA ra ldan/_/spyi bo mgrin pa snying ga dang /_/lte ba gsang ba spyi bo ru/_/'di rnams kyis ni lus byin brlab/_/mchog gi rgyal ba'i bdag po ni/_/lha mo rnams kyis bkru bar bya/_/rdo rje phan tshun rdo rje nyid/_/cod pan du ni 'gyur ba yin/_/res 'ga' sangs rgyas lnga yis ni/_/gzugs
[\[76a.5\]]kyi steng du mi bskyod pa/_/g.yas pa ru ni pad mtshan gyi/_/rnam par snang mdzad nyid du 'gyur/_/rin chen lce yi pad+ma 'dzin/_/rab mchog nor bu byed pa ni/_/don yod grub pa'i dbu rgyan no/_/drug gi cod pan ral pa mdzod/_/yon tan gyi ni dbang gis 'gyur/_/lhag ma 'khor lo gzhan dag go/_/
[\[76a.6\]]stong pa nyid dang chos kyi dbyings/_/rigs gsum gyis ni dam tshig dang /_/ye shes mchod pa rjes chags dang /_/gsum la skyabs su 'gro ba yi/_/de yi rang bzhin bdag nyid ni/_/sgrub pa po yis mchod par bya/_/du ba la sogs bum pa rnams/_/snying ga chos kyi 'khor lo yi/_/rtsa brgyad
[\[76a.7\]]rnams kyis dag pa yin/_/rig ma rnams dang sangs rgyas rnams/_/spyi bo yi ni lhan cig skyes/_/rtsibs ni bcu drug pa ru grags/_/mgrin pa longs spyod 'khor lo yi/_/mi yi bdag po nyis 'gyur ni/_/byang chub sems sogs dag pa'o/_/lte ba sprul pa'i 'khor lo yi/_/nor bu gdengs
[\[76b\]]
[\[76b.1\]]can gyis bsgres pa'i/_/'jigs pa la sogs dag tu'o/_/lag pa rkang pa dag gi tshigs/_/stong pa drug dang me yi grangs/_/las kyi 'khor lo'i lha rnams dag_/klu dang gtum mo'i bcu drug rnams/_/sor mo rnams kyi tshigs kyi mtshams/_/bya ba'i 'khor lo dag par 'gyur/_/rdo rje
[\[76b.2\]]can dpal dus dag par/_/mi yi bdag por 'gyur ba ni/_/lo dang zla sogs dbye bas so/_/sems ni snang ba snang ba med/_/nyi ma so so'i dbang gis ni/_/sna tshogs yul ni rnam dag pa/_/du ba la sogs rlung dag pa/_/rang gi snying ga'i pad+ma ni/_/rtsa yi 'khor lor gnas pa'o/_/drag po chung ma
[\[76b.3\]]bcas mnan pa/_/nyon mongs la yi bdud bcom mo/_/khyab bdag zhabs kyi mthil gyis ni/_/bdud mnan bdud tshogs bcom pa'o/_/dung dang gaN+DI nor bu dang /_/ljon shing zhes pa de bzhin du/_/sku yi rdo rje la sogs bzhin/_/bum brgyad lus ni bdud rtsi brgyad/_/rgyal ba rnam par rgyal
[\[76b.4\]]bum pa/_/byang chub sems dang rdul bstan pa'o/_/'du byed don yod grub pa ste/_/tshor ba rin chen 'byung ldan dang /_/'du shes 'od dpag med pa'o/_/gzugs ni rnam par snang mdzad de/_/khu ba rkang dang khrag dang ni/_/dri chu dri chen rnam dag pa'i/_/khams drug rnam dag lha mo drug_/yul
[\[76b.5\]]dang yul can rnam dag pa/_/byang chub sems dpa' phyag rgyar bcas/_/khro bo lnga ni stobs lnga nyid/_/gzhan ni dbang po lnga yin no/_/rgan byad la sogs brgyad dang 'khor/_/pad+ma'i 'dab mar song ba rnams/_/nyi dus chu tshod rnam dag pa'o/_/bden bral la sogs zla bcu gnyis/_/pad+ma'i 'dab mar
[\[76b.6\]]song ba rnams/_/chu tshod kyi ni dbugs grangs tshad/_/klu dang gtum mo rnams gsang ba/_/mi yi bdag po nyis 'gyur ro/_/rtsa rnams kyi ni dag pa'o/_/de bzhin spyan ma la sogs pa/_/rang bzhin yon tan dbang gis ni/_/lus kyi bya ba dag pa'o/_/skra rnams grub pa ma lus pa/_/ba spu rnams
[\[76b.7\]]ni 'byung ba'i tshogs/_/sa yi steng na gnas rnams so/_/de nyid rnams ni gtso mtshon cha/_/rang bzhin yon tan dbang gis ni/_/khams rnams dag pa'i phyag rgya'o/_/rdo rje rnams ni nang phyag rgya/_/gtso bo yi ni snying du ni/_/zla steng yang dag gnas pa'o/_/rdo rje can dpal sna tshogs yum/_/srid
[\[77a\]]
[\[77a.1\]]pa rnam pa gsum song ba/_/dus gsum ye shes sbyar bas so/_/dpal dag pa las chos kyi sku/_/chos las longs spyod rdzogs skur 'gyur/_/longs spyod rdzogs las sprul pa'i skur/_/gyur te rgyal ba'i bdag por ni/_/sems can gyi ni don gyi phyir/_/bzhi pa gnas
[\[77a.2\]]ni nyal ba dang /_/slar la yang ni gzhan ma gnyis/_/lus kyi dbye bas sad pa'o/_/de ltar lus kyi dbye ba yis/_/srog chags rnams kyi lus la yid/_/rnam pa bzhi ni gnas pa yin/_/sprul pa longs spyod rnams la yid/_/lus dang dbang gi rjes byed pa'o/_/longs spyod rdzogs pa'i sems
[\[77a.3\]]lta ba/_/rigs kyi dbang gis gyur ba yin/_/chos kyi sku yi gnyid log pa/_/dag pa'i bde bar gyur pa ste/_/'di ni nyin dang mtshan dag gis/_/thig le gsum gyi grol ba'i mthar/_/de yis phyir ni mi 'dzag don/_/nyin dang mtshan gyi dus su ni/_/rnal 'byor pa yis bsgom par bya/_/g.yon
[\[77a.4\]]du srog ni rgyas 'gyur zhing /_/de bzhin g.yas su rdul ba dang /_/de ni g.yon brkyang gnas pa'o/_/gtum mo lte ba'i 'khor lo'o/_/dgu pa lag 'gro yis bsnun pa/_/rgan byad la sogs pa yi lha/_/snying po ha yi ye shes ni/_/skad cig ma ru snang ba ste/_/ye shes gzi brjid sad pa'o/_/
[\[77a.5\]]lte ba la ni rnam snang sogs/_/bsreg cing spyan ma mig la sogs/_/thams cad bsregs nas spyi bor gang /_/zla ba bzang las 'dzag pa ni/_/thig le de ni rdo rje can/_/shes rab chos 'byung la gnas pa/_/slar yang thig le nyid las ni/_/ma lus par ni spros pa dag_/sna tshogs pa yi rgyan
[\[77a.6\]]dang ldan/_/me long nang song lta bu'o/_/ye shes 'khor lo rab 'byung pa/_/'dod pa'i gzugs dang gzugs med par/_/srid pa rnam pa gsum zhe na/_/rim pa yis ni sbyangs nas su/_/phyi nang ye shes mchod pa ni/_/srid pa gsum ni ma lus pa/_/skad cig gcig gis dgug par bya/_/zla
[\[77a.7\]]nyi a dang ka la sogs/_/rnam pa gsum du 'gro 'ong ba/_/sku yi rdo rje sogs bzlas pa/_/so sor sdud pa la sogs drug_/gser ni btso ma'i 'dab ma la/_/sku dang gsung thugs sbyor ba yis/_/rdo rje pad+ma dga' la sogs/_/ro ni mnyam par 'gyur ba yi/_/rdo rje gsum ni bsgom par bya/_/
[\[77b\]]
[\[77b.1\]]shes rab pad+mar sems thig le/_/lhan cig skyes la bde dbang gis/_/mi shigs par ni bsgom par 'gyur/_/bsnyen pa bdud rtsi lnga la sogs/_/rigs kyi gtso mo bzhi yi ni/_/sngags kyi bzlas pa la sogs pa/_/so sor sdud pa la sogs 'gyur/_/rdo rje pad+ma las skyes pa'i/_/bdud rtsi
[\[77b.2\]]nye bar bskul ba'o/_/dga' ba la sogs rdo rje gsum/_/pad+ma ro ni mnyam song ba/_/bsgom pa bsgrub par 'gyur ba'o/_/shes rab sbyor ba mi 'dzag gang /_/sgrub pa chen po nyid 'gyur ro/_/phra mo yi ni sbyor bas so/_/dang po stong pa'i byang chub nyid/_/de nas thig le la 'dus pa/_/de
[\[77b.3\]]nas sku ni bskyed pa nyid/_/rab mchog ro yi rigs kyis ni/_/yi ge rnams ni dgod pa nyid/_/'di rnams thun mong bsnyen pa ste/_/rdo rje rnam pa bzhi dang ni/_/dbu ma yi ni sgrub pa'o/_/'di ru thabs ni rnam pa bzhir/_/'gyur te chung ngu brtan pa yi/_/bsgrub pa'i yan lag de bzhin no/_/so
[\[77b.4\]]sor sdud pa rnam pa bcu/_/rgyal ba yi ni dbang por 'gyur/_/de bzhin bsam gtan mi bskyod pa/_/srog dang rtsol ba ral gri can/_/slar la yang ni rnam pa bcu/_/gzung ba rin chen phyag rgya can/_/g.yung mo rjes su dran pa ni/_/pad+ma 'dzin pa ru ni 'gyur/_/dpal gyi ting 'dzin 'khor lo
[\[77b.5\]]can/_/re re yang ni lnga ru dbye/_/slar la yang ni gang dbye ba/_/a la sogs dang ka la sogs/_/so sor sdud pa yul can ni/_/yul can rnam pa bcu po rnams/_/yul la 'jug pa med pa'o/_/shes rab rtog pa dpyod pa rnams/_/dga' ba mi g.yo bde ba dang /_/bsam gtan sems ni
[\[77b.6\]]gcig pa'o/_/gtum mo 'di ni snang bdag_/lus la nges par gsal bar 'gyur/_/nam mkha' de ni rjes dran 'gyur/_/srog dang rtsol ba gnyis kyi lam/_/mi 'khrug pa ru 'gyur ba ni/_/dbu mar srog ni 'jug pa'o/_/thig le ru ni srog 'jug cing /_/gnyis kar 'gro dang 'ong ba dang /_/
[\[77b.7\]]gzung ba nyid ni sems gcig pa/_/shes rab thabs kyi bdag nyid kyi/_/lhan cig skyes pa de dbang gis/_/ye shes sku ni ting 'dzin pas/_/'di ni chu sogs dbye ba yis/_/gsum du yang ni 'gyur ba yin/_/sna tshogs bdag po'i sgrub thabs so/_/phyag rgya gsum dang tshad ni gsum/_/rnam
[\[78a\]]
[\[78a.1\]]pa gsum ni srid dbang gis/_/las dang kun rtogs bzang mo yis/_/so sor sdud pa'i rnal 'byor pa/_/yul dang rnam par bral ba dang /_/sngags rnams kyis ni byin brlabs nas/_/bsam gtan sbyor ba dag pa yis/_/mngon shes lnga ni thob par 'gyur/_/srog dang
[\[78a.2\]]rtsol bdag pas na/_/zla ba nyi ma dag par bral/_/byang chub sems dpas mchod par 'gyur/_/gzung ba yi ni stobs kyis ni/_/nyon mongs la sogs bdud bcom zhing /_/stobs bcu la ni 'jug par 'gyur/_/rjes dran gyis ni dag par 'gyur/_/dri med 'od 'phro'i dkyil 'khor te/_/gzhan
[\[78a.3\]]yang ye shes sku las so/_/de phyir dag pa'i ting 'dzin gyis/_/nyi ma cung zad tsam gyis ni/_/ye shes sku ni 'grub par 'gyur/_/so sor sdud la sogs pa yis/_/gal te gzir bar ma gyur na/_/sngags pa rnams kyis 'dod mi 'grub/_/sgra la sogs pa'i yan lag ma'i/_/pad+ma rdo rje nor bu ru/_/
[\[78a.4\]]thig le gzung bar bsgrub par bya/_/bsnyen pa dang po'i sbyor ba ni/_/nam mkha' ru ni rnam pa bcu/_/'khor lo can 'gro ba lta ba'o/_/bgegs ni mthar byed kyang blta ba/_/bdud rtsi'i lam du song ba yang /_/nye ba'i bsnyen pa yan lag drug_/shes rab la sbyor zla thig le/_/gzhan yang rdo rje nor bu ste/_/
[\[78a.5\]]yi ge gsum ni 'grub par 'gyur/_/bde ba ma nyams gcig zhi ba/_/lhan cig skyes pa ru ni 'gyur/_/bsgrub chen ye shes sbyor bas so/_/srog dang rtsol ba kun nas ni/_/mgo bo'i bar ni phan pa ste/_/mnyam pa'i bde ba 'bras ster ba/_/de las steng ni mi phan pa/_/'chi ba'i 'jigs pa byed pa'o/_/
[\[78a.6\]]sems can nyes pas bzlog pa'i rgyu/_/gtsug tor sgo ni phug nas su/_/mchog tu bde ba'i go 'phang du/_/'di ni sbyar bar bya ba nyid/_/phung po med pa'i rnal 'byor pa/_/mnyam pa'i bde ba la 'jug mod/_/'on kyang 'jig rten grags pa med/_/dbus su srog dang 'jug pa ni/_/yul dang rnam par
[\[78a.7\]]bral ba nyid/_/sna tshogs yum gyis 'khyud pa'o/_/pad+mar bcug pa'i rang rdo rje/_/spros pa las ni de bzhin te/_/rdo rje'i dbus su zhugs par bya/_/sa lam lhung ba bde ba/_/shin tu chags pa'i chags par song /_/rnal 'byor pa yi sbyor ba 'di/_/phyag rgya dngos grub don gyi phyir/_/mchog tu yang ni
[\[78b\]]
[\[78b.1\]]khyab pa'i bdag_/dpal ni gsang las gsang ba yis/_/de ltar yan lag rnam pa bzhis/_/gal te bsgom pas skyo na ni/_/de nas sngags kyi bzlas pa bya/_/oM kA la tsa krA ya huM hUM swA hA/_oM hraM hriM hraM hUM hraH swA hA/_oM badzra d+hA twI shwa re hUM ho swA hA/_oM a mog+ha sid+d+ha ya swA hA/_oM rat+na saM b+ha bA ya
[\[78b.2\]]swA hA/_oM a mi ta b+hA ya swA hA/_oM bai ro tsa nA ya swA hA/_oM lo tsa nA yai swA hA/_oM mA ma kI yai swA hA/_oM paN+Da rA yai swA hA/_oM tA rA yai swA hA/_oM badzra pA Na ye swA hA/_oM kha gar+b+ha ya swA hA/_oM k+Shiti gar+b+hA ya swA hA/_oM lo ka shwa rA ya swA hA/_oM sarba ni bar bi skaM bi na swAhA/_oM sa man+ta b+ha drA ya
[\[78b.3\]]swA hA/_oM gan+d+ha badzrA yai swA hA/_oM rU pa badzrA yai swA hA/_oM ra sa badzra yai swA hA/_oM paR+sha badz+ya yai swA hA/_oM shap+da badzrA yai swA hA/_oM d+ha rmA d+hA tu badzra ye swA hA/_oM big+h+nA n+ta kA ya swA hA/_oM pradz+nyA t+na kA ya swA hA/_oM pad+ma n+ta kA ya swA hA/_oM ya mA n+ta kA ya swA hA/_de nas bzlas pas skye ba na/_/mchod pa bcu
[\[78b.4\]]dang sgeg sogs dang /_/chang dang bdud rtsis mchod nas ni/_/de nas bdud rnams tshar gcod pa'i/_/phreng ba'i sngags kyis bstod par bya/_/oM na mo badzra sa twA ya/_na mo bud+d+ho bad+hi sa twa b+h+yaH/_na mo badzra kro d+hen+d+ra rA dze b+h+yaH/_na mo bi shwa mA tri/_na mo bud+d+ha bo d+hi sa twa de bI b+h+yaH/_na mo badzra DA ki nI b+h+yaH/_na mo b+ha ga
[\[78b.5\]]wa te kA la tsa krA ya/_/badzra b+ha ra wa b+hi kA rA ya/_ma hen+d+ra nI la bar+Na sha rI rA ya/_ma ra kle sha hr-i dA ya/_krA n+ta shi ta rak+ta tsa ra NA ya/_kr-i Sh+NA ra k+ta si ta ka N+tA ya/_nI la si ta pI ta rak+ta/_daM Sh+TA ka ra lo gra b+hI Sha Na mu khA ya/_kr-iSh+NA rak+ta shi ta sa bye ta ra skan d+hA ya/_dwA da sha b+hu dzA ya/_Sha Ta b-i+i sha ti ka rA ya/_badzra khaD+ga trishU
[\[78b.6\]]la kA rti kA bA Na oM ku sha Da ma ru ka mud+ga ma ru kamud+ga ra tsakra kun+ta da N+Da pa ra shu badzra g+haN+Ta khe Ta kha twAM ga ka pra la tsA pa pA sha rat+na ka mA la shaM kha mA la shaM kha A daR+sha/_/shriM kha lA brah+ma shi ro ga dza tsa rma d+h+r-i ka ka rA yi/_bya g+h+ra tsarma Ni ba sa nA ya/_skan+d+he muN+Da mA lA ba laM bi ne/_shi ris badzra paT+Ta mu ku Te badzra ka pA la mA la a r+d+ha tsan+d+ra d+ha rA ya/_kuN+Da
[\[78b.7\]]la ru tsa ka kaN+Thi kA me kha lA nU pU ra b+ha sma yadz+nyo pa bI ta shi ro ma Ni ma hA mu dra nA gen+d+ra bi b+hU Sha NA ya/_badzra DA ki nI san+to Sha T-i hra da yA ya/_in+d+ra a g+ni ya ma nai r+r-i t+ya ba ru Na bA yu/_ku be ra A ShA na brah+ma/_bi sh+Nu bi nA ya ka kA rti ka yan n+di ma hA kA la gra ha ne k+Sha tra k+She tra pA la/_su ran+d+rA su ran+d+rA phe Ne n+d+ra b+hU ta n+d+ra na ren+d+ra saM stu ta
[\[79a\]]
[\[79a.1\]]tsa ra NA ya/_rigs drug bkod pa'i bstod pa dang /_/mchog sbyin rdo rje'i bstod pas bstod/_/de nas mtshan phyed gtor ma sbyin/_/oM oM badzra tsan+d+ra sarba d+harma su bi shud+d+ha sarba d+ha rmA su bi shod+ha nA ya swA hA/_oM AH badzra sU R+Ya sarba d+harma bra bod+d+ha ka sarba d+harma bra bod+hA ya swA hA/_oM hUM badzra a na la
[\[79a.2\]]sarba d+harma pra dI pa ka sarba d+harma pra dI pA ya swA hA/_oM ho sarba d+harma badzra a mr-i ta ka ra sarba d+harma badzra a mr-i taM ku ru ku ru swA hA/_de ltar sngags dang phyag rgya yis/_/gtor ma byin brlab zin nas ni/_/phyag rgya sngags kyis spyan drangs bya/_/oM ha hA hi hI badzra b+hai ra ba A ka R+Sha ya yA ka R+Sha ya/_bra be sha ya pra be sha ya/_ban+d+ha ya
[\[79a.3\]]ban+d+ha ya/_to Sha ya/_to Sha ya/_dzaH hUM boM hoH/_sarba DA ki nI naM hr-i da yaM hUM hUM phreM phreM phaT/_de rjes mgron rnams byon pa dang /_/lhar bskyed dbang bskur byin brlabs pa'i/_/cho ga'i rim pas rdzogs par bya/_/mchod pa rnams dang gtor ma bsngo/_/oM brah+ma/_biSh+Nu/_ne r+r-i t+ya/_bA yu/_ya ma/_ag+ni/_sa mu
[\[79a.4\]]dra i shor/_in+d+ra ya k+She b+h+yaH/_sa pa ri bA re b+h+yaH/_i daM ba liM/_gan+d+haM/_pu Sh+paM/_d+hU paM dI paM a k+Sha taM da da ma he he tsa e ka t+ya sa ba ri bA rA shI g+h+raM i daM ba liM gr-i h+na tu kha dan+tu pi ban+tu/_dzaH hUM baM hoH/_sa na tr-i p+ta/_sarba satwA nAM shAn+tiM puSh+TiM rak+ShA pa ra na gub+tiM kurba n+tu hUM hUM phaT/_badzra d+har A dz+nyA pa ya ti swA hA/_slar yang
[\[79a.5\]]mchod cing bstod pa dang /_yi ge brgyas phrin las so sor bshags/_/gtsug tor du ni rtse lnga pa'i/_/rdo rje ru ni gyur pa yin/_/phyi nas rtse mo nyis 'gyur du/_/gyur pa chos kyi 'khor lo'o/_/de ni nyis 'gyur du bsgres pa/_/lhan cig skyes par 'gyur ba dang /_/de yi yang ni gzhan nyis 'gyur/_/longs
[\[79a.6\]]spyod rdzogs pa'i 'khor lo dang /_/sprul pa yi ni 'khor lo'o/_/de yi nang du rtse gcig go/_/mnyam pa'i bde ba'i 'bras ster ba/_/gsang ba'i pad+ma la gnas pa/_/phyag rgya bsgom pa'i don du gsungs/_/nyin dang mtshan mo'i dus su ni/_/'dod chags zad don nyid du ni/_/gsung gi rdo rje myang don du/_/
[\[79a.7\]]sngags pa rnams la gsungs pa nyid/_/nyes par bya ba kho na min/_/nyi ma so so'i dus su ni/_/zas kun bde ba'i don du ste/_/mi 'jug pa yi rgyu ru ni/_/dpal gyi spyod pa dngos grub sgyur/_/ro bsregs gnas su mtshan mo ni/_/'gro la brtse ba'i don du min/_/rnal 'byor pa gang srog gcod pa'i/_/
[\[79b\]]
[\[79b.1\]]nyin dang mtshan du byed pa ni/_/de ni srog 'jig pa ru gsungs/_/sgra gang kha dang bral ba ni/_/snying la yod par rab gyur pa/_/de ni brdzun du smra ba nyid/_/kun mkhyen gyi ni ye shes sar/_/'dzin pa yang ni byed pa gang /_/rnal 'byor bar yang de gsungs so/_/bde ba'i thig le ma ltung ba/_/gzhan
[\[79b.2\]]gyi bud med du ni 'gyur/_/bsten pa chags bral min pa'o/_/srog dang rtsol ba'i me yis ni/_/ri bong can yang zhu ba'o/_/btung ba chang gi btung ba'o/_/mthe bong tshigs nas gtsug tor du/_/tshes kyi dbang gis 'gro ba ni/_/nya mthar thug pa rang gi sems/_/gtsug tor nas ni rang gi sems/_/yang
[\[79b.3\]]ni 'di ni 'gro 'gyur ba/_/nag po'i phyogs kyi mthar thug par/_/rnal 'byor pa yi spyod pa des/_/nyi ma re re'i dus su ni/_/'dod pa'i dngos grub rab tu ster/_/spyod dang 'dod pa lus tshad pa/_/mchog gi kha yi pad+ma las/_/tshig mi 'byung zhing gnyid log pa'o/_/'di ni 'khrul dang rgyal ba ni/_/du ba la
[\[79b.4\]]sogs rdo rje can/_/de rnams gsal ba rnam pa bcu/_/srog can lus kyi gnas skabs so/_/'jig rten 'dod pa'i gnas skabs ni/_/nges pa kho nar gsal ba las/_/su zhig rgyal bar su 'dod pa/_/thig le dkar po'i rgyun ni gang /_/nyin dang mtshan mo'i ltung ba ni/_/mA ma kI ni de chang nge /_/go ku
[\[79b.5\]]la sogs mig la sogs/_/nyi ma re re bzhin spros pa/_/bdud rtsi lnga rnams bsten pa ni/_/rang gi rigs kyi sar song ba/_/lha rnams dag pa'i lus la'o/_/stong pa'i sems de brtson pa yis/_/lhan cig skyes pa khyab bde ba/_/de ni skye gnas 'khrig pa min/_/nor gyi sbyin pa btang ba dang /_/bud
[\[79b.6\]]med sbyor ba yid kyis ni/_/mi 'dzag pa ni tshul khrims so/_/bzod pa sgra sogs mi 'jug pa/_/gnyis kar song ba'i le lo ni/_/rnam par 'jig pa brtson 'grus so/_/bsam gtan shes rab sems dang ni/_/bde ba lhan cig par song kun/_/'gro ba thams cad brjod pa'o/_/sems can don du de rdzu
[\[79b.7\]]'phrul/_/srid pa'i don ni mi byed pa/_/thob pa gzhan ni bzhin pa'o/_/dri med blo gros 'od zer gyis ni mun pa thams cad spong bar byed pa rnams/_/skye bos bla ma'i 'dod pa gang zhig dang po de ni gzung bar byas nas su/_/bcings las grol 'dod de ni bdag gis nges grol byas pa'o/_/de ltar dag pa dri med gang yin de
[\[80a\]]
[\[80a.1\]]yis rtag tu 'gro ba'i yid/_/dus 'khor zhabs zhes de la gnas pa'i go 'phang rtag tu bsam gyur cig_/dus kyi 'khor lo'i yan lag bzhi pa'i sgrub thabs dus kyi zhabs chen pos mdzad pa rdzogs so//_//paN+Di ta bi shwa shra'i dang /_lo tsA ba gyi jo zla ba'i 'od zer gyis bsgyur ba'o/_/
[\[80a.2\]{D1357}]@##/_/rgya gar skad du/_/shrI na k+Sha tra maN+Dal sA d+ha na me ka da saM ga nA ma/_bod skad du/_dpal ldan rgyu skar gyi dkyil 'khor gyi sgrub thabs yan lag bcu gcig pa zhes bya ba/_/dpal dge ba'i bshes gnyen la phyag 'tshal lo/_/thams cad mkhyen pa'i ye shes sku/_/nyin mor byed
[\[80a.3\]]pa'i 'od lta bu/_/pad+ma rgyas pa 'dra ba'i spyan/_/sangs rgyas seng ge'i gdan bzhugs pa/_/lha yi mchog la phyag 'tshal nas/_/dpal ldan dus kyi 'khor lo yi/_/rgyu skar dkyil 'khor sgrub thabs bri/_/mtshan nyid ldan pa'i gang zag gis/_/rgyud nas bshad pa'i
[\[80a.4\]]gnas dag tu/_/rten dang yo byad bsags nas ni/_/dngos grub yan lag bcu gcig bsgom/_/bsrung dang kha dog dag pa dang /_/bdag nyid dag bya bdag bsrung dang /_/tshogs gnyis bsags dang dkyil 'khor bskyed/_/byin gyis brlabs dang dbang bskur dang /_/phra mo'i thig le'i rnal
[\[80a.5\]]'byor dang /_/mchod bstod rjes kyi bya ba'o/_/cho ga de dag re re la'ang /_/cho ga dang ni ting 'dzin dang /_nga rgyal bzung ba gsum gsum mo/_/dang por tho rangs sngar langs nas/_/nam mkha'i dpa' bo rnal 'byor ma'i/_/rol mos gnyid bsangs pa ru bsam/_/thal sbyar sngags
[\[80a.6\]]'dis phyag bya'o/_/oM sar+b+ba bI ra yo gi nI na maHkA ya bAk+tsit+ta pra Na me ban+da naM ka ro yA mi/_de nas khams bsang maN+Dal bya/_/me tog tshom bu lha grangs bzhin/_/sku gsungs thugs kyi rten yang dgod/_/mchod pa rnams dang rol mo dang /_/gtor ma dag kyang bsham par bya/_/
[\[80a.7\]]bdag nyid rdo rje shugs su bsgom/_/spyi bo sogs su yi ge dgod/_/rdo rje bsams la bka' bsgo ba/_/hUM lus ngag sems la gnas pa yi/_/bgegs kyi tshogs kun nga la nyon/_/nga ni dpal ldan rdo rje'i stobs/_/srung ba'i 'khor lo rab sbyor ba/_/rdo rje 'bar ba'i lus
[\[80b\]]
[\[80b.1\]]'di yis/_/sku gsum las byung dgas par bya/_/gal te dam tshig las 'das na/_/zhig 'gyur 'di la the tshom med/_/rdo rje 'bar ba bde chen po/_/ye shes 'byung ba'i las rtsom gyis/_/brjes byed la sogs bgegs kyi tshogs/_/gnas 'dir ma gnas gzhan du
[\[80b.2\]]dengs/_/rdo rje rnams las med dpung 'bar/_/sngags 'dis bgegs rnams sreg par byed/_/oM AHhUM hoHhaM k+ShaHhrAHhrAHhrAHhrAHra ra ra ra/_badzrA na las r+b+bA ba ra Na d+ha r+m+mA pA la ya swa b+hA ba mA ra ka yi ka big+h+nAM bi nA ya kA dI nAM/_da sha di ka ga tA nAM kA ya bAk+tsit+ta nI/_da ha da ha/_pa tsa pa tsa/_
[\[80b.3\]]b+ha smIM ku ru ku ru huM hUM phaT phaT/_ces pas bdud rnams sreg par bsam/_/oM AHhUM ra badzra tsan+d+ra sU R+Ya rA hu la kA la ag+nA yaH kA ya bA k+tsi t+tA dz+nyAn badzra prA kA ran ku ruku ru swA hA/_zhas pas sna tshogs rdo rje yis/_/bdag nyid sa dang rtsig pa bzhi/_/steng du mda' yi dra ba ni/_/
[\[80b.4\]]tho rangs grib ma'i bar du bsgom/_/yang na gnam sa 'byor bar ro/_/oM hUM ba sha kA ya badzra kU DA gA raM ku ru ku ru swA hA/_zhes pas me dpung ra ba bsgom/_/oM hAM yAM rAM bAM lAM badzrA kA sha bA yu te dza u da ka pr-i thi bI badzra swa b+hA ba phany+tsa d+hA tu b+hu badzra maN+Dal ni ku ru ku ru swA hA/_'byung ba lnga
[\[80b.5\]]brtsegs gyur pa las/_/rab gsum ldan gzhal yas khang /_/dbus su 'khor lo rtsibs brgyad bsam/_/oM paHbi shwa badzra pad+maM ku ruku ru swA hA/_oM raHbadzra sU R+YA sa na ku ru ku ru swA hA/_zhes pas gdan rnams bsam par bya/_/oM hUM kro d+he n+d+ro haM kro d+hA nAM adz+nyA dA ya ka
[\[80b.6\]]swA hA/_dbus su rdo rje shugs khro bo/_/'chad par 'gyur bar bdag nyid bsam/_/oM haM badzra kro d+ha rA dza ma hA u Sh+NI Sho urda di shi rak+ShAM ku ruku ru swA hA/_oM yaM badzra kro d+ha rA dza a te bi la big+h+nAn+ta kA pU rba di shi rak+ShAM ku ru ku ru swA hA/_oM ra badzra kro d+ha rA dza dzaM ba ka du Sh+Ta pradz+nyA n+ta ka dak+Shi Na di shi rak+ShAM
[\[80b.7\]]ku ru ku ru swA hA/_oM waM badzra kro d+ha rA dza man ka bi rA ga pad+mA n+ta ka ut+ta ra di shi rak+ShA ku ru ku ru swA hA/_oM laM badzra kro d+ha rA dza staM b+ha ka ya mAn+ta ka pa sh+tsi ma di shi rak+ShAM ku ru ku ru swA hA/_oM lAHbadzra kro d+ha rA dza ma hA ba la bA ya byA di shi rak+ShA ku ru ku ru swA hA/_oM wAHbadzra kro d+ha rA dza a tsa
[\[81a\]]
[\[81a.1\]]la I sha na di shi r+k+ShAM ku ru ku ru swA hA/_oM rAHbadzra kro d+ha rA dza Tak+ki nai r+r-i h+yAM di shi ra k+ShAM ku ru ku ru swA hA/_oM yAHbadzra kro d+ha rA dza nI la daN+Da ag+ne y+YAM di shi ra k+ShAM ku ru ku ru swA hA/_oM hAHbadzra kro d+ha rA dza suM b+ha a d+ho di shi ra k+ShAM ku ru ku ru swA hA/_sngar gyi rdo rje shugs kyi ni/_/
[\[81a.2\]]dbang po'i pu ga so so las/_/khro bo bcu dag spros nas ni/_/rang rang phyogs su gdan dgod do/_/nga ngA nyi nyI/_NI N+rA/_mu mU/_n-Isngar bzhin bzad par bcu yang spro/_/thugs kyi ra ba'i phyi rol bsrung /_/g+ha g+hA/_dz+hi dz+hI D+h+r-i D+h+r-I b+hu b+hU d+h+l-I d+h+la'-i/_de bzhin phyos skyong bcu yang spros/_/gsung gi ra ba'i nang
[\[81a.3\]]du bsrung /_ga gA/_dzi dzI/_D+r-i D+rI/_bu bU/_d+l-i ng+la'-i/_de bzhin gza' bcu spros nas ni/_/de yi phyi rol bkod la bsrung /_/kha khA/_tshi tshI/_Thi ThI/_phu phU/_thal-i th+l-I/_de bzhin klu rgyal bcu yang spro/_/sku yi ra ba'i nang du bsrung /_/ka kA/_tsi tsI/_T+r-i T+rI pu pU d+l-i d+l-I/_'byung po bcu
[\[81a.4\]]yang spros nas ni/_/de yi phyi rol bsrung bar bya'o/_/oM sar+b+ba ta thA ga ta rak+Sha tsa kra sba b+hA bAt+ma ko\u0f85haM/_sngags kyis nga rgyal gzung bar bya'o/_/srung ba'i 'khor lo'i yan lag ste dang po'o//_//bdud rtsi lnga dang stobs lnga yi/_/ri lu sran chung tshad tsam bya/_/yaM raM kaM go ku
[\[81a.5\]]da ha na bi mu mar shu/_rlung me thod par bcu po bsam/_/oM oM badzra tsan+d+ra sar+b+ba d+har+m+maHsu bi shud+d+haHswa b+hA ba sarba d+ha rmA n+bi sho d+hA ya swA hA/_zla ba oM gyis dag par bya/_/oM AHsU R+Ya sar+b+ba d+ha r+m+mA spra bo d+hA ka sar+b+ba d+ha r+m+mA pra bo d+hA ya swA hA/_nyi ma AHyi 'od kyis spel/_/oM hUM badzrA na la sar+b+ba d+ha r+m+mA
[\[81a.6\]]pra dI pa kA sar+b+ba d+har+m+mA na pra dI pa kA ya swA hA/_sgra gcan hUM gis 'bar bar bya/_/oM hoH sar+b+ba d+ha r+m+mA badzrA mr-i ta ka ra sar+b+ba d+ha r+m+mA na badzra a mr-i ta ku ru ku ru swA hA/_dus me hoHyis bdud rtsir bsam/_/rang nyid lce rtse hUM yig las/_/rdo rje gyur te 'od 'phros pas/_/bdud rtsi bkug ste myangs par
[\[81a.7\]]bsam/_oM sar+b+ba bI ra yo gi nI pra Na yA mi swA hA/_gtsug tor steng du paM las ni/_/zla ba'i gdan la rdo rje dkar/_/bam gyis mtshan pa zhi rgyas la/_/las gzhan dag pa nye sogs sbyar/_/oM AHhUM hoHhaM k+ShaHpra dz+nyo pA ya/_At+ma ka kA ya bA k+ci t+ta dz+nyAn/_a d+hi pa ti/_ma ma kA ya bA k+tsi t+ta badzrAM badzrA
[\[81b\]]
[\[81b.1\]]mr-i taM swa b+hA baM/_ku ru ku ru skan+d+ha d+hA tu ya tA nAM ni swab+hA baM swA hA/_rdo rje la sogs zhu ba'i chus/_/lus kyi dri ma thams cad dor/_/zhi ba zla ba lta bur dkar la dag par bsgom/_/las gzhan rang rang kha dog go/_/oM swa b+hA ba shud+d+haHsar+b+ba d+har+m+maHswa b+hA ba shud+d+ho \u0f85haM/_des dag pa'i nga rgyal bya'o/_/kha
[\[81b.2\]]la sogs pa dag par bya ba'i yan lag ste gnyis pa'o//_//bdag nyid dus 'khor zhal gcig pa/_/phyag gnyis yum dang ldan pa yi/_/dpral bar oM las snang mtha' yas/_/mgrin par AHlas rin 'byung bsam/_/snying gar hUM las don yod grub/_lte bar hoHlas rnam
[\[81b.3\]]snang mdzad/_/gtsug tor haM las mi bskyod pa/_/gsang bar k+ShaHlas rdo rje sems/_/rigs drug po ni dgod par bya/_/a i r-i u l-i a e ar al ha ya ra wal/_lag g.yon sor mo'i tshigs gsum la'o/_/lA wA rA yA hA/_A la au Ar ai AH l-I U r-I I A/_
[\[81b.4\]]g.yas pa'i sor mo tshigs gsum la dgod/_oM hraHsar+b+ba ShaDa rA dzA mA ra kle sha an+d+ha ka ra/_badzra tI k+ShaN duHkha ts+tshe da ma ma kar bi shud+d+hA ya swA hA/_lag pa'i yi ge rdo rjer gyur/_/oM AHhUM hoHhaM k+ShaH/_kA ya bA k+tsi t+ta a d+hi pa ti/_badzra kA ya ma ma kA ya bA k+tsi t+ta dz+nyA na badzra badzra kA ya swa b+hA baM ku ru ku ru
[\[81b.5\]]swA hA/_mdzes pa'i phyag rgya kun du reg_/rdo rje'i rang bzhin lus su bsam/_/oM sar+b+ba ta thA ga ta badzra kA ya swa b+hA bAt+ma ko\u0f85haM/_rdo rje'i lus kyi nga rgyal bya'o/_/bdag dag par bya ba'i yan lag ste gsum pa'o//_//de nas lag pa thal sbyar te/_/oM h+r+lAM hr-i da ya na ma/_oM h+r+lAM shi ri si wo ShaT/_
[\[81b.6\]]oM h+r+l-IM shi kha ya wa ShaT/_oM h+r+luM ka ba tsa ya hUM/_oM hraM Ne tra bau ShaT/_oM hraHaSh+Ta a phaT/_go cha dang ni mtshon cha'o/_/oM sarba ta thA ga ta hr-i da ya shi ra si si khaHka ba tsanai tra aSh+Ta badzra Sha DAM ga swa b+hAM bAt+ma ko\u0f85haM/_zhes pa'i sngags kyi nga rgyal bya'o/_/go cha'i yan lag ste bzhi pa'o//_//
[\[81b.7\]]rang gi snying gar paM las ni/_/pad+ma AH las zla ba'i steng /_/hUM las rdo rje rtse lnga pa/_/'od zer lnga ldan phyogs bcur spro/_/bla ma dkyil 'khor rgyal sras rnams/_/spyan drangs mdun gyi mkha' la bzhugs/_/'od zer slar yang snying gar bsdu/_/zla dkyil ka sogs sde tshan drug_/
[\[82a\]]
[\[82a.1\]]ring thung brtsegs pa bcu gnyis las/_/mchod rdzas lha mor gyur pa spro/_/oM ts+tsha badzra gan+d+he gan+d+ha artsa naM ku ru ku ru swA hA/_oM ts+tsh+dz+h+nyA badzra mA le mA la a rtsa naM ku ru ku ru swA hA/_oM T+Th+D+h+na badzra hUM pe d+hU pe d+hU pa a rtsa naM ku ru ku ru swA hA/_oM T+Th+D+h+na badzra pra dI pe pra dI pa a rtsa naM ku ru ku swA hA/_oM p+ph+p+ph+h+ma badzra mr-i te
[\[82a.2\]]nai bi d+ya pU dzI ku ru ku ru swA hA/_oM p+ph+b+b+h+mA badzra ak+Sha te ak+Sha ta pha la a rtsa naM ku ru ku ru swA hA/_oM t+th+d+d+h+na badzra lA s+ya b+s+t+ra A ba ra Na pU dzI ku ru ku ru swA hA/_oM t+th+d+d+h+nA badzra ha s+ye g+ha N+TA da R+sha pU dzAM ku ru ku ru swA hA/_oM k+kh+g+g+h+nga badzra wA d+ye wA d+ye pU dzAM ku ru ku ru swA hA/_oM k+kh+g+g+hA badzra nr-i d+ye nri d+ya phU dzAM ku ru ku ru swA hA/_
[\[82a.3\]]oM s+g+p+Sh+sh+th+ka badzra gI te gI ta pU dzAM ku ru ku ru swA hA/_oM s+k+paSh+sh+th+kA badzra kA me sar+b+ba bu d+d+hA bo d+hi sat+bA nAM badzra su ra ta pU dzAM ku ru ku ru swA hA/_sna tshogs mchod pa byas te sdig pa rnam pa mang po bshags bgyis la/_/sgrub pa pos ni lus dang ngag yid dang bas gsum
[\[82a.4\]]la gus su mchi bar bgyi/_/rdzogs sangs rgyas dang byang chub sems dpa' sna tshogs dge ba gang byas pa yi dge 'dun dang /_/de dag kun la rjes su yi rang nas ni sdig bral byang chub spyod la rjes su 'jug_/sangs rgyas rnams la chos kyi 'khor lo bskor
[\[82a.5\]]bar bskul zhing mya ngan na mi 'da' bzhugs par gsol/_/sangs rgyas chos dang dge 'dun srid pa'i 'jigs 'joms dag la byang chub bar du skyabs su mchi/_/'di ni sems can don phyir rdzogs pa'i byang chub bdag 'gyur smon lam gdab par bgyi/_/bsod nams rtsa ba
[\[82a.6\]]gsum sogs dran/_/ye shes tshogs ni stong nyid bsgom/_/phyi nang snod bcud thams cad ni/_/dngos dang bral bas stong pa nyid/_/rgyu las 'das pas mtshan ma med/_/'bras bu med pas smon pa med/_/skye 'gag med pas 'dus ma byas/_/oM shu n+ya tA dz+nyA na badzra swa b+hA bAt+ma ko\u0f85haM/_
[\[82a.7\]]oM a ni mi t+ta dz+nyAn badzra swa b+hA bAt+ma ko\u0f85haM/_oM a pra ti ha ta dz+nyA na badzra swa b+hA bAt+ma ka nya haM/_oM a na b+ha'i saM skA ra dz+nyAn badzra swa b+hA bAt+ma ko\u0f85haM/_/rang nyid thugs mtshan yi ge sogs/_/thig le'i bdag nyid skar mda' bzhin/_/rim pas bsdus te 'dzin med par/_/se chu me rlung nam mkha'i
[\[82b\]]
[\[82b.1\]]khams/_/rang bzhin zhugs pas yul dang bral/_/kun gzhi rnam shes 'od gsal bsgom/_/oM sarba ta thA ga ta shU nya tA dz+nyAn badzra swa b+hA bAt+ma ko\u0f85haM/_de yis nga rgyal gzung bar bya'o/_/tshogs gnyis bsags pa'i yan lag ste lnga pa'o//_//de nas stong nyid ngang las ni/_/
[\[82b.2\]]nyi steng sna tshogs rdo rje dang /_/rdo rje'i dra gur rtsibs bcu yi/_/lte ba a las chos 'byung ngo /_h+k+Sh+m+l+W+r+ya/_hUM yaM hUM/_hUM raM hUM/_hUM baM hUM/_hUM laM hUM/_hUM maM hUM/_hUM k+ShaM hUM/_hUM haM hUM/_rlung gnag zlum po rgyal mtshan can/_/me dmar gru gsum g.yung drung mtshan/_/chu dkar zlum po
[\[82b.3\]]pad+mas mtshan/_/sa ser gru bzhi 'khor los mtshan/_/de dag steng dang 'og tu yang /_/sna tshogs rdo rje'i rgya gram mo/_/de steng lhun po kha khyer ldan/_/nyi zla pad+ma sgra gcan bcas/_/de steng oM maM b+h+rUM las ni/_/gzhal yas khang brtsegs mchod rten ni/_/rin chen rang bzhin gru bzhi ni/_/rin chen snam
[\[82b.4\]]bu pha gu dang /_/dra ba dra phyed mda' yab dang /_/sgo dang rta babs bcu gnyis dang /_/re khA gsum dang lnga po gnyis/_/sku gsung thugs kyi 'khor lo'o/_/snying po ye shes 'dab ma dag_/rdo rje phreng bas bskor ba'o/_/phyi ma thugs kyi dkyil 'khor la/_/pad sogs ka ba bcu drug dang /_/
[\[82b.5\]]chu skyes rdo rjer bas mdzes/_/lha yi snam bu dag gis bskor/_/de nas gsung gi dkyil 'khor la/_/chu skyes 'dab ma brgyad pa brgyad/_/pad+ma'i phreng bas yongs su bskor/_/phyi rol sku yi dkyil 'khor lha/_/pad 'dab bzhi brgyad bcu drug pa/_/bcu gnyis 'khor lo'i phreng bas
[\[82b.6\]]bskor/_/phyi rol gling ni bcu gnyis dang /_/nyi ma dang ni zla ba dang /_/chos kyi 'khor lo bum pa che/_/rnga bo che dang byang chub shing /_/rdo rje 'bar ba'i phreng bas bskor/_/dbus kyi pad+ma'i lte ba'i steng /_/zla ba nyi ma sgra gcan dang /_/bdud dang drag po yab yum dang /_/bdud ni gdong gcig kha
[\[82b.7\]]dog dmar/_/lag bzhi mda' dang lcags kyu g.yas/_g.yon pas gzhu dang zhags pa 'dzin/_/yum ni dga' mo dang bcas g.yas/_/drag po gdong gsum mdog dmar po/_/g.yon pas thod pa kha T+wAM 'dzin/_/u ma'i yum bcas g.yon du gdeng /_/de steng mngon par byang chub pa/_/a
[\[83a\]]
[\[83a.1\]]i r-i/_/u l-i/_a e ar o al/_ha ya ra wal oM AHlA bA rA yA ha/_A la au ar ai A/_l-I U r-I A+e A/_zla ba yi ges mtshan pa ste/_/me long ye shes dag pa'o/_/l+la w+Wa y+Ya d+da d+h+da l+la w+Wa r+ra y+Ya r+ra h+ha s+sa w+Wa Sh+Shash+sha Th+k+Th+ka/_t+ta th+tha d+da d+h+d+ha n+na/_p+pa p+pha b+ba b+h+b+ha m+ma/_T+Ta Th+Tha D+Da D+h+D+ha
[\[83a.2\]]N+Na/_ts+tsa tsh+tsha dz+dza dz+h+dz+ha ny+nya/_k+ka kh+kha g+ga g+h+g+ha ng+nga/_nga g+ha ga kha ka/_/nya dz+ha dza tsha tsa/_Na D+ha Da Tha Ta/_ma b+ha ba pha pa/_na d+ha da tha ta/_Th+ka sha Sha k+pas/_la bar ya ha/_la wa ya Da D+ha/_nyi ma yi ges mtshan pa 'og_/mnyam nyid ye shes gnyis pa'o/_/khar ka du dri za'i yi ge hUM/_/so so rtog
[\[83a.3\]]pa gsum pa'o/_/hi yig gcig gyur rdo rjer gyur/_/bya grub ye shes bzhi pa'o/_/phaT kyi cha shas yongs su rdzogs/_/chos dbyings ye shes lnga pa'o/_/gtso bo sku mdog sngon po la/_/kha dog phyogs bzhi dag tu gsungs/_/zhal bzhi phyag ni nyer bzhi pa/_/mgrin gsum
[\[83a.4\]]zhabs gnyis brkyang bzhugs pa/_/dbus zhal mthing ga mche gtsigs drag_/g.yas pa dmar po chags pa che/_/g.yon pa dkar po zhi ba'i zhal/_/rgyab ni ser po ting nge 'dzin bzhugs/_/ral pa'i thor tshugs bcu gnyis spyan/_/sna tshogs rdo rje zla ba phyed dang /_/rdo rje sems dpas dbu brgyan
[\[83a.5\]]pa'o/_/glang chen stag lpags na bza' can/_/mgrin gsum gnag dmar dkar po'o/_/dpung pa drug ni sngo dmar dkar/_/phyag ngar bcu gnyis de bzhin no/_/phyag mgo nyi shu rtsa bzhi ni/_/gnag dmar dkar po'i rim pa bzhin/_/mthe bong la sogs sor mo bcu/_/ser dkar
[\[83a.6\]]dmar gnag snga bzhin no/_/tshigs kyi phreng bsngo dmar dkar/_/rdo rje ral gri rtse gsum dang /_/gri gug mda' dang lcags kyu dang /_/Da ru tho ba 'khor lo ma dung /_/dbyug pa dgra sta g.yas pas 'dzin/_/dril bu phub dang kha T+wAM ga_/thod pa gzhu dang zhags pa dang /_/rin chen pad dkar
[\[83a.7\]]dung dang ni/_/me long lcags sgrog tshangs mgo g.yon/_/cod pan snyan cha mgul rgyan dang /_/gdu bu dpung rgyan ska rags dang /_/zhabs gdub rnams ni rdo rjes brgyan/_/mgo bo'i phreng bas do shal dang /_/thal ba phreng ba gtsug nor bu/_/klu chen bcu yis de bzhin brgyan/_/g.yon dkar
[\[83b\]]
[\[83b.1\]]g.yas dmar brkyang ba'i zhabs/_/yum ser zhal bzhi phyag brgyad ma/_/g.yas dkar g.yon dmar rgya ba zhal gnag_/gri gug lcag skyu Da ma ru/_/phreng ba g.yas pas 'dzin par mdzad/_/thod pa zhags pa pad+ma dang /_/rin chen nor bu g.yon na 'dzin/_/rgyan rnams gtso bo dag
[\[83b.2\]]dang mthun/_/g.yon brkyang gtso bo'i sku la 'khyud/_/de nas 'khor lo drug po la/_/oM AHhUM hoHhaM k+ShaHdgod/_/de nas 'gro drug sems can rnams/_/bkug nas dkyil 'khor de la gzhug_/yab yum mkha' gsang byin brlabs te/_/snyoms 'jug sgra yis rnam snang sogs/_/nang
[\[83b.3\]]du bkug nas bzhugs par bsam/_/yab yum byang chub sems kyis ni/_/b+ha gar de la dbang bskur bya/_/sems can de rnams dkyil 'khor lha/_/zhal gsum phyag drug sogs su gyur/_/thabs dang shes rab gnyis med pa'i/_/mchog dga'i bde bas gang par bsam/_/k+Sha k+Shi k+Sh+R-i
[\[83b.4\]]k+Shu k+Sh+l-i/_k+ShA k+ShI k+Sh-I k+ShU k+Sh+l-I/_k+Sha k+She k+ShA ra k+Sho k+Sha la k+ShaMH/_k+ShA k+Shai k+ShAr k+Shau k+Sha la k+ShAMH/_k+Sh+ha k+Sh+ya k+Sh+Ra k+Sh+Wa k+Sh+la/_k+Sh+hA k+Sh+yA k+Sh+RA k+Sh+WA k+Sh+lA/_de sogs lus kyi dkyil 'khor lha/_/phyung la dkyil 'khor gzhug par bya/_/spyi mgrin snying gar oM AHhUM/_gtsug tor haM bsam lte ba ru/_/hoHlas gtum mo ye shes 'od/_/
[\[83b.5\]]rab 'bar gtso bo yab yum gnyis/_/bde chen 'od du zhu ba las/_/tshad med bzhi yi lha mo'i glus/_/'gro ba'i don du bzhengs pas bskul/_/spyan ma bdag ni 'gro ba'i ma/_/rnal 'byor pa yi rgyu mthun gnas/_/bdag gi dkyil 'khor rang bzhin gyis/_/dus 'khor bzhengs la bdag chags
[\[83b.6\]]mdzod/_/bdag ni sring mo mA ma kI/_/rnal 'byor pa yi rnam smin gnas/_/bdag gi dkyil 'khor rang bzhin gyis/_/dus 'khor bzhengs la bdag chags mdzod/_/gos dkar bdag ni bu mo ste/_/rnal 'byor pa yi skyes bu'i gnas/_/bdag gi dkyil 'khor rang bzhin gyis/_/dus
[\[83b.7\]]'khor bzhengs la bdag chags mdzod/_/sgrol ma bdag ni tsha mo ste/_/rnal 'byor pa yi dri med gnas/_/bdag gi dkyil 'khor rang bzhin gyis/_/dus 'khor bzhengs la bdag chags mdzod/_/lha mos glu mdzad bcom ldan khyod/_/sems can kun la phan mdzad pa/_/rdo rje can gyis
[\[84a\]]
[\[84a.1\]]bdag bsrung mdzod/_/lha mo'i bla mas 'dod can 'dod pa mdzad don bzhengs/_/de ltar bskul ba gsan nas ni/_/chos sku stong pa'i rang bzhin las/_/mig 'phrul lta bur bzhengs mdzad de/_/hUM phreM spro zhing bskul bas zhu/_/rdo rje dang ni gri gug hUM du 'gyur/_/de bzhin gtso
[\[84a.2\]]bo yab yum bzhengs/_/de nas 'khor gyi lha spror phyir/_/rdo rje pad+mar byin brlabs la/_/thabs dang shes rab snyoms 'jug sgras/_/chos kyi dbyings nas sangs rgyas rnams/_/bkug la yab kyi zhal du thim/_b+ha ga gnas brgyud yum gyis ni/_/pad+mar zhugs te b+ha gar brgyud/_/yum gyi zhal
[\[84a.3\]]nas yab zhal du/_/zhugs nas yab kyi rdo rje nas/_/sa bon yul gyi pad+ma ru/_/yi ge spros nas phyogs phyogs gnas/_/de nas phyag mtshan de las sku/_/de la phyir spros gdan la dgod/_/a dang rdo rje las gyur pa/_/mi bskyod zhal gsum phyag drug sngo/_/spros nas slar yang gtso la
[\[84a.4\]]thim/_/rdo rje dbyings phyug sku mdog sngo/_/spros nas slar yang gtso mor thim/_/snying po ye shes 'khor lo yi/_/chu skyes 'dab brgyad zla ba'i steng /_a A aM aHha hA khaM haH/_lha mo zhal bzhi phyag brgyad de/_/shar du nag mo 'bar ma ste/_/sku dang mdun gyi zhal mthun gnag_/g.yas
[\[84a.5\]]dmar g.yon dkar rgyab ser zhal/_/spos dang tsan+dan gur gum snod/_/glu ba ga bur ldan snod g.yas/_/dril bu pad+ma lha shing gi_/me tog dang ni phreng ba g.yon/_/nub tu ser 'bar mdun zhal ser/_/g.yas dkar g.yon dmar rgyab sngon zhal/_/dung dang nor bu gling bu dang /_/Da ma ru ni phyag
[\[84a.6\]]g.yas na/_/pi wang rgyud mangs dang ni mda'/_/dril bu khrol ba rang g.yon na/_/byang du dkar 'bar dbus zhal dkar/_/g.yas ga nag g.yon ser rgyab zhal dmar/_/'o ma'i snod dang chu snod dang /_/lha yi sman dang chang snod g.yas/_/bdud rtsi'i snod dang grub pa'i bcud/_/a ru ra dang
[\[84a.7\]]'bras zan g.yon/_/lho ru dmar 'bar dbus zhal dmar/_/g.yas ser g.yon sngo rgyab dkar zhal/_/mar me mu tig do shal dang /_cod pan gdu bu phyag g.yas na/_na bza' dang ni ski+u regs dang /_rna cha dang ni rkang rgyan g.yon/_/shar lhor du ba na ga mo dang /_/nub byang mar me
[\[84b\]]
[\[84b.1\]]ser mo dang /_/byang shar mkha' gsal dkar mo dang /_/lho nub smig rgyu dmar po bzhi/_/zhal ni phyogs bzhi'i lha mo mtshungs/_/phyag brgyad thams cad rnga yab bsnams/_/mnyam brkyang ba yi stabs kyis bzhugs/_/rdo rje skyil mo krung gis yab/_/yum ni pad+ma'i bzhugs stabs
[\[84b.2\]]so/_/mtshams kyi gru chad bzhi dag la/_/oM AHhUM hoH/_chos kyi dung dkar byang shar du/_/gaN+DI dmar po lho nub mtshams/_/shar lhor yid bzhin nor bu gnag_/dpag bsam shing ser byang nub bo/_/'dod ma log ma bdun cu gnyis/_/phyogs na bco brgyad 'gyid bag can/_/
[\[84b.3\]]'khyud pa'i stobs kyis phyag sbrel nas/_/kha khyer la gnas mchod par byed/_/de nas thugs kyi pad+ma la/_/phyogs la nyi ma'i gdan dag la/_/i r-i yu l-i/_shar du don yod grub pa gnag_/lho ru rin chen 'byung ldan dmar/_/byang du snang ba mtha' yas dkar/_/nub tu rnam par snang
[\[84b.4\]]mdzad ser/_/mtshams su zla ba'i gdan dag la/_/I r-I U l-I/_shar lhor sgrol ma nag mo ste/_/lho nub gos dkar mo ni dmar/_/byang shar mA ma kI ni dkar/_/byang nub sangs rgyas spyan ni ser/_/rdo rje skyil mo krung gis yab/_/yum ni pad+ma'i bzhugs stabs so/_/hi hI hri hr-I hu hU h+l-i
[\[84b.5\]]h+l-I haM hAH/_de rnams bar brgyad bum par brgyad/_/steng 'og gnyis dang bum dkar bcu'o/_/sgo bzhi nyi ma'i gdan dag la/_/yaM raM waM laM/_yaHraHwaHlaH/_shar du bgegs dgra brtson 'grus gnag_/lho sgor shes rab dzaM b+ha dmar/_/byang du pad+ma nga rgyal dkar/_/nub tu gshin rje rengs
[\[84b.6\]]ma ser/_/khro bo g.yas brkyang khro mo bzlog_/khyams la sems dpa' nyi ma'i gdan/_/a e ar o al aM/_shar smad nam mkha'i snying po gnag_/shar stod kun du bzang po sngo/_/lho smad sa yi snying po dmar/_/byang smad spyan ras gzigs dbang dkar/_/nub smad sgrib pa rnam sel ser/_/
[\[84b.7\]]lho stod phyag na rdo rje sngo/_/sems ma rnams la zla ba'i gdan/_/A ai Ar oM A la AH/_byang stod sgra yi rdo rje ljang /_/shar lhor reg gi rdo rje gnad//_lho nub ro yi rdo rje dmar/_/byang shar gzugs kyi rdo rje dkar/_/nub byang dri yi rdo rje ser/_/nub stod chos dbyings rdo rje sngo/_de rnams zhal dang
[\[85a\]]
[\[85a.1\]]phyag mtshan ni/_/dbus sngo g.yas dmar g.yon dkar zhal/_/rdo rje gri gug dgra sta g.yas/_/dril bu thod pa tshangs mgo g.yon/_/dbus nag g.yas dmar g.yon ser zhal/_/ral gri gri gug rtse gsum g.yas/_/phub dang thod pa kha TI g.yon/_/dbus dmar g.yas
[\[85a.2\]]dkar g.yon gnag zhal/_/mda' dang cang te'u lcags kyu g.yas/_/gzhu dang zhags pa rin chen g.yon/_/dbus dkar g.yas gnag g.yon dmar zhal/_/tho ba mdung dang rtse gsum g.yas/_/pad+ma me long phreng ba g.yon/_/dbus ser g.yas dkar g.yon sngo zhal/_/'khor lo dbyug pa rdo rje
[\[85a.3\]]g.yas/_/dung dang lcags sgrog dril bu g.yon/_/yab yum yul la bsams pa ni/_/'du byed gzugs ni gnyis med yab yum ste/_/'du shes tshor ba de bzhin no/_/sna dang dri yin mig dang gzugs/_/lce dang ro yin reg dang lus/_/rna ba sgra yin sems dang chos/_/bgegs mthar
[\[85a.4\]]byed dang rengs byed yong /_/shes rab mthar byed nga rgyal can/_/pad+ma mthar byed rmugs byed ma/_/gshin rje mthar byed brtson 'grus ma/_/yab bzhugs de ru yum 'khyud cing /_/yum bzhugs ru yab 'khyud pa'o/_/kha khyer mchod pa'i lha mo dang /_/'dod lha bdun cu rtsa gnyis so/_/de
[\[85a.5\]]nas gsung gi dkyil 'khor gyi/_/shar gyi ro steng pad+ma la/_/ha hi ya yi y+R-i hi yu y+l-i yaM/_/dbus su rgan byad pad 'dab la/_/'jigs ma drag ma dus mche ma/_/'bar zhal rlung shugs rab tu gtum/_/drag chen sna chen brgyad kyis bskor/_/zhal gcig spyan gsum phyag bzhi pa/_/
[\[85a.6\]]nag mo gri gug rtse gsum g.yas/_/thod pa kha T+wAM g.yon na'o/_/shar lho mkha' lding pad+ma la/_/k+ShA k+ShI ya yI y+r-I k+Sha yU y+l-I yAH/_/lte bar khyab 'jug pad+ma la/_/dpal ldan sgyu ma grags ma dang /_/dpal mo dang dpal rgyal rnam rgyal mo/_/rgyal byed dpal ldan 'khor lo can/_/nag mo 'khor lo
[\[85a.7\]]dbyug to g.yas/_/pad+ma dung ni g.yon na'o/_/lho ru ma he pad+ma'i steng /_/ha hr-i r-i rI dr-i hr-i ru rl-i raM/_/lte bar phag mo 'dab mal/_/keng rus dus mtshan rab khro'i gdong /_/dus kyi lce ma gtsigs ma dang /_/dus ma mi bzad lus ngan ma/_/dmar mo dbyug pa ral gri g.yas/_/mdung thung lcags kyu
[\[85b\]]
[\[85b.1\]]g.yon na'o/_/lho nub rma bya pad steng na/_/k+ShAHk+Sh+R-i rA r-I r-I r+r-I k+Sh+R-I rU rl-I rAH/_lte bar gzhon nu ma 'dab la/_/pad+ma lus med gzhon nu ma/_/ri dgas bdag 'gro rin chen phreng /_/mig bzangs rul ma bzang mos bskor/_/dmar mo mdung thung lcags kyu g.yas/_/rin chen zhags pa g.yon na'o/_/
[\[85b.2\]]byang du khyu mchog pad steng du/_/haM hu wa wi w+Ra hu wu lb-I/_lte bar drag mo 'dab ma la/_dkar mo ga gA rtag ma dang /_/myur ma dang ni thig le mchog_/dpal skyong ser skya nag mos bskor/_/dkar mo rtse gsum cang te'u g.yas/_/kha T+wAM sbrul la zhags g.yon na'o/_/byang shar seng ge pad+ma'i
[\[85b.3\]]steng /_/k+ShaM k+Shu wA wI w+rA k+Shu wU w+l-I wA/_dbus su dpal chen 'dab ma la/_/dkar dpal zla ba'i ri mo dang /_/zla zhal ngang mdog 'dzin ma dang /_/pad+ma'i dbang phyug sgrol ma'i mig_/dri med ri bong 'dzin mas bskor/_/dkar mo pad+ma bgrang phreng g.yas/_/g.yon na me tog rin chen no/_/nub
[\[85b.4\]]tu glang chen pad+ma'i steng /_/hA h+l-I lA l-I r+r-I h+l-I lU l+l-I lAM/_lte bar dbang po'i 'dab ma la/_/rdo rje'i 'od dang rdo rje'i lus/_/gser can ma dang 'dod dbang ma/_/ri mo 'dri dang rtsom ma dang /_zug rngu med ma sgrol ma bzang /_/ser mo rdo rje mda' ni g.yas/_/dril bu gzhu ni g.yon na'o/_/byang
[\[85b.5\]]nub ngang pa pad+ma'i steng /_/k+ShA h+lA lA[\[] r+r-I[\]] k+Sh+lA lu l+lA lAH/_/lte bar tshangs ma 'dab ma la/_/gtsang sbra ma dang pad+ma'i mig_/chu skyes can dang blo gros ma/_/ngag dbang glu ma klog dran ma/_/ser mo pad+ma dbyug pa g.yas/_/sbrul dang phub ni g.yon na'o/_/thams cad rol pa'i 'dug stangs so/_/sgo bzhir
[\[85b.6\]]steng 'og shing rta la/_/haM hAH ha hAH/_shar sgor gtsug tor byang drag spyan/_/zhal gcig phyag bzhi sku mdog sngo/_/dgra sta rtse gsum g.yas gnyis na/_/sbrul la zhags kha T+wAM g.yon na'o/_/lho ru sngon mo nub suM b+ha/_/ljang gu gri gug rdo rje g.yas/_/thod pa dril bu g.yon na'o/_/'dod log bdun
[\[85b.7\]]cu rtsa gnyis po/_/kha khyer la gnas mchod pa byed/_/de nas sku yi dkyil 'khor gyi/_/shar smad ro steng pad gdan la/_/nya nyi ny+R-i nyu nyal-i nyaM/_dz+ha dz+hi dz+h+r-i dz+hu dz+hal-i dz+haM/_dzaM dzi dz+RiMdza dz+l-i dzaM/_tsha tshi tsh+Ra tsh+l-itshu/_tsa tsits+R-i tsu ts+l-i tsu/_dbus su bden bral dzI rdo rje/_/'dab mar rim par nya rdo rje/_/nyi rdo rje dang ni dzo rdo rje/_/
[\[86a\]]
[\[86a.1\]]nyu rdo rje dang ni ny+li rdo rje/_/nyaM rdo rje dang dz+ha rdo rje/_/dz+h-i rdo rje dang [\[]dz+h+r-i [\]]rdo rje/_/dz+hu rdo rje dz+h+l-i rdo rje/_/dz+haM rdo rje la sogs pa sbyar/_/sa bon rdo rjes mtshan pa'i ming /_/sum cu zhal gcig phyag bzhi pa/_/nag po ral gri gri gug g.yas/_/phub dang thod pa g.yon na'o/_/shar lhor sha pa pad+ma'i steng /_/
[\[86a.2\]]tsA tsI ts+r-I tsU ts+l-I tsaH/_tshA tshI tsh+r-I tshU tsh+l-i tshAH/_dzA dzI dz-I dzU dz+l-I dzAH/_dz+hA dz+hI dz+h+r-I dz+hU dz+h-I dz+h+lA dz+haMH/_nyA nyI ny+r-I nyU ny+l-I nyAH/_dbus su rlung lha dzr-I rdo rje/_/tsA rdo rje sogs sum cu po/_/nag po dpag bsam me tog g.yas/_/in+d+ra nI la ut+pal g.yon/_/lho smad lug dang pad+ma'i steng /_/Na Ni N+r-i Nu N+l-i naM/_D+ha D+hi D+h+ri D+hu D+h+l-i D+haM/_Da
[\[86a.3\]]Di D+r-i Du D+l-i D+thaM/_Tha Thi Th+r-i Thu Th+l-i ThaM/_Ta Ti T+r-i Tu T+l-i TaM/_lte bar me lha D+hi rdo rje/_/Na rdo rje sogs sum cu po/_/dmar po mdung dang dbyug pa g.yas/_/pad+ma ril ba spyi blugs g.yon/_/lho nub rma bya pad+ma'i steng /_TA TI T+r-I TU T+l-I TAH/_ThA ThI Th+r-I ThU Th+l-I ThAH/_DA DI D+rI DU D+l-I DAH/_D+hA D+hI D+h+r-I D+hU D+h+l-I D+hAH/_NA NI N+r-I NU N+l-I
[\[86a.4\]]NAH/_dbus su gdong drug D+h+r-I rdo rje/_/TA rdo rje sogs sum cu'o/_/dmar po pad+ma mdung thung g.yas/_/rin po che dang me long g.yon/_/byang smad chu srin pad+ma'i steng /_/ma mi mr-i mu m+l-i maM/_b+ha b+hi b+h+r-i b+hu b+h+l-i b+haM/_ba bi br-i bu bl-i baM/_pha phi phr-i phu ph+l-i phaM/_pa pi pr-i pu p+l-i paM/_lta bar rgya mtsho br-i rdo rje/_/
[\[86a.5\]]ma rdo rje sogs sum cu'o/_/dkar po zhags pa rin chen g.yas/_/klu zhags chu shel g.yon na'o/_/byang shar byi ba pad+ma'i steng /_/pA pI pr-I pU p+l-I pAH/_phA phI phr-I phU ph+l-I phAH/_bA bI br-I bU bl-I bAH/_b+hA b+hI b+h+r-I b+hU b+h+l-I b+hAH/_mA mI mr-I mU m+l-I mAH/_lte ba tshogs bdag pr-i rdo rje/_/pA rdo rje sogs sum cu po/_/
[\[86a.6\]]dkar po dgra sta rdo rje g.yas/_/zhags pa rin chen nor bu g.yon/_/nub smad glang chen pad+ma'i steng /_/na ni nr-i nu n+l-i naM/_d+ha d+hi d+h+r-i d+hu d+h+l-i d+haM/_da di dr-i du d+l-i daM/_tha thi thr-i thu th+l-i thaM/_ta ti tr-i tu t+l-i taM/_lte bar brgya byin dr-i rdo rje/_/na rdo rje sogs sum cu po/_/ser po g.yas pa rdo rje mda'/_/dril
[\[86a.7\]]bu gzhu ni g.yon na'o/_/nub byang ngang pa pad+ma'i steng /_/tA tI tr-I tU t+l-I tAH/_thA thI thr-I thU th+l-I thAH/_dA dI dr-I dU d+l-I dAH/_d+hA d+hI d+h+r-I d+hU d+h+lI d+hAH/_nA nI n+d-I nU n+l-I nAH/_lte bar tshangs pa drI rdo rje/_/tA rdo rje sogs sum cu po/_/ser po khab dang bgrang phreng g.yas/_/pad+ma ril ba spyi blugs g.yon/_/shar stod
[\[86b\]]
[\[86b.1\]]mkha' lding pad+ma'i steng /_/da ngi dr-i du d+l-i ngaM /_g+ha g+hi g+h+r-i g+hu g+h+l-i g+haM/_ga gi gr-i gu gl-i gaM/_kha khi khr-i khu kh+l-i khaM/_ka ki kr-i ku kl-i kaM/_/lte bar khyab 'jug gr-i rdo rje/_/nga rdo rje sogs sum cu po/_/sngon po 'khor lo dbyug to g.yas/_/pad+ma lnga skyes dung ni g.yon/_/lho stod ma he pad+ma'i steng /_/
[\[86b.2\]]kA kI kr-I kU kl-I kAH/_khA khI khr-I khU kh+l-I khAH/_gA gI gr-I gl-I gAH/_g+hA g+hI g+h+r-I g+hU g+h+l-I g+hAH/_ngA ngI ng+r-I ng+l-I ngAH/_lte bar gshin rje gr-I rdo rje/_/kA rdo rje sogs sum cu po/_/sngon po dbyug pa ral gri g.yas/_/lcags sgrog zhags pa g.yon na'o/_/byang stod khyu mchog pad+ma'i steng /_/Th+ka Th+ki Th+k+r-i
[\[86b.3\]]ku kl-i kaM/_sha shi shr-i shu sh+lau shaM/_Sha Shi Sh+r-i Shu Sh+l-i ShaM/_pa pi pr-i pu p+l-i paM/_sa si sr-i su sl-i saM/_lte bar drag po shr-i rdo rje/_/ka rdo rje sogs sum cu po/_/ljang gu g.yas pa rtse gsum mda'/_/g.yon pa sbrul bcas kha T+wAM gzhu/_/nub stod glang po pad+ma'i steng /_/sA sa'i sr-I sU sl-I sAH/_
[\[86b.4\]]pA pA pr-I pU p+l-I pAH/_ShA ShI Sh+r-I ShU Sh+l-I ShAH/_shA shI shr-I shU sh+l-I shAH/_kA kA kr-I kU kl-I kAH/_lte bar gnod sbyin Sh+r-I rdo rje/_/sA rdo rje sogs sum cu po/_/sngon po rin chen be con g.yas/_/ne'u le rgyal pa pad+ma g.yon/_/rdo rje skyil krung phyed par bzhugs/_/shar sgor phag gi shing rta dang /_/lho
[\[86b.5\]]sgor rta dang byang seng ge_/nub sgor glang chen shing rta'o/_/yaM raM wa laM/_laHwaH raH yaH//_lcags sgrog ma dang dbyug sngon shar/_/nag mo ral gri rdo rje g.yas/_/phub dang sbrul zhags g.yon na'o/_/khro gnyer can dang 'dod rgyal lho/_/dmar po mda' dang lcags kyu g.yas/_/gzhu
[\[86b.6\]]dang zhags pa g.yon na'o/_/skul byed ma dang mi g.yo byang /_/dkar mo thob ma dung g.yas na/_/pad+ma me long g.yon na'o/_/'od zer can dang stobs chen nub/_/ser mo 'khor lo dbyug pa g.yas/_/dung dang rin chen g.yon na'o/_/khro mo'i stabs ni sngar bshad zin/_/kha khyer la ni 'od
[\[86b.7\]]ldog go/_/rta babs ka ba brgyad kyi 'og/_/phyi rol 'byung bzhi'i dkyil 'khor la/_/h+ya h+yA hra hrA hwa hwA h+la h+lA/_nag mo stobs rgyu pad+ma shar/_/dmar mo nor rgyas dung skyong lho/_/dkar po mtha' yas rigs ldan byang /_/ser po 'jog po pad chen nub/_/bdud rtsi bum pa rdo rje g.yas/_/pad+ma rin chen
[\[87a\]]
[\[87a.1\]]g.yon na'o/_/de nas dur khrod ming dang gdan/_/shar du rtse gsum bse yi gdan/_/shar lhor mi bzad b+hi ru N+Da/_/lho ru ro bsreg dom gyi gdan/_/byang du rus sbal g.yag gi gdan/_/byang shar byis shir pha wang gdan/_/nub tu rul ba'i drir seng ge_/nub byang rus
[\[87a.2\]]sbal zos mig sngon/_/de rnams steng du 'khor lo yi/_/k+kh+g+g+h+nga ts+tsh+dz+dz+h+nya l+W+r+y+k+Sha T+Th+D+D+h+Na l+W+r+y+ha p+ph+b+b+h+ma s+p+Sh+sh+ka t+th+d+d+h+na/_/khyi gdong bya rog gdong ma gnag_/phag gdong bya rgod gdong ma dmar/_/stag gdong 'ug gdong ma gnyis dkar/_/ce spyang mkha' lding gdong ma ser/_/phyag gnyis gri gug thod pa bsnams/_/rol ba'i
[\[87a.3\]]stabs kyis gnas pa'o/_/rgan byad brgya byin yab/_yum yin/_/phag mo rgya mtsho yab yum mo/_/dbang mo bden bral yab yum mo/_/drag mo me lha yab yum mo/_/khyab 'jug ma dang tshangs ba mo/_/gdong drug ma dang tshogs bdag mo/_/khyab 'jug
[\[87a.4\]]dang ni nor sbyin mo/_/gshin rje dang ni chu ma'o/_/nor sbyin ma dang khyab 'jug ma/_/rgya mtsho dang ni gshin rje mo/_/phan tshun 'khyud pa sngar bzhin bshad/_/pad+ma ce sbyang yab yum yin/_/stobs kyi rgyu dang mkha' lding gdong /_/nor rgyas klu dang stag gdong ma/_/dung skyong
[\[87a.5\]]klu dang 'ug gdong ma/_/mtha' yas klu dang phag gdong ma/_/rigs ldan klu dang bya rgod gdong /_/'jog po klu dang khyi gdong ma/_/pad+ma che dang bya rog gdong /_/yab yum sngar bshad bzhin du'o/_/gzhan yang dur khrod brgyad po ni/_/ma mo klu dang srin dang bcu/_/phyogs skyong zhing skyong zhing chen
[\[87a.6\]]gza'/_/ri me lha chen mchod rten dang /_/rnal 'byor dpa' bo brgyad brgyad sogs/_/ro dang ce spyang dur khrod sogs/_/lo zla zhag dus rgyu skar sogs/_/dga' byed dril rna nag po che/_/b+h+r-i d+gi ri ti zhing skyong dang /_/pho nya 'phrog ma grub pa sogs/_/bye ba phrag ni phyed dang bzhi'o/_/sngar gyi
[\[87a.7\]]kha khyer 'dod log ni/_/tsaHtshaHdzaH dz+haHnyaHTaHThaHDaHD+haH NaHpaHphaHbaHb+haHmaHtaHthaH daHd+haHnaH/_shar stod/_saHwaH ShaHshaHkaHlaHwaHraHyaHkaHkhaHgaHg+haHngaHh+kaHhaHk+ShaH/_nyaM dz+haM dzaM tshaM tsaM/_NaM D+haM DaM ThaM TaM/_maM b+haM baM phaM baM/_naM d+haM daM thaM taM/_kaM shaM ThaM waM saM/_yaM raM waM laM/_daM g+haM
[\[87b\]]
[\[87b.1\]]gaM khaM kaM/_k+ShaM haM h+kaM/_gsod 'dod sdang 'dod khengs 'dod ma/_/rgyal 'dod rengs 'dod skyed 'dod ma/_/rol mo 'dod dang rgyan 'dod ma/_/bza' ba 'dod dang dri 'dod ma/_/gos 'dod 'khrig pa 'dod pa mo/_/'phrug 'dod kha chu spang 'dod ma/_/yan lag dri 'dod gar 'dod ma/_/gdan
[\[87b.2\]]'dod 'o thug 'dod ma dang /_/stan la nyal 'dod rgyal srid 'dod/_/'gyod 'dod 'ching 'dod tshig 'jam 'dod/_/skam 'dod skrod 'dod reg 'dod ma/_/'gugs par 'dod dang 'ching bar 'dod/_/phur bus 'debs 'dod 'dod ma'o/_/yan lag thams cad 'phrug bzhed ma/_/dri chen dri chu
[\[87b.3\]]gtong bzhed ma/_/sems can bslu 'dod rtsod 'dod ma/_/lhag ma za 'dod g.yul 'dod ma/_/bcings bzhed byis pa khro bzhed do/_/'dod pa log pa log ma ste/_/gsod log zhe sdang log sogs sbyar/_/thabs kyang shugs kyis shes bar bya/_/gzhan yang zad par bcu dag ni/_/
[\[87b.4\]]thugs kyi dkyil 'khor phyi ru bsrung /_/gza' bcu gsung gi phyi ru ste/_/bum pa klu dang rab gtum gyi/_/steng 'og lha yang rta babs la'o/_/oM su bi shud+d+ha d+harma d+hA tu swa b+hA bAt+ma ko\u0f85haM/_zhes bya bas lha'i nga rgyal bya'o/_/dkyil 'khor bskyed pa'i yan lag ste drug pa'o//_//de nas ye
[\[87b.5\]]shes gzhug pa ni/_/rdo rje sems dpa' yang dag dgyes pa'i mchog_/sras bzangs grogs dang 'khor dang rtsa lag bcas/_/lha dang lha mo'i tshogs ni mang pos bskor/_/sangs rgyas yab yum bcas pa dgongs su gsol/_/dzaHhUM baM hoHhi/_rang nyid zla ba'i dkyil 'khor ni/_/rdo rje hUM dang ldan
[\[87b.6\]]pa la/_/dzaHlas rdo rje shugs khro bo/_/zhal bzhi phyag ni nyi shu drug_/mdog rgyan phyag mtshan gtso bo bzhin/_/nag po ser po'i phyag lhag gnyis/_/glang chen pags pa gyon pa bzung /_/rkang brgyad shing rta la chibs nas/_/chos dbyings bzhugs pa'i ye shes sems/_/lte bar rdo rje lcags kyu
[\[87b.7\]]yis/_/bzung la nga ros spyan drang ngo /_/hUM las shes rab mthar byed kyis/_/rdo rje thogs te gzhug par mdzad/_/baM las gshin rje mthar byed kyis/_/zhags pa thogs te gcig tu byas/_/hoHlas pad+ma mthar byed kyis/_/dril bu thogs te mnyes par byas/_/hi las bgegs ni mthar byed kyis/_/dbyug
[\[88a\]]
[\[88a.1\]]pas gnyis med ro mnyam byas/_/de nas sngon bzhin lha mo rnams/_/spros la mchod bstod mnyes bar byas/_/hrA hrI hr-I hUM h+l-I hA/_mig dang rna ba sna dang lce/_/lus yid go cha'i lha yis brgyan/_/de nas gnas gsum byin gyis brlab/_/dpral bar zla steng cho ga gsum/_/sku
[\[88a.2\]]yi rdo rje yab yum bskyed/_/dbus dkar g.yas gnag g.yon dmar zhal/_/'khor lo rdo rje pad+ma g.yas/_/ral gri dril bu rin chen g.yon/_/spros nas phyogs bcur gang bar bsam/_/sems can kun 'dul don mdzad nas/_/tshur 'dus mdun bzhugs gsol ba gdab/_/oM a b+hi Shi ny+tsa n+tu
[\[88a.3\]]mAM kA ya badzra d+ha ra/_de nas sku rigs lha mo rnams/_/shel bum bdud rtsis bkang ba yis/_/bdag la dbang ni bskur bar bsam/_/thob nas dpral ba'i zla ba la/_/sku yi rdo rje zhugs nas ni/_/byin gyis brlab cing 'di skad brjod/_/dpal ldan rdo rje sku 'chang ba/_/rdo rje mi phyed gsum gyi bdag_/
[\[88a.4\]]ded bdag byin gyis brlabs nas su/_/sku yi rdo rje mdzad du gsol/_/phyogs bcur bzhugs pa'i sangs rgyas rnams/_/rdo rje mi phyed gsum gyi bdag_/deng bdag byin gyis brlabs nas su/_/sku yi rdo rje mdzad du gsol/_/dpral bar zla steng oM dkar bsgom/_/mgrin par nyi mchog gsum/_/
[\[88a.5\]]gsung gi rdo rje yab yum bsgom/_/dbus dmar g.yas dkar g.yon gnag zhal/_/pad+ma rdo rje 'khor lo g.yas/_/rin chen dril bu 'khor lo g.yon/_/spro bsdu sngar bzhin gsol ba gdab/_/oM a b+hi Shi ny+tsa n+tu mAM badzra badzri na/_sngar bzhin dbang bskur mgrin gnas pas/_/dpal ldan rdo rje gsung
[\[88a.6\]]'chang ba/_/mi phyed rdo rje gsum gyi dngos/_/deng bdag byin gyis brlabs nas su/_/gsung gi rdo rje mdzad du gsol/_/phyogs bcur bzhugs pa'i sangs rgyas rnams/_/rdo rje mi phyed gsum gyi bdag_/deng bdag byin gyis brlabs nas su/_/gsung gi rdo rje mdzad du gsol/_/mgrin par nyi ma
[\[88a.7\]]AHdmar bsgom/_/snying gar sgra gcan cho ga gsum/_/thugs kyi rdo rje yab yum bskyed/_/dbus gnag g.yas dmar g.yon dkar zhal/_/rdo rje 'khor lo pad+ma g.yas/_/dril bu rin chen ral gri g.yon/_/spro bsdu sngar bzhin gsol ba gdab/_/oM a b+hi Shi ny+tsa n+tu mAM tsi t+ta badzri na/_sngar bzhin
[\[88b\]]
[\[88b.1\]]dbang bskur thugs kar bzhugs/_/dpal ldan rdo rje thugs 'chang ba/_/mi phyed rdo rje gsum gyi dngos/_/deng bdag byin gyis brlabs nas su/_/thugs kyi rdo rje mdzad du gsol/_/phyogs bcur bzhugs pa'i sangs rgyas rnams/_/rdo rje mi phyed gsum gyi bdag_/deng bdag byin gyis brlabs
[\[88b.2\]]nas su/_/thugs kyi rdo rje mdzad du gsol/_/thugs kar sgra gcan hUM nag bsgom/_/de nas gsum la rigs drug ste/_/lte ba gsang ba gtsug tor du/_/ka hoHswa haM ni dgod par bya/_/'khor rnams la yang de bzhin no/_/oM sar+b+ba ta thA ga ta kA ya bA k+tsi t+ta badzra swa b+hA bA t+ma ko\u0f85haM/_zhes pas nga
[\[88b.3\]]rgyal gzung bar bya'o/_/byin gyis brlabs pa'i yan lag ste bdun pa'o//_//thugs ka'i hUM gi 'od zer gyis/_/thugs kyi dkyil 'khor mdun du bzhugs/_oM hi hAM hi hAM hr-i hr-I huM hUM h+l-iM h+l-IM/_oM A I t-I U l-I badzra D+ki n+yo badzrA mr-i ta ga Tai rA b+hI Shi ny+tsaM tu mAM swA hA/_oM AM i r-iM uM l-iM sarba bud+d+haH badzra mu ku TaM
[\[88b.4\]]ma ma pa ny+tsa bud+d+ha A t+ma kaM pan+d+ha yan+tu huM hUM phaT/_oM a AH aM aH ha hA haM hAH phreM ho sarba pA ra mi ta ma mA badzra pa TAM pan+d+ha yan+tu huM hUM phaT/_oM hUM hoHdz+nyAn bidz+nyAn swa b+hA be kA ru Na pra dz+nyA A t+ma ko badzra badzra g+haN+Ta sa bye ta ra ka ra yo ma ma badzras twa/_sa pra dz+nyo da d+n+tu huM hUM phaT/_oM a A/_e ai/_a ra A ra/_o
[\[88b.5\]]au/_a la A la/_aM aHsarba bo d+hi sa twa/_saM b+hA R+YA/_sarba ka rmo ba b+ho ga badzra pra taM ma ma da dan+tu swA hA/_oM ha hA ya yA ra rA wa wA la lA sarba kro d+ha rA dzaHsaM b+hA R+YA mai tri kA ru Na mu di to pa k+Sha sa ma ta swa haM baM/_badzra pU rwaM ga maM nA ma me dang n+tu huM huM hUM phaT/_oM e waM e waM pad+ma badzra rtsi h+no pa ny+dzo pa ya n+tu mA lA
[\[88b.6\]]ad+hi pa ti badzra su kha dz+nyAn aM ga dz+nyAn me da da n+tu huM hUM phaT/_dbang bdun gsol ba gdab pa'o/_/oM A I r-I U l-I pany+tsa d+hA tu bi sho d+ha ni swA hA/_cod pan rigs lnga'i dbu rgyan bskon/_/oM a a r-i u l-i pany+tsa ta thA ga ta pa ri shud+d+he swA hA/_oM a A aM aH ha hA haM haH phreM ho da sha pA ra mi ta pA ri pU ra Ne swA hA/_
[\[88b.7\]]oM hUM hoH sU R+ya tsan+d+ra bi sho d+ha ka swA hA/_oM a A e ai ar A ra o au a la A la aM aH bi Sha ya i n+d+ra ya bi sho d+ha ni swA hA/_oM ha hA ya yA ra rA wa wA la lA tsa tur bra h+ma bi ha ra bi shud+d+he swA hA/_oM haM k+ShaHd+harma tsa kra pra b+r+d+ha ka swA hA/_zhes pas dbang bdun bskur bar bsam/_/oM sarba ta thA ga ta sa p+ta a b+hi
[\[89a\]]
[\[89a.1\]]Shi ka sta b+hU mi prA ste nya haM/_thob pa'i rgyal bzung ba'o/_/oM oM pra dz+nyo pa yau ka la sha a b+hi She ka ma mA da dA taM huM hUM phaT/_oM hUM pra dz+nyo pa yau badzra sa twa bi shwa mA ta ro pradz+nyA dz+nyA na a b+hi She kaM me da dA tAM huM hUM phaT/_zhes pas dbang gsum bskur bar gsol ba btab pas/_bdag tshul
[\[89a.2\]]bzhin du bum pa dang /_/gsang dbang shes rab ye shes bskur/_/oM oM badzra sa twe na badzra ka la sha a b+hi She ke na a b+hi Shi k+to \u0f85haM badzra sa twa pu tro a tsa la b+hU mi la b+d+ho \u0f85haM/_oM AHoM badzra sa tre na gu h+ya a b+hi She ke na a b+hi Shi k+to badzra sa twa yu ba rA dzon ba b+hU mi la b+d+ho \u0f85haM/_oM nUM badzra sa twe na pra dz+nyA dz+nyAn na a b+hi She ke na a b+hi
[\[89a.3\]]Shi k+to nya haM dwi tI ya badzra d+ha ro nya haM d+harma me g+ha b+hU mi la b+d+ho \u0f85haM/_thob pa'i nga rgyal bzung ngo /_/oM ho pra dz+nyA+o pa ya At+ma ko\u0f85haM badzra sa twa mu hA mu tra dz+nyAn a b+hi She kaM me pra ya ts+tsha oM AH hUM hoH phaT/_ces pas gsol ba gdab pa dang /_/bla med dbang ni bskur bar bsam/_/oM haM d+harma r+hA twa a k+Sha ra tsa tu r+tha twa a b+hi She ka to
[\[89a.4\]]badzra sa twe na At+ma nA hi dwi tI yo dwA da sha b+hU mi la b+d+honya haM badzra twa ma hA ar+tha pa ra ma ak+Sha raHtrai lo kya bi dza yaHkA la tsa kra b+ha ga waM e baM kA raH/_zhes pas thob pa'i nga rgyal lo/_/de nas phyag rgya drug bcas la/_/oM haM haHbA ma da k+Shi Na kar+N+Na yor badzra kuN+Da li hUM hUM phaT phaT/_oM aM AHka T+yaM ka N+The badzra me kha
[\[89a.5\]]lA badzra kaN+Tha ke hUM hUM phaT phaT/_oM a AHbA mad k+She Na ka ra yor badzra ru tsa ko huM hUM phaT phaT/_oM harA bA ma d+k+She Na pA da yor badzra nU pu re huM hUM phaT phaT/_oM haM baM pany+tsa ka ra ma hA shU n+ya tA swa b+hA ba badzra shi ro ma Ni shi ra si sarba aM ge b+hasma huM hUM phaT phaT/_oM aM Ar+d+ha na rI shwa ra badzra ar+d+ha tsan+d+ra badzra paT+Ta ur+d+ha huM hUM
[\[89a.6\]]phaT phaT/_oM a AH saM sarba swa rai ka tri swa ra swa b+hA ba badzra yadz+nyo pa bI ta ska n+d+he huM hUM phaT phaT/_de nas phyag rgya bzhi bcas la/_/oM k+ShaH dur dA n+ta b+hi ma na k+Sha yaM ka ra bya g+ha tsa rma ka Tau huM hUM phaT phaT/_oM k+Sha triM shad swa ra sa p+ta ti hra swa dI r+g+ha bya ny+dza na swa b+hA ba dai h+ye ku la sha ta si ro b+hi ra mu N+Da mA la skan+d+hA ba laM bi ni skan+d+he huM hUM
[\[89b\]]
[\[89b.1\]]khaD+ga hUM phaT/_oM k+Sh+RaHbadzra tri shU laM hUM phaT/_oM k+Sh+RaHbadzra ka rta ri hUM phaT/_oM k+Sh+RaHbadzra bA na hUM phaT/_oM k+Sh+RaHbadzra aM ku sha hUM phaT/_oM k+Sh+RaHbadzra Da ma ru ka hUM phaT/_oM k+Sh+RaHbadzra mu ngag ra hUM phaT/_oM k+Sh+RaHbadzra tsa kra hUM phaT/_oM k+Sh+RaHbadzra kun+ta hUM phaT/_oM k+Sh+RaHbadzra daN+Da hUM phaT/_oM k+Sh+Ra badzra pa ra shu hUM phaT/_
[\[89b.2\]]de nas g.yon gyi phyag rgya bca'/_/oM hwaM badzra g+N+DI ho heM phaT/_oM hwAM badzra khe Ta ho phreM phaT/_oM hwaM badzra kha T+waM ga ho phreM phaT/_oM hwAM badzra ka pA la ho phreM phaT/_oM hwAM badzra tsA pa ho phreM phaT/_oM hwAM badzra pA sha ho phreM phaT/_oM hwAM badzra r+t+na ho phreM phaT/_oM hwAM badzra pad+ma ho phreM phaT/_oM hwAM badzra shaM kha ho phreM phaT/_oM hwAM badzra A
[\[89b.3\]]daR+sha ho phreM phaT/_oM hwAM badzr-i shraM kha le ho phreM phaT/_oM hwAM tsa tur be ta mu kha swa b+hA ba brah+ma shi ro ho phreM phaT/_de nas klu'i phyag rgya bca'/_/oM hUM badzra dza ya nA ga in+d+ra badzra dza TA mu ku Ta ban+d+he tiSh+Tha tiSh+Tha hUM hUM phaT phaT/_oM k+ShuM badzra bi dza ya nA gen+d+ra badzra ban+d+he ban+d+ha tiSh+Tha huM hUM phaT phaT/_oM h+yam d+yA badzra ka rko Ta ka badzra pad+mau bA ma
[\[89b.4\]]dak+Shi Na kuN+Da la yoHtiSh+Tha tiSh+Tha huM hUM phaT phaT/_oM hraM hrA badzra bA su ki shaM ba bA la bA ma da k+Shi Na ru tsa ka yoHtiSh+Tha tiSh+Tha huM hUM phaT phaT/_oM hwaM hwA badzra a na n+ta ku la kau me kha la kaN+Tha ka yoHtiSh+Tha tiSh+Tha huM hUM phaT phaT/_oM hwAM hwA badzra ta k+Sha ko ma hA pad+mo bA ma dak+Shi Na pA da nU pu ra yoHtiSh+Tha tiSh+Tha huM hUM phaT phaT/_ces pas nga rgyal gzung
[\[89b.5\]]bar bya'o/_/dbang bskur ba'i yan lag ste brgyad pa'o//_//sngar bshad lha mo bcu gnyis kyi/_/sngags brjod mchod pa dbul bar bya/_/oM AHhUM hrIHphaT/_sngon du mchod yon dbul ba ni/_oM pra bar sat+ka raM hA ra smin pra tI ts+tsha swA hA/_de nas me tog la sogs dbul/_/rin chen
[\[89b.6\]]gser gyi me tog sna tshogs dri mchog spos sogs mar me dang /_/dril bu me long bla re dang ni sna tshogs 'bras bu ba dan gar dang rol mo dang /_/sna tshogs mchod pa byas te gzhan rnams bcu po bdag nus ji ltar gsungs bzhin dbul/_/bdud rtsi sngar bzhin byin bshad pa/_/hUM byung rdo rje'i lce yis myang /_/
[\[89b.7\]]oM bud+d+hA ya na maH/_oM d+har+m+mA ya na maH/_oM saM g+hA ya na maH/_oM swa b+hA bi ka kA yA ya na maH/_oM d+har+m+ma kA yA ya na maH/_oM saM b+ho ga kA yA ya na maH/_oM ni r+m+ma Na kA yA ya na maH/_oM tsi t+ta badzrA ya na maH/_oM dz+nyAn badzrA ya na maH/_oM bA ka badzrA ya na maH/_oM kA ya badzrA ya na maH/_oM shAkya mu na ye na maH/
[\[90a\]]
[\[90a.1\]]oM kA la tsa krA ya na maH/_oM badzra satwA ya na maH/_de bzhin lha yi sngags rnams la/_/na maHbtags la bdud rtsi myang /_/srin lag dag gis mchod par bya/_/de nas snyan pa'i dbyangs kyis bstod/_/gang la thog mtha' dbus med gnas dang 'chi dang srid pa dang ni sgra dang dri ste ro dang
[\[90a.2\]]ni/_/reg bya gzugs dang sems te rang bzhin skyes bu med cing rtsa lag thar par byed pa med/_/sa bon gsal ba'i dus su ma lus srid pa ru ni bde dang sdug bsngal rang bzhin mi mnga' ba/_/mtshan med mya ngan 'das par bya ba bral zhing yon tan bral bde la phyag 'tshal lo/_/dus dang sna tshogs la
[\[90a.3\]]sogs rdo rje dpe zla med cing skyes bu med cing spros pa med/_/brtsegs pa la gnas rna ba rna ba sna dang kha mig mgo bo lag pa rkang pa rnam kun du/_/'byung ba'i mtha' dang 'byung po'i mgon te gnas pa'i srid pa 'dzin zhing bya ba rnams kyi rgyu/_/rig pa dang po rnal 'byor gyis bgrod go 'phang mchog gi bde ba dus
[\[90a.4\]]'khor la 'dud do/_/skyes bu mdzad nus pa yi gzugs can dri med glog 'dra gzi brjid nyi ma bcu gnyis pa/_/ye shes rdo rje 'od zer mchog gi go 'phang la gnas tsheg drag de la phyag 'tshal lo/_/dkar po 'jig rten gsum mgon ri bong 'dzin pa las 'dzegs 'jig rten spyi bor yang dag bzhugs/_/
[\[90a.5\]]bdud rtsi 'chi ba sel zhing srid pa'i 'jigs pa 'joms pa thig le'i gzugs la phyag 'tshal lo/_/sems tsam sngags kyi gzugs la sum cus yongs su bskor ba bde dang sdug bsngal ngo bo la/_/mkhas pa rnams la zhi ba'i gzugs kyis nyid mdzad nyams myong gdug pa rnams la mi gdug pa/_/
[\[90a.6\]]gang zhig gang du rang gi yid la las byas de yi 'bras bu de ru skyed par byed/_/'jig rten dbang phyug sna tshogs srid gsum skyed mdzad rdo rje sems dpa' la yang phyag 'tshal lo/_/gcig dang du ma ma yin gcig ste mnyam dang mi mnyam mnyam pa g.yas dang g.yon dang mdun dang rgyab/_/steng
[\[90a.7\]]'og kun nas dkar dang ljang gu kha dog chen po sna tshogs gzugs can thung ngu ring po ste/_/ring thung su dang yon tan med pa yon tan dang bcas skyes bu bud med skyes bu min/_/gang zhig kun nas brten byas gcig pu b+ha ga bzang mo mchog gi b+ha ga khyod la 'dud/_/gzhan yang bstod pa ci rigs
[\[90b\]]
[\[90b.1\]]bya/_/oM sarba ta thA ga ta ma hA pU dza badzra swa b+hA ba A t+ma ko\u0f85haM/_mchod bstod nga rgyal gzung bar bya'o/_/mchod pa dang bstod pa'i yan lag ste dgu pa'o//_//dpal ldan rdo rje can ni lo dang zla ba dbye ba'i dus kyis dag par 'gyur ro mi dbang kye/_/sems kyi rnam pa
[\[90b.2\]]nyi ma ma yin nyin bzhin dbang gis sna tshogs rnam par dag_/du ba la sogs rlung rnams dag par rang snying pad+mar gtso bo'i 'khor lo gnas pa'o/_/drag po nyon mongs twas bcas bdud kyi tshogs kyis bdud kyi gtso bo zhabs kyi 'og_/dung dang gaN+DI nor bu ljon pa dag ni de bzhin sku yi rdo rje
[\[90b.3\]]rdzogs/_/bdud rtsi'i yan lag gis ni bum pa brgyad de rgyal dang rnam rgyal bum pa byang sems sogs/_/'du byed don yod grub pa tshor ba dri med rin chen 'byung gnas 'du shes dpag med 'od/_/gzugs ni 'khor lo can te ri bong stobs dang khrag dang dri chu dri chen dag_/lha
[\[90b.4\]]mo drug gi khams rnams kyi ste yul dang yul can gyi ni byang chub sems dpa' sras dang bcas/_/stobs kyis khro bo lnga ste gzhan rnams las kyi dbang po lnga pos so/_/tsA mu N+Da la sogs pa thun tshar brgyad kyis pad+ma'i 'dab gnas nyi ma'i dus sbyor chu tshod rnams/_/lha min la sogs zla
[\[90b.5\]]ba bcu gnyis pad+ma'i 'dab gnas rtsa dang dbugs kyi grangs rnams so/_/klu dang gtum mo gsang ba la ste rgyal po nyis 'gyur rtsa rnams rnam par dag_/de bzhin 'dod pa la sogs des ni rang bzhin yon tan dbang gis lus kyi bya ba dag_/skra yis sgrub pa ma lus dur khrod sa gnas ba
[\[90b.6\]]spu rnams kyis 'byung bo'i tshogs rnams so/_/khams gsum dag ni ma lus pa/_/sangs rgyas ngo bor bsgom par bya/_/de nas pad+ma rnam par sbyang /_/a yis pad+ma 'dab brgyad la/_/hUM gi yi ge rdo rje bcas/_/shes rab la ni mthun phyir ro/_/hUM rigs rang gi yab kyi rdo rje
[\[90b.7\]]ni/_/rtse mo lnga pa rnam par bsgom/_/de dbus a las pad 'dab brgyad/_/de nas rdo rje pad+mar dgod/_/de nas rnal 'byor hUM phaT brjod/_/bsrub cing bde chen bsgom par bya/_/gtum mo lte bar rgyus klu bcom/_/ho yis ye shes dbus nas su/_/dri med glog 'dra gzi brjid
[\[91a\]]
[\[91a.1\]]'bar/_/phung khams skye mched la sogs bsregs/_/ri bong spyi bo las 'bab pa/_/thig le'i gzugs te rdo rje can/_/gnas bzhi rim bcas slar steng 'og_/rgyan ldan me long gnas lta bur/_/dus gsum ye shes rang 'byung ba/_/gsung dag ye shes 'bar bar
[\[91a.2\]]gcig_/dung can rgyan chen gtum mor brjod/_/lte steng rigs dan d+hU tI'i sna/_/srog lnga sna rtser yungs kar bzhugs/_/srog 'gags stong nyid ma bcos dang /_/de la yid gzhag bsgom par bya/_/oM sar+b+ba ta thA ga ta a nu rA ga Na badzra swa b+hA bu A t+ma ko\u0f85haM/_rnam dag dran
[\[91a.3\]]pa'i thig le dang /_/phra mo bsgom pa'i yan lag ste bcu ba'o//_//de nas nga rgyal gzung bar bya'o/_/bsgom pas skyo na sngags bzlas te/_/las la shis pa'i phreng ba bzung /_/sngags kyi sgra spangs grogs po ru/_/gang 'gyur ba yi sngags de bzlas/_/oM na mo
[\[91a.4\]]badzra sa twA ya/_na mo bud+d+ha bo d+hi sa twa b+h+yaH/_na mo badzra kro d+he n+d+ra rA dze b+h+yaH/_na mo bi shra mA trai/_na mo bud+d+ha bo d+hi sa twa de bI b+h+yaH/_na mo badzra DA ki nI b+h+yaH/_oM na mo b+ha ga wa te kA la tsa krA ya badzra b+hai ra ba b+hI kA rA ya/_ma he n+d+ra nI la bar+N+Na sha rI rA ya/_mA ra kle sha hr-i dA ya/_krAn+ta si ta ra k+ta tsa ra NA ya/_kr-i Sh+NA
[\[91a.5\]]rak+ta si ta kaN+ThA ya/_nI la si ti pI ta rak+ta daM Sh+TA kar lo gra b+hI Sha Na mu khA ya/_kr-i ShaN ra k+ta si ta sa bye tar skaN+D+hA ya/_dwA da sha b+hu dzA ya/_Sh+Ta biM sha ti ka rA ya/_badzra khaD+ga/_tri shU la kA rti ka_/_bA Na oM ku sha Da ma ru ka_/_mud+gar/_tsakra/_kun+ta/_daN+Da/_par shu/_badzra g+haN+Ta khe Ta/_kha T+wAM ga_/ka pA la/_tsA pA
[\[91a.6\]]pA sha/_rat+na/_ka mA la/_shaM kha/_A da R+sha/_shriM kha lA/_brah+ma/_shi ro ga dza tsarma d+h+r-i ka ka rA ya/_bya g+h+ra tsarma Ni ba sa nA ya/_skan+d+he mu N+Da mA la a ba laM bi ne/_shi ra si/_badzra paT+Ta ma ku Te badzra ka mA la mA la ar+d+ha tsan+d+ra d+ha rA ya/_kuN+Da la ru tsaka_/_kaN+Thi kA/_me kha lA/_nU pU ra/_b+hasma yadz+nyo pa
[\[91a.7\]]bI ta shi ro ma Ni/_mahA mu dra nA gen+d+ra bi b+hU Sha NA ya/_badzra DA ki nI san+to Shi ta hr-i da yA ya/_in+d+ra ag+ni ya ma nai r+r-i t+ya ba ru Na bA yu ku be ra I shA na brah+ma beSh+Nu bi nA ya ka kA rti ka ya nan di ma hA kA la gra ha/_nak+Sha tra k+She tra pA la su ren+d+rA su ren+d+rA phe Nen+d+ra b+hU tan+d+ra na re n+d+ra saM stu ta tsa ra NA ya/_rtsa ba'i sngags so/_/oM AH hUM
[\[91b\]]
[\[91b.1\]]hoHhaM k+ShaHh+k+Sh+m+l+W+r+yaM kA la tsakra dur dA na ta da ma ka dza ta dza rA ma rA NAn+ta ka_/_trai lo kya bi dza yaH ma hA bi re shwa ra/_badzra kA ya/_badzra gA tra/_badzra gA tra/_badzra ne tra/_badzra shro tra/_badzra g+h+rA Na/_badzra dzi hwa/_badzra/_dan+ta/_badzra na kha/_badzra ke sha/_badzra lo ma/_badzra b+ha ra Na/_badzra hA sa/_badzra gI ta/_badzra nr-i t+ya/_
[\[91b.2\]]badzra yu d+ha ka ra/_badzra kro d+ha rA dzA d+hi pa ti/_badzra DA ka/_/badzra DA ki nI dzA la pa ri bra ti/_shI g+h+raM/_A g+ts+tsha g+ts+tsha/_badzra sa twa dz+nyA yA sarba mA ra bi g+h+nAM bi nA ya ka kin+na ri kaM bu ru Sha ga ru Da gan+d+ha rba yak+Sha rA k+Sha sa b+hU ta ma hA pre ta/_kuM b+haN+Da a pA smA ra/_k+She tra pA la/_be tA Da/_pU ta na/_duShu TA ga gra hA da yo
[\[91b.3\]]yo sarba dz+wa ra/_sarba byA d+hi/_k+Shu dro pa dra ba kAr NiH sarba sa twA nAM sarbA pa kAr ra tAM stAn sarbany+dzaH/_shI g+h+raM badzra ku she nA kr-i Sh+y-i kra Sh+ya/_Ur+d+ha/_di shi ga tA nA kr-i Sh+yA kri Sh+ya/_bUrma di shi ga tA nA kr-i Sh+ya kr-i Sh+ya/_dak+Shi Na de shi ga tA nA kr-i Sh+ya kr-i Sh+ya/_ut+ta ra di shi ga tA nA kri Sh+yA kr-i Sh+ya/_bash+tsi ma di shi ga tA nA
[\[91b.4\]]kr-i Sh+'+ya kr-i Sh+ya/_bA ya bya di shi ga tA nA kr-i Sh+ya kr-i Sh+ya/_I sha na de shig tA nA kr-i Sh+ya kr-i Sh+ya/_nai r+r-i t+ya de shi ga tA nA kr-i Sh+yA kr-i Sh+ya/_ag+na di shi ga tA na' kr-i Sh+ya kr-i Sh+ya/_a d+ho di shi ga tA nA kr-i Sh+ya kr-i Sh+ya/_A kA sha maN+Dal la gtA nA kr-i Sh+ya kr-i Sh+ya/_pA yu maN+Dal ga tA nA kr-i Sh+ya kr-i Sh+ya/_te dzo maN+Dal ga tA nA kr-i Sh+'+ya kr-i Sh+ya/_
[\[91b.5\]]to yi maN+Dal ga tA nA kr-i Sh+ya kr-i Sh+ya/_pra th+bI maN+Dal ga tA nA kr-i Sh+ya kr-i Sh+ya/_kA ma d+hA tu maN+Dal ga tA nA kr-i Sh+ya kr-i Sh+ya/_rU pa d+hA tu ga tA nA kr-i Sh+ya kr-i Sh+ya/_a rU pa d+hA tu ga tA nA kr-i Sh+ya kr-i Sh+ya/_kA yi d+hA tu ga tA nA kr-i Sh+ya kr-i Sh+ya/_bA ka d+hA tu ga tA nA kr-i Sh+ya kr-i Sh+ya/_tsit+ta d+hA tu ga tA nA kr-i Sh+ya kr-i Sh+ya/_bany+tsa skan+d+ha ga tA nA kr-i Sh+ya kr-i
[\[91b.6\]]Sh+ya/_pany+tsa d+hA tu ga tA nA kr-i Sh+ya kr-i Sh+ya/_pany+tse n+d+ri ya ga tA nA kr-i Sh+ya kr-i Sh+ya/_pany+tsa bi Sha ya ga tA nA kr-i Sh+ya kr-i Sh+ya/_pany+tsa karma n+d+ri ya ga tA nA kr-i Sh+ya kr-i Sh+ya/_pany+tsa karma n+d+ra ya bi Sha ya ga tA nA kr-i Sh+ya kr-i Sh+ya/_sarba to ya tra ku tra d+tsit+ta ga tA nA kr-i Sh+ya kr-i Sh+ya/_ma hA sma shA na badzra g+nidz+wa li ta b+hA myaM ni pa ta ya ni pa ta ya/_badzra pA she
[\[91b.7\]]na sarba b+hu dze Shu ban+d+ha ya ban+d+ha ya/_badzra shriM kha la yA sarba pA de Shu ni ro d+ha ya ro d+ha ya/_sarba sa twe Shu shA ya bA ka tsi t+to pa dra ba ka ra ra tA na tA nA ma hA kro d+ha badzra Na tsU r+Na ya tsU r+Na ya/_badzra kh+D+ga Ne na kr-in+ta ya/_badzra tri shU le na b+he da ya b+he da ya/_badzra kar+t+ta ka ya ha na ha na/_badzra pA Ni na bin+d+ha bin+d+ha/_badzra kI la ke/_/kI
[\[92a\]]
[\[92a.1\]]la ya kI la ya/_badzra mud+ga re NA ko Ta yA ko Ta yA/_badzra tsakra Na ts+tshe da ya ts+tshe da ya/_badzra kun+te na b+hi n+da b+hin+da/_badzra daN+De Na tA Da ya tA Da ya/_badzra bar shu na ts+tshi n+da ts+tshi nad/_sA r+d+ha tri ko Ti baN+Da kr-i twa sham shA na b+hU te b+h+yu te b+h+yo bi laM ku ru ku ru/_badzra Da ma ru ke na badzra Da ki nI rA bA ha ya/_badzra DA ki nI b+h+yo
[\[92a.2\]]mA ra kA yi kA nAM ru d+hi raM ni be da ya be da ya/_p+ny+tsA mr-i taM ni ri NA b+h+yaH/_bany+tsa mr-i taM ni be da ya/_sarba badzra DA ki nI sa hi ta/_sarba sa twA nA na shAn+ti kaM/_/bauSh+Ta kaM rak+ShA ba ra Na gu p+ti ku ru ku ru hUM hUM phaT/_ces pa ni phreng ba'i sngags so/_/oM AH hUM hoH h+k+ShaM swA hA/_snying po'o/_/oM hrAM hriM hr-I hrUM h+r+laM hraMH swA hA/_nye ba'i snying
[\[92a.3\]]po'o/_/oM kA la tsa krA ya AH huM hoH phaT swA hA/_oM dA na pA ra mi tA yai huM phaT swA hA/_oM shI la pA ra mi tA yai huM phaT swA hA/_oM k+shAn+ti pA ra mi tA yai huM phaT swA hA/_oM bIR+ya pA ra mi tA yai huM phaT swA tA/_oM d+h+ya na pA ra mi tA yai huM phaT m+la swA hA/_oM pra dz+nya 'a ra mi tA yai huM phaT swA hA/_oM u pA ya pA
[\[92a.4\]]ra mi tA yai huM phaT swA hA/_oM pra Ni d+hA na pA ra mitA yai huM phaT swA hA/_oM ba la pA ra mi tA yai huM swA hA/_oM dz+nyAn pA ra mi tA yai huM phaT swA hA/_oM dzra ya g+ha Tai b+h+yo huM phaT swA hA/_oM bi dza ya g+ha Te b+h+yo huM phaT swA hA/_oM sarba tsi h+no b+h+yo huM phaT swA hA/_oM sarba mu drA b+h+yo huM phaT swA hA/_oM tsi n+tA ma Na ye huM phaT swA hA/_oM d+har+m+ma ga N+D+Ya huM phaT swA
[\[92a.5\]]hA/_oM d+har+m+mA shaM khA ya huM phaT swA hA/_oM kalpa brik+ShA ya huM phaT swA hA/_oM a k+Sho b+h+ya ya huM phaT swA hA/_oM a mo g+ha sid+d+ha ye huM phaT swA hA/_oM ra t+na saM b+hA bA ya huM phaT swA hA/_oM a mr-i tA b+hA ya huM phaT swA hA/_oM bai ro tsa nA ya huM phaT swA hA/_oM lo tsa nA yai huM phaT swA hA/_oM mA ma kyai huM phaT swA hA/_oM pAN+Da
[\[92a.6\]]ru yai huM phaT swA hA/_oM tA rA ye huM phaT swA hA/_oM badzra d+hA dwI shwa R+Yai huM phaT swA hA/_oM badzra pA Na ye huM phaT swA hA/_oM kha gar+b+hA ya huM phaT swA hA/_oM k+Shi ti gar+b+hA ya huM phaT swA hA/_oM lo ke shwa rA ya huM phaT swA hA/_oM sarba ni ba ra Na bi skam b+hi ne huM phaT swA hA/_oM sa man+ta b+ha drA ya huM phaT swA hA/_
[\[92a.7\]]oM gan+d+ha badzrA yai huM phaT swA hA/_oM rU pa badzrA yai huM phaT swA hA/_oM ra sa badzrA yai huM phaT swA hA/_oM sbaR+sha badzrA yai huM phata swA hA/_oM shab+da badzrA yai hUM phaT swA hA/_oM d+har+m+mA d+hA tu badzrA yai hUM phaT swA hA/_oM uSh+Na ShA ya hUM phaT swA hA/_oM big+hanAn+ta kA ya hUM phaT swA hA/_oM pradz+nyan+ta kA ya hUM phaT swA hA/_oM pad+mAn+ta
[\[92b\]]
[\[92b.1\]]kA ya huM phaT swA hA/_oM ya mA n+ta kA ya huM phaT swA hA/_oM staM b+ha na yai huM phaT swA hA/_oM mA Ni ma n+yai huM phaT swA hA/_oM sto b+hi n+yai h+'aM phaT swA hA/_oM a ti bAR+Yi yai huM phaT swA hA/_oM a ti nA lA yai huM phaT swA hA/_oM sarba d+hU ri NI b+h+yo huM phaT swA hA/_oM Sha DaM gA ya huM phaT swA hA/_oM badzra tsArtsi kA
[\[92b.2\]]ya tuM phaT swA hA/_oM badzra bA rA h+yai huM phaT swA hA/_oM badzra ma he shwa R+Yai huM phaT swA hA/_oM badzra an+d+yai huM phaT swA hA/_oM badzra b+r+ham N+yai huM phaT swA hA/_oM badzra ma hA la k+Sh+m+yai huM phaT swA hA/_oM badzra kau mA R+Yai huM phaT swA hA/_oM badzra baiSh+Na byai huM phaT swA hA/_oM a Sh+TA ke na tsa tuHSh+Tha Shi badzra yo gi ni phyo huM phaT/_
[\[92b.3\]]swA hA/_oM Sha Da traM shA ta a ts+tsha b+h+yo huM phaT swA hA/_oM badzra baiSh+Na bai huM phaT swA hA/_oM badzra nai r+r-i t+yA ye huM phaT swA hA/_oM badzra ag+na ye huM phaT swA hA/_oM badzro d+d+ha ye huM phaT swA hA/_oM badzren+d+ra ya huM phaT swA hA/_/oM badzra shwa rA ya huM phaT swA hA/_oM badzra brat+ma Ne huM phaT swA tA/_oM badzra bi nA ya kA ya huM phaT
[\[92b.4\]]swA hA/_oM badzra ka rti ke yA ya huM phaT swA hA/_oM badzra bA ya be huM phaT swA hA/_/oM badzra ya mA ya huM phaT swA hA/_oM badzra yak+She b+h+yo huM phaT swA hA/_oM bA ru N+yai huM phaT swA hA/_oM pA ya byai huM phaT swA hA/_oM ya mi N+ye huM phaT swA hA/_oM yak+Shi n+yai huM phaT swA hA/_oM ma hA ba lA ya huM phaT swa hA/_oM
[\[92b.5\]]a tsa lA ya huM phaT swA hA/_oM Tak+ki rI dzA ya huM phaT swA hA/_oM nI la daN+DA ya huM phaT swA hA/_oM suM b+ha rA dzA ya huM phaT swA hA/_oM rau drA k+Sh+yai huM phaT swA hA/_oM badzra shriM kha lA yai huM phaT swA hA/_oM tsun+da yai huM phaT swA hA/_oM b+h+r-i ku T+T+yai huM phaT swA hA/_oM mA rI ts+yai huM phaT swA hA/_oM pra
[\[92b.6\]]t+ye ka mA sa b+he de na ShaSh+Ta ut+ta ra triM sh+ta badzra ti thi de bI b+h+yo huM phaT swA hA/_oM Sha Ta triM sha ta pra tIts+tsha b+h+yo huM phaT swA hA/_oM badzra dza yA ya huM phaT swA hA/_oM badzra karkoT kA ya huM phaT swA hA/_oM badzra bA su ka ya huM phaT swA hA/_oM badzra nan+ta ya huM phaT swA hA/_oM badzra tak+Sha kA ya
[\[92b.7\]]huM phaT swA hA/_oM badzra ma hA pad+mA ya huM phaT swA hA/_oM badzra ku li kA ya huM phaT swA hA/_oM badzra sha kha ba lA ya huM phaT swA hA/_oM badzra pad+mA ya huM phaT swA hA/_oM badzra pad+ma' ya huM phaT swA hA/_oM badzra bi dza yA ya huM phaT swA hA/_oM shwA nA s+yA yai huM phaT swA hA/_oM su ka rA s+yA yai huM phaT swA hA/_oM byA g+h+rA s+yA yai huM phata swA hA/_oM dzaM bu kA s+ya
[\[93a\]]
[\[93a.1\]]yai huM phaT swA hA/_oM ga ru DA s+yA yai huM phaT swA hA/_oM u lU kA s+yA yai huM phaT swA hA/_oM gr-i d+h+ra s+yA yai huM phaT swA hA/_oM kA kA s+yA yai huM phaT swA hA/_oM sarba b+hU te b+h+yo huM phaT swA hA/_oM badzra tsan+d+ra ye huM phaT swA hA/_oM badzra sU R+YA yai huM phaT swA hA/_oM badzra maM ga lA ya huM phaT swA hA/_oM badzra
[\[93a.2\]]bud+d+hA ya huM phaT swA hA/_oM badzra br-i ha sba ta yai huM phaT swA hA/_oM badzra shu krA ya huM phaT swA hA/_oM badzra sha naish+tsa rA ya huM phaT swA hA/_oM badzra ke tA bai huM phaT swA hA/_oM badzra rA hA bai huM phaT swA hA/_oM badzra kA la ag+na ye huM phaT swA hA/_oM badzra d+hU be huM phaT swA hA/_oM badzra ka s+t+ya yai huM pha[r]Ta swA hA/_oM sarba k+She tra b+h+yo
[\[93a.3\]]huM phaT swA hA/_oM dwA da sha ri sa b+h+yo huM phaT swA hA/_oM Sho Da sha ka lA b+h+yo huM phaT swA hA/_oM da sha dika pA le b+h+yo huM phaT swA hA/_oM badzra nan+di ke shwa rA ya huM phaT swA hA/_oM badzra ma hA kA lA ya huM phaT swA hA/_oM badzra g+haN+TA kar+N+NA ya huM phaT swA hA/_oM badzra b+h+ri ga ne huM phaT swA hA/_oM sarba k+She tra pA le b+h+yo huM phaT swA hA/_
[\[93a.4\]]oM sarba du ti b+h+yo huM phaT swA hA/_oM hA rI t+yai huM phaT swA hA/_oM sarba sid+d+hi b+h+yo huM phaT swA hA/_oM da r+m+ma tsakrA ya huM phaT swA hA/_oM b+ha dra g+ha TA ya huM phaT swA hA/_oM badzra dun du b+h+yo huM phaT swA hA/_oM bo d+hi br-ik+ShA ya huM phaT swA hA/_oM gu ru bud+d+ha bo d+hi sa twe b+h+yo na mo huM phaT swA hA/_oMnya badzra nyi badzra ny+ri badzra nyu badzra ny+l-i badzra nyaM
[\[93a.5\]]badzra huM phaT swA hA/_oM dz+ha badzra dz+hi badzra dz+h+ra badzrA dz+hu badzra dz+h+la badzra dz+haM badzra huM phaT swA hAM/_oM dza badzra dzi badzra dzr-i badzra badzra dz+l-i badzra dzam badzra huM phaT swA huM oM tsha badzra tshi badzra tshar-i badzra tshu badzra tsh+l-i badzra tshaM badzra huM phaT swA hA/_oM tsa badzra tsi badzra ts+d-i badzra tsu badzra ts+l-i badzra huM phaT swA hA/_de bzhin du sngar bstan pa'i sa bon kun
[\[93a.6\]]la yang sbyar bar bya'o/_/oM pa ru N+ye huM phaT swA hA/_oM ba ya be huM phaT swA hA/_oM ya ma n+yai huM phaT swA hA/_oM yak+Sha n+ya huM phaT swA hA/_oM nI la d+N+D+ye huM phaT swA hA/_oM Ta k+ki rA dzA ya huM phaT swA hA/_oM a tsa lA ya huM phaT swA hA/_oM ma hA pa lA ya huM phaT swA hA/_oM suM b+ha rA dza ya huM phaT swA hA/_
[\[93a.7\]]oM badzra rau drAk+Sha huM phaT swA hA/_oM badzra shriM kha lA ya huM phaT swA hA/_oM badzra tsun+de huM phaT swA hA/_oM badzra b+h+r-i ki ri huM phaT swA hA/_oM badzra mA rI ts+yai huM phaT swA hA/_oM badzra sha Ta triM its+tsha b+h+yo huM phaT swA hA/_oM badzra dza lA ya huM phaT swA hA/_oM badzra karko TA ya huM phaT swA hA/_oM badzra bA su ki huM phaT
[\[93b\]]
[\[93b.1\]]swA hA/_oM badzra a nan+ta huM phaT swA hA/_oM badzra tak+Sha kA ya huM phaT swA hA/_oM badzra ma hA pad+mA ya huM phaT swA hA/_oM badzra ku li kA ya huM phaT swA hA/_oM badzra shaM kha bA lA ya huM phaT swA hA/_oM badzra pad+mA ya huM phaT swA hA/_oM badzra bi dza yA ya huM phaT swA hA/_oM shwa nA s+yai huM phaT swA hA/_oM su ka rA s+yai
[\[93b.2\]]huM phaT swA hA/_oM byA g+h+rA s+yai huM phaT swA hA/_oM dzaM bu kA s+yai huM phaT swA hA/_oM ga ru DA s+yai huM phaT swA hA/_oM u lU kA s+yai huM phaT swA hA/_oM gr-i d+ha s+yai huM phaT swA hA/_oM kA kA s+yai huM phaT swA hA/_oM sarba shud+d+he b+h+yo huM phaT swA hA/_oM badzra tsan+d+rA ya huM phaT swA hA/_oM badzra sU R+YA ya huM phaT swA hA/_
[\[93b.3\]]oM badzra maM ga lA ya huM phaT swA hA/_oM badzra bud+d+hA ya huM phaT swA hA/_oM badzra pr-ih+pa tA yai huM phaT swA hA/_oM badzra shu krA ya huM phaT swA hA/_oM badzra sha ne sh+tsa rA ya huM phaT swA hA/_oM badzra kA rta ri huM phaT swA hA/_/oM badzra rA hu la huM phaT swA hA/_oM ra badzra kA lA g+n+yai huM phaT swA hA/_oMbadzra ng+hu pe ni huM phaT swA hA/_oM
[\[93b.4\]]badzra A ga s+t+yai huM phaT swA hA/_oM badzra sarba na k+sha tre b+h+yo huM phaT swA hA/_oM dwa da sha rA shi b+h+yo hu haT swA hA/_oM Sho Da sha kA la b+h+yo huM phaT swA hA/_oM badzra a nan+de bI shwa rA ya huM phaT swA hA/_oM badzra ma hA kA la ya huM phaT swA hA/_oM badzra gan+N+Ta kar+NA ya huM phaT swA hA/_oM badzra b+h+riM gi ra Te huM phaT swA hA/_oM sarba k+Shai tra pA li
[\[93b.5\]]b+h+yo huM phaT swA hA/_oM sarba dU ti b+h+yo huM phaT swA hA/_oM ha ri ti huM phaT swA hA/_oM sarba sid+d+hi b+h+yo huM phaT swA hA/_oM ha ri ti huM phaT swA hA/_oM sarba sid+d+hi b+h+yo huM phaT swA hA/_oM sarba gu ru bud+d+ha po d+hi s+t+we b+h+yo huM phaT swA hA/_oM d+har+m+ma tsakrA ya huM phaT swA hA/_oM b+ha dra gaN+DI ye huM phaT swA hA/_oM badzra dun+du b+h+yo huM phaT swA hA/_oM bo d+hi brik+shi ye huM phaT swA hA/_de nas mchod bstod ci nus bya/_/khro rgyal la
[\[93b.6\]]sogs gtor ma sbyin/_/dge ba 'di yis rnam gsum srid pa la gnas sems can rnams ni bla med byang chub sems 'gyur bar shog_/thub pa 'khor bcas gtso bo'i byin gyis brlab kyis sna tshogs phyag rgya'i dngos grub thob gyur pa/_/srid pa rnam gsum la gnas sems can bcom ldan dus 'khor stobs
[\[93b.7\]]kyis de bzhin shog_/bsod nams de yis sems can mi 'gyur mchog gi bde bar gyur cig de la 'dud/_/spyi bor rdo rje rtse lnga ru/_/gtso bo yab yum gshegs su gsol/_/thugs kar rtse dgu du ba sogs/_/dpral bar rtse mo bcu drug bsgom/_/rigs lnga yab yum bum par
[\[94a\]]
[\[94a.1\]]gshegs/_/mgrin par rtse mo sum cu gsum/_/sems dpa' sems ma sgo ba gshegs/_/lte bar rtse mo drug cu lnga/_/gsung gi dkyil 'khor gshegs su gsol/_/gsang bar phyi yi sgo srung gshegs/_/bya ba'i rdo rje gdan bral sogs/_/las la klu dang rab
[\[94a.2\]]gtum gshegs/_/de nas lha yi rnam par ldang /_/cho gas gnas rnams bsrung bar bya/_/oM sar+b+ba ta thA ga te a ti badzra sa twa haM do daN+Da da ma ko hUM hUM phaT phaT swA hA/_lha'i nga rgyal gyis spyod lam bya'o/_/rjes kyi bya ba'i yan lag ste bcu gcig pa'o//_//sangs rgyas byang sems rgyud 'grel las/_
[\[94a.3\]]dbri bsnan ma byas cho ga bsdus/_/dge ba bla med byang chub bsngo/_/nongs gyur bzod pa mdzad du gsol/_/dkyil 'khor rgyas pa'i sgrub thabs/_slob dpon dus 'khor zhabs kyis mdzad pa rdzogs so//_//kha che'i paN+Di ta so ma nA tha dang /_bod kyi lo tsA ba dge slong shes rab grags kyis
[\[94a.4\]]bsgyur ba'o//_//[{D1358}]@##/_/rgya gar skad du/_shrI kA la tsa kra sA d+ha na nA ma/_bod skad du/_dpal dus kyi 'khor lo'i sgrub pa'i thabs zhes bya ba/_bcom ldan 'das dang po'i sangs rgyas la phyag 'tshal lo/_/dpal ldan srid gsum mgon po mchog tu bde pa'i bdag nyid rnam par
[\[94a.5\]]rtog pa ma lus rab tu spangs/_/spro dang sdud pa'i rgyur gyur dngos dang dngos med mnyam pa'i ye shes skye dang 'jig pa rnam par bral/_/skye bo rnams kyi bsam pa rnams la dgongs te hUM yig la sogs las byung dkyil 'khor gyis ni bskor/_/bden pa dag la gnas pa'i mchog gi snying rje dang ldan dang po'i
[\[94a.6\]]sangs rgyas de la phyag 'tshal lo/_/'jam pa'i dpal gyis bsdus rgyud du/_/sgrub thabs gsungs pa de bzhin du/_/'jig rten mgon gyis 'grel mdzad pa/_/de dag blangs te bri bar bya/_/bstan bcos brtsam pa'i nus med cing /_/mdzad las dbyung bar ma nus kyang /_/bsgom phyir
[\[94a.7\]]sgrub thabs 'di byas pas/_/blo ldan rnams la bzod par gsol/_/dang por sngags pa mchog tu snying rje dang ldan pa gzhan gyi bya ba byed par 'dod pas/_zhi ba la sogs pa las kyi bye brag gis/_rgya mtsho'i 'gram la sogs pa'i gnas yid du 'ong ba'i bsam gtan gyi gnas su/_/bla ma dang /_
[\[94b\]]
[\[94b.1\]]rgyal ba dang /_de'i sras rnams la gus pas/_bcom ldan 'das dpal dang po'i sangs rgyas kyi bris sku la sogs pa bzhugs su gsol/_mchod ba dang /_maN+Dal la sogs pa gzhung nas bshad pa ltar bshams la/_'jam pa la sogs pa'i stan la bsdad la/_shin tu gus pa dang
[\[94b.2\]]ldan pa'i rang gi yid kyis phyag btsal ba la sogs pa rnams dang /_phyi'i mchod pa rgya chen po rnams dang mnyam por gzhag pa ste/_ji ltar gsungs pa ltar dag par byas pa'i bdud rtsi lnga'i ri lu sran ma tsa na ka tsam khar bcug nas/_lus dang /_ngag dang /_yid dang /_ye shes rnam par dag
[\[94b.3\]]par bya ba la sogs pa rnams bya ba ni/_de yang mchog gi snying rje dang bdud rtsi'i dbang gis sems la brlan pa'i 'phags pa spyan ras gzigs dbang phyug gis dpal dri ma med par lha nyid yongs su rdzogs par bya ba'i don du lus dang ngag dang yid dang ye shes rnam par dag par gsungs pa/_oM
[\[94b.4\]]AHhuM hoHhaM k+Sha/_pra dz+nyo pA yAt+ma ka kA ya wAka tsit+ta dz+nyAn badzraM badzrA badzrA mr-i ta swa b+hA ba ku ru ku ru skan+d+ha d+hA twA ya tA nA ni/_swa b+hA baM swA hA/_zhes pa'i sngags brjod la/_gtsug tor du baM yig yongs su gyur pa las rdo rje zla ba'i dkyil 'khor cha bcu drug pa yongs su rdzogs pa lta bu sngags pas bsam mo/_/de
[\[94b.5\]]nas gtsug tor nas brtsams te sen mo'i bar gyi lus sbrul pags pa brjes pa ltar bsam mo/_/de ltar zhi ba dang rgyas pa dag la'o/_/dbang la sogs pa gzhung ches kyis dogs nas ma bris so/_/de nas yang de nyid gsungs pa'i/_/oM swa b+hA ba shud+d+hAH sarba d+harmaHswa b+hA ba shud+d+ho\u0f85haM/_zhes
[\[94b.6\]]pas brjod do/_/de nas dpral bar oM yig yongs su gyur pa las 'od dpag med sku mdog dkar po/_/mgrin par AHyig yongs su gyur pa las rin chen 'byung ldan sku mdog dmar po/_snying gar huM yig yongs su gyur pa las don yod grub pa sku mdog nag po/_lte bar hoHyig yongs su
[\[94b.7\]]gyur pa las rnam par snang mdzad sku mdog ser po/_gtsug tor du haM yig yongs su gyur pa las mi bskyod pa sku mdog ljang gu_/gsang gnas su k+ShaHyig yongs su gyur pa las rdo rje sems dpa' sku mdog sngon po rnams dgod pa ni/_gsung bar 'gyur ba'i sku mdog dang phyag mtshan rnams
[\[95a\]]
[\[95a.1\]]dang ldan pa'o/_/'di ni rdo rje'i zhal dag pa las rigs drug dgod pa'i nges pa'o/_/de nas lag pa dag pa'i sngags brjod do/_/oM hraMHsarbA sta rA dza mA ra kle sh+n+ta ka ra badzra tI k+Shan duHkha ts+tshe da ma ma ka raM bi sho d+ha ya swA hA/_zhes pa'i sngags 'di nyid kyis lag pa mnye ba ni lag
[\[95a.2\]]pa dag pa'i nges pa'o/_/de nas a la sogs pa'i la'i mthar thug pa'i dbyangs yig bco lnga ni/_a i r-i u l-i/_a e ar o al/_ha ya ra wa la rnams lag pa g.yon pa'i mthe'u chung gi rtsa ba'i tshigs nas brtsams te/_mthe bo'i bar gyi tshigs rnams la nam mkha' la sogs pa
[\[95a.3\]]dgod pa'o/_/de nas lag pa g.yas pa'i mthe bo'i steng gi tshigs nas brtsams te/_mthe'u chung gi tshigs kyi bar du lA yig la sogs ba dgod pa ni/_lA wA rA yA hA/_A la au Ar ai AH/_l-I U r-I I A/_rnams ni sa la sogs pa rim pa bzhin no/_/de nas thal mo sbyar ba'i nang
[\[95a.4\]]du zla ba dang nyi ma'i dbus su huM yig kha dog sngon po bsam/_yang de nyid du gsungs pa ltar zla ba dang nyi ma dang sgra gcan gyi sa bon dang ldan pas rtse lnga'i phyag rgya bcings te/_gtsug tor nas brtsams nas/_rkang pa'i sen mo'i bar du bdag nyid la reg par bya zhes sngags brjod la/_oM AHhuM hoHhaM
[\[95a.5\]]k+ShaHkA ya bA ka tsit+ta dz+nyA nA d+hi pa ti badzra kA ya bA ka tsit+ta dz+nyAn badzrA badzrA ka' ya swa b+hA baM ku ru ku ru swA hA/_de'i nga rgyal dang bcas pas/_oM sarba ta thA ga ta badzra kA ya bA ka tsit+ta swa b+hA ba Atam ko\u0f85haM/_zhes pa ni lus dang ngag dang yid dang ye shes rnam par dag pa'o/_/de ltar rigs drug la dgod par byas nas/_
[\[95a.6\]]de nas yan lag drug la dgod pa ni/_lag pa gnyis thal mo sbyar ba'i mthe bo gnyis snying gar gtad de/_oM h+r+'+l-iM hr-i da yA ya na maH/_zhes pa dang /_mgrin par oM huM grI wA ya swA hA/_zhes pa'o/_/mgo bor oM hrUM si ra se swA hA/_zhes pa'o/_/gtsug tor la oM hr-IM shi khA yai bau Sha Ta/_ces pa'o/_/
[\[95a.7\]]yan lag thams cad la oM hr-IM ka ba tsA ya hUM/_zhes brjod cing lag pa gnyis kyis lus thams cad la reg par bya'o/_/mig la oM hrAM ne trA ya wa Sha Ta/_ces pas so/_/mig la oM hrAHastA ya phaT/_ces pas phyogs thams cad du mthe bong dang mdzub mos se gol gtogs shing dge ba'i bya ba
[\[95b\]]
[\[95b.1\]]la g.yon gyis/_mi dge ba'i bya ba la g.yas pas dgod do/_/de nas oM sarba ta thA ga ta hr-i da ya tri wa si raHshi kha ka ba tsa ni tra astu badzra Sha DAM ga swa ba A t+ma ko\u0f85haM/_zhes pa ni yan lag drug la dgod pa'i cho ga'o/_/de nas srung 'khor gyi don du nam mkha'i dkyil 'khor gyi dbus su dang por 'khor lo
[\[95b.2\]]bzhi bsgom pa ni/_de nas de nyid du gsungs pa ltar srung ba'i 'khor lo rnam par bsam par bya ba'i phyir/_de yang dang por yaM yig yongs su gyur pa las rlung gi dkyil 'khor 'og dang steng du hUM yig yongs su gyur pa las rdo rje kha sbyor ro/_/de nas raM yig yongs su gyur pa las me'i dkyil 'khor dang /_
[\[95b.3\]]waM yig yongs su gyur pa las chu'i dkyil 'khor dang /_laM yig yongs su gyur pa las sa'i dkyil 'khor rnam rim pa bzhin du/_kha dog nag po dang /_dmar po dang /_dkar po dang /_ser po rnams kyi 'og dang steng du hUM yig yongs su gyur pa las rang rang gi kha dog dang bcas pa'i rdo rje gnyis dang
[\[95b.4\]]bcas pa rnams/_gzhu'i dbyibs dang /_gru gsum dang /_zlum po dang /_gru bzhi'i rnam pa la rlung yab dang bkra shis dang pad+ma dang /_'khor lo rnams kyis spras pa go bar bya'o/_/de nas yang de nyid du gsungs pa ltar dkyil 'khor gzhi gcig tu gyur pa snga dro'i grib ma'i mtshams dang /_grong khyer gyi mtshams dang /_
[\[95b.5\]]phyi rol du nam mkha' dang sa gzhi 'dus par snang ba'i mtshams su ste/_de yang dkyil 'khor gzhi gcig tu gyur pa khru bzhi brgya dang ldan pa'i gzhal yas khang bsgom pa dang /_de ltar rab gsum bsgom pa dang /_de ltar grong khyer srung ba'i don du grong khyer gyi mtshams su ra ba lnga bsgom par bya ba dang /_de
[\[95b.6\]]ltar 'og thams cad du rdo rje'i mdung dang /_steng du mda'i dra ba shin tu rno ba dang /_dbus su rdo rje'i sa gzhi rnams grong khyer gyi mtshams su bsgom par bya'o/_/de nas gzhal yas khang gi dbus su pad+ma'am/_'khor lo khru bcu gnyis pa mu khyud dang bcas pa 'dab ma brgyad pa bsgom par bya'o/_/dbus
[\[95b.7\]]kyi lte ba khru bzhi dang ldan pa'i nyi ma dang bcas pa'i gdan no/_/'on kyang 'di'i bye brag ni hUM yig yongs su gyur pa las rdo rje'i sa gzhi dang /_oM yig yongs su gyur pa las sam/_b+h+rUM yig yongs su gyur pa las gzhal yas khang /_baM yig yongs su gyur pa'am/_a yig yongs su gyur
[\[96a\]]
[\[96a.1\]]pa las byed pad+ma dang /_raM yig yongs su gyur pa las nyi ma'i dkyil 'khor bsgoms zhes bya'o/_/de ltar ra ba la sogs pa bsgoms nas/_yang de nyid du gsungs pa ltar sngags kyi bye brag tu gyur pa 'di lta ste/_oM AHhU~M raHbadzra tsam+d+ra sU R+Ya rA hu kA la ag+ne ya/_kA ya bA ka tsit+ta dz+nyA
[\[96a.2\]]na badzra badzra prA kA rAn ku ru ku ru swA hA/_zhes pa ni ra ba'i sngags so/_/oM b+h+rUM bi shwa kA ya badzra kU TA gA raM ku ru ku ru swA hA/_zhes pa ni gzhal yas khang gi sngags so/_/oM paHbi shwa badzra pad+maM ku ru ku ru swA hA/_zhes pa ni pad+ma'i sngags so/_/oM raHbadzra sU R+YA sa rna ku ru ku ru swA hA/_zhes pa ni nyi ma'i gdan
[\[96a.3\]]gyi sngags so/_/de nas de'i steng du aM yig dkar po yongs su gyur pa las/_zla ba'i dkyil 'khor me long lta bu'i ye shes kyi rang bzhin/_ka yig la sogs pa gsal byed 'dus pa'i bdag nyid las/_zla ba'i dkyil 'khor bsgom pa me long lta bu'i ye shes kyi rang bzhin no/_/yang de
[\[96a.4\]]nyid du gsungs pa zla ba'i dkyil 'khor mtshan sum cu rtsa gnyis kyi bdag nyid g.yon dang g.yas su bskor ba/_dbyangs yi gsum cu AHtsheg drag dang klad kor dang bcas pa bsgom pa ni/_a i r-i u l-i 'di rnams ni dang po lnga bsdus pa'o/_/de yang yon tan gyi dbye bas a e
[\[96a.5\]]ar o al rnams ni gnyis pa lnga rnams bsdus pa'o/_/de nas rkyen gyis gyur pa ha ya ra wa la rnams ni gsum pa'i bsdus pa lnga'o/_/bsdus pa bco lnga'i mthar thig le ni aM yig sta/_bcu drug pa ste/_'di rnams ni g.yon skor gyis so/_/de nas g.yas skor gyis nag po'i phyogs
[\[96a.6\]]kyi dang po la sogs pa dgod pa/_lA wA rA yA hA/_A la au Ar ai AHl-I U r-I I A/_de ltar bco lnga dang gnam stong gi mthar tsheg drag ni A AHste/_'di ni de ltar dbyangs yig bcu drug ces bya'o/_/de nas de'i steng du AHyig dmar po yongs su gyur pa las nyi ma'i dkyil 'khor
[\[96a.7\]]mnyam pa nyid kyi ye shes kyi rang bzhin du bu mo'i bdag nyid bsam mo/_/yang de nyid du gsungs pa'i ka yig la sogs pa'i nyi ma'i dkyil 'khor gsal byed bzhi bcu'i bdag nyid de yang /_ha ya ra wa la rnams dang /_sde tshan drug ste sum cu rtsa lnga dang /_de nyid kyis brjod pa'i la wa ya DaD+ha rnams bzung
[\[96b\]]
[\[96b.1\]]ste/_l+la w+ba D+Da D+h+D+ha l+la w+Wa r+ra y+Ya h+ha s+sa w+Wa Sh+Sha sh+sha th+k+th+ka/_t+ta th+tha d+da d+h+d+ha n+na/_p+pa ph+pha b+ba b+h+b+ha m+ma/_T+Ta Th+Tha D+Da D+h+D+ha N+Na/_ts+tsa tsh+tsha dz+dza dz+h+dz+ha ny+nya/_k+ka kh+kha g+ga g+h+g+ha ng+nga rnams te/_bzhi bcu tham pa sa la sogs pa'i dbye bas g.yas skor gyis so/_/de ltar g.yon skor gyi/_nga g+ha ga kha ka/_nya dz+ha dza tsha tsa/_Na D+ha Da Tha Ta/_ma ba pha pa/_
[\[96b.2\]]na d+ha da tha ta/_th+ka sha Sha wa sa ha ya ra wa la D+ha Da ya wa la ste/_de ltar bzhi bcu ste gsal byed brgyad cu zhes so/_/de nas de dag gi dbus su hUM yig sngon po las byung ba'i sna tshogs rdo rje hUM gis mtshan pa so sor rtog pa'i ye shes kyi bdag nyid bsgom par bya'o/_/
[\[96b.3\]]de nas gnas gsum po gcig tu 'dres pa la hrIHyig gis spras pa las bya ba sgrub pa'i ye shes kyi bdag nyid bsgom par bya'o/_/de nas lus kyi yan lag thams cad rdzogs pa haM yig gi bdag nyid chos kyi dbyings shin tu rnam par dag pa'i rang bzhin 'og nas phyag 'tshal ba'i skabs su 'chad pa'i
[\[96b.4\]]dpal dus kyi 'khor lo ste/_'on kyang phyag nyi shu rtsa drug pa phyag lhag ma gnyis kyis glang po che'i pags pa 'dzin pa la kha dog ser po zhabs brkyang bskum du bzhugs pa/_zhal gcig ma spyan gsum ma/_phyag gnyis kyis gri gug dang thod pa bsnams pa/_phyag rgya lngas spras pa'i sna tshogs yum
[\[96b.5\]]gyis mgul nas 'khyud pa/_sbrul gyi rgyan gyis brgyan pa/_stag gi sham thabs sbyangs pa/_khro bo'i dbang po rdo rje shugs su bdag nyid bsgom mo/_/yang de nyid du gsungs pa ltar phyag rgya la sogs pa dgod pa las/_phyag rgya drug rang gi lus la dgod pa/_oM haM haHbA ma dak+Shi Na kar+N+Na yor
[\[96b.6\]]badzra kuN+Da li huM hUM phaT phaT/_oM aM aHka D+yaM kaN+The badzra me kha lA badzra kin+Thi ka huM hUM phaT phaT/_oM a A bA ma dik+Shi Na ka ra yor badzra ru tsa kau huM hUM phaT phaT/_oM ha hA bA ma da kiSha Na pA da yor badzra nU pU re huM hUM phaT phaT/_oM haM baM pany+tsa A kA ra ma hA shU n+ya swa b+hA wa ma hA badzra shi ro ma Ni shi ra si sarba aM ge b+hasma
[\[96b.7\]]huM hUM phaT phaT/_oM aM ar+d+ha na rI shwa ra badzra ar+d+ha tsan+d+ra badzra paT+Ta ur+d+he huM hUM phaT phaT/_oM a AHoM sarba swa rai e ka tri swa ra swa b+hA ba badzra y+dzonya pa bI ta skan+d+he huM hUM phaT phaT/_ces pa ni phyag rgya drug gi cho ga'o/_/de nas 'chad par 'gyur ba'i glang po'i pags pa'i phyag rgya bcas pa'i phyag rgya bzhi'i
[\[97a\]]
[\[97a.1\]]sngags rnams brjod par bya ste/_oM k+ShaHdur dA na tA/_b+hi ma na k+Sha yaM ka ra byA g+h+ra tsarma ka Tau huM hUM phaT phaT/_oM haM k+ShaHtriM shang swa ra sap+ta ti hraHswa dir+g+ha byany+dza na swa b+hA ba d+yai t+ya ku la sha ta si ro b+hir muN+Da mA la skan+d+ha a ba laM bi ni skan+d+he huM hUM phaT phaT/_oM ha hi hri hu h+l-i pany+tsa skan+d+ha bi shud+d+ha swa b+hA ba
[\[97a.2\]]shi ra si ka pA la mA le huM hUM phaT phaT/_ces pa ni phyag rgya bzhi'i cho ga'o/_/de ltar phyag rgya bcu rnams pha rol tu phyin pa bcu'i dbye ba dang /_gnas bcu drug gi dbye bas stong pa nyid bcu drug ces pa ni phyag rgya dgod pa'i cho ga'i rim pa'o/_/de nas g.yon dang g.yas kyi phyag mtshan gyi sa bon rnams
[\[97a.3\]]brjod par bya ste/_oM k+SharaH kro d+ha badzra hUM phaT/_oM k+SharaH badzra khad+ga hUM phaT/_oM k+SharaHbadzra tri shU la hUM phaT/_oM k+ShuraHbadzra karta ri hUM phaT/_oM k+SharaHbadzra bA Na hUM phaT/_oM k+SharaHbadzra aM ku sha hUM phaT/_oM k+SharaHbadzra Da ma ru ka hUM phaT/_oM k+SharaHbadzra mud+ga ra hUM phaT/_oM k+SharaHbadzra tsakra hUM phaT/_oM k+Sh+RaHbadzra kun+ta hUM
[\[97a.4\]]phaT/_oM k+Sh+RaHbadzra daN+Da hUM phaT/_oM k+Sh+RaHbadzra paR+shU hUM phaT/_ces pa rnams ni g.yas kyi phyag mtshan rnams so/_/de nas g.yon gyi phyag mtshan rnams ni/_dang por hwAM yig brjod par bya/_oM hUM badzra g+haN+Te ho phreM phaT/_oM hwAM badzra khe Ta ka ho phraM phaT/_oM hwAM badzra kha T+wAM ga ho phreM phaT/_oM hwAM badzra ka bA la
[\[97a.5\]]ho phreM phaT/_oM hwAM badzra tsa pA ho phreM phaT/_oM hwAM badzra pa sha ho phreM phaT/_oM hwAM badzra rat+na ho phreM phaT/_oM hwAM badzra pad+ma ho phreM phaT/_oM hwAM badzra shaM kha ho phreM phaT/_oM hwAM badzra A daR+Sha ho phreM phaT/_oM hwAM badzra shriM kha le hwAM phreM phaT/_oM hwAM badzra tsa tur be ta swa b+hA ba braham shi ra ho phraM phaT/_ces pa rnams phyag
[\[97a.6\]]g.yon pa rnams su mtshan ma dgod pa'i rim pa'o/_/de nas glang po'i pags pa'i sngags rnams brjod pa ni/_oM k+Sha k+ShA k+Shi k+ShI k+Sh-I k+ShIr k+Shu k+ShU k+Sh-il k+Sh-il k+ShaM k+ShaM/_ha hA hi hI h+R-i h+R-I hu hU h+l-i h+l-I haM hAH/_sarba bag+hi bi da ri ta ga dza tsarma paT+Ta ar+d+ha rak+ta shra ba ta hUM phreM/_phyag g.yas dang g.yon gyi sdigs mdzub dang bcas
[\[97a.7\]]nas bzung ba ni/_g.yas kyi lag pa dang mgo bo'i phyogs kyi lag pa dang /_g.yon gyi rkang pa nas bzung bar bsam pa ni pags pa bzung ba'i rim pa'i cho ga'o/_/de nas klu'i rgyal po bcu dgod pa'i sngags ni/_oM hUM badzra dza ya nA gen+d+ra badzra dza TA mu ku Ta ban+d+he tiSh+Tha tiSh+Tha huM hUM phaT phaT/_oM k+ShuM badzra
[\[97b\]]
[\[97b.1\]]bi dza ya nA gen+d+ra badzra paT+Ta ban+d+he tiSh+Tha tiSh+Tha huM hUM phaT phaT/_oM h+yaM h+yA badzra karko Ta badzra pad+mau bA ma d+k+Shi Na kuN+Da la yoHtiSh+Tha tiSh+Tha huM hUM phaT phaT/_oM hraM hrAM badzra ba su ki she kha pA lau bA ma dak+Sha Ni ru tsa ka yoHtiSh+Tha tiSh+Tha huM hUM phaT phaT/_oM hwaM hwA badzra a nan+ta ku li kau me kha lA kaN+Thi ka yoHtiSh+Tha tiSh+Tha huM hUM phaT phaT/_oM h+laM h+lA badzra tak+Sha ko
[\[97b.2\]]ma hA pad+mau bA ma dak+Shi Na pA da nU pU ra yoHtiSh+Tha tiSh+Tha huM hUM phaT phaT/_de ltar sngags dang phyag rgya dgod par byas la/_mkha' 'gro ma rnams dang bcas pa'i rkang pa bcu drug pas sdang ba rnams bskrad pa dang /_bdud la sogs pa bskrad pa'i sngags rnams dus kyi 'khor lo'i sngags pas yang nas yang
[\[97b.3\]]du bzlas pa 'di lta ste/_oM na mo badzra sa twa ya/_na mo bud+d+ha bo d+hi sa twA b+h+yaHna mo badzra kro d+ha rA dzi n+d+ra ra dze b+h+yaH/_na mo bi shwa mA trai na mo bud+d+d+ha bo d+hi sa twa de bi b+h+yaHna mo badzra DA ki nI b+h+yaH/_oM na mo b+ha gab te kA la tsa krA ya/_badzra b+hai ra ba b+hI ka ra ya ma he nedre nI la bar+N+Na sha rI rA ya/_mA ra kle sha hr-i da yA kran+ta sI ta rak+ta tsar
[\[97b.4\]]NA ya/_kr-iSh+Na rak+ta si ta kaN+ThA ya nI la si ta pA ti rak+ta daMSh+TA ka ra lo gra phI Sha Na mu khA ya/_kr-iSh+Na rak+ta si ta sa bye ta ra skan+d+hA ya/_dwa da sha b+hu dzA ya/_Sha Da biM sha ti ka rA ya/_badzra khaD+ga tri shU la karta ri bA Na ba aM ku sha Da ma ru ka mung+ga ra tsa kra kun+ta daN+Da par shu badzra g+haN+Ta khe Ta kha T+wAM ga ka pA la tsA pa pA sha rat+na ka ma la
[\[97b.5\]]sha kha A daR+sha shrIM kha lA brah+ma shi ro ga dza tsarma d+h+r-i ka ka rA ya/_byA g+h+ra tsarma NaM ba sa nA ya/_s+k+N+Deha muN+Da mA lA ba laM bi na/_shi ra si badzra paT+Ta mu ku Te badzra ka pA la mA la ar+d+ha tsan+d+ra d+ha '+ra ya/_kuN+Da la ru tsa ka kaN+Thi ka me kha lA nU pUr b+hasma yadz+nyo pa bIta shi ro ma Ni ma hA mu dra nA gen+d+ra bi b+hU Sha NA ya/_badzra DA kaM nA+e saM to Sha ti hr-i
[\[97b.6\]]da yA ya/_in+d+ra ag+ni ya ma nai r-i t+ya ba ru Na bA yu ku be ra I shA na brah+ma biSh+Nu bi nA ya ka ka rti ke ya nan+di ma hA kA la gra ha nak+Sha k+She tra pA la/_su ren+d+ra su ren+d+ra pha Nin+d+ra b+hU ten+d+ra na ren+d+ra saM stu ta tsa ra NA ya/_zhes pa ni bcom ldan 'das kyi rkang pa bcu drug pa'i sngags so/_/bdud rigs brgya'i phreng ba'i sngags kyi sa
[\[97b.7\]]bon rnams ni gong du sngags brjod pa'i skabs su bshad pas 'dir ma bris so/_/rkang pa bdun cu rtsa gnyis pa ni gzhung ches dgos pas ma bris so/_/de nas rdo rje dgod par bya ba de nyid gsungs pa ltar dpal dang ldan pa'i rdo rje yan lag rnams la dgod pa ni dpral bar zla ba'i dkyil 'khor
[\[98a\]]
[\[98a.1\]]dkar po la oM yig dgod do/_/mgrin par nyi ma'i dkyil 'khor dmar po la AHyig dgod do/_/snying gar sgra gcan gyi dkyil 'khor nag po la hUM yig dgod do/_/lte bar dus me'i dkyil 'khor ser po la ho yig dgod do/_/gtsug tor dang gsang bar rim pa ji lta ba
[\[98a.2\]]bzhin du rnam par shes pa dang ye shes kyi dkyil 'khor ljang gu dang sngon po la haM k+ShaHdgod do/_/de ltar dkyil 'khor drug bsgoms la dkyil 'khor de rnams nyid la rim pa ji lta ba bzhin du sa bon de rnams yongs su gyur pa las rdo rje rnams te/_rtse mo bcu bdun pa dang /_rtse mo sum cu so gsum pa
[\[98a.3\]]pa dang /_rtse mo dgu pa dang /_rtse mo drug cu rtsa lnga pa dang /_rtse mo lnga pa dang /_yang rtse mo sum cu so gsum pa zhes pa ste/_rdo rje rnams kyang so so'i dkyil 'khor gyi kha dog dang 'dra bar ji ltar gsungs pa'i tshad ltar bsgom par bya ste/_yang de nyid nas gsungs pa ltar rdo rje nor bu rnam par dag pa
[\[98a.4\]]sor gcig pa bsgom par bya'o/_/spyi gtsug gi 'khor lo rnam par dag pa sor gnyis pa'o/_/dpral ba'i 'khor lo rnam par dag pa sor bzhi pa'o/_/mgrin pa'i 'khor lo rnam par dag pa sor lnga pa'o/_/snying ga'i 'khor lo rnam par dag pa sor brgyad pa'o/_/lte ba'i 'khor lo rnam par
[\[98a.5\]]dag pa sor dgu pa'o/_/gsang gnas kyi 'khor lo rnam par dag pa sor bcu gnyis pa'o/_/de nas g.yon gyi dpung mgo'i tshigs la da di D-ir du d-il ngam/_g+ha g+hi g+hir g+hu g+hil g+haM/_ga gi g-ir gu g-il gaM_/_kha khi kh-ir khu kh-il khaM/_ka ki k-ir ku k-il kaM/_zhes pas nam mkha' la sogs pa ste/_thung ngu drug gi
[\[98a.6\]]dbye ba dang /_k+kAH'i sde tshan yongs su gyur pa las rdo rje rtse mo sum cu rtsa gcig pa bsgom par bya'o/_/de nas dpung mgo g.yas pa'i tshigs la/_k+kAHk+k+l-I k+kU k+k+r-I k+kI k+kAM/_kh+khAH kh+kh+l-I kh+khU kh+kh+r-I kh+khI kh+khAM/_g+gAH g+g+l-I g+gU g+g+r-I g+gI g+gAM/_g+h+g+hAH g+h+g+h+l-I g+h+g+hU g+h+g+h+r-I g+h+g+hI g+h+g+hAM/_ng+ngAH ng+ng+l-I ng+ngU ng+ng+r-I ng+ngI ng+ngAM/_zhes pa ni sa la sogs pa ste ring po drug gi
[\[98a.7\]]dbye ba dang /_k+kAH'i sde tshan yongs su gyur pa las rdo rje rtse mo sum cu so gcig pa bsam mo/_/de ltar las kyi 'khor lo bcu gnyis rnams la rdo rje bsgom par bya ste/_de yang de nyid gsungs pa ltar gru mo g.yon pa la tsa'i sde tshan
[\[98b\]]
[\[98b.1\]]thung ngu'i bdag nyid do/_/gru mo g.yas pa la ring po'i bdag nyid do/_/de ltar g.yon pa'i ma khrig ma'i tshigs la Ta'i sde tshan thung ngu rnams so/_/g.yas pa'i mkhrig ma'i tshigs la ring po rnams so/_/g.yon gyi dpyi mgo'i tshigs la pa'i sde tshan thung ngu rnams so/_/g.yas kyi dpyi mgo'i tshigs
[\[98b.2\]]la ring po rnams so/_/pus mo g.yon pa'i tshigs la ta'i sde tshan thung ngu rnams so/_/pus mo g.yas pa'i tshigs la ring po rnams so/_/long bu g.yon pa'i tshigs la sa'i sde tshan thung ngu rnams kyi rang bzhin no/_/long bu g.yas pa'i tshigs la ring po'i bdag nyid do zhes pa ni tshigs rnams la rdo rje
[\[98b.3\]]dgod pa'i cho ga'o/_/rdo rje de rnams kyang nam mkha' la sogs pa'i dkyil 'khor gyi tshad dang mnyam pa/_de nyid kyis bsgom par bya'o/_/de rnams rim pa de bzhin bya ba'i 'khor lo rnams la/_lag pa g.yon pa'i mthe'u chung nas brtsams te/_rtsa ba'i tshigs rnams la thung ngu drug gi dbye
[\[98b.4\]]bas ka'i sde tshan nga la sogs pa drug drug las byung ba'i rtse mo bdun bdun dang ldan pa'i rdo rje lnga bsgom par bya'o/_/de ltar g.yas kyi mthe bo'i tshigs steng ma nas brtsams te/_tshigs lnga la ring po drug dang ldan pa'i k+kA la sogs pa drug drug yongs su gyur pa las rdo rje rnams so/_/g.yon gyi sor
[\[98b.5\]]mo'i dbus kyi tshigs rnams la tsa'i sde tshan thung ngu'i bdag nyid las rdo rje rnams so/_/g.yon gyi sor mo'i dbus kyi tshigs rnams la ring po'i bdag nyid rnams las so/_/g.yon gyi sor mo'i steng gi tshigs la Ta'i sde tshan thung ngu'i bdag nyid rnams so/_/g.yas kyi sor mo'i rtsa ba'i tshigs rnams
[\[98b.6\]]la ring po'i bdag nyid las so/_/rkang pa g.yon gyi sor mo'i tshigs rnams la snga ma ltar pa'i sde tshan thung ngu rnams kyi bdag nyid las so/_/rkang pa g.yas pa'i tshigs rnams la snga ma ltar ring po rnams kyi bdag nyid las so/_/de nas g.yon pa'i tshigs rnams la snga ma ltar ta'i sde tshan thung ngu
[\[98b.7\]]rnams kyi bdag nyid las so/_/g.yas pa la ring po'i bdag nyid las so/_/de ltar g.yon pa'i tshigs rnams la sa'i sde tshan thung ngu'i bdag nyid rnams las so/_/g.yas pa'i tshig rnams la ring po'i bdag nyid las rdo rje rnams te/_rim pa bzhin sde tshan rnams yongs su dag pa las ljang gu
[\[99a\]]
[\[99a.1\]]dang /_nag po dang /_dmar po dang /_dkar po dang /_ser po'i kha dog rnams/_so so'i tshigs kyi tshad kyis so/_/de nas rna ba la sogs par rdo rje dgod pa ni/_de nyid las gsungs pa ltar/_rna ba dag tu a A dag las rdo rje rtse gsum pa bsgom par bya'o/_/sna bug dag tu
[\[99a.2\]]e ai dag las so/_/mig dag tu ar Ar dag las so/_/lce dang lce chung dag la o au dag las so/_/rdo rje dang gsang ba dag la al Al dag las so/_/yid dang khu ba 'dzag pa'i rtsa dag la a aHdag las te/_'di rnams kyang rim pa ji lta ba bzhin kha dog gi dbye ba dang ldan par sor
[\[99a.3\]]gcig gi tshad kyis so/_/yang de nyid du gsungs pa ltar rna ba la sogs par rdo rje sor gcig pa zhes pas so/_/de nas gtsug tor la sogs pa rnams la rdo rje dgod pa ni/_de yang de nyid las gsungs pa ltar gtsug tor dang mgo bo dag la ha hA dag las rdo rje rtse lnga ba'o/_/lce dang rkan dag la ya yA dag las
[\[99a.4\]]rdo rje rtse lnga pa'o/_/lag mthil dag la ra rA dag las so/_/rkang mthil dag la wa wA dag las so/_/'phongs kyi g.yas g.yon dag la lA dag las so/_/de ltar rdo rje'i lus su bdag nyid bsgom par bya ba ni/_de rnams kyi gtsug tor la sogs pa rnams par dag par gsungs pa'i mtshan nyid do/_/de
[\[99a.5\]]nas bdud kyi tshogs bsreg pa ni/_de yang de nyid nas gsungs pa ltar de rnams las 'od zer 'phros pas rdo rje 'bar bas phyogs bcu na gnas pa'i bdud kyi chogs sems can rnams la rnam par 'tshe ba rnams bsregs nas/_steng du ljang gu 'bar ba dang /_'og tu sngon po 'bar ba dang /_shar dang shar
[\[99a.6\]]lhor nag po 'bar ba dang /_lho dang bden bral du dmar po 'bar ba dang /_byang dang dbang ldan du dkar po 'bar ba dang /_nub dang rlung du ser po 'bar ba dang zhes so/_/bdud kyi tshogs bsreg pa'i sngags brjod par bya ste/_oM AHhUM hoHhaM k+ShaHhraHhraH hraHhraH raHraH raHraHbadzra a na la sarba A ba ra Na d+harmA
[\[99a.7\]]pra la ya swa b+hA ba sarba mA ra ya kA yi ka big+h+na bi nA da sha di ga tA nAM kA ya bA ka tsit+tA ni/_da ha da ha/_pa tsa pa tsa/_b+ha sim ku ru ku ru hUM huM phaT phaT/_ces pa ni bdud rnams rnam par bsreg pa'i cho ga'o/_/de nas lus dang ngag dang yid kyi cho ga rnam par dag pa gzhal yas khang dang /_rab gsum dang /_ra
[\[99b\]]
[\[99b.1\]]ba lnga rnams kyi nang dang /_phyi rol bsrung ba'i don du/_khro bo la sogs pa rnams rim pa ji lta ba bzhin spro bar bya'o/_/de nas yang de nyid nas gsungs pa ltar dang por rdo rje shugs su bdag nyid bsgoms la/_de nyid kyi thugs kar nyi ma'i dkyil 'khor la ha yar wa la rnams brtsegs pa'i gzugs su
[\[99b.2\]]bsam mo/_/de'i steng du ha las byung ba'i 'chad par 'gyur ba'i phyag rgya dang mtshan ma dang zhal rnams dang ldan pa'i sku mdog ljang gu sna bug g.yon pa nas spros te/_gtso bo'i dbu'i steng du gzhal yas khang gi nang du zla ba'am nyi ma'i steng du gtsug tor can g.yas brkyang du bzhugs pa'o/_/de ltar
[\[99b.3\]]ha yig ring po las byung ba'i gnod mdzes rgyal po kha dog sngon po sna bug g.yas nas bton nas rdo rje'i sa gzhi'i steng du nyi ma 'am zla ba la dgod do/_/de ltar ya yig las byung ba'i bgegs mthar byed kha dog nag po/_sna bug g.yog pa nas byung nas shar phyogs su zla ba 'am nyi ma la dgod par bya'o/_/de
[\[99b.4\]]ltar yA yig yongs su rdzogs pa'i dbyug sngon can kha dog nag po sna bug g.yas nas bton te/_me mtshams su nyi ma'am zla ba la dgod do/_/r-i yig las byung ba'i shes rab mthar byed sku mdog dmar po/_mig g.yo nas bton nas lho phyogs su zla ba 'am nyi ma la dgod do/_/de ltar r-I
[\[99b.5\]]yig las yongs su rdzogs pa'i 'dod pa'i rgyal po dmar po/_mig g.yas nas bton te bden bral du nyi ma'am zla ba la dgod par bya'o/_/de ltar wU yig las yongs su rdzogs pa'i pad+ma mthar byed dkar po lce las bton te/_byang du zla ba'am nyi ma la dgod do/_/wU yig las yongs su rdzogs pa'i
[\[99b.6\]]mi g.yo ba dkar po dri chu'i lam nas bton te/_dbang ldan gyi mtshams su zla ba 'am nyi ma la dgod do/_/lI yig las yongs su rdzogs pa'i gshin rje mthar byed ser po chu min gyi lam nas bton te/_nub phyogs su zla ba'am nyi ma la dgod do/_/de ltar lI yig las yongs su rdzogs pa'i stobs
[\[99b.7\]]po che ser po rdo rje gtsug tor nas bton te/_rlung gi mtshams su zla ba 'am nyi ma la dgod par bya'o/_/yang na sdus pa'i rgyud kyi rjes su 'brang nas thams cad nyi ma'i gdan la bzhugs pa ste/_dus kyi 'khor lo dgod pa'o/_/de nas gzhal yas khang gi phyi rol du zad par nam mkha' la sogs pa
[\[100a\]]
[\[100a.1\]]spro ba ste/_de yang de nyid las gsungs pa ltar thugs kar nyi ma'i dkyil 'khor la nga nya Na man rnams brtsegs pa'i gzugs su bsgoms la/_nga dA las yongs su rdzogs pa'i zad par nam mkha'i sngon du bshad pa'i sgo rnams nas bton te/_gzhal yas khang gi steng dang gnod
[\[100a.2\]]mdzes rgyal po'i 'og dag tu stong pa'i dkyil 'khor la bsgom par bya'o/_/de ltar N-ir N-Ir dag las yongs su rdzogs pa'i zad par rlung shar dang me mtshams su rlung gi dkyil 'khor la bsgom par bya'o/_/de ltar N-ir N-Ir dag las yongs su rdzogs pa'i zad par me lho dang bden bral du me'i dkyil 'khor la bsgom par
[\[100a.3\]]bya'o/_/de ltar mu mU dag las yongs su rdzogs pa'i zad par chu byang dang dbang ldan gyi mtshams su chu'i dkyil 'khor la bsgom par bya'o/_/de ltar N-il N-Il dag las yongs su rdzogs pa'i zad par rlung shar dang me mtshams su sa'i dkyil 'khor la bsgom par bya'o/_/de ltar g+ha dz+ha D+ha b+ha d+ha rnams su brtsegs pa'i
[\[100a.4\]]yi ge bsgoms la/_de rnams las phyogs skyong bcu spro ba ni/_g+ha g+hA dag las yongs su rdzogs pa'i tshangs pa dang khyab 'jug_/ljang gu dang sngon po/_ngang pa dang bya khyung la gnas pa/_ra ba la phyogs pa/_steng du tshangs pa/_'og tu khyab 'jug go/_/de nas dz+h+ri dz+hI dag las yongs su rdzogs pa'i
[\[100a.5\]]bden bral dang rlung lha dag_/kha dog nag po/_yi dgas dang ri dgas la gnas pa/_shar dang me mtshams su'o/_/de ltar lho dang bden bral du/_D+h+r-i D+h+r-I las yongs su rdzogs pa'i gshin rje dang me lha/_kha dog dmar po ma he dang lug la gnas pa'o/_/de ltar byang dang dbang ldan du b+hu b+hU dag
[\[100a.6\]]las yongs su rdzogs pa'i rgya mtsho dang bde byed/_kha dog dkar po chu srin dang khyu mchog la gnas pa'o/_/de ltar nub phyogs dang rlung du D+h+l-i D+h-Il dag las yongs su rdzogs pa'i dbang po dang gnod sbyin/_kha dog ser po/_glang po che dang ba man la gnas pa'o/_/de ltar phyogs skyong rnams ra ba'i
[\[100a.7\]]nang du bsgom par bya'o/_/de nas rab bsrung ba'i don du gza' rnams bsgom par bya'o/_/sngon du gsungs pa'i nyi ma'i dkyil 'khor la/_ga dza Da ba da rnams brtsegs pa'i tshul du gnas pa las/_ga gA dag las yongs su rdzogs pa'i sgra gcan dang dus me/_stong pa'i dkyil 'khor la
[\[100b\]]
[\[100b.1\]]gnas pa/_ra ba gsum la phyogs pa steng dang 'og tu nam mkha'i dkyil 'khor la'o/_/de ltar dzi dzI dag las yongs su rdzogs pa'i zla ba dang nyi ma rlung gi dkyil 'khor la gnas pa/_shar dang me mtshams su dgod do/_/D+r-i D+r-I dag las yongs su rdzogs pa'i gza' lag dang bkra shis/_me'i
[\[100b.2\]]dkyil 'khor la gnas pa/_lho dang bden bral du dgod do/_/de ltar bu bU dag las yongs su rdzogs pa'i pa wa sangs dang phur bu chu'i dkyil 'khor la gnas pa/_byang dang dbang ldan dag tu'o/_/de ltar D+l-i D+l-I dag las yongs su dag pa'i mjug rings dang spen pa/_sa'i dkyil 'khor la gnas
[\[100b.3\]]pa nub dang rlung dag tu ste/_'di rnams ni ra ba'i phyi rol du bsrung ba'i don du gza'i tshogs rnams bsgom pa'o/_/de nas ra ba lnga bsrung bar bya ba'i don du klu'i rgyal po rnams spro bar bya ste/_sngon du gsungs pa ltar nyi ma'i dkyil 'khor la kha tsha Tha pha tha rnams brtsegs pa'i tshul du bsams nas/_kha
[\[100b.4\]]khA dag las yongs su rdzogs pa'i rgyal ba dang rnam par rgyal ba/_ra ba lnga la phyogs pa steng 'og nam mkha'i dkyil 'khor la gnas pa'o/_/de ltar tshi tshI dag las yongs su rdzogs pa'i karko Ta dang pad+ma dag_/shar dang me mtshams su rlung gi dkyil 'khor la gnas pa'o/_/de ltar Th+r-i Th+r-I dag
[\[100b.5\]]las yongs su rdzogs pa'i chu bdag dang dung skyong /_lho dang bden bral du me'i dkyil 'khor la gnas pa'o/_/de ltar phu phU dag las yongs su rdzogs pa'i dga' bo dang rigs ldan/_byang dang dbang ldan du chu'i dkyil 'khor la gnas pa'o/_/de ltar th+l-i th+l-I dag las yongs su rdzogs pa'i pad+ma
[\[100b.6\]]chen po dang 'jog po nub dang rlung dag tu sa'i dkyil 'khor la gnas pa'o/_/de nas ra ba lnga'i phyi rol du bsrung ba'i don du 'byung po lha ma yin rnams bsgom par bya ste/_sngon du gsungs pa ltar nyi ma'i dkyil 'khor la ka tsa Ta pa Ta rnams brtsegs pa'i tshul du bsam pa ste/_de rnams kyang ra ba
[\[100b.7\]]la phyogs pa steng dang 'og tu ka kA dag las yongs su dag pa'i ro langs dang /_ka sha mAn+du nam mkha' dkyil 'khor la gnas pa'o/_/de ltar tsi tsI dag las yongs su rdzogs pa'i ki na ra ga dang /_kiM pu ru Sha khyi dang bya rog gi gdong can/_shar dang mer rlung gi dkyil 'khor la dgod do/_/de ltar Ti TI
[\[101a\]]
[\[101a.1\]]ngag las yongs su rdzogs pa'i dri za dang 'byung po/_phag pa dang bya rgod kyi gdong pa can/_lho dang bden bral du me'i dkyil 'khor dag la dgod do/_/de ltar pu pU dag las yongs su rdzogs pa'i srin po dang yi dgas/_stag dang 'ug pa'i gdong can byang dang dbang ldan du chu'i dkyil 'khor la
[\[101a.2\]]dgod do/_/de ltar t+l-i t+l-I dag las yongs su rdzogs pa'i brjed byed ce spyang gi gdong pa can dang /_bya khyung gi gdong can/_nub dang rlung du sa'i dkyil 'khor dag la dgod do/_/de rnams thams cad shes rab dang ldan pa'o/_/yang de nyid du gsungs pa ltar/_ye shes dang nam mkha' dang /_rlung dang /_me
[\[101a.3\]]dang /_chu dang /_sa rnams khams drug las byung ba'i khro bo'i rgyal po rnams dang /_gzugs med dang /_gzugs dang /_phyogs bcu skyong ba dang /_gza' rnams dang /_klu rnams dang 'byung po rnams sde tshan drug gi bdag nyid srung zhing skyong ba/_phyi dang nang rnams su kha sbyor du gnas pa rnal 'byor pas
[\[101a.4\]]dgod do/_/de nas bgegs dang log 'dren la sogs pa rnams la gdab par bya ba ni/_de yang de nyid du gsungs pa ltar de las gzhan pa bgegs dang log 'dren la sogs pa rnams rdo rje lcags kyus khug cig_/rdo rje zhags pas chings shig_/khro bo'i rgyal po rdo rje phur bu rtse mo mdung gi rnam
[\[101a.5\]]pa rnams gnas bcur sdang ba btab par bsam mo/_/sngags rnams kha dog lnga dang ldan pa ste/_oM AHhUM hoHhaM k+ShaHhUM hUM phaT phaT phaT/_badzra kI la ya kA ya bA ka tsit+ta dz+nyAn a d+hi pa de Sha Ta mu kha Sha Ta sarba tsa ra Na sarba big+h+na bi nA ya kA di du Sh+TA naM kA ya bA ka tsit+ta dz+nyA nA ni kIl ya hUM hUM phaT phaT/_ces
[\[101a.6\]]pa ni gdab pa'i sngags so/_/oM l+l-i badzra mu dag ra/_mA rA dI nAM shi ra si kaN+Thi hr-i da ye/_nA b+hau gu h+ya a na te badzra kI la ya kA na A ko Ta yA ko Ta ya/_k+ShaM k+ShAM k+ShiM k+ShIM k+Sh+R-iM k+Sh+RIM k+ShuM k+ShUM k+Sh+l-iM k+Sh+l+'aM k+ShaM k+ShAM hUM hUM hUM phaT phaT phaT/_ces pa ni gdung ba'i sngags so/_/de nas nga rgyal byas nas phur bu rnams bsrung ba'i don du/_
[\[101a.7\]]khro bo bcu la bka' bsgo ba ni/_de'i don du dpal dus kyi 'khor lo'i rgyud kyi rgyal bor gsungs pa/_srid pa gsum gyi gnas su dbyug sngon can gyis bdud rnams ma lus rdung bar byed par 'gyur ro/_/dus mtha'i nyi ma dang mtshungs khro bo mi g.yo ba yis 'ching ste phur 'debs shin tu brtson 'grus so/_/
[\[101b\]]
[\[101b.1\]]Dak+kis de yi brtson 'grus 'jig rten sa ster gyur par gnod mdzes rgyal pos nges par byed pa'o/_/gtsug tor can gyis de yi rdzu 'phrul 'jig ste nges par khro bo'i lha mo rnams kyis snga ma bzhin du'o/_/zhes pas so/_/oM hUM kro d+he n+d+ro\u0f85haM kro d+hA nAM A dz+nyA dA ya ka swA hA/_de nas khro bo rnams la so so'i
[\[101b.2\]]sngags kyi rkang pas bka' bsgo ba/_oM haM badzra kro d+ha rA dza ma hA u Sh+NI Sha Ur+d+ha di shi r+k+ShaM ku ru ku ru swA hA/_oM yaM badzra kro d+ha rA dza a d+hi pa la sarba bi g+ha nA n+ta ka pU rba di shi rak+ShAM ku ru ku ru swA hA/_oM raM badzra kro d+ha rA dza dzaM b+ha ka du Sh+TIM pradz+nyA n+ta ka d+k+Shi Ne di shi rak+ShaM ku ru ku ru swA hA/_oM wa badzra kro d+ha rA dza man ga bi ra ga pad+mAn+ta
[\[101b.3\]]ka ut+ta ra di shi ra k+ShAM ku ru ku ru swA hA/_oM laM badzra kro d+ha rA dza staM b+ha ka ya mAn+ta ka pa sh+tsi mdi di shi rak+ShAM ku ru ku ru swA hA/_zhes pas so/_/yang de nyid las/_oM lAHbadzra kro d+ha rA dza ma hA ba la bA ya byAM de shi rak+ShAM ku ru ku ru swA hA/_oM wAHbadzra kro d+ha rA dza a tsa la I sha na di shi rak+ShAM ku ru ku ru swA hA/_oM
[\[101b.4\]]rAHbadzra kro d+ha rA dza Ta k+ki nai r-i t+yAM di shi ra k+ShAM ku ru ku ru swA hA/_oM hAHbadzra kro d+ha rA dza nI la da N+Da a gne yaM de shi rak+ShAM ku ru ku ru swA hA/_oM hAHbadzra kro d+ha rA dza suM b+ha a d+ho di shi rak+ShAM ku ru ku ru swA hA/_zhes pa'i sngags kyi rkang pa 'di rnams ni/_rgyud kyi sgrub thabs las gsungs pa'i cho gas sngags pas dgod par
[\[101b.5\]]bya'o/_/de nas oM sarba ta thA ga tA rak+ShAM tsakra swa b+hA ba At+ma ko\u0f85haM/_zhes brjod la nga rgyal bya'o/_/'di ni bsrung ba'i 'khor lo'i cho ga'o/_/de nas stong pa nyid du bsgoms nas bdag nyid gsung bar 'gyur ba'i bcom ldan 'das dus kyi 'khor lo/_zhal dang phyag dang bzhugs tshul rnams su skad
[\[101b.6\]]cig gis bsams la/_de yang de nyid las gsungs pa ltar bdag nyid skad cig gis lha'i skur bsgoms nas/_rang gi snying gar paM yig yongs su gyur pa las pad+ma dmar po 'dab ma brgyad pa/_de'i lte ba'i steng du aM yig yongs su gyur pa las zla ba'i dkyil 'khor de'i dbus su de kho na zhes pa ni/_
[\[101b.7\]]hUM las byung ba'i rdo rje rtse lnga pa de las kha dog lnga dang ldan pa'i 'od zer 'phro ba rnal 'byor bas bsgom par bya'o/_/de'i 'od zer gyis thog ma med pa'i sngon du gsungs pa'i dang po'i sangs rgyas kyi dkyil 'khor gyi 'khor lo spyan drangs te/_nam mkha'i dbus na bzhugs pa la/_rnal 'byor pas mchod
[\[102a\]]
[\[102a.1\]]cing phyag 'tshal ba ni/_sgrub thabs kyi tshig rab tu bsdus par bya ba'i phyir dang /_dkyil 'khor gyi 'khor lo bsgom pa rjes su bsgrub pa'i phyir phyag btsal ba'i tshigs su bcad pa rnams 'di lta ste/_sangs rgyas rnams dang rgyal sras khro bo phyogs skyong klu rnams dang ni de rnams kyi/_/lha mo'i
[\[102a.2\]]tshogs dang rgyas 'debs bdag dang mchod pa'i lha mo rnams la phyag 'tshal lo/_/gang zhig brjod par 'gyur pa'i zhal gyi grangs rnams g.yas skor gyis ni go bya ste/_/g.yas dang g.yon gyi rtsa ba'i phyag na chu skyes dang ni rang mtshan go bar bya/_/sna tshogs pad+ma zla ba nyi ma sgra gcan dus me 'phrog byed zhal gcig
[\[102a.3\]]kha dog dkar/_/rig byed phyag na rtse gsum Da ma ru dang dpal gyi dung dang kha T+wAM ga 'dzin pa'o/_/rtse mo can gyi mig ldan g.yon du gan rgyal bsgyel ba gnas te g.yas su dran pa nyid/_/kha dog dmar po mda' lnga lcags kyu gzhu dang zhags pa rnams dang bcas pa de dag la/_/gau rI dga' byed ma
[\[102a.4\]]yis bzung ba dkar dang dmar ba'i g.yas brkyang zhabs kyis snying gar mnan/_/sa bon hUM yig dang ni rdo rje dag las byung ba'i ral ba'i thor tshugs sngon po can/_/mi bskyod pa ste zhal gyi pad+ma sprin dang pa la 'od ldan ri bong can rnams rgya mtsho mtshungs/_/dbus dang g.yas dang g.yon rnams sngon po dmar po
[\[102a.5\]]dkar po rnams dang ldan pa'i mgrin gsum pa/_/g.yon gyi dpung pa'i rim bzhin dkar min dmar dang dkar ba rnams te g.yas pa'i dpung pa gsum/_/de bzhin yin te bcom ldan 'das kyis lag ngar zung gsum phyag gi mgo bo bzhi pa gsum/_/sor mo rnams ni gser dang zla ba nyi ma sprin dang
[\[102a.6\]]ljang gu mthe ba sogs rim pa bzhin/_/de rnams rtse mo dbus dang rtsa ba rnams kyi tshigs ni sprin dang nyi ma thig le rnams/_/mi mgo skam po lnga rnams kha dog lnga dang ldan pas nyid kyi dbu la brgyan/_/mgrin la mgul rgyan nyid dang sked la ska rags rna rgyan gyis ni rna ba la/_/lag pa dag la yid 'ong lag
[\[102a.7\]]gdub rkang pa dag la rkang gdub mdzes pas spras/_/dbul dar dpyangs sku la thugs kar mchod phyir thogs pa rnams kyis brgyan/_/so so'i zhal rnams spyan gsum dang ldan nor bu rdo rje zla ba dang /_/dbu nyid la ste mi mgo brgya yi phreng ba mgo 'dzin la gnas/_/stag gi sham thabs dang ldan rdo rje ral gri rtse
[\[102b\]]
[\[102b.1\]]gsum gri gug_/mda' dang lcags kyu cang te'u thod pa 'khor lo dung rnams dang ni/_/dbyug pa dgra sta g.yas min rnams te dril bu phub chung dag ste/_/kha T+wAM ga dang dung dang thod pa mda' gnas zhags pa rin chen/_/chu skyes dang ni dung dang mchog gi me long lcags sgrog rnams dang /_/rigs byed
[\[102b.2\]]gdod ldan mgo bo rnams kyi phyag nyid rnams la mtshan pa/_/phreM yig gri gug las byung bud med gzugs can sku mdog ser mo/_/dpal ldan dus kyi 'khor lo las gzhan bzhugs pas rab tu 'khyud pa/_/phyag rgya dang ldan klu yi phyag gis pad+ma sna tshogs yum gyi/_/dbul dpal ldan rdo rje
[\[102b.3\]]sems dpa' cod pan la gnas/_/gri gug lcags kyu cang te'u phreng ba rnams ni rim pa bzhin du/_/thod pa zhags pa chu skyes rin chen rnams ni phyag gis 'dzin ma/_/gser dang zla ba dang ni sprin dang nyi ma rnams dang ldan pa'o/_/gang zhig zhal bzhi rnams ni me yi spyan dang rab tu ldan ma/_/aM yig
[\[102b.4\]]rdo rje dag las byung ba'i rdo rje sems dpa' gang zhig ye shes rnam dag pa/_/sngo dang nyi ma zla ba'i zhal gsum spyan dgu rdo rje 'dug stangs gnas pa'i mnga' bdag nyid/_/rdo rje sngon po gri gug dgra sta dril bu thod pa tshangs mgo rnams ni rim pa bzhin/_/phyag drug la yin ral pa dang ldan sku la rdo rje dbyings kyi
[\[102b.5\]]dbang phyug ma yis 'khyud/_/shes rab pha rol phyin mas 'khyud pa'i rnam par shes pa dag pa'i bdag nyid mi bskyod ljang /_/a dang rdo rje dag las byung ba'i mi bskyod rdo rje sems dpa'i rnam pa dang ni mtshungs/_/mi bskyod rnam pa dang mtshungs A dang gri gug las byung rdo rje dbyings kyi dbang phyug ma/_/
[\[102b.6\]]aHdang gri gug las byung shes rab pha rol phyin ma rdo rje sems dpa'i rnam pa bzhin/_/dag pa'i lus la sna tshogs pa'i/_/yum gyis 'khyud pa 'gro ba'i yab/_/dpal ldan dus kyi 'khor lo gang /_/'khor lo'i dbus gnas la phyag 'tshal/_/rin chen gtsug ma dang mtshungs pa'i/_/nag
[\[102b.7\]]mo 'bar ba la sogs pa/_/brgyad rnams zhal bzhi phyag brgyad ma/_/mnga' bdag pad 'dab rnams la gnas/_/a yig rnams kyi gsang ba'i thod pa las byung dpal nyid nag mo 'bar ma mdun du gnas/_/na bza' nag mo sprin dang nyi ma gser dang ri bong can gyi zhal rnams rim pa bzhin/_/bdug
[\[103a\]]
[\[103a.1\]]spos dang ni tsan+dan gur gum gla tsi ga pur dang bcas pad+ma'i snod rnams dang /_/dril bu pad+ma lha shing me tog phreng ba gang ba de nyid rnams la bstod/_/g.yas su aHyig dang ni mar me dag las byung ba'i dmar mo/_/'bar ma nyi ma ser dang dkar dang nag po'i zhal dang ldan ma/_/phyag
[\[103a.2\]]na mar me mu tig phreng ba cod pan lag gdub rnams dang /_/gos dang ska rags rna rgyan rkang gdub rnams dang ldan la phyag 'tshal/_/g.yon du aM yig dang ni lha bshos las byung ba'i/_/dkar mo 'bar ma dkar nag dmar ser zhal dang ldan/_/'o ma chu dang sman dang chang dang ro rnams dang /_/bdud rtsi 'bras bu
[\[103a.3\]]zan snod phyag ldan nyid la 'dud/_/chu bdag tu ni A yig dag las byung ba'i sor mo 'bar ma/_/gser dang zla ba bung ba dang ni drod byed rnams dang ldan ma/_/dur dang gling bu dang ni nor bu cang te'u pi wang dang ni/_/rnga dang mchog gi 'khor rnga zangs dung phyag na bsnams la phyag 'tshal/_/ha hA haM haHrnams
[\[103a.4\]]las byung ba'i ser dang dkar dang dmar dang bung ba'i kha dog ldan/_/rlung dang dbang ldan srin po me yi 'dab ma rnams la lha mo rnams te mar me ma/_/me khyer ma dang smig rgyu ma ste dpal gyi du ba ma yi phyag rnams ma lus pas/_/rim bzhin rnga yab 'dzin ma rang rang mdog mtshungs lnga ma las byung
[\[103a.5\]]rnams la phyag 'tshal lo/_/rtse mo can dang srin po dbang ldan rlung mtshams rnams la gnas pa/_/hUM yig las byung nor bu dang ni AHyig las byung gaN+DI/_/oM yig las byung chu spyod hoHyig las byung dpag bsam shing rnams/_/byung ba'i nyi ma zla ba gser mchog 'od ldan rnams la phyag
[\[103a.6\]]'tshal/_/sangs rgyas zhal gsum phyag drug pa/_/spyan dgu pad dkar nyi ma la/_/thams cad rdo rje'i 'dug stangs bzhugs/_/de rnams ral pa'i cod pan can/_/dbang po a yig ral gri dag las byung ba'i don yod grub pa/_/rlung dang 'du byed rang bzhin rung ba nyi ma dkar ba'i zhal ldan/_
[\[103a.7\]]ral gri dang ni gri gug rtse gsum phub chung thod pa dang ni/_/kha T+wAM ga rnams bsnams pa'i dkar min spyan gsum ldan la phyag 'tshal/_/g.yas su raM yig rin chen las byung dpal ldan rin chen 'byung ldan/_/dmar po me dang tshor ba'i rang bzhin nyi ma zla ba bung ba'i/_/zhal ldan bdag gi mi yi mnga' bdag
[\[103b\]]
[\[103b.1\]]mda' dang lcags kyu cang te'u/_/gzhu dang rin chen zhags pa phyag na bsnams pa rnams la phyag 'tshal/_/g.yon du u yig pad+ma las byung 'od dpag med ni dkar po/_/chu dang 'du shes rang bzhin bdud rtsi 'od 'phro sprin dang nyi zhal/_/dpal ldan gos dkar mo yis spras pa tho ba mdung thung rtse gsum/_/
[\[103b.2\]]chu skyes dkar po me long phreng ba rnams 'dzin pa la phyag 'tshal/_/rgyab tu l-i yig 'khor lo dag las byung ba'i rnam snang ser po/_/sa dang gzugs kyi rang bzhin gser dang zla ba nag po'i zhal ldan/_/sgrol mas spras pa'i 'khor lo dang ni dbyug pa rdo rje bsnams dang /_/dpal gyi dung dang lcags sgrog
[\[103b.3\]]dril bu phyag na 'dzin pa la bstod/_/sangs rgyas rnams mtshungs btsun mo rnams/_/pad+ma dmar dang zla ba la/_/thams cad pad+ma'i 'dug stangs bzhugs/_/kun la rin chen cod pan bsam/_/l-I yig 'khor lo dag las byung ba'i spyan ma sa khams rang bzhin/_/rnam par snang mdzad mtshungs dang
[\[103b.4\]]don grub dang bcas rlung mtshams gnas dang /_/U yig pad+ma las byung bdag gi ma ste chu khams rang bzhin/_/'od dpag med mtshungs rin 'byung dang bcas dbang ldan gnas la phyag 'tshal/_/r-I yig dang ni rin chen dag las byung ba'i gos dkar mo ste/_/me khams rang bzhin rin 'byung dang
[\[103b.5\]]mtshungs bden bral la gnas pa dang /_/I yig ral gri las byung ba yi sgrol ma rlung khams rang bzhin/_/don grub dang mtshungs rnam snang dang bcas me mtshams gnas la phyag 'tshal/_/haM yig las byung rgyal ba'i bum pa mtshan nyid dang ldan dpal ldan thugs kyi 'khor lo yi/_/shar gyi sgo
[\[103b.6\]]ru khro bo'i gdan gyi phyi ru pad+ma nyid la dgod par bya ba ste/_/de ltar hi yig las byung gti mug rdo rje'i g.yas su dgod de de bzhin rin chen sogs/_/g.yas dgod hr-i hu h+l-i las byung bum pa de rnam la ni phyag 'tshal lo/_/h+'+l-i hUM hr-I hI las byung bum pa spyan sogs g.yas su rim bzhin dgod/_/ha yig
[\[103b.7\]]las byung rnam rgyal bum pa sgo gzhan gnas la phyag 'tshal lo/_/sangs rgyas ji bzhin rgyal sras rnams/_/'on kyang rin chen cod pan ldan/_/lha mo de bzhin lha mo rnams/_/de ltar rim bzhin rab tu gnas/_/a yig rdo rje dag las byung ba'i dpal ldan phyag na rdo rje thugs kar rdo rje nyid/_/sngon po
[\[104a\]]
[\[104a.1\]]bzung ba rna ba'i dbang po'i bdag nyid mnga' bdag mi bskyod pa dang mtshungs pa ste/_/ljang gu lho sgo'i g.yon gyi rtsig pa'i drung du de yi gdan dang mtshungs par bzhugs pa la/_/spyi bo sa la reg ste de yi zhabs la shin tu dga' bas rab tu phyag 'tshal lo/_/i yig ral gri dag las byung
[\[104a.2\]]ba'i nam mkha'i snying po don grub dang mtshungs sna nyid kyi/_/dbang po'i rang bzhin dpal gyi rdo rje ma bcas shar sgo'i g.yas na bzhugs pa la phyag 'tshal/_/ar yig rin chen las byung sa yi snying po rin chen 'byung ldan dang mtshungs sku mdog dmar po nyid/_/mig gi dbang po'i rang bzhin dpal ldan gzugs
[\[104a.3\]]kyi rdo rje mar bcas lho sgo'i g.yas gnas dang /_/oM yig pad byung 'jig rten dbang phyug 'od dpag med mtshungs rdo rje rjes/_/bcas dang lce dbang rang bzhin byang sgo'i g.yas su gnas la phyag 'tshal lo/_/al yig 'khor lo las byung sgrib pa rnam sel mdzes pa'i gser dang mtshungs pa yi/_/
[\[104a.4\]]lus kyi dbang po'i rang bzhin dpal ldan rgyal ba rnam par snang mdzad dang mtshungs pa/_/gang gi pang na reg bya rdo rje ma dang bcas nub sgo'i g.yas phyogs na/_/rgyun du yang dag gnas pa de la rtag tu gus pas rab tu phyag 'tshal lo/_/aM yig rdo rje dag las byung ba'i kun du bzang /_/sku la chos kyi dbyings
[\[104a.5\]]kyi rdo rje ma yis 'khyud/_/yid kyi rang bzhin dpal ldan rdo rje sems dpar mtshungs/_/shar sgo'i g.yon du gnas pa la phyag 'tshal/_/a yig dang ni rdo rje dag las byung ba'i rdo rje ma ste sgra yi rang bzhin dang /_/dpal ldan phyag rdor dang mtshungs shes rab pha rol phyin ma dang mtshungs byang sgo'i g.yon du
[\[104a.6\]]gnas/_/A la yig dang ni 'khor lo dag las byung ba'i dri yi rdo rje ma ste dri yi rang bzhin dang /_/dpal ldan spyan ma dang mtshungs nam mkha'i snying po dang bcas rlung mtshams bzhugs la phyag 'tshal lo/_/au yig chu skyes dag las byung ba'i gzugs kyi rdo rje ma ste gzugs kyi rang bzhin dang /_/dpal
[\[104a.7\]]ldan bdag gi ma mtshungs sa yi snying po dang bcas dbang ldan la gnas phyag 'tshal lo/_/Ar yig dang ni rin chen las byung ba yi ro yi rdo rje ma ste ro yi rang bzhin dang /_/dpal ldan gos dkar mo mtshungs 'jig rten dbang po dang bcas bden bral la gnas phyag 'tshal lo/_/ai yig dang ni ral
[\[104b\]]
[\[104b.1\]]gri dag las byung ba'i reg bya rdo rje ma ste reg bya'i rang bzhin dang /_/sgrol ma dang mtshungs sgrib pa rnam sel dang bcas me mtshams gnas la phyag 'tshal lo/_/A yig rdo rje las byung chos dbyings rdo rje ma ste rdo rje dbyings ma dang mtshungs ma/_/kun du bzang po dang ni bcas pa nub sgo'i g.yon la gnas pa la ni
[\[104b.2\]]phyag 'tshal lo/_/khro rnams ral gcig dmar la ser/_/ngag lag rkang bshad rang bzhin te/_/sangs rgyas sras rnams dang mtshungs ba/_/g.yas brkyang zhabs dang yul gyis brgyan/_/yaM yig dang ni ral gri dag las byung ba'i bgegs kyi dgra nyid nam mkha'i snying po mtshungs/_/rengs byed ma ni
[\[104b.3\]]mA rI tsi mtshungs spangs gnas shar sgo'i dbus su chu skyes dkar po dang /_/nyi ma la gnas pa dang raM yig dbyug pa las byung shes rab mthar byed sa snying dang /_/mtshungs dang nga rgyal ma mtshungs tsun+da dang bcas lho phyogs la gnas dag la phyag 'tshal lo/_/byang sgor pad+ma zla ba la gnas waM yig chu skyes
[\[104b.4\]]dag las byung ba'i pad+ma'i dgra/_/'jig rten dbang phyug dang mtshungs rmongs byed ma ni khro gnyer can ma dang ni mtshungs pa dang /_/laM yig tho ba las byung gshin rje'i dgra nyid sgrib pa sel mtshungs shin tu brtson 'grus ma/_/rdo rje lcags sgrog dang ni mtshungs pa paM gnas nub phyogs la gnas zhabs la phyag
[\[104b.5\]]'tshal lo/_/rdo rje dung dang gzer bu dang /_/dpal 'bras cod pan bza' dang /_/de ltar phyag mtshan rnams las byung /_/so so'i ming gis mchod byed pa/_/ka tsa Ta pa ta sa sde tshan thung du thogs las byung ba ni/_/lha dang gshin rje la sogs g.yas kyi 'dod yon rnams dang steng dang 'og_/'dir ni rim
[\[104b.6\]]pa bzhin du glu ma dri ma spos ma gsol zas ma/_/lho mo sgeg mo gar ma ma lus phyag gnyis zla ba'i zhal dang ldan/_/pa Ta ha dang snod mar me/_/mu tig phreng dang phreng chu skyes/_/rim bzhin phyag mtshan las byung ba/_/lha mo thams cad sa bon mdog_/sA tA pA TA tsA kA'i sde tshan ring po brtsegs pa gyur las
[\[104b.7\]]byung ba yi/_/chu sogs g.yon gyi 'dod pa yon rnams dang steng dang 'og rnams la/_/de ltar rim pa bzhin du sgra ma bzhad ma bdud rtsi ma rnams dang /_/mar me ma dang phreng ba ma dang 'dod pa rnams la phyag 'tshal lo/_/zhes pa ni thugs kyi 'khor lo la phyag btsal ba'i tshigs su bcad pa'i rim pa'o/_/
[\[105a\]]
[\[105a.1\]]lha mo tsa rtsi kA sogs sa ga'i rkang stabs dang /_/zhal gcig spyan gsum rig byed lag dang ldan pa yi/_/lte ba'i pad+ma la gnas gshin rje'i rtsa rnams kyi/_/rnam par dag pa'i rin chen dang ldan cod pan can/_/shar du ha yig gri gug las byung tsa rtsi kA/_/gri gug rtse gsum
[\[105a.2\]]thod pa kha T+wAM ga nyid bsnams/_/phyag na 'dzin pa'i dbang po dang bcas gang yin pa/_/ro dang pad+ma dmar gnas la ni phyag 'tshal lo/_/tsa rtsi kA sogs pad+ma bsnams/_/rim pas chu tshod rtsa rang bzhin/_/mdun nas g.yas skor rim pa bzhin/_/pad+ma rnams la rol pas bzhugs/_/'jigs byed
[\[105a.3\]]drag po mche ba gnyis gtsigs ma dang kha nas me 'bar ma dang rlung shugs rab gtum ma/_/gtum mig ma dang sna chen ma rnams klu yi pad 'dab rnams la rtsa rtsi kA la phyogs nas gnas pa'o/_/brgyad rnams dpal gyi gtso mo dang mtshungs hri ya yir sbre hi yig rnams dang gri gug las byung bsgom/_/yu y+l-iM
[\[105a.4\]]yaM rnams dang ni gri gug las byung dpal gyi rnal 'byor rnams la 'dir ni phyag 'tshal lo/_/haHyig dbyug pa dag las byung ba'i phag mo dmar mo dang ni bde byed dkar po dang bcas nyi ma yi/_/pad+ma ma he'i steng gnas phyag na dbyug pa ral gri lcags sgrog phub chung rnams dang ldan pa/_/gshin rje la ni
[\[105a.5\]]bzhugs pa'i zhabs gnyis dag la nges par phyag 'tshal/_/keng rus dus mtshan ma dang khro gdong dus kyi lce dang gtsigs ma/_/nag mo 'jigs ma gzugs ngan klu yi 'dab ma la gnas lha rnams/_/dpal gyi lha mo dang mtshungs hri ra ri r+r-i hr-I ru rl-i raM rnams dang /_/dbyug pa las byung dpal ldan rnal
[\[105a.6\]]'byor ma la phyag 'tshal/_/taM yig rtse gsum dag las byung ba'i drag mo nyid kyi phyag na rtse gsum cang te'u kha twAM ga dang ltos 'gor dkar po/_/rim pa ji lta ba rnams gshin rje dang bcas byang du khyu mchog dang ni pad+ma dmar po la gnas pa la phyag 'tshal/_/gau rI dang ni gaM gA ma dang rtag ma shin tu mgyogs ma
[\[105a.7\]]'degs ma mtshan nyid ldan ma dang /_/ser skya ma dang nag mo rnams te de ltar brgyad rnams drag mo'i klu yi pad 'dab la gnas rnams/_/dpal gyi drag mo dang ni mtshungs ma tu wa wi w+r-i huM nyid rnams dang wu w+l-i wa rnams/_/rtse gsum dag las byung ba de rnams kun la rab tu dad pa'i sgo nas nges par phyag 'tshal
[\[105b\]]
[\[105b.1\]]lo/_/hA yig rdo rje las byung dbang mo gser gyi kha dog dang mtshungs/_/rdo rje mda' dang dril bu gzhu ni lag pa'i pad+mas 'dzin ma/_/lha min dang bcas chu bdag phyogs su glang po dkar po dang ni/_/pad+ma dmar po'i steng na gnas pa la ni rab tu phyag 'tshal/_/rdo rje 'od ma rdo rje lus ma gser mchog
[\[105b.2\]]ldan ma rigs 'dzin ma sna tshogs ri mo ma/_/chu shing ma dang zung rdu sel la ma shin tu sgrol ma rnams ni lag 'dzin pad 'dab la/_/gnas pa brgyad rnams dpal gyi gtso mo dang mtshungs h+li la l-i l+l-i laM rnams dang ni/_/rdo rje dag las rab tu byung ba'i rnal 'byor ma rnams kun la 'dir ni nges par phyag 'tshal
[\[105b.3\]]lo/_/k+ShA yig dung dag las byung tshangs ma zhal bzhi nyi ma'i spyan ldan kha dog ser po dung dang dbyug pa spyi blugs thod pa rnams dang ldan pa/_/sprin gyi kha dog dang ni mtshungs pa'i 'phrog byed dang ni bcas pa rlung mtshams dang pa pad dkar steng nag gnas pa la ni phyag 'tshal/_/nyi ma'i bu mo pad+ma'i mig ma chu
[\[105b.4\]]skyes ldan ma blo ma dag gi dbang phyug ma rnams dang /_/glu ma dang ni glog ma dran ma rnams ni rig byed zhal gyi pad+ma 'dab ma la ni gnas pa rnams/_/rim pa bzhin du k+Sh+l-I lA l-I l+r-I k+Sh+l-I lU l+l-i laH rnams dang dung dag las ni byung ba yi/_/tshangs ma dang ni rnal 'byor ma rnams kun la rab tu dang bas yang dag phyag
[\[105b.5\]]'tshal lo/_/k+Shu dang pad+ma las byung bkra shis ma ni zla ba dang mtshungs pad phreng ka ma la dang rin chen nor bu phyag ldan ma/_/ra yi gdong can dang bcas dbang ldan phyogs na seng ge pad dkar steng na gnas pa'i zhabs kyi pad+ma la ni nges par phyag 'tshal lo/_/dpal ldan dkar mo zla ba'i ri mo can ma ri bong 'dzin zhal dang
[\[105b.6\]]pa'i mdog ma 'dzin byed ma/_/pad+ma'i dbang phyug ma dang 'od zer can ma dri med zla 'dzin ma rnams dbang ldan mtshams nyid du/_/bkra shis ma yi pad 'dab rnams la rim bzhin k+Shu wA wI w+r-I k+ShU wU w+l-I waH rnams dang ni/_/pad+ma dag las yang dag byung ba'i rnal 'byor ma rnams kun la thams cad phyag
[\[105b.7\]]'tshal lo/_/k+Sh+R-I yig shak+ti las byung gzhon nu ma nyid nyi ma dang mtshungs/_/shak+ti lcags kyur rin chen zhags pa rnams ni phyag gis 'dzin ma/_/bden bral mtshams nas rma bya pad+ma dkar po'i steng na gnas pa'i/_/tshogs kyi bdag po dang ni bcas pa gang yin de la phyag 'tshal/_/pad+ma ma dang yan
[\[106a\]]
[\[106a.1\]]lag med ma gzhon nu ma dang seng ge 'gros ma rin chen phreng ba ma/_/mig mdzes ma dang kun ma bzang mo rnams ni gtso mo chu skyes gtsug phud can gyis 'gros ma yi/_/pad+ma'i 'dab ma la gnas rim pa bzhin du k+Sh+R-I rA rI r+r-I k+Sh+R-I rU rl-I raH rnams dang ni/_/shak+ti dag las byung ba'i lha mo de
[\[106a.2\]]rnams dang ni bcas ba rnams la rgyun du phyag 'tshal lo/_/k+ShI yig 'khor lo dag las byung ba'i dpal ldan khyab 'jug ma nyid/_/zhal bzhi dang bcas pa yis gnag pa'i sku mnga' 'khor lo dbyug pa/_/chu skyes dang ni dag pa'i dung rnams 'dzin pa'i phyag ldan me mtshams/_/pad+ma dkar po dang ni bya khyung
[\[106a.3\]]la gnas de la phyag 'tshal/_/dpal mo sgyu 'phrul ma dang grags ma bkra shis ma dang shin tu rgyal ma dpal rgyal rnams dang /_/rab tu rgyal ma dpal ldan 'khor lo can ma dag dang brgyad ni khyab 'jug ma yi pad 'dab la/_/gnas pa rnams ni rim pa bzhin du k+ShI yA yI yar-I k+ShI yU yal-I yaHma lus pa rnams
[\[106a.4\]]dang /_/'khor lo dag las byung ba'i lha mo de rnams dang bcas rnams la dang bas rgyun du phyag 'tshal lo/_/lho sgo'i g.yon gyi 'dod yon rnams la ka kha ga g+ha nga rnams tsheg drag dang bcas pa'i/_/sa bon rnams dang so so'i phyag mtshan rnams las byung ba'i 'dod ma lnga rnams phyag gnyis ri bong zhal/_/
[\[106a.5\]]shar sgo la sogs rnams kyi g.yas kyi 'dod yon rnams la sa bon rang bzhin tsa Ta pa ta yi/_/sde tshan rnams las de ltar rab tu byung ba de rnams lnga lnga so so'i phyogs la gnas pa dang /_/shar sgo'i g.yon gyi 'dod yon la/_/sa sde las byung ha sde las/_/byung ba byang g.yon de las gzhan/_/
[\[106a.6\]]k+Shi yig las byung rnams la 'dud/_/ces pa rnams gsung gi 'khor lo'i tshigs su bcad pa'o/_/tsa rtsi kA sogs dang mtshungs 'jig rten skyong ba rnams kyi rigs rnams/_/rigs byed brgyad dang bcu drug pad+ma'i 'dab ma su ma brtsegs la gnas/_/a sogs sa bon rnams dang rdo rje las
[\[106a.7\]]byung rdo rje dang bcas/_/khyab 'jug la sogs rnams dang tshes kyi lha mo rnams dang bcas pa/_/nga di dr-i du d+l-i ngaM /_g+ha g+hi g+h+r-i g+hu g+h+l-i g+haM/_ga gi gr-i gu gl-i gaM_kha khi khr-i khu kh+l-i khaM/_ka ki kr-i ku kl-i kaM_/_rnams dang 'khor lo las byung ba/_/pang gnas rnams ni mnga' bdag dang mtshungs rol pas
[\[106b\]]
[\[106b.1\]]gnas/_/dpal gyi dgun zla tha chungs tshes rnams dang ni nges par dpung mgo'i tshigs kyi rang bzhin can/_/'di rnams dang bcas shar sgo'i g.yon du bya khyung pad+ma dmar po'i steng gnas kaM yig dang /_/'khor lo las byung ba yi khyab 'jug ljang gu'i lus la dpal mo gnod sbyin dang ni mtshungs pas
[\[106b.2\]]'khyud/_/'khor lo dang ni dbyug pa dag dang chu skyes dung dag 'dzin pa rnams la phyag 'tshal lo/_/nya nyi nr-i nyu ny+l-i nyaM/_dz+ha dz+hi dz+h+r-i dz+hu dz+h+l-i dz+haM/_dza dzi dzr-i dzu dz+l-i dzaM/_tsha tshi tsh+r-i tshu tsh+l-i tshaM/_tsa tsi ts+r-i tsu ts+l-i tsaM/_rnams dang ral gri las byung pang gnas rnams/_/mnga' bdag dang mtshungs rol pas gnas pa dpal
[\[106b.3\]]gyi dpyid zla 'bring po'i tshes rnams dang ni gtum mo'i tshogs kyi rang bzhin can de nyid do/_/'di rnams dang bcas shar sgo'i g.yas su yi dgas dang ni chu skyes dmar po'i steng gnas pa/_/tsaM dang ral gri dag las byung ba'i srin po dmar mo dbang mo dang bcas ral gri gri gug dang /_/phub dang thod pa phyag
[\[106b.4\]]gis 'dzin pa gang yin de la bdag nyid gus pas phyag 'tshal lo/_/Na Ni N+r-i Nu N+l-i NaM/_D+ha D+hi D+h+r-i D+hu D+h+l-i D+haM/_Da Di D+r-i Du D+l-i DaM/_Tha Thi Th+r-i Thu Th+l-i ThaM/_Ta Ti T+r-i Tu T+l-i TaM/zle Ti/_rnams dang shak+ti las byung pang gnas rnams ni mnga' bdag dang mtshungs rol pas gnas/_/dpal gyi dbyar zla ra ba'i tshes rnams
[\[106b.5\]]dang ni lag mgo'i tshigs kyi rang bzhin gcig nyid de/_/'di rnams dang bcas gshin rje phyogs kyi sgo yi g.yas su lug dang pad+ma dmar po'i steng /_/gnas pa T+wAM dang shak+ti las byung sreg za kha dog dmar po shak+ti dbyug pa dang /_/chu skyes spyi blugs dus kyi phyag na bsnams pa drag mos 'khyud pa de la
[\[106b.6\]]phyag 'tshal lo/_/ma mi mr-i mu m+l-i maM/_b+ha b+hi b+h+r-i b+hu b+h+l-i b+haM/_ba bi br-i bu bl-i baM/_pha phi phr-i phu ph+l-i phaM/_pa pi pr-i pu p+l-i paM/_rnams dang zhags pa las byung par gnas rnams ni mnga' bdag dang mtshungs rol pas gnas/_/dpal gyi dbyar zla tha chungs tshes rnams dang ni dpyid mgo'i tshes kyi rang bzhin can
[\[106b.7\]]nyid do/_/'di rnams dang bcas byang sgo'i g.yas su chu srin dang ni pad+ma dmar po'i steng na gnas/_/paM yig dang ni zhags pa dag las byung ba'i chu bdag zhags pa rin chen sprul nyid dang /_/nor bu rnams ni rig byed phyag na 'dzin cing phag mo dang bcas zhabs la phyag 'tshal lo/_/na ni nr-i nu n+l-i naM/_d+ha
[\[107a\]]
[\[107a.1\]]d+hi d+h+r-i d+hu d+h+l-i d+haM/_da di dr-i du d+l-i daM/_tha thi thr-i thu th+l-i thaM/_ta ti tr-i tu t+l-i taM/_rnams dang rdo rje las byung pang gnas rnams ni mnga' bdag dang mtshungs rol pas gnas/_/de ltar ston zla 'bring bo'i tshes rnams dang ni g.yon na rnam par dag pa'i rang bzhin can/_/'di rnams dang bcas
[\[107a.2\]]nub sgo'i g.yas su sna thag can dang chu skyes dmar po'i steng gnas pa/_/taM yig dang ni rdo rje dag las byung ba'i dbang po ser po phyag na rdo rje dang /_/mda' dang dril bu gzhu rnams 'dzin pa tsa tsi kA dang bcas pa de la phyag 'tshal lo/_/Th+ka Th+ke Th+k+r-i Th+ku Th+k+l-i Th+kaM/_shi shi sh+d-i shu sh+l-i shaM/_Sha Shi Sh+r-i Shu Sh+l-i ShaM/_wa
[\[107a.3\]]wi w+r-i wu w+l-i waM/_sa si sr-i su sl-i saM/_rnams dang rtse gsum las byung pang gnas rnams ni mnga' bdag dang mtshungs rol pas gnas/_/dgun zla ra ba'i tshes rnams dang ni long bu'i tshogs kyi rang bzhin can de 'di rnams dang /_/bcas pas byang sgo'i g.yon du khyu mchog dang ni chu skyes dmar po'i steng
[\[107a.4\]]du yang dag gnas/_/saM yig dang ni rtse gsum las byung 'phrog byed sngon bo rtse gsum mda' dang kha T+wAM ga_/gzhu rnams phyag gis 'dzin dang gshin rje dang mtshungs ri yi bu mo bang gnas la phyag 'tshal/_/sA sI sr-I sU sl-I sAH/_wA wI w+rI wU w+l-I wAM/_ShA ShI Sh+r-I ShU Sh+l-I ShAH/_shA shI shr-I
[\[107a.5\]]shU sh+l-I shAH/_Th+kA Th+kI Th+k+r-I Th+kU Th+k+l-I Th+kAH/_rnams dang dbyug pa las byung bang gnas rnams ni mnga' bdag dang mtshungs rol pas gnas/_/de ltar dgun zla 'bring po'i tshes rnams dang ni rkang g.yas long mo'i tshigs kyi rang bzhin te/_de rnams dang bcas nub sgo'i g.yon
[\[107a.6\]]du ming dang nyi ma'i mdog ldan steng gnas pa/_/Th+kAHyig dpal gyi dbyug pa dag las byung ba'i gnod sbyin nor bu dbyug pa sre mo dang /_/pad+ma rnams ni phyag na 'dzin pa'i khyab 'jug dang mtshungs nor dbang pang gnas la phyag 'tshal/_/tA tI tr-I tU t+l-I tAH/_thA thI thr-I thU th+l-I
[\[107a.7\]]thAH/_dA dI dr-I dU d+l-I dAH/_d+hA d+hI d+h+r-I d+hU d+h+l-I d+hAH/_nA nI nr-I nU n+l-I nAH/_rnams dang dung las byung ba pang gnas rnams ni mnga' bdag dang mtshungs rol pas gnas/_/de ltar ston zla tha chungs tshes rnams dang ni pus mo'i tshigs kyi rang bzhin can nyid de/_/ngang pa chu skyes dkar po
[\[107b\]]
[\[107b.1\]]la gnas nAHyig dang ni dung las byung ba'i tshangs pa nyid/_/ser po dung dang phreng ba chu skyes spyi blugs rig byed phyag gis 'dzin la khyab 'jug mas/_/'khyud pa'i zhal bzhi ser dang dkar dang dmar ba de la phyag 'tshal lo/_/pA pI pr-I pU p+l-I pAH/_phA phI phr-I phU ph+l-I phAH/_bA bI br-I bU bl-I bAH/_
[\[107b.2\]]b+hA b+hI b+h+r-I b+hU b+h+l-I b+hAH/_mA mI mr-i mU m+l-I mAH/_rnams dang sta re las byung pang gnas rnams ni mnga' bdag dang mtshungs rol pas gnas/_/ston zla ra ba'i tshes rnams dang ni g.yas kyi dpyi mgo'i tshigs rnams rnam par dag pa yi/_/rang bzhin de rnams dang bcas dpang ldan mtshams su
[\[107b.3\]]byi ba chu skyes dkar po'i steng gnas pa/_/mAHyig sta re las byung tshogs bdag dkar bo steng gnas sta re rdo rje zhags ba nor bu rnams/_/phyag gis rim bzhin bsnams la gdong drug mas 'khyud de yi zhabs la rgyun du phyag 'tshal lo/_/TA TI T+r-I TU T+l-I TAH/_ThA ThI Th+r-I ThU Th+l-I ThAH/_
[\[107b.4\]]DA DI D+r-I DU D+l-I DAH/_D+hA D+hI D+h+r-I D+hU D+h+l-I D+hAH/_NA NI N+r-I NU N+l-I NAH/_rnams dang dung las byung ba pang gnas rnams ni mnga' bdag dang mtshungs rol pas gnas/_/dbyar zla 'bring po'i tshes rnams dang ni lag mgo'i tshigs kyi rang bzhin de rnams dang bcas pa/_/bden bral mtshams su rma bya chu skyes
[\[107b.5\]]dkar po la gnas NAHyig dang ni mdung dag las/_/byung ba'i ro yig gdong can dmar bo shak+ti dang ni mdung dang nor bu me long rnams/_/gang gi phyag na gnas pa dang ni dpa' mo dang bcas de la gus pas phyag 'tshal lo/_/tsA tsI ts+r-I tsU ts+l-I tsAH/_tshA tshI tsh+r-I tshU tsh+l-I tshAH_dzA dzI dzr-I dzU
[\[107b.6\]]dz+l-I dzAH/_dz+hA dz+hI dz+h+r-I dz+hU dz+h+l-I dz+hAH/_nyA nyI ny+r-I nyU ny+l-I nyAH/_rnams dang ljon shing las byung pang gnas rnams ni mnga' bdag dang mtshungs rol pas gnas/_/dpyid zla tha chungs tshes rnams dang ni gru mo'i tshigs kyis rnam par dag pa'i rang bzhin te/_/de rnams dang bcas me yi mtshams su ri dgas chu
[\[107b.7\]]skyes dkar po la gnas nyAHyig dang /_/ljon shing dag las byung ba'i rlung lha nag po phyag na ljon shing lha shing me tog dang /_/nor bu ut+pal sngon po rnams 'dzin rgya mtsho'i zhal ma pang gnas de la phyag 'tshal lo/_/kA kI kar-I kU kal-I kAH/_khA khI khar-I khU khal-I khAH/_gA gI gr-I gU
[\[108a\]]
[\[108a.1\]]gl-I gAH/_g+hA g+hI g+h+r-I g+hU g+h+l-I g+hAH/_ngA ngI ng+r-I ngU ng+l-I ngAH/_rnams dang dbyug pa las byung pang gnas rnams ni mnga' bdag dang mtshungs rol pas gnas/_/de ltar dpyid zla ra ba'i tshes rnams dang ni dpung pa'i tshigs kyi rang bzhin can nyid de/_/de rnams dang bcas lho sgo'i g.yon
[\[108a.2\]]gyi phyogs su ma he chu skyes dmar po'i steng gnas pa/_/ngAHyig dbyug pa las byung shin tu sngo ba dbyug pa ral gri lcags sgrog zhags pa rnams/_/dus kyi phyag gis 'dzin la 'phrog byed dang mtshungs gshin rje ma nyid par gnas la phyag 'tshal/_/khro rgyal rnams ni g.yas pa brkyang /_/
[\[108a.3\]]lha mo rnams ni g.yon brkyang gnas/_/zhal gcig rgya mtsho phyag ldan zhing /_/spyan gsum rin chen cod pan can/_/haM yig dang ni rdo rje dag las lha dbang lus ldan phyag na rdo rje dang mtshungs gtsug tor can/_/de nyid pang gnas hAHyig dang ni gri gug dag las byung ba'i shin tu sngon mo dus
[\[108a.4\]]kyi phyag_/gri gug rdo rje thod pa dril bu 'dzin pa dag ni steng du mkha' lding rlung gi shing rta la/_/yang dag gnas pa'i khu ba 'dzag pa'i rang bzhin de dag zhabs la rab tu dang bas phyag 'tshal lo/_/yaM yig dbyug pa dag las byung ba'i khro bo dbyug sngon can de gshin rje'i dgra yi yum mtshungs dang /_/
[\[108a.5\]]lAHyig dang ni 'khor lo las byung 'od zer can ma gser mtshungs 'khor lo dbyug pa dung dang ni/_/rin po che rnams phyag gis pad+mas 'dzin pa dang bcas shar sgo'i dbus su phag pa bdun gyis drangs/_/shing rta la gnas dri chu rnam par dag pa de dag zhabs kyi pad+ma la ni phyag 'tshal
[\[108a.6\]]lo|_/rmongs byed ma mtshungs rAM yig mda' dag las ni Tak+ki rA dza/_/wAHyig tho ba las byung tsun+da sku mdog dkar mo len pa'i/_/rang bzhin tho ba mdung dang pad+ma me long rnams 'dzin gshin rjer/_/rtas drangs shing rta la gnas de dag la ni rab tu phyag 'tshal/_/nga rgyal can
[\[108a.7\]]mtshungs wAM yig gtun shing las byung mi g.yo ba ste/_/rAHyig mda' dag las byung khro gnyer can ma 'gro ba'i rang bzhin/_/mda' dang lcags kyu gzhu dang zhags pa rnams ni phyag ldan dmar mo/_/byang du seng ge'i shing rta la gnas de dag la ni phyag 'tshal/_/rengs byed ma
[\[108b\]]
[\[108b.1\]]mtshungs laM yig dbyug to dag las byung ba'i stobs chen/_/yAHyig gtun shing las byung rdo rje lcags sgrog ma nyid nag mo/_/ral gri rdo rje dung dang dril bu rnams 'dzin bshad pa'i rang bzhin/_/chu ltar glang chen shing rta la gnas de dag la ni phyag 'tshal/_/kun du bzang mo dang
[\[108b.2\]]mtshungs hUM yig dang ni dpal gyi gri gug las byung gnod mdzes dang /_/hAHyig rdo rje las byung drag mig ma nyid ljang gu phyag gis sta re rtse gsum dang /_/sbrul zhags snying gar 'dzin cing kha T+wAM ga bcas kyis 'khyud 'og tu klu yi lag ldan pa'i/_/shing rta la gnas b+ha ga dri chu'i rang
[\[108b.3\]]bzhin rnam dag la ni phyag 'tshal lo/_/phyogs skyong dang mtshungs klu rnams kyis/_/dbu la gdengs ka lnga ru 'dod/_/'on kyang rgyal ba rnam rgyal ni/_/dbul gdengs ka bdun du 'dod/_/hUM yig rdo rje las ni byung ba'i rgyal ba sku mdog ljang gu/_/bdud rtsi'i bum pa rdo rje chu skyes rin
[\[108b.4\]]chen phyag rnams kun gyis/_/bzung ba rkang g.yon mthe chung rnam par dag pa sngon mo dang bcas/_/steng du nam mkha'i dkyil 'khor la gnas de dag la ni phyag 'tshal/_/sgo 'gram rnams su g.yo ba'i rtse mo can dang chu dang sa rnams dkyil 'khor so so'i kha dog gis/_/shar la sogs
[\[108b.5\]]pa'i g.yon du dgod pa h+ya yig rgyal mtshan las byung karko Ta nyid nag po ni/_/ming med rnam par dag pa ca spyang gdong mas 'khyud dang hraM yig bkra shis las byung chu bdag nyid/_/nyi ma dang mtshungs gung mo rnam par dag pa stag gdong ma dang bcas la rim bzhin phyag 'tshal lo/_/
[\[108b.6\]]hwa yig chu skyes las byung dga' bo dkar po nyid/_/mdzub mo rnam par dag pa phag gdong mas 'khyud dang /_/h+la yig 'khor lo las byung 'jog po ser po nyid/_/mthe bo rnam dag khyi gdong dang bcas la phyag 'tshal/_/nub sogs g.yas su h+lA yig 'khor lo las byung pad+ma chen
[\[108b.7\]]po ser po khwa gdong bcas/_/hA yig dag ni pad+ma dag las byung ba'i rigs ldan dkar po bya rgod gdong bcas dang /_/hrA yig bkra shis las byung ltos 'gro dung skyong dmar po 'ug gdong ma dang bcas pa dang /_/h+yA yig rgyal mtshan las byung pad+ma dkar min bya khyung gdong bcas rnams
[\[109a\]]
[\[109a.1\]]la phyag 'tshal lo/_/k+ShuM yig rdo rje las byung rnam rgyal sngon po nyid/_/rkang pa g.yas pa'i mthe bo la sogs pa nyid kyi/_/rnam par dag pa rdo rje mig ma dang bcas pa/_/'og tu ye shes la gnas pa la phyag 'tshal lo/_/lho sgo'i g.yon gyi 'dod yon la ni
[\[109a.2\]]nges par gsal byed ka kha ga g+ha nga rnams thig le dang /_/bcas pa'i sa bon las byung mi 'dod ma rnams zhal gcig phyag gnyis ma ste mda' yi grangs rnams so/_/shar la sogs pa'i g.yas kyi 'dod yon rnams la tsa Ta pa ta'i sde tshan rnams las rab tu byung /_/de ltar de rnams so so'i
[\[109a.3\]]phyogs la lnga yi grangs kyi sa bon dang bcas so so'i phyag mtshan no/_/de ltar sa sde'i shar gyi g.yon/_/'dod yon la ste ha ste byang /_/de las gzhan pa k+Sha yig las/_/byung ba rnams la phyag 'tshal lo/_/'khor lo la gnas lha nyid de rnams ma lus pa/_/zhal gcig phyag
[\[109a.4\]]gnyis ma ste spyan gsum dang ldan ma/_/phyag rgyas spras shing skra grol na bza' rnams dang bral/_/dpal gyi mgo bo'i phreng ba'i gri gug thod pa'i phyag_/hA yig gri gug las byung rdo rje spyan ma nyid/_/ljang gu rgyan dang bcas pa g.yon pa'i mthe'u chung gi_/rnam par dag pa'i sku mnga'
[\[109a.5\]]steng gi phyogs nyid du/_/rkang brgyad 'khor lo ljang gu la ni gnas la phyag 'tshal lo/_/gang gi me dang rlung dkyil 'khor lo dag gi dbus kyi cha/_/ka sde brtsegs pa dang ni gri gug las byung khyi gdong ma/_/nag mo 'jog po dang ni bcas pa lha yi dbang po'i phyogs su/_/ral gri can dang 'khor
[\[109a.6\]]lo dmar po la ni gnas la phyag 'tshal/_/de bzhin k+Sha ya rA wa la dang /_/gri gug las byung phag gdong dmar mo/_/dga' bo dang bcas lho yi phyogs su/_/dom dang 'khor lo gnas la phyag 'tshal/_/de bzhin ha ya ra wa la dang /_/gri gug las byung stag gdong dkar mo/_/chu bdag dang
[\[109a.7\]]bcas byang gi phyogs su/_/g.yag dang 'khor lor gnas la phyag 'tshal/_/de bzhin Th+ka sha Sha wa sa dang /_/gri gug las byung ce spyang gdong ma/_/ser mo karko Ta bcas nub tu/_/seng ge 'khor lor gnas la phyag 'tshal/_/tu pu Tu tsu rnams dang gri gug las byung bya yi dbang po 'ug pa
[\[109b\]]
[\[109b.1\]]bya rgod khwa rnams dang /_/mtshungs pa'i gdong can ser mo dkar mo dmar mo nag mo rnams ni pad+ma dung skyong dga' bo dang /_/pad+ma chen po dang bcas rlung dang 'phrog byed ster byed me mtshams rnams su shing rta'i tshogs bcom nas/_/longs spyod pa yi bzhon pa mig sngon bya long b+he duN+Da dang 'khor lo dkar po gnas
[\[109b.2\]]la phyag 'tshal/_/haHyig gri gug las byung sngon mo kha dog sngo/_/rgyal ba dang bcas 'og tu rlung dang 'khor lo nyid/_/sngon po la gnas phyag 'tshal sngon ltar dgu po yang /_/lag pa g.yas g.yon sor mo rnam dag lha mo/_/a yig las byung zla ba dbang po'i phyogs gnas/_/aHlas
[\[109b.3\]]byung ba'i snang byed bden bral la gnas/_/de dag sa yi dkyil 'khor gnas la phyag 'tshal/_/hUM yig dang ni aM yig oM yig hoHrnams las byung ba yi/_/chos kyi 'khor lo dpal gyi bum pa bzang po mchog gi rnga dang /_/dpag bsam shing rnams dkar min dmar po dkar po ser po
[\[109b.4\]]rnams ni/_/rim bzhin shar la sogs pa'i rta babs la gnas rnams la phyag 'tshal/_/rgyal ba mi bskyod pa la dpal ldan rgyal ba rdo rje sems dpas rgyas ni gdab par bya/_/de ni rgyal ba mi bskyod pa ste don grub rgyal ba nor bu'i phyag ldan de nyid kyis/_/chu skyes phyag ldan de nyid 'khor lo can
[\[109b.5\]]no yang ni de yi rgyal ba rnams par shes/_/spyi bo la gnas sgrib pa bral ba so so'i phyag rgya mdzad la dang bas phyag 'tshal lo/_/nam mkha' dang ni rlung dang sreg byed chu dang sa yi rang bzhin gyis/_/sngon du gsungs pa'i khams rnams las byung bde bar gshegs pa ji lta bu/_/de bzhin
[\[109b.6\]]'khor lo 'di las gzhan pa'i lha rnams ma lus pa nyid kyi/_/con pan mchog las yang dag gnas pa de rnams la ni phyag 'tshal lo/_/de ltar phyag btsal nas mchod pa bya ba ni/_/de yang 'phags pa spyan ras gzigs dbang phyug gis 'dod pa'i dri ma med par gsungs pa ltar/_/de las
[\[109b.7\]]rgyal ba ma lus mchod pa'i don du spros pa'i 'od zer de rnams slar bkug ste rang gi snying ga'i zla ba'i rdo rje la zhugs par bsam par bya'o/_/de nas zla ba'i dkyil 'khor la mchod pa'i lha mo bcu gnyis kyi sa bon gyi yi ge rnams bsams la/_de nas so so'i sa bon las mchod pa'i lha mo rnams spros pa ni/_oM
[\[110a\]]
[\[110a.1\]]ts+tsh+dz+dz+h+nyAbadzra gan+d+he gan+d+ha a rtsa naM ku ru ku ru swAhA/_oM ts+tsh+dz+dz+h+nyA badzra mA le mA la artsa ni ku ru ku ru swA hA/_oM T+sh+D+h+na badzra d+hU pe d+hU pa atsa naM ku ru ku ru swA hA/_oM T+sh+d+n+Tha badzra pra dI pe pra dI pa artsa naM ku ru ku ru swA hA/_oM p+ph+p+b+h+ma badzra a mr-i te nai be d+ya pU dzAM ku ru ku ru swA hA/_oM p+ph+b+b+h+mA badzra ak+Sha te ak+Sha ta pha la artsa naM
[\[110a.2\]]ku ru ku ru swA hA/_oM t+th+d+d+h+na badzra lA s+ye bas+t+ra A b+ha ra Na pU dzAM ku ru ku ru swa hA/_oM t+th+d+d+h+nA badzra hA s+ye g+ha N+TA da R+sha pU dzA ku ru ku ru swA hA/_oM k+kh+g+g+h+da badzra wA d+ye pU dzA ku ru ku ru swA hA/_oM k+kh+g+g+h+dA badzra nr-i t+yaM nr-i t+ya pU dzAM ku ru ku ru swA hA/_oM s+WaSh+sh+ng+ga badzra gI ti gI ta pU dzAM ku ru ku ru
[\[110a.3\]]swA hA/_oM s+WaSh+sh+ng+gA badzra kA me sarba bud+d+ha bo d+hi satwa nAM kro d+hA a d+hi nAM tse ba badzra su ra ta pU dzAM ku ru ku ru swA hA/_de ltar sngags kyi rkang pa rnams kyis sangs rgyas la sogs pa rnams la yid kyis mchod par bya'o/_/de nas sdig ba bshags pa ni sdig pa
[\[110a.4\]]dpag med byas pa rnams/_/so so nyid du bshags par bgyi/_/bsod nams la rjes su yi rang ba ni/_rdzogs sangs rgyas dang byang chub sems dpa' 'phags pa'i dge 'dun rnams kyi dge ba dpag med gang byas pa/_/de rnams kun la rjes su yi rang ba dang sdig bral byang chub spyod la
[\[110a.5\]]rjes su bzhugs par zhu/_/de nas dkon mchog gsum la skyabs su 'gro ba ni/_sangs rgyas chos dang dge 'dun srid pa'i 'jigs pa 'joms pa rnams la byang chub bar du skyabs su mchi/_/de nas bdag nyid dbul ba dang bsod nams yongs su bsngo ba ni/_bdag
[\[110a.6\]]gi ji srid len gyur lus 'bul sems can ma lus don phyir bdag nyid rdzogs pa'i sangs rgyas shog_/de ltar bdun rnam par dag pa'i mchod pa byas nas/_de nas rtsa ba gsum dran par bya'o/_/pha rol tu phyin pa bcu bsgom par bya'o/_/tshangs pa'i gnas bzhi bsgom
[\[110a.7\]]par bya'o/_/bsdu ba'i dngos po bzhi bsgom par bya'o/_/mi dge ba bcu yongs su spong ba bsgom par bya'o/_/sgrib pa lnga spong ba bsgom par bya'o/_/nyon mongs pa bzhi spong ba bsgom par bya'o/_/zag pa bzhi spang ba bsgom par bya'o/_/rnam par thar ba bzhi bsgom par bya'o/_/
[\[110b\]]
[\[110b.1\]]de ltar bsgom pa la khams gsum g.yo ba dang brtan par bcas pa rnams rnam par dpyad par bya ste/_/dngos med dngos por med pa ste/_/de ltar dngos po'ang dngos por med/_/des na dngos po dngos med 'gyur/_/de phyir dngos po dmigs su med/_/ces pa'o/_/de nas 'khor ba'i phung
[\[110b.2\]]po yongs su spang bar bya ste/_de yang de nyid las gsungs pa ltar dang por 'dir brtul zhugs dang ldan pas lus kyi dbus su chu yis me rnams bshig par byed pa'o/_/de nas me'i dngos po med pa las sa'i sra ba spangs nas tshwa bzhin du zhu ste/_chu'i dbus su 'jug par 'gyur ro/_/de nas yang chu
[\[110b.3\]]rnams rlung gis bskams te nam mkha' la thim par 'gyur ba ste/_/de ltar khams kyi tshogs rnams myur bar rnam par 'jig par 'gyur ro/_/de nas/_sems dang me nyid mun pa'i mtha'/_/zhes pa ni nam mkha'i khams kyi dbus kyi gnas so/_/yul dang bral ba zhes pa ni rnam pa thams cad kyi gzugs brnyan kun gzhi rnam par shes
[\[110b.4\]]par gzung bar bya'o zhes pa'o/_/de nas sngags 'di brjod par bya'o/_/oM shUn+ya tA dz+nyAn badzra swa b+hA ba At+ma ko\u0f85haM/_oM a ni mit+ta dz+nyAn badzra swa At+ma ko\u0f85 haM/_oM a pra Ni hi ta dz+nyAn badzra swa b+hA ba At+ma ko\u0f85haM/_oM a nA b+hi saM sa kA ra dz+nyAn badzra swa b+hA ba At+ma ko\u0f85haM/_zhes brjod la/_khams gsum po rdul phra rab kyi chos nyid las 'das pa'i stong
[\[110b.5\]]pa'i rnam par bsam mo/_/de nas bcom ldan 'das sngon gyi smon lam yongs su rdzogs nas chos kyi 'khor lo rab tu bskor ba'i don du mngal du 'jug pa'i tshul gyis bskyed pa ni/_nam mkha'i khams dpag pa las 'das pa bltas la sngon du brjod pa'i rlung la sogs pa'i dkyil 'khor bzhi la sogs pa bsam mo/_h+k+Sh+m+l+W+R+YaM
[\[110b.6\]]de nas rdo rje'i sa gzhi'i dbus su gzhal yas khang bsam pa ni/_b+hUM yig gam oM yig yongs su gyur pa las thugs dang gsung dang sku'i 'khor lo gsum gyi bdag nyid gru bzhi pa'i rten bsam par bya'o/_/de yang thugs kyi 'khor lo la rab nag po dang dmar po dang dkar po gsum gyis bskor
[\[110b.7\]]bsgo bzhi pa kha dog sna tshogs dang ldan pa'i rta babs bzhis brgyan pa/_phyi rol du 'dod yon dang /_rin chen pha gu dang /_dra ba dang /_dra ba phyed pa dang /_ba ku li dang /_kra ma shiR+Shas spras pa/_zla ba dang /_rgyal mtshan dang /_dril bu dang /_me long dang /_rnga yab la sogs pas rnam par brgyan pa/_de'i
[\[111a\]]
[\[111a.1\]]nang gi phyed ye shes kyi 'khor lo ste/_rdo rje'i phreng bas bskor ba ka ba bcu drug gis spras pa'o/_/de nyid kyi phyed ni bcom ldan 'das kyi gnas te rdo rje phreng bas bskor ba'o/_/de ltar thugs kyi 'khor lo rnam par bsam par bya'o/_/de'i nyis 'gyur gsung gi 'khor lo rab lnga yis bskor
[\[111a.2\]]ba'o/_/de ltar nyis 'gyur gyi sgo bzhi la sogs pa rnga yab kyi bar gyis mdzes par byas pa'o/_/de'i phyi rol du sku'i 'khor lo la de nyid nyis 'gyur gyi tshad kyis te/_rab lnga dang sgo bzhi la sogs pas mdzes par byas pa'o/_/thams cad kyi shar dang me mtshams kyis gzhi nag po'o/_/lho dang bden
[\[111a.3\]]bral gyis gzhi dmar po'o/_/nub dang rlung mtshams kyis gzhi ser po'o/_/byang dang dbang ldan gyi sa gzhi dkar po'o/_/phyi rol du sa dang chu dang me dang rlung gi dkyil 'khor ro/_/rdo rje'i phreng ba dang /_rdo rje'i me ri dang /_rlung gi dkyil 'khor la gnas pa'i dur khrod chen po'o/_/de ltar dkyil 'khor
[\[111a.4\]]gyi 'khor lo rnam par bsgoms la/_phyag btsal ba'i tshigs su bcad par bshad pa'i bzhugs gnas rnams su gdan rnams ji lta ba bzhin du lha rnams rnam par bsam par bya'o/_/de rnams las thugs kyi 'khor lo la baM yig yongs su gyur pa las pad+ma nyi shu rtsa bzhi rnams la gnas pa'i zla ba dang nyi
[\[111a.5\]]ma dang bcas pa bsgom par bya'o/_/pad+ma re re la rtsa ba dang /_ra ba dang /_'dab ma dang /_ze 'bru dang /_lte ba rnams kyi sa bon rnams gzhung ches kyis dogs nas ma bris te/_de yang gzhan cung zad tsam brjod pa ni/_pad+ma'i rtsa ba dang ra ba dag las a yig las byung ba'o/_/'dab ma dang ge sar dag u
[\[111a.6\]]yig las byung ba'o/_/de'i dbus su lte ba la a yig las zla ba'i gdan no/_/raM yig las nyi ma'i gdan no/_/de nas gtso bo'i pad+ma nyi ma nyi shu rtsa lnga pa oM yig yongs su gyur pa las te/_zla ba dang /_nyi ma dang /_sgra gcan dang /_dus me'i dkyil 'khor bzhi dang bcas pa bsgom par byas nas/_rdo rje
[\[111a.7\]]shugs kyi ting nge 'dzin gyi skabs su bshad pa ltar me long lta bu'i ye shes la sogs pa ye shes lnga rdzogs pa dang /_phyag btsal ba'i tshigs su bcad pa'i mtshan nyid dang ldan pa'i bcom ldan 'das dus kyi 'khor lo de nyid du gsungs pa'i mtshan nyid dang ldan pa'i sna tshogs yum gyis 'khyud par bdag
[\[111b\]]
[\[111b.1\]]nyid bsams la/_nag mo 'bar ma la sogs pa'i lha mo brgyad dang /_rin po che la sogs pa'i mtshan ma blta bar byas pa 'di ni rdo rje sems dpa' bskyed pa'o/_/de nas sbyor ba'i sgra mi bskyod pa la sogs pa rgyal ba'i tshogs rnams bdag nyid kyi lus la gzhug par byas nas/_nam mkha' la sogs
[\[111b.2\]]pa'i tshogs skyes bu dang rig ma dang /_mig la sogs pa dang /_yul rnams kyi rang bzhin gyi lha nyid du bskyed do/_/yang de rnams rang gi lus las phyung ste/_/sna tshogs yum la ji lta ba bzhin du gzhug par bya'o/_/de nas yang de ltar spros la dkyil 'khor gyi 'khor lo'i rnam par de bzhin gshegs pa rnams rang
[\[111b.3\]]gi lus la bcug la/_rang gi rdo rje las spros te rang gi rig ma'i pad+ma'i dbus so/_/de yongs su gyur ba las lha nyid kyi dkyil 'khor rten dang brten pa ste/_lhag pa'i gtso bor mi bskyod pa bsams nas/_bcom ldan 'das kyi sku la gzhug par bya zhes pa'o/_/de nas sngar gsungs pa'i mtshan nyid dang ldan
[\[111b.4\]]pa'i dkyil 'khor gyi bdag nyid la gnas par byas nas/_de nas oM su bi shud+d+ha d+harmA d+hA tu dz+nyAn badzra swa b+hA ba At+ma ko\u0f85haM/_zhes pa'i nga rgyal bya'o/_/de nas sems can thams cad la snying rjes dbang bskur bar bya'o/_/de yang de nyid las 'di ltar gsungs pa/_bcom ldan 'das dus kyi 'khor lo la ye
[\[111b.5\]]shes lnga'i bdag nyid rdo rje sems dpa'i cod pan can/_shin tu rnam par dag pa'i chos kyi dbyings kyi rang bzhin du bsam par bya'o/_/de nas 'gro ba rigs drug gi gnas nas sems can thams cad bkug ste/_de rnams kyi dkyil 'khor du zhugs par rnam par bsam par bya'o/_/de nas rnam par snang
[\[111b.6\]]mdzad la sogs pa'i de bzhin gshegs pa'i khams rnams dang bcas pa rnams rang gi snying gar zhu ste/_byang chub sems su zhu ba'i rang bzhin du gyur pa/_rang gi gsang ba'i rdo rje nas spros pa'i byang chub sems des/_sems can thams cad la dbang bskur bar bsam par bya'o/_/de nas byang chub sems kyi
[\[111b.7\]]'od zer de rnams reg pas/_zhal gsum pa dang zhal sna tshogs pa dang /_kha dog sna tshogs pa'i lha'i rang bzhin thabs dang shes rab kyi bdag nyid mchog tu gyur pa dga' ba'i bde bas gang bar bsgom par bya'o/_/de nas de rnams rang rang gi lus kyi dkyil 'khor gyi 'khor lo'i rang bzhin du skad cig gis
[\[112a\]]
[\[112a.1\]]blta bar bya'o/_/de nas sngags kyi sa bon rnams gsal byed sna tshogs 'dus pa dang dbyangs dang bcas pa rnams te/_'dir gsal byed thams cad 'dus pa k+Sha yig go/_/de nyid kyis gzhan yang shes par byed pas/_gang dang gang gi ming gi yi ge dang po de gsal byed de/_de ltar thams cad go
[\[112a.2\]]bar bya'o/_/de yang 'di lta ste/_k+Sha k+Shi k+Sh+R-i k+Shu k+Sh+l-i/_zhes pa ni rnam par shes pa la sogs pa de bzhin gshegs pa lnga'o/_/de ltar k+ShA k+ShI k+Sh+R-I k+ShU k+Sh+l-I k+ShAM/_zhes pa ni rna ba la sogs pa byang chub sems dpa' drug go/_/de ltar k+ShA k+Shai k+Sh+RA k+Shau k+Sh+lA k+ShAH/_zhes pa ni yul drug go/_/de ltar k+Sh+ha k+Sh+ya k+Sh+Ra k+Sh+ba k+Sh+la/_zhes pa ni las kyi
[\[112a.3\]]dbang po lnga ste/_de ltar khro mo rnams so/_/de ltar k+Sh+hA k+Sh+yA k+Sh+RA k+Sh+pA k+Sh+lA/_zhes pa ni las kyi dbang po lnga'i yul lo/_/de ltar sems can thams cad mtshan bzang po sum cu rtsa gnyis dang ldan pa'i skyes bu chen por gyur pa'i dkyil 'khor gyi 'khor lo'i rnam par skad cig gis rdzogs par bya ba ni/_
[\[112a.4\]]sems can thams cad la snying rjes dbang bskur ba byin la rang rang gi zhing la gshegs par bya zhes so/_/sku rdzogs pa'i ting nge 'dzin gyi dkyil 'khor gyi dkyil 'khor rgyal mchog dang bsnyen pa'i yan lag go_/de nas zhu ba la gnas pa bsgom par bya ste/_de yang de nyid las
[\[112a.5\]]gsungs pa 'di lta ste/_lte ba dang gtsug tor dag las ho yig go/_/'di gnyis ka dbus su dgod pa dpral bar sku rdo rje oM yig go/_/mgrin par gsung rdo rje AHyig go_/snying gar thugs rdo rje hUM yig go_/de ltar yi ge gsum ni/_sku dang gsung dang thugs kyi bdag nyid ces pa'o/_/de ltar
[\[112a.6\]]gzhan yang gsungs pa lte ba'i ho yig gi ye shes kyi 'od zer gyis bzhu ba ni sku gsung thugs kyi rdo rje rnams kyis bde mnyam pad+mar shes rab kyi chags pa zhu ba'i ri bong can bzhin du khyab bdag ni bcom ldan 'das shes rab dang bcas pa zhu bar gnas pa las/_sgrol ma la sogs pas bskul bas te/_de
[\[112a.7\]]yang de nyid las gsungs pa/_byams pa dang /_snying rje dang /_dga' ba dang /_btang snyoms rnams kyi rang bzhin/_sgrol ma dang /_mA ma kI dang /_gos dkar mo dang /_spyan ma ste lha mo rnams kyis bskul zhes pa'o/_/gzhan yang rtsa ba'i rgyud du yang de ltar gsungs pa/_spyan ma bdag ni 'gro ba'i
[\[112b\]]
[\[112b.1\]]yum/_/rgyu mthun rnal 'byor la gnas pa/_/bdag ni rang bzhin dkyil 'khor las/_/dus 'khor bzhengs la bdag 'dod mdzod/_/mA ma kI bdag sring mo ste/_/rnam smin rnal 'byor la gnas pa/_/bdag ni dkyil 'khor rang bzhin las/_/dus 'khor bzhengs la bdag 'dod mdzod/_/gos
[\[112b.2\]]dkar mo bdag bu mo ste/_/skyes bu'i rnal 'byor la gnas pa/_/bdag ni dkyil 'khor rang bzhin las/_/dus 'khor bzhengs la bdag 'dod mdzod/_/sgrol ma bdag ni tsha mo ste/_/bral ba'i rnal 'byor la gnas pa/_/bdag ni dkyil 'khor rang bzhin pas/_/dus 'khor bzhengs la bdag 'dod mdzod/_/
[\[112b.3\]]stong pa'i dkyil 'khor la gnas la/_/'gro ba sgrol ba'i thugs dgongs kyis/_/sku gsung thugs kyi dkyil 'khor rnams/_/'gro ba'i mgon pos spro bar mdzod/_/ces pas so/_/de yang de nyid las gsungs pa/_'dir bcom ldan 'das stong par bzhugs pa glus rab tu sad nas/_'gro ba ma lus
[\[112b.4\]]pa rnams sgyu ma bzhin du bltas te/_yang skyed par mdzad ces pas so/_/de nas de ltar rang gis bon dang mtshan ma yongs su gyur pa las/_rdzogs pa'i dus kyi 'khor lo mi bskyod pas rgyas btab pa bsam ste/_glang po'i pags pa dang /_rgyas gdab dang /_glu rnams dgod pa'i sngags rnams spangs nas/_
[\[112b.5\]]sngar gsungs pa'i sngags kyi rkang pa rnams kyis rgyas gdab pa dgod pa la sogs pa bya'o/_/de nas nang gi rgyas gdab pa dgod par bya ba ni/_de yang de nyid las gsungs pa/_'dir gtsug tor gyi 'khor lor thig le la a yig las mi bskyod pa'o/_/de ltar snying gar sgra gcan gyi dkyil 'khor la i yig
[\[112b.6\]]las don yod grub pa'o/_/dpral bar zla ba'i dkyil 'khor la u yig las 'od dpag med do zhes pa ste/_mi mnyam pa'i rigs rnams mi mnyam pa'i 'khor lor ro/_/de ltar lte bar dus me la l-i yig las rnam par snang mdzad do/_/mgrin par nyi ma'i dkyil 'khor la r-i yig las rin chen 'byung ldan no/_/gsang
[\[112b.7\]]par ye shes kyi dkyil 'khor la aM yig las rdo rje sems dpa' zhes pa'o/_/de ltar lha rnams kyi rgyas gdab pa ni lus kyi rgyas gdab par nges pa'o/_/yang dag gi rgyas gdab pa ni lte bar l-I yig go_/snying gar U yig go_/mgrin par r-I yig go_/dpral bar I yig go_/gtsug tor du A yig
[\[113a\]]
[\[113a.1\]]ste sa'i dkyil 'khor la sogs pa bsam mo/_/de ltar sems kyi thig les rgyas gdab pa ni/_dpral bar zla ba'i dkyil 'khor la oM yig go_/mgrin par nyi ma'i dkyil 'khor la AHyig go/_/snying gar sgra gcan gyi dkyil 'khor la hUM yig go/_/lte bar dus me'i
[\[113a.2\]]dkyil 'khor la hoHyig go/_/de ltar ye shes kyis rgyas gdab pa ni/_/chos thams cad byed pa dang bral ba'i sgo can/_thog ma nas ma skyes pa'i bdag nyid/_rdo rje nor bur a yig grub pa'o/_/de nas oM su bi shud+d+ha d+harmA d+hA tu dz+nyAn badzra swa b+hA ba At+mako\u0f85haM/_zhes pa brjod la dkyil 'khor las dbyung ba'o/_/
[\[113a.3\]]yang de nyid las gsungs pa/_/thabs dang shes rab snyoms par 'jug pa'i ting nge 'dzin gyi nam mkha' la gnas pa'i phung po dang khams dang skye mched la sogs pa'i rang bzhin/_dam tshig gi dkyil 'khor gyi don du sangs rgyas lnga'i dkyil 'khor gyi rang bzhin rang gi lus la bcug la shes rab kyi pad+mar so
[\[113a.4\]]so'i sngags kyi rang bzhin du bltas la/_/de nas pad+ma nas snga ma ltar zhal dang /_phyag dang mtshan ma dang dbyibs kyi mtshan nyid can/_ye shes dang /_thugs dang /_gsung dang /_sku'i dkyil 'khor la dgod par bya zhes pa ste/_de ltar dkyil 'khor dbyung bar bya'o/_/de nas snying ga'i pad+ma'i lte ba la ri bong
[\[113a.5\]]can dang nyi ma dang /_rtse mo can rnams las hUM yig las byung ba'i rdo rje rtse lnga pa/_nag po 'od zer rnam pa lnga 'phro bzhin pa bsams la/_rdo rje de nyid kyi lte ba'i dbus su dzaHyig yongs su gyur pa las rdo rje lcags kyu bsam par bya'o/_/rdo rje lcags kyu de nyid las sngon du gsungs pa'i mtshan nyid dang ldan pa'i
[\[113a.6\]]rdo rje shugs yan lag brgyad pa'i shing rta la gnas pa 'od zer rdo rje lcags kyu'i rnam pa can gyi rdo rje shugs yang dag par spro bar byas pas/_sngon du yang dag par grub pa'i khams gsum rnam par dag pa'i ye shes kyi 'khor lo spyan drangs nas/_de nas rdo rje shugs rang gi gnas su gshegs par bya'o/_/de
[\[113a.7\]]nas rmugs byed dang /_rengs byed dang /_nga rgyal can dang /_shin tu stobs can te khro bo bzhi rnams kyi 'gugs pa la sogs pa bya'o/_/yang de nyid las gsungs pa de ltar rnam par shes pa lngas te/_dzaHyig gis dgug pa dang /_hUM yig gis gzhug pa dang /_baM yig gis bcing ba dang /_hoHyig gis
[\[113b\]]
[\[113b.1\]]dgyes par bya ba dang /_hi yig gis ro mnyam par byas nas/_rdo rje lcags kyu dang /_rdo rje dang /_rdo rje zhags pa dang /_rdo rje dril bu dang /_rdo rje dbyug pa rnams kyis zhes pa'o/_/de ltar ye shes kyi 'khor lo la yang dag par mchod nas/_sngon ltar dam tshig gi phyag rgya dang ro gcig tu gyur par bsgom
[\[113b.2\]]par bya ba ni nges pa'o/_/phan tshun rgyas gdab pa ni/_phyag btsal ba'i tshigs su bcad par gsungs pa'i rim pa ltar sgom pa ste/_'di ni lha nyid kyi sku rdzogs pa'o/_/de nas sku la sogs pa byin gyis brlab par bya ste/_de yang de nyid las gsungs pa/_dpral bar oM yig yongs su gyur pa las zla
[\[113b.3\]]ba'i dkyil 'khor de'i steng du oM yig yongs su gyur pa las 'khor lo rtsibs brgyad pa'o/_/de yongs su gyur pa las sku rdo rje kha dog dkar po zhal gsum pa/_rtsa ba'i zhal dkar po g.yon dmar po g.yas nag po phyag drug pa/_g.yas kyis 'khor lo dang /_pad+ma dang rdo rje rnams 'dzin pa/_g.yon pa ral
[\[113b.4\]]gri dang dril bu dang nor bu rnams 'dzin pa/_shes rab dang bcas pa dpral ba nas spros te/_des nam mkha'i khams ma lus pa yongs su gang bar rnam par bsgoms nas/_sku rdo rjes 'dul ba'i sems can rnams la chos bstan par mdzad pa dang /_slar log ste bdag nyid kyi sngon du bzhugs pa la
[\[113b.5\]]rang dbang du blang bar bya ba ni/_sku rdo rje 'dzin bdag dbang bskur/_/zhes pas so/_/de nas sku'i rigs kyi lha mo rnams kyis bdud rtsi'i bum pas dbang bskur ba dang /_de nas byin gyis brlab par bya ba ni/_dpral bar zla ba'i dkyil 'khor la sku rdo rje bcug nas 'di ltar brjod par bya ste/_dpal ldan
[\[113b.6\]]sku yi rdo rje 'chang /_/bdag ni byin rlabs gnas yin pas/_/mi phyed rdo rje gsum thob par/_/myur bar sku yi rdo rje mdzod/_/phyogs bcur bzhugs pa'i sangs rgyas rnams/_/bdag ni byin rlabs gnas yin pas/_/mi phyed rdo rje gsum thob par/_/myur bar sku yi rdo rje mdzod/_/ces pa ni sku byin
[\[113b.7\]]gyis brlabs pa'o/_/de ltar mgrin par r-i yig yongs su gyur pa las nyi ma'i dkyil 'khor ro/_/de'i steng du a yig yongs su gyur pa las pad+ma dmar po 'dab ma brgyad pa'o/_/de yongs su gyur pa las gsung rdo rje dmar po shes rab dang bcas pa zhal dmar po dang dkar po dang nag po rnams so/_/g.yas
[\[114a\]]
[\[114a.1\]]kyis pad+ma dang rdo rje dang 'khor lo rnams 'dzin pa/_g.yon gyis rin po che dang dril bu dang ral gri rnams 'dzin pa spros la/_ma mkha'i khams ma lus pa yongs su gyur pa gang bar rnam par bsgoms nas/_gsung rdo rjes 'dul ba'i sems can rnams la chos ston par mdzad pa dang /_
[\[114a.2\]]slar log ste bdag nyid kyi sngon du bzhugs pa la dbang rab tu blang bar bya ba ni/_gsung rdo rje 'dzin bdag dbang bskur/_/zhes pas so/_/de nas gsung gi rigs kyi lha mo rnams kyis bdag nyid la dbang bskur bar bsgoms nas/_gsung byin gyis brlab par bya ba ni/_mgrin par nyi ma'i dkyil 'khor la gsung
[\[114a.3\]]rdo rje bcug nas 'di ltar brjod par bya ste/_dpal ldan gsung gi rdo rje 'chang /_/bdag ni byin rlabs gnas yin pas/_/mi phyed rdo rje gsum thob par/_/myur bar gsung gi rdo rje mdzod/_/phyogs bcur bzhugs pa'i sangs rgyas rnams/_/bdag ni byin rlabs gnas yin pas/_/mi phyed rdo rje gsum
[\[114a.4\]]thob par/_/myur bar gsung gi rdo rje mdzod/_/ces pa ni gsung byin gyis brlabs pa'o/_/de ltar snying gar thig le yongs su gyur pa las sgra gcan gyi dkyil 'khor ro/_/de'i steng du hUM yig yongs su gyur pa las rdo rje rtse mo lnga pa'o/_/de nyid yongs su gyur pa las/_thugs rdo rje sngon po shes rab dang
[\[114a.5\]]bcas pa ste/_zhal nag po dang dkar po dang dmar po rnams so/_/g.yas rnams kyis rdo rje dang 'khor lo dang pad+ma rnams 'dzin pa/_g.yon rnams kyis dril bu dang nor bu dang ral gri rnams 'dzin pa/_de spros te nam mkha'i khams ma lus pa yongs su gang bar bsgoms nas/_thugs rdo rjes 'dul
[\[114a.6\]]ba'i sems can rnams la chos ston par mdzad pa dang /_slar log ste bdag nyid kyi sngon du zhugs pa la dbang blang bar bya ba ni/_thugs rdo rje 'dzin bdag dbang bskur/_/zhes pa'o/_/de nas thugs kyi rigs kyi lha mo rnams kyis bdag nyid la dbang bskur bar bsams nas/_thugs byin gyis
[\[114a.7\]]brlab par bya ba ni/_thugs kar sgra gcan gyi dkyil 'khor la thugs rdo rje bcug nas/_'di ltar brjod par bya ste/_dpal ldan thugs kyi rdo rje 'chang /_/bdag ni byin rlabs gnas yin pas/_/mi phyed rdo rje gsum thob pas/_/myur bar thugs kyi rdo rje mdzod/_/phyogs bcur bzhugs pa'i
[\[114b\]]
[\[114b.1\]]sangs rgyas rnams/_/bdag ni byin rlabs gnas yin pas/_/mi phyed rdo rje gsum thob par/_/myur bar thugs kyi rdo rje mdzod/_/ces pas de ltar thugs rdo rje byin gyis brlabs par byas nas 'dir ro gcig tu bya ba ni/_oM sarba ta thA ga ta kA ya bA k+tsit+ta badzra swa b+hA ba At+mako\u0f85haM/_zhes pa'i nga rgyal dang ldan
[\[114b.2\]]pas de ltar bya'o/_/de bzhin du shes rab kyi lta bar hoHyig gis so/_/gsang bar haHyig gis so/_/spyi gtsug tu haM yig ste/_thabs kyi khu ba'i chos dang rigs gsum mo/_/shes rab kyi rdul gyi chos dang rigs drug go zhes so/_/de nas 'dir gtum mo'i rnal 'byor bsgom par bya ba ste/_de yang
[\[114b.3\]]dri ma med pa las gsungs pa/_/'dir bskyed pa'i rim pa thams cad du lus rdzogs pa ni dkyil 'khor rgyal mchog go/_/ngag rdzogs pa ni las rgyal mchog ste/_las kyi dbang po'i bya ba la rab tu 'jug pa'i phyir ro/_/byang chub sems kyi thig le'i rnal 'byor te/_byang chub kyi sems 'dzag pa'i phyir ro/_/
[\[114b.4\]]bde ba la dmigs pa ni phra mo'i rnal 'byor te/_de yang mi rnams kyi lo bcu drug gi mtha' ru'o/_/de'i phyir de'i longs spyod pa'i don du bag ma lan pa'i dus su lag pa gtod par byed pa dang /_slob ma la slob dpon gyis shes rab ma gtod par byed pa'o/_/de'i phyir las kyi phyag rgya de'i sgrub byed du/_byis
[\[114b.5\]]pa'i skye bo rnams la gsungs so/_/ye shes kyi phyag rgya ni bar ma rnams la'o/_/phyag rgya chen mo ni mchog gi rnal 'byor pa rnams la'o zhes pa'o/_/de nyid rtsa ba'i rgyud du bcom ldan 'das kyis gsungs pa/_bcu drug lo ste rigs can ma/_/gzugs dang long tshes brgyan pa la/_/dang por shin tu bslab
[\[114b.6\]]byas nas/_/dbang bskur bsgrub pa nas brtsams nas/_/sku gsung thugs su chags pa dang /_/dpral ba la sogs rnams su dgod/_/swA hA gsang ba gtsug tor du/_/de nas pad+ma rnam sbyang bya/_/a las pad+ma 'dab brgyad pa/_/hUM las rdo rje dang ldan pas/_/de ltar rdo rje dang bcas pa/_/shes rab thabs
[\[114b.7\]]kyi rgyud nyid do/_/hUM las bdag gi rdo rje nyid/_/rtse mo lnga par bsam par bya/_/de dbus pad+ma 'dab brgyad pa/_/a yig las ni rab tu brtag_/de ltar pad bcas rdo rje nyid/_/pad+ma la ni gzhag par bya/_/hUM phaT brjod cing rnal 'byor pas/_/mngal du rdo rje 'dzin pa rgyu/_/b+ha gar ling+ga rab gnas
[\[115a\]]
[\[115a.1\]]pas/_/byang chub sems ni spro mi bya/_/khams gsum ba ni ma lus pa/_/sangs rgyas gzugs su bsgom par bya/_/lte bar gtum mo sbar ba yis/_/de bzhin gshegs pa lnga bsregs te/_/mig dang spyan ma la sogs pa/_/bsregs te ri bong can haM 'dzag_/zhu
[\[115a.2\]]ba'i chos can bdud rtsi nyid/_/thig le gzugs kyis 'dzag pas na/_/thig le'i rnal 'byor zhes su bshad/_/bcu drug phyed phyed thig le 'dzin/_/cha med cha las 'das pa ni/_/bsam gtan bzhi pa'i rtse mo 'dzin/_/phra mo'i rnal 'byor zhes su bshad/_/rgyu mthun la sogs steng du 'gro/_/
[\[115a.3\]]dung can ma ni phyag rgya che/_/de ni gtum mor rab tu bstan/_/lte ba'i steng du g.yung mo ste/_/a ba d+hU tI mi snang ldan/_/'od zer lnga yi rang bzhin srog_/dkyil 'khor lnga ni rgyud phyed pa/_/sna rtser yungs kar tsam du bstan/_/de yang srog sdud pa ru brjod/_/khams gsum pa ni ma lus pa'i/_/
[\[115a.4\]]srid pa gsum po yongs su shes/_/srog nyid 'gags pa de nyid kyang /_/g.yo dang mi g.yo yungs kar tsam/_/so sor sdud pas phyag rgya che/_/nam mkha' stong pa'i mtshan nyid do/_/sna ldan de ni rab bstan pa/_/gang gis yid gnyis brtags pa yis/_/de yang de nyid las gsungs pa/_/mtshan
[\[115a.5\]]ma'i mtha' ru ri mo gang /_/de yi gzugs ni g.yo mi g.yo/_/rnal 'byor bsam gtan la sogs pa/_/de rnams ma lus bsgom par bya/_/zhes pas so/_/de yang 'dir drang ba'i don du/_g.yo ba dang mi g.yo ba dkyil 'khor gyi 'khor lo'i rnam par spro zhing bsgom par shes par bya'o/_/de yang de
[\[115a.6\]]nyid las gsungs pa/_khams gsum po lan cig gis 'gugs par byed ces pa ni/_skad cig gis dus gsum mkhyen pa/_lha'i rnal 'byor te/_dkyil 'khor gyi 'khor lo'i lha'i rnam par spro ba'o/_/'khor ba po rnams kyis kyang byang chub kyi sems las bu dang bu mo spro ba ste/_de ltar lo bcu drug
[\[115a.7\]]gi mthar mngal nas skyes pa rnams kyi lus dang /_ngag dang sems rnams rdzogs pa'o/_/lha rnams ni rnam par thar pa bzhi'i stobs kyis te/_'dir kun rdzob dang don dam pa'i bden pa zhes bya ba'o/_/de dag las yang drang ba'i don du shes rab kyi chos kyi 'byung gnas kyi sna'i rtse mo lus yungs kar la
[\[115b\]]
[\[115b.1\]]sogs pa'i nges pa dang /_'dir rdo rje 'dzin pa mngal du rgyu ba ste/_de'i dbus su oM dz+nyAn pU dza a nu rA ga Na badzra swa b+hA ba A t+mako\u0f85haM/_zhes pa'i nga rgyal bya'o/_/de yang de nyid las gsungs pa/_lo bcu drug gi mtshams nas ye shes kyi mchod pa la rjes su chags pa de bzhin du/_'dir bskyed pa'i rim pa'i dus
[\[115b.2\]]su yang de'i rang bzhin bdag nyid du bcom ldan 'das kyis gsungs par nges pa'o zhes pa'o/_/nges pa'i don du sngags bzlas pa ni srog mnyam par gzhag pa ste/_dgang ba dang dbyung ba dang /_bum pa can gyi sbyor ba la dus thams cad du bsnyen par byas pas/_de nyid kyis lha'i mchog ster bar 'gyur ba'i phyir/_
[\[115b.3\]]srog ma spyi pa dang /_ngag gi brjod pa dang bcas pas nges pa'i don la ma yin te/_des na sgrub pa'i thabs kyi bye brag gi sbyor ba'i yan lag drug mdor bstan pa tsam las ma bris pa ni gzhung ches kyis dogs pa'o/_/drang don ltar na thun mong bsgrub pa'i don du phreng ba dang bcas pas sngags bzlas pa ste/_
[\[115b.4\]]de yang zhib dang rgyas pa la phyogs pas mu tig gam shel gyi phreng ba dang bcas pas/_sngags bzlas pa ni/_'dir bcom ldan 'das kyi yan lag drug gi sngags 'di lta ste/_oM hrAM hr-IM huM h+l-IM hrAM swA hA/_zhes pa'i sngags 'di'i mthar na mo bcug pas zhi bar 'gyur ro/_/de ltar lha rnams gshegs par bya ba
[\[115b.5\]]ni/_de yang de nyid las gsungs pa/_'dir dkyil 'khor rgyal mchog dang /_las rgyal mchog dang /_thig le'i rnal 'byor dang /_phra mo'i rnal 'byor rnams bsgoms nas mchod pa bya ste/_bstod pa bya ba ni/_mchog sbyin rdo rje mchog khyod 'dud/_/ces pa la sogs pas bstod nas/_de nas
[\[115b.6\]]dkyil 'khor gyi lha rnams gshegs su gsol ba ni/_gtsug tor du rdo rje rtse lnga pa bsgoms pa dang /_de'i lte ba la bde ba chen po'i 'khor lo gshegs su gsol bar bya'o/_/de ltar snying ga chos kyi 'khor lo la rdo rje rtse mo dgu pa bsgoms pa dang /_de'i lte ba la du ba ma la sogs pa rnams gshegs su
[\[115b.7\]]gsol bar bya'o/_/de ltar dpral bar lhan cig skyes pa'i 'khor lo la rdo rje rtse mo bcu bdun pa bsgoms pa dang /_de'i lte ba la phung po dang khams kyi lha rnams gshegs par bya'o/_/de ltar mgrin pa longs spyod 'khor lo la rdo rje rtse mo sum cu so gsum pa bsgoms pa dang /_de'i lte ba la skye mched bcu
[\[116a\]]
[\[116a.1\]]gnyis kyi lha khro bo rnams gshegs su gsol bar bya'o/_/de ltar lte bar sprul pa'i 'khor lo la rdo rje rtse mo drug cu rtsa lnga pa bsgoms pa dang /_de'i lte ba la tsa muN+Da la sogs pa dang /_'jigs byed ma la sogs pa'i lha rnams gshegs su gsol bar bya'o/_/de ltar gsang bar
[\[116a.2\]]rdo rje rtse mo sum cu so gsum pa bsgom pa dang /_de'i lte ba la 'od zer can ma la sogs pa'i lha mo rnams gshegs su gsol bar bya'o/_/de ltar las kyi 'khor lo rnams la rdo rje rtse mo sum cu so gcig pa rnams bsgom pa dang /_phyag btsal ba'i tshigs su bcad par gsungs pa ltar khyab 'jug la
[\[116a.3\]]sogs pa'i lha bcu gnyis 'khor dang bcas pa rnams/_de rnams kyi lte ba rnams la gshegs su gsol bar bya'o/_/de ltar las kyi 'khor lo rnams la rdo rje rtse mo bdun pa rnams bsgom pa dang /_klu rnams dang khyi gdong ma la sogs pa'i lha de rnams lte ba rnams la gshegs su gsol bar bya'o/_/de
[\[116a.4\]]nas thugs dang gsung dang sku'i 'khor lo rnams kyi bdag nyid kyi dkyil 'khor gyi 'khor lo bsgom par mi nus pa'i gang zag dbang po tha ma 'ga' zhig gis/_sngon du gsungs pa'i thugs kyi dkyil 'khor bsgom pa ste/_de yang de nyid las gsungs pa/_rgyal ba'i bdag po'i pad+ma'i gdan la gnas
[\[116a.5\]]pa'i du ba la sogs pa'i lha mo brgyad dang /_bum pa brgyad dang /_chos kyi dung la sogs pa bzhin rnams spangs pa ni/_dpal ldan snying po'i 'khor lo ni thugs kyi dkyil 'khor gyi dbus su lha nyi shu rtsa lnga'i bdag nyid du 'gyur ro/_/mi'i bdag po kye zhes pa ni/_bcom ldan 'das dus kyi 'khor lo
[\[116a.6\]]bzhugs pa ste/_de'i tshe dpal 'dus pa bzhin 'gyur ro zhe na/_'dir nges pa med de rjes su 'gro ba med pa'i phyir/_de ltar bcom ldan 'das rang sems nus ma dang ldan pa 'dir yang shes par byas la rnal 'byor rnams kyi ni sgrub pa po rnams kyis bsgom par bya'o/_/dbang gi don du rigs kyi dbang las phyi'i
[\[116a.7\]]dkyil 'khor dang bral ba'i dkyil 'khor nyid du 'gyur ba'o/_/yang 'dir sngon du gsungs pa ltar lus dang ngag dang yid rnam par dag pa la sogs pa nas lha rnams gshegs pa'i bar bsgom par bya ste/_der gshegs su gsol bar byas nas/_de nas oM hUM phaT ces pa'i nga rgyal byas pa dang /_gtor ma
[\[116b\]]
[\[116b.1\]]sbyin no/_/de yang de nyid las gsungs pa/_sngon du gsungs pa'i cho gas mtshams gsum du gtor ma sbyin par bya'o/_/sngon du gsungs pa'i chogs dam tshig gi rdzas rnam par dag par byas la/_lha'i tshogs rnams mnyes par bya ba'i don du gtor ma 'bul ba ni/_oM AHhUM hoH/_rim par gnas pas dang
[\[116b.2\]]po 'dir ni rtag tu dag bya sel bar bya ba dang /_/rab tu sbar bya nyid dang ri bong can zhu lta bu ma lus rim pas chang la bsgom byas la/_/snod de las ni nges par ri bong can gyi lag pa'i ming med rtse mos la thig le nyid/_/nyin phyed dang ni mtshungs pa'i dbus su zlum po yin te de yi phyi ru gru gsum byas pa la/_/de yi dbus
[\[116b.3\]]su ye shes 'khor lo srid gsum la gnas pa yang sngags pa rnams kyis 'dir bsgoms nas/_/mthe bong dang ni srin lag gis ni nyi ma so so'i dus su tshim pa la sogs bya ba ni/_/'dir ni sngon du yul dang grong gi bdag po rnams la dang po dbus mtha'i ming gis gtor ma dbul/_/'phrog mal yang chang bu
[\[116b.4\]]gnyis dang gzhan yang khro bo'i rgyal po'i ched du sngags pas gtor ma'o/_/pho nya rnams la zas kyi rtse mos stengs rnams su bzhag ste khyab bdag rdo rje rnams kyis sbyin/_/zos pa'i lhag ma 'byung po rnams la sbyin te gzhan yang dge ba'i don du sbyin pa'i tshigs bcad brjod/_/nyal ba'i dus su 'khrig pa'i
[\[116b.5\]]mchod pa byas nas yan lag kha dang gnyis kyi rigs rnams nyid dang ni/_/rang gi mgo dang mgrin pa snying ga lte gsang spyi bo'i 'khor lo rnams la rdo rje'i yan lag dgod/_/ces pa ste/_de nas a yig las byung ba'i bum pa gsum mo/_/de rnams kyi steng du oM yig las byung ba'i thod pa'o/_/nang na gnas
[\[116b.6\]]pa ni phung po dang khams kyi sa bon rnams las byung ba'i bdud rtsi lnga dang sgron ma lnga rnams so/_/de rnams kyi 'og tu gnas pa'i rlung gi dkyil 'khor gyis rab tu sbar ba'i mes bzhu bar bya'o/_/de nyid hUM yig las byung ba'i rdo rjes dkrug par bya'o/_/de dang bcas pa'i ro gcig tu gyur pas zla ba zhu ba'i gzugs su
[\[116b.7\]]blta'o/_/de nas rnam par dag par bya ba la sogs pa'i sngags kyi rkang ba brjod pa/_oM oM badzra tsan+d+ra sarba d+ha r+m+mA su bi shud+d+haH/_swa b+hA ba sarba d+ha rmA na bi sho d+ha ya swA hA/_oM AHbadzra sU R+Ya sarba d+ha r+m+mA pra bo d+ha kA sarba d+harmA na pra po d+ha ya swA hA/_oM hUM badzrA na la sarba d+ha r+m+mA pra dI ba ka sarba d+ha r+m+mAM pra dI pa la ya swA hA/_oM ho sarba
[\[117a\]]
[\[117a.1\]]d+har+m+mA badzrA mr-i ta ka ra sarba d+ha rmA na badzrA mr-i taM ku ru ku ru swA hA/_zhes pa rnams kyis lag pa g.yon pas rnam par dgab par bya ba dang /_lag pa g.yas pas spel bar bya ba dang /_thal mos kha bcad de reg pas rab tu sbar bar bya ba dang /_rdo rje bya khyung gi phyag rgyas rdo rje bdud rtsir bya'o/_/
[\[117a.2\]]gzhan yang khams gsum rnam par rgyal ba'i phyag rgyas yul gyi bdag po spyan drang bar bya ba dang /_khyi'i phyag rgyas grong gi bdag po rnams la'o/_/rtse lnga pa'i phyag rgyas khro bo'i rgyal po rnams la'o/_/gri gug gi phyag rgyas zad par rnams la'o/_/ral gri'i phyag rgyas lha rnams la'o/_/rin po che'i
[\[117a.3\]]phyag rgyas gza' rnams la'o/_/pad+ma'i phyag rgyas klu rnams la'o/_/'khor lo'i phyag rgyas 'byung po rnams la'o/_/de yang oM AHhUM a mu ka A g+ts+tsha A g+ts+tsha shI g+h+raM i daM ba liM gr-ih+Na gr-ih+Na bu k+t+wA pI twA tr-i p+tam kr-i twA sarba satwa nAM shAn+ti tsit+taM kr-i twA a pa ra sathA naM g+ts+tsha g+ts+tsha swA hA/_zhes pa gtor ma'i sngags 'dis
[\[117a.4\]]yul gyi bdag po dang /_grong gi bdag po'am de ltar yul lam/_grong gi ming gi yi ge gang yang rung ba gsum dang lnga dang bdun yin na/_de yang ming gi yi ge dang po dang /_dbus dang mtha' ma rnams bcug ste/_gtor ma rnams sbyin no/_/gal te de gnyis dang bzhi dang /_drug la sogs pa mnyam
[\[117a.5\]]pa'i ming gi yi ge yin na/_dang po dang mtha' ma bcug la sbyin par bya'o/_/de nas sngon du spros pa'i khro bo la sogs pa rnams la bltas la/_/ji lta ba bzhin sngags kyi rkang pa rnams brjod la/_oM AHhUM ho u Sh+NI Sha suM b+ha ni suM b+ha bi g+haNAM ta ka nI la daN+Da pra dz+nyAn+ta ka_/_Tak+ki rA dzA pad+mA n+ta ka_/_a tsa la ya mAn+ta ka/_
[\[117a.6\]]ma hA ba le b+h+yaHsa pa ri wA re b+h+yaH i daM ba liM gan+d+haM puSh+pam d+hU paM dI paM A k+Sha taM/_da dA ma he/_te tsa A ga t+ya sa pa ri wA reH/_shI g+h+raM i daM ba liM gr-ihaNan tu/_khA dan+tuHpi wan+tu dzaHhUM bam hoH saM tr-i p+tA sarba s+t+wa naM shAn+tiM pu Sh+TiM rak+Sha A ba ra Na gu p+tiM ku r+b+n+tu hUM hUM phaT badzra d+ha ra A dz+nyA pa ya ti swA hA/_zhes pa ni khro bo'i rgyal
[\[117a.7\]]bo rnams kyi gtor ma'i sngags so/_/de ltar oM AHhuM hoHA kA sha bA yu te rdzo da ka pr-i thi bI sA d+hi te b+h+yaHsa pa ri wA re b+h+yaHi daM ba liM gan+d+haM/_puShab/_d+hU paM/_dI paM/_ak+sha taM da dA ma he/_te tsam A ga t+ya sa pa ri wA rA shI g+h+ram i daM ba liM gr-i haN+n+tu/_khang n+tu pi wan+tu dzaH hUM baM hoH sa tr-i p+tA/_sarba s+t+wA naM shIn+taM puSh+TaM rak+Sha A
[\[117b\]]
[\[117b.1\]]wa ra Na gup+tiM kurban+tu hUM hUM phaT badzra d+hA ra A j+nyA pa ya ti swA hA/_zhes pa ni nam mkha' la sogs bzad par rnams kyi gtor ma'i sngags so/_/de ltar oM AHhUM hoHbraham biSh+Nu nai r-i t+ya bA yu yam ag+ne sa mu dre shwa ren+d+ra/_yak+She b+h+yoHsa pa ri wA ra b+h+yaH i daM ba liM gan+d+haM pu Sh+paM/_d+hU paM/_dI paM/_ak+Sha taM da dA ma he/_te tsa A ga t+ya sa pa
[\[117b.2\]]ri wA rAHshI g+h+h+raM i daM ba liM gr-ihaN+tu khA dan+tu pi wa n+tu dzaH huM baM hoH saM tr-i p+tA/_sarba satwa nAM shIn+taM puSh+TiM rak+Sha A ba ra Na gu p+tiM kurban+tu hUM hUM phaT badzra d+ha ra A dz+nyA ba ya ti swA hA/_zhes pa ni phyogs skyong rnams kyi gtor ma'i sngags so/_/de ltar oM AHhuM hoHrA hu kA la ag+ne tsan+d+ra sUR+Ya bud+d+ha maM ga la shu kra br-i ha spa ti ke tu sha ni
[\[117b.3\]]b+h+yaHsa pa ri wA rwa b+h+yaH i daM ba kiM gan+d+haM/_pu Sh+paM/_d+hU paM/_dI paM/_ak+Sha taM/_da dA ma he/_te tsa A ga t+ya sa pa ri wA rAH shI g+h+raM i dAM ba liM gr-i haN+n+tu/_khA dan+tu/_pi wan+tu/_dzaHhUM baM hoHsaM trip+tA/_sarba sa trA hAM shAn+tiM puSh+TiM rak+Sha A ba ra Na gu tiM kurban+tu hUM hUM phaT/_badzra d+hA ra A dz+nyA pa ya ti swA hA/_zhes pa ni gza' rnams
[\[117b.4\]]kyi gtor ma'i sngags so/_/de ltar oM AHhuM hoHdza ya bi dza ya pad+ma karko Ta ka bA su ki shaM kha pA la ku li ka a nan+ta tak+Sha ka ma hA pad+ma b+h+yaHsa pa ri wA re b+h+yaHi daM ba liM gan+d+haM puSh+paM d+hU paM/_dI paM ak+Sha ta taM/_da dA ma he/_te tsa A ga t+ya sa pa ri wA rAHshI g+h+raM/_i daM ba liM gr-ih+Na n+tu/_khA dan+tu/_bi wa n+tu/_dzaH
[\[117b.5\]]hUM baM hoHsaM tr-i p+tA/_sarba sa twA nAM/_shAn+tiM/_puSh+TiM/_rak+Sha A ba ra Na gu p+tiM kurban+tu hUM hUM phaT/_badzra d+hA ra A dz+nyA pa ya ti swA hA/_zhes pa ni klu rnams kyi gtor ma'i sngags so/_/de ltar oM AHhUM hoHbe tA Da be kr-i ta mu kha shwa kA kA sU ka ra gr-i d+h+ra byA g+h+ro lU ka dzaM buka ga ru Da mu khe b+h+yaHsa pa ri wA re b+h+yaHi daM ba liM gan+d+haM puSh+paM
[\[117b.6\]]d+hU paM/_tI paM/_ak+Sha taM/_da dA ma he/_de tsa a ga t+ya/_sa pa ri wA rAHshI g+h+raM/_i daM ba liM gr-ihaN+n+tu/_khA da n+tu/_pi wa n+tu/_dzaH hUM baM hoH saM tr-ip+tA/_sarba sa twa nAM/_shAn+tiM/_puSh+piM/_rak+Sha A ba ra Na gu p+tiM kurban+tu hUM hUM phaT/_badzra d+ha ra A dz+nyA pa ya ti swA hA/_zhes pa ni/_dbyung po rnams kyi gtor ma'i sngags so/_/
[\[117b.7\]]de nas gshegs su gsol ba ni/_de yang de nyid las gsungs pa/_gshegs su gsol ba'i dus su/_gsang ba'i 'khor lo haM yig las/_khro bo'i 'khor lor gzhug par bya'o/_/gtsug tor du oM yig las zad par stong pa la sogs pa'o/_/dpral bar i yig las/_phyogs skyong gi 'khor
[\[118a\]]
[\[118a.1\]]lo'o/_/mgrin par r-i yig las gzi'i 'khor lo'o/_/snying gar u yig las klu'i 'khor lo'o/_/lte bar l-i yig las 'byung po'i 'khor lo rab tu gzhug pa zhes bya ba ni/_gshegs su gsol ba'i cho ga'o/_/mgon po byis pa blo dman rnams kyis dran phyir/_/dpal
[\[118a.2\]]ldan 'jig rten mgon po nyid kyi sgrub thabs/_/las ni phyung bas de yi phyir na yab dang /_/mtshungs par gang zhig mi gcig phal bzod pa ltar du/_/bdag la rab tu brtse bas thugs rjes brlan pa bzod par mdzod cig_/de ltar dpal dang ldan pa'i 'jig rten dbang phyug gi sprul pa/_pad+ma dkar
[\[118a.3\]]pos yang dag par mdzad pa'i dri ma med pa'i 'od las phyung ba/_bcom ldan 'das dpal dus kyi 'khor lo'i sgrub thabs kyi cho ga'i rim par phye ba rdzogs so//_//dus kyi 'khor lo pa chen po/_paN+Di ta sA d+hu pu tras paN+Di ta chen po d+harma A kar shAn+ti'i don du mdzad pa/_rgya gar gyi paN+Di ta chen po wA
[\[118a.4\]]gI shwa ra gup+ta pa dang /_sgra bsgyur gyi lo tsA ba dge slong chos rab bdag gis bsgyur cing zhus te gtan la phab pa'o/_/[{D1359}]@##/_/rgya gar skad du/_shrI kA la tsakra maN+Da lo pa yi kA bi d+hiH/_bod skad du/_dpal dus kyi 'khor lo'i dkyil 'khor gyi cho ga zhes bya ba/_dpal
[\[118a.5\]]dus kyi 'khor lo la phyag 'tshal lo/_/dngos dang dngos med rnam par mkhyen pas 'khor ba'i 'jigs pa rab tu 'joms par mdzad pa yi/_/thabs dang shes rab rang bzhin khyab bdag dpal ldan dus 'khor nges par gzhan gyi don mdzad la/_/phyag byas sems can don phyir rgyud gsungs cho ga bzhin du
[\[118a.6\]]de yi dkyil 'khor cho ga nyid/_/rang gi don dang 'on kyang gzhan don du yang 'gyur bas yid la 'dod pa sgrub byed bshad/_/'dir thog ma med pa'i ma rig pa'i mun pa'i tshogs kyis blo'i mig bsgribs pas mi bden pa'i lam nas 'gro ba'i sems can gyi tshogs sdug bsngal spyod pa bsal bar nus par yang dag
[\[118a.7\]]par mthong bas/_snying rje mchog dang ldan pa mngon par shes pa thob pa'i dge slong ngam/_dge tshul lam khyim na gnas pa rnams snying rje dang ldan pa la sogs pa mngon par shes pa med pa'i rdo rje slob dpon dang por bsnyen gnas kyi bslab pa gnas pa la sogs pas dkyil 'khor du dbang bskur ba la sogs pa'i
[\[118b\]]
[\[118b.1\]]mya ngan las 'das pa'i grong khyer du 'jug pa'i lam gyis de rnams kyi spobs pa'i rim pa ji lta ba bzhin du rjes su gzung ba ni/_de yang slob ma dam pa rnams kyis gsol ba gdab pa dang /_dge ba'i nyi ma la sogs pa la gtor ma dang /_mchod pa la sogs pa sngon du song bas/_dkyil 'khor gyi sa gzhi yongs su
[\[118b.2\]]brtag par bya ste/_de yang grong khyer la sogs pa'i dbang ldan dang /_byang phyogs su zhib dang rgyas pa'o/_/shar dang me'i mtshams su dbye ba dang bskrad pa'o/_/bden bral dang lho phyogs su dbang dang dgug pa'o/_/nub dang rlung du rengs pa dang rmongs pa'o/_/grong khyer la sogs pa'i dbus su las
[\[118b.3\]]thams cad pa'i dkyil 'khor bri ba ste/_de yang dbus cung zad mtho ba la shar dang byang cung zad gzhol ba'i sa gzhi ru gzung bar bya ba ni de yang dbye ba la bzhi ste/_bram ze dang /_rgyal rigs dang /_rje'u rigs dang /_dmangs rigs rnams kyi dbye bas kha dog dang dri dang ro rnams kyis shes par bya'o/_/zhi ba dang
[\[118b.4\]]rgyas pa la dkar po'o/_/dbang dang dgug pa la dmar po'o/_/rengs pa dang rmongs pa la ser po'o/_/gsad pa dang bskrad pa la nag po'o/_/ro thams cad dang /_dri thams cad dang /_nam mkha'i khams rnam par dag pa las thams cad pa la ljang gu'o/_/der ni dong brus de nyid kyis/_/myur bar dong nyid
[\[118b.5\]]rab tu dgang /_/gal te gang bar gyur pa na/_/sa gzhi de nyid dge bar shes/_/slar yang dong de mtho gang tsam/_/bru bar byas te chus bkang la/_/gom pa brgya ru 'gro bar bya/_/'ongs nas blta bar byas pa dang /_/gang bar gyur na sa gzhi dge_/dma' na dge bar mi 'dod spang /_/chu nyid sgra dang
[\[118b.6\]]bcas tsam gyis/_/klu yi 'jigs sogs go bar bya/_/zhes pa ni sa gzhi brtags pa'o/_/de ltar slob dpon gyis sa'i mtshan nyid shes par bya la/_/dpyid zla 'bring po dang dpyid zla tha chungs sam/_zla ba gzhan rnams kyi tshes lnga'am bcu la/_gdug pa'i gza' la 'jug phod la sogs pa dang
[\[118b.7\]]bral ba'i dus kyi snga dro la/_khru bzhi tsam ba lang gi lci bas byugs te/_/dkyil 'khor du brtags pa'i sa gzhi'i cha'i dbus su shar la kha phyogs te bsdad la lha'i rnal 'byor la gnas te/_de na gnas pa'i zhing skyong rnams la me tog la sogs pas mchod nas/_'di na gnas pa'i lha klu dang /_/gnod sbyin
[\[119a\]]
[\[119a.1\]]srin po'am ni gzhan/_/de nyid rnams las gzhi slong /_/dkyil 'khor don du de stsol cig_/ces lan gsum du brjod nas gsung bar 'gyur pa'i cho gas dag pa la sogs pa byas la/_grong gi ming dang sngags 'dis gtor ma sbyin no/_/oM AHhUM
[\[119a.2\]]a mu ka s+ya sa pa ri wA ra ya/_i dam ba lim gan+d+haM/_puSh+paM/_d+hUgaM/_dIpaM/_a k+Sha tam da ngA ma hes pa'i wA rAHshI g+h+raM A gats+tsha tu/_dzaHhUM bam hoHyi daM ba li gr-ih+na tu khA daM tu pi wa tus pa ri wA rA kaHsarba satwA nAM shAn+tiM puSh+TiM rak+Sha a war Na gu p+tiM ka ro tu i daM s+thanaM t+ya ka twa bA h+ye maN+Dal b+hu myAM tiSh+Thatu hUM hUM phaT badzrad+hAr Adz+nyA pa ya ti
[\[119a.3\]]sA hA/_zhes pa zhing skyong gshegs pa'i cho ga'o/_/de nas sgrub thabs su gsungs pa'i cho gas srung ba'i 'khor lo bsgoms te/_bgegs bsreg pa dang bskrad pa dang gdab pa rnams byas pa dang /_khro bo'i tshogs spros la phyogs bcu bsrungs nas sa'i lha mo spyan drang bar bya ste/_de'i rim pa ni rang gi snying
[\[119a.4\]]gar zla ba dngas gzhi la yang pad+ma'i steng du zla ba la lAM yig yongs su gyur pa las 'khor lo ser po'o/_/de yongs su gyur pa las sa'i lha mo zhal gsum phyag drug ma g.yas na 'khor lo dang dbyug pa dang /_rdo rje rnams 'dzin pa/_g.yon na dung dang /_lcags sgrog dang /_dril bu rnams 'dzin pa/_na bza'
[\[119a.5\]]ser po dang /_rin po ches brgyan par bsams la/_thugs ka'i sa bon gyi 'od zer gyis sngon du gsungs pa'i gzugs ltar/_dzaHhUM baM hoHzhes pa'i sngags kyis spyan drangs te/_dam tshig sems dpa' gcig tu byas nas yon chab snod chu dang me tog dang /_/dri la sogs
[\[119a.6\]]pa dang bcas pa'i yon chab dbul ba'i tshigs su bcad pa 'di lta ste/_lha yi bdag po dang bcas bdud sde rgyal bas bcom dus lha mo khyod ni dbang du gyur pa'i tshe/_/khyed la lha mo mchog gi mchod dang phyag byas bzhes pa'i phyir ni de bzhin nga yi yon chab 'di yang bzhes/_/zhes pas bstod la/_
[\[119a.7\]]byang chub rgyu ru stobs mchog ldan pa'i bdud kyi sde rnams rgyal bas bcom pa ji lta ba bzhin du/_/de bzhin bdag kyang slob ma rnams kyi dbang gi don du bdud kyi stobs rnams 'jig par byed pa'o/_/zhes pas gsol ba btab la sngags 'dis mchod do/_/oM lAM AHhUM bsun+d+hari sarba bud+d+ha dz+nyAn ni sarba
[\[119b\]]
[\[119b.1\]]satwo pa kA ri Ni badzra satwa A dz+nya pa ya ti shI g+h+raM A g+ts+tsha A gats+tsha yi daM gan+d+haM/_puSh+paM/_d+hUpaM/_dIbaM/_nai be d+yaM pha la a k+Sha taM/_da dA mi tA wa twa me wa gr-ih+Na grih+Na maN+Dal ar thaM ma ma s+thA nAM da dA sarba satwAnAM/_shAn+tiM puSh+TiM kr-itwa su b+ha tsi t+te na i daM s+thA nA gats+tsha swA hA/_zhes pa ni sa'i lha mo gshegs su
[\[119b.2\]]gsol ba'i cho ga'o/_/de nas sangs rgyas dang byang chub sems dpa' rnams kyis phyogs bcu nam mkha'i khams khyab par bltas la yon chab la sogs pa byin nas me tog la sogs pas mchod la/_de rnams la rab tu gsol ba gdab pa 'di lta ste/_sangs rgyas rnams dang sdig pa bral ba'i byang chub
[\[119b.3\]]sems dpa' phyogs rnams la bzhugs gang dag btsun mor bcas/_/snying rje mchog ldan de nyid rnams kyis bdag la dkyil 'khor du ni dbang bskur don du bskyab tu gsol/_/zhes pas so/_/de nas bgegs dang log par 'dren pa la sogs pa gzhan rnams rdo rje lcags kyus dgug par bya'o/_/rdo rje
[\[119b.4\]]zhags pas bcing bar bya'o/_/rdo rje phur bu khro bo'i rgyal po'i lte ba man chad mdung gi rnam pa can du sdang ba rnams kyi steng nas 'debs par bsams pa'i sngags kyi rkang pa 'di lta ste/_oM A hUM ho hom k+ShaHhUM hUM hUM phaT phaT phaT/_badzra kIl ya bA ka tsit+ta dz+nyAn a d+hi pa te sha Ta mu kha sha Ta b+hu dza Sha Ta sarba tsa ra Na sarba
[\[119b.5\]]bi g+h+nAM bi nA yA kA di du Sh+TA nAM/_kA ya bA ka tsit+ta dz+nyA nA kI la ya hUM hUM phaT phaT/_de nas rdo rje tho ba'i sngags ni/_oM l+lI badzra mung+ga ra mA rA dI nAM shi ra si kaN+Tha hri da ye na b+h+yo gu h+ya an ti badzra kI la ka na A ka Ta ya k+ShaM k+ShIM k+ShiM k+Sh+Ri k+Sh+R-iM k+ShaM k+ShUM k+Sh+l-iM k+Sh+l-IM hUM hUM hUM phaT phaT phaT/_ces brjod cing tsan+dan dmar pos
[\[119b.6\]]byugs la kha dog lnga'i skud pas dkri/_steng gi phyogs su me tog dang grub pa'i yungs kar gyis bcings la/_seng ldeng las byung bas phur ba chur sor bcu gnyis pa spoms su sor bzhi pas sa gzhi'i phyogs bcu ru gdab par bya'o/_/de rnams la khro bo rang rang gi mtshon cha dang bcas pa bcu spros la dgod
[\[119b.7\]]do/_/'di ni sa gzhi phur bus bsrung ba'i don du bgegs rnams la phur bus gdab pa'i cho ga'o/_/de nas de ltar bgegs med par bsams la lto 'phye ba brtag par bya ste/_dkyil 'khor gang du byed pa'i sa gzhi der sa stegs gru bzhi pa byas la/_sa gzhi de nyid kyi dbus su lho 'phye nyal ba la
[\[120a\]]
[\[120a.1\]]sogs pa'i mtshan nyid shes par byas la sa gzhi dag par bya'o/_/de yang nyi ma bgrod pa'i dbye bas ston zla ra ba la sogs pa zla ba gsum gsum rim pa ji lta ba bzhin du/_shar dang /_lho dang nub dang /_byang gi phyogs rnams su mgo bstan nas lho la sogs par kha bltas pa ste sa gzhi
[\[120a.2\]]de'i dbus su lto 'phye nyal zhes bshad pas so/_/de ltar shes par byas la/_byang phyogs kyi sgrub pa po dang thabs cig tu rdo rje khu tshur gyis skud pa bzung ste/_me dang rlung du gnas nas shar dang lho dang /_byang dang /_nub kyi phyogs dag tu g.yas skor gyis 'gro zhing thig pa rkang ngo /_/yang de ltar bskor zhing sa
[\[120a.3\]]brko bar bya'o/_/lto 'phye'i lte ba'i phyogs nas te lto ba las khru gang spangs pa'am lte ba'i thad so spangs pa'o/_/sa gzhi de nyid la rdo ba gnas na rlung gis 'jig par 'gyur ro/_/rus pas ni gzer bar 'gyur ro/_/gyo mo dag gis ni lkug par 'gyur ro/_/spun pa dang sol bdag gis ni rims sam
[\[120a.4\]]'chi bar 'gyur ro/_/skra dang rtswa dang thal ba dang shing bu la sogs pa rnams kyis ni bar chod phra mor 'gyur ro/_/rgyu mtshan des na de rnams dor bar bya'o/_/gal te de nas rin po che'am dung ngam 'ching bu rnams byung na shin tu dge bar 'gyur ro/_/sngon du gsungs pa'i mtshan nyid dang ldan pa'i sa gzhi ma rnyed na
[\[120a.5\]]chu 'am rdo mthong ba'i bar du brkos las de rnams dor te/_sa gzhan gyis dgang ba ni dri dang ro'i don du las kyi bye brag gis sa'i bye brag ste/_sa dkar po la tsan+dan gyi chu dang bska ba dang kha ba dag gis bsres pas dgang ngo /_/dmar po la pad+ma'i chu dang tsha ba gsum gyis so/_/ser po la bong bu dang rta dang mi
[\[120a.6\]]rnams kyi gcin dang bu ram gyis so/_/nag po la sha rul dang lan tshwa dang skyur ba rnams kyis so/_/de nas dkar por zhi ba las gzhi'i snying por shel gzhug par bya'o/_/rgyas pa la dung ngo /_/rims gzhom pa la mu tig go_/dmar po dbang du bya ba la go ro tsa na'o/_/dgug pa la mtshal lo/_/dug rengs pa la
[\[120a.7\]]ldong ros so/_/ser po phur bus gdab pa la lug gi rwa'o/_/rengs pa la ba bla'o/_/rmongs pa la sbrul lo/_/nag por gsad pa la mi'i rus pa'o/_/bskrad pa la bya rog gi sgro'o/_/ljang gur ni rin po che lnga rnams gzhug pa'o/_/de nas dpangs la khru phyed dang do pa kun du mnyam pa cung zad rus sbal gyi rgyab 'dra
[\[120b\]]
[\[120b.1\]]ba shar dang byang gzhol ba'i dkyil 'khor gyi sa gzhi bca'o/_/gzhan yang brjod pa/_ro yi skyon rnams ma lus pa/_/dbyung bar nus par ma gyur na/_/lag pas mnan la sngags nyid bzlas/_/de nyid dag pa chen por bshad/_/khang bzangs rdo steng 'brog dang lam/_/lha khang la sogs chu 'gram dang /_
[\[120b.2\]]sngon du dag par byas pa rnams/_/ma sbyangs pa nas dag pa yin/_/zhes gsungs pas 'on kyang rdo rje shugs kyi rnal 'byor gyis 'dir bgegs bskrad pa ni/_yi ge bdun pa bzlas pa'i yungs kar dang chu dang thal ba rnams kyis bsnun pa dang /_shar nas brtsams nas rnams lngas sa gzhi la byugs te bcal
[\[120b.3\]]la yang sbyang ba 'di lta ste/_oM b+huHkhaM zhes brjod la nam mkhar bya'o/_/de nas hUM lAM hUM zhes pas rdo rje'i sa gzhir bsams la/_oM me di nI badzrA b+ha ba badzra ban+d+ha hUM/_oM ha na ha na badzra kro d+ha hUM phaT/_om AHhUM sho d+ha ya sho d+ha ya rak+Sha rak+Sha hUM hUM phaT/_ces pa'i sngags brjod cing /_thal mos la bzhag la byin
[\[120b.4\]]gyis brlabs so/_/de nas sngon du gnas gzhan du gshegs pa'i sa'i lha mo yid kyis spyan drangs la gtor ma dang zhabs bsil la sogs pas mchod nas/_oM AHhUM ho haM k+ShaHzhes pa brjod la pad+ma'i lag skor byas pa dang /_de nyid du thim par bsam mo/_/de nas rkang pa bcu drug pa'i sngags brjod pa dang khams
[\[120b.5\]]gsum po stong par ro gcig par brtan par nges pa sa gzhi rnam par dag pa'i rang bzhin de nyid du lhag par mos par bya ba 'di ni gang na med pa'i rnam par dag pa'o/_/de nas me tog gi phreng ba sna tshogs pa dril bu dang bcas pa dang /_na bza' sna tshogs dang bla re rnams kyis dkyil 'khor gyi sa gzhi thams cad
[\[120b.6\]]legs par brgyan par bya'o/_/'di ni sa sbyang ba'i bye brag gsum gyi cho ga'o/_/de nas me tog gis spras pa'i dkyil 'khor gyis gzhi'i dbus su bsdad la rdo rje dang /_rdo rje dril bu bzung nas bri bya'i dkyil 'khor gyi rnal 'byor dang ldan pas srung ba'i 'khor lo la sogs pas bgegs rnams brlag par bya
[\[120b.7\]]ba ni/_spos snod bzung ste/_lce hUM las rdo rjer bskyed nas brjod pa/_phyogs rnams kun na bzhugs pa yi/_/sangs rgyas bdag la dgongs su gsol/_/'dir ni che ge rdo rje bdag_/dkyil 'khor 'dri bar 'dod pa yi/_/sangs rgyas la sogs byon par zhu/_/'di ni dngos grub rab tu stsol/_/zhes
[\[121a\]]
[\[121a.1\]]rdzogs pa'i sangs rgyas la sogs pa la gsol ba btab pa dang /_shar la sogs pa'i phyogs bzhi na gnas pa'i slob ma bzhi'am gsum la sogs pa'am/_slob dpon nyid kyis rdo rje dril bu bzung la/_don yod grub pa la sogs pa'i rnal 'byor rim pa bzhin du de dang de ru 'gro zhing /_
[\[121a.2\]]sems dpa' kun las sems chen po/_/rang bzhin dag pas dri ma med/_/kun du bzang po thugs kyi mchog_/dkyil 'khor dam pa bshad du gsol/_/de bzhin gshegs kun rang bzhin bral/_/de bzhin gshegs pa kun gyi gnas/_/chos kun bdag med pa yi mchog_/dkyil 'khor
[\[121a.3\]]dam pa bshad du gsol/_/chos rnams zhi ba las byung mchog_/rnam par dag pa'i ye shes spyod/_/kun du bzang po gsung gi mchog_/dkyil 'khor dam pa bshad du gsol/_/mtshan nyid thams cad yongs su rdzogs/_/mtshan nyid bral ba rnam par spangs/_/kun du bzang po sku yi mchog/_
[\[121a.4\]]dkyil 'khor dam pa bshad du gsol/_/zhes pa'i tshigs su bcad pa bzhi'i rim pa bzhin bdag nyid kyis gsol ba 'debs su gzhug pa la sogs pa bya'o/_/de nas dkyil 'khor gyi 'khor lo spro ba la sogs pa sngon du song bas bsgoms pa'i dkyil 'khor rdo rje khu tshur gnyis bcings te mdzub mo
[\[121a.5\]]sgreng ba rtse mo sprad pa 'og tu phyogs pas spyi bor bzhag la/_hUM badzra u tiSh+Tha/_zhes bya ba brjod de nam mkha' la gdeg go/_/skyil mo krung bkrol te langs nas shar du phyogs pa dang mnyam par bsdad la/_thal mo spyi bor sbyar la de bzhin gshegs pa rnams la phyag byas pa dang /_sems can rnams ma
[\[121a.6\]]rig pa'i mun par lhung ba bdud kyi byin gyis brlabs pa mthong nas bdud de rnams brlag par bya ba'i don du skad cig gis rdo rje shugs kyi sku khro gnyer dang mche ba gtsigs pa dang ldan par byas nas mig g.yas par ma las nyi ma dang g.yon par Ta las zla ba dang mig 'bras la hUM las dus mtha'i me dang mtshungs par
[\[121a.7\]]ldan pa'i rdo rje'i lta stangs 'dir phyogs thams cad kyi 'gro bar bltas la/_nga rgyal bskyed pa ni/_bdag ni dpal ldan rdo rje 'chang /_/bdag nyid rdo rje shugs nyid do/_/bdag ni sangs rgyas rgyal po che/_/bdag ni stobs chen rdo rje'o/_/bdag ni rnal 'byor dbang po'i rgyal/_/bdag ni phyag rgya rdo rje bstan/_/
[\[121b\]]
[\[121b.1\]]zhes bas so/_/de nas rkang mthil du 'bar bzhin pa'i rdo rje bsgoms la gsung bar 'gyur ba'i rim pas bgyid pa dang bcas pa'i pad+ma'i lag skor bya/_rdo rje gsor dril bu dkrol zhing dbang ldan nas brtsams te g.yas skor gyis rdo rje'i 'gros kyis bcag par bya ba ni/_slob ma dang bcas sam gcig pus
[\[121b.2\]]dkyil 'khor gyis gzhil gar bya ba ste/_mig dag lag dag dpyi dag dang /_/rkang rtsibs logs kyis g.yas skor bya/_/mdangs dang brjid kyis sbyor ba yis/_/g.yas min pa yang de bzhin no/_/de ltar rgyun gyis gar byas nas/_/bsdus te bskor byas de nas yang /_/myur ba'i brjid kyis de bzhin
[\[121b.3\]]gar/_/bya zhing gtso bo'i gzugs kyis bskor/_/lus ngag yid rnams brtan gnas pas/_/gson cig bgegs kyi tshogs rnams kun/_/dpal ldan rdo rje 'dzin bdag gis/_/bka' stsal bzhin du mi byed na/_/rdo rje 'bar ba 'di yis ni/_/rigs gsum las byung 'joms par byed/_/gal
[\[121b.4\]]te bdag gi bka' 'das na/_/rnam par rlag 'gyur gzhan du min/_/zhes pa lan gsum brjod cing khro bo dpag tu med pa spros la bgegs rnams bcom ste/_dkyil 'khor gyis gzhi'i 'og gi bar hUM las byung ba'i rdo rje'i rang bzhin du byin gyis brlab bo/_/'dir 'chag pa'i dus su so so bdag nyid kyi g.yon na
[\[121b.5\]]gnas pa'i dril bu'i nang du bdag nyid kyi rdo rje gzhug par bya'o/_/de'i rdo rje'i bdag nyid kyi g.yon gyi dril bu ru'o/_/de bzhin du mdun dang g.yas dang rgyab rnams la yang ngo /_/de nas hUM hUM las byung ba'i rdo rje rtse lnga pa rkang pa'i 'og tu rnam par bsams la rdo rje rtse lnga pa'i phyag rgyas rkang pa'i mthil du reg ste/_rkang
[\[121b.6\]]pa'i mthil gyi rdo rje des sa gzhi'i dbus su bcag pa ni/_g.yas brkyang ba dang g.yon brkyang dang mnyam pa'i rkang stabs kyis yongs su bskor ro/_/rkang mthil du yaM yA/_bkod la ral gri'i phyag rgyas reg ste shar du zlum po'i 'dug stangs kyis so/_/raM rAHbkod la rin po che'i phyag rgyas reg ste lho ru
[\[121b.7\]]rol pas so/_/laM lAHbkod la 'khor lo'i phyag rgyas reg ste nub tu sa ga'o/_/waM wAH bkod la pad+ma'i phyag rgyas reg ste byang du pad+ma'i 'dug stangs kyis byin gyis brlabs nas bcag pa'o/_/de yang lag pa gnyis thal mo sbyar bar byas te mthe bong dag sbyar te de ltar mthe'u chung dag kyang ngo /_/gung mo dag steng
[\[122a\]]
[\[122a.1\]]du sbyar nas de dag gi rgyab tu mdzub mo gnyis zla ba phyed pa'i rnam par dgug go_/srin lag gnyis rang rang gi lag mthil du son pa 'di ni rdo rje rtse lnga pa'i phyag rgya'o/_/rdo rje khu tshur bcings te gung mo dang mdzub mo sbyar te sgreng ba ral gri'i phyag rgya'o/_/sor mo lnga sbyar te gung mo dbus nas
[\[122a.2\]]steng du cung zad phyung ba rin po che'i phyag rgya'o/_/sor mo rnams 'khor lo'i rtsibs kyi rnam par brkyang ba 'khor lo'i phyag rgya'o/_/mthe bong dang mthe'u chung sbyar te lhag ma rnams brkyang ba pad+ma'i phyag rgya'o/_/de nas rkang pa g.yon pa bskum ste rkang pa g.yas pa mtho lnga ru brkyang nas rol pas drang por gnas pa 'di ni
[\[122a.3\]]g.yas brkyang ngo /_/de las zlog pa ni g.yon brkyang ngo /_/rkang pa gnyis kyi sor mo rnams mnyam par gnas pa mnyam pa'i 'dug stangs so/_/rkang pa gnyis kyi bar la sor mo nyi shu rtsa drug dang ldan pas pus mo ya gcig gyen du cung zad bkan pas rol pa'o/_/rkang pa gnyis kyi bar la sor mo nyi shu rtsa
[\[122a.4\]]bzhi dang ldan pas/_pus mo gnyis rgyab tu cung zad bkan pa sa ga'o/_/sa ga las ngang pa'i gshog pa ltar byas te bar la khru do byas pa zlum po'o/_/de nas dkyil 'khor gyis gzhi la dri yis byugs la/_badzra gan+d+ha zhes pa la sogs pa'i sngags kyi rkang pas yang dag par mchod do/_/yang sngon gyi
[\[122a.5\]]cho gar gsungs pa ltar rdo rje sa'i lha mo spyan drang ba'i sngags ni/_oM lAM hUM badzra b+hU mi tiSh+Tha ma tsal hUM hUM phaT badzra d+hA ra A dz+nyA pa ya ti swA hA/_zhes pas te de las slar yang yon chab la sogs pa sbyin par bya'o/_/'di ni sa lhag par gnas pa'i cho ga'o/_/gal te gang zhigs lhag par gnas pa'i sngon du sa yongs
[\[122a.6\]]su gzung ba dang bgegs la phur bus gdab par 'dod pa yod do/_/de ni yang dag pa ma yin no/_/gang gi phyir na lhag gnas la yongs su bzung ba don yod pa'i phyir dang /_bgegs la phur bu gdab pa'i chog yangs sbyang ba'i dus su rigs te/_srung ba'i 'khor lo bsgoms pas bgegs bsreg cing rnam
[\[122a.7\]]par bcom nas phur bus btab ste sa sbyang bar rigs pa'i phyir ro/_/de yang rgyud las/_de rnams kun la gsol ba btab ste seng ldeng las byung mkhrang ba'i phur pa rnams kyis sa la gdab/_/ces gsungs pas so/_/gal te dus gsum du mnyam par gzhag pa'i dus su yang bgegs la phur bus gdab par
[\[122b\]]
[\[122b.1\]]'dod pa la nyin mtshan gyis bar du chod pa la ci'i phyir mi 'dod ce na/_sgom pa'i dus su 'dod de/_'on kyang seng ldeng la sogs pa'i phur bu mi 'dod do/_/khyod kyi 'dod pa ltar na tshon bri ba'i skabs su yang bgegs la phur bu 'debs pa'i cho ga dgos par thal lo/_/sa lhag par gnas pa sngon du byas
[\[122b.2\]]pa'i phyir 'dir thal te ci'i phyir zhe na/_'on te sa sbyang ba'i skabs su de ltar byas pa'i phyir sa lhag par gnas pa'i sngon du bgegs la phur bu gdab pa'i cho ga dgos par mi 'gyur ro zhes pa'o/_/de nas slob ma rnams khrus byas pa dang dri zhim pas lus la byugs te/_'chad par 'gyur ba'i cho gas so shing
[\[122b.3\]]gis brtag par byas pa dang /_de'i 'khor lo drug rnams su zla ba la sogs pa'i gdan drug la ring po drug gis thabs kyi rigs rnams la sku gsung thugs kyi bye brag gis bsrung bar bya'o/_/thung ngu drug gis shes rab kyi la'o/_/de ltar rab tu gnas par bya ba yang ste lugs ma la sogs pa la'o/_/po ti
[\[122b.4\]]rnams la thung du rnams kyis so/_/de nas gsol ba gdab par bya ba ni/_sems can rnams ni thar pa'i rgyu ru dpal ldan dus kyi 'khor lo'i dkyil 'khor bdag gis bri bar bya/_/zhes pa de'i phyir sangs rgyas dang byang chub sems dpa' rnams kyis slob ma la sogs pa rnams la byin gyis rlob par byed do/_/'di ni
[\[122b.5\]]slob ma gzung ba'i cho ga'i rim pa'o/_/de nas dkyil 'khor gyi sa gzhi la yi ge drug pa bzlas shing dri zhim po dang bdud rtsi lngas nye bar byugs te/_me tog gi tshogs chal bar bkram la lus la khrus byas dri zhim pos byugs/_na bza' dmar po dang me tog gi phreng bas brgyan/_rna rgyan dang /_mgul rgyan dang /_
[\[122b.6\]]lag gdub dang /_rkang gdub dang /_ska rags dang /_gtsug gi nor bu dang /_thal ba dang /_zla ba phyed pa dang /_mchod phyir thogs dang /_stag gi pags pa rnams kyi rgyan sgrub thabs su gsungs pa ltar sngags kyis byin gyis brlabs la brgyan par bya'o/_/de nas dkyil 'khor gyi shar du gnas nas
[\[122b.7\]]nub tu kha phyogs te dkyil 'khor gyi gtso bo'i rnal 'byor dang ldan pas lha rnams kyi bzhugs gnas go bar byas la tsan+dan dang gur gum la sogs pas maN+Dal byas te/_de dang de rnams su dam tshig gi 'khor lo rnam par bsgoms la de rnams la nam mkhar gnas pa'i ye shes sems dpa' spyan drangs te
[\[123a\]]
[\[123a.1\]]gzhug pa dang /_mchod pa dang bstod pa dang bdud rtsi myang ba'i cho ga rnams byas la bsgom bya'i dkyil 'khor gyi phyi rol gyi shar la sogs pa'i phyogs rnams la bum pa drug gam bcu lhag par gnas par bya ba ni/_de yang zhib dang rgyas pa la bum pa'i nang gi rgyal sor bcu drug pa srid du
[\[123a.2\]]'og nas mchu'i bar du sor nyi shu pa mchu 'og tu 'phyang ba la sor gnyis pa/_mgrin pa la sor drug pa kha'i mchu nas mchu la sor brgyad pa brgyad kyi cha gnyis dbus kyi bug pa la yod pa mchu gnyis la cha gcig pa/_gsad pa la dur khrod kyi sol ba dang /_mi'i zhag gis byugs pa'i mi'i thod pa'o/_/dbye
[\[123a.3\]]ba dang bskrad pa la bum pa'i nang gi rgyal sor bcu gnyis pa srid du sor bcu bzhi pa/_mgrin pa la sor brgyad de cung zad 'khyogs pa kha la sor drug pa mchu la sor gcig pa'o/_/dbang dang dgug pa la bzo bos ji ltar byas pa'i bum pa'o/_/rengs pa la thung zhing rgya dang srid du sor bcu drug pa/_mgrin pa
[\[123a.4\]]la sor ba zhi pa kha la sor drug pa mchu la sor gnyis pa'o/_/las thams cad pa la zhi ba la sogs pa'i las la bshad pa'i bum pa gzung bar bya'o/_/gser ram dngul lam shel lam zangs rnams las byas pa'i bum pa ji ltar rnyed pa'am/_gser la sogs pa med na bshad pa'i mtshan nyid dang ldan
[\[123a.5\]]pa rnams stong par byas te/_baM las rin po che'i gzugs su bsams la zhib dang rgyas pa'i don du 'bras sam rdo rje rgyus sam tsan+dan dkar pos byug_/lha rnams kyi mtshan ma bri/_bdud rtsi lnga dang bcas pa'i dri zhim po'i chu dang /_rin po che lnga dang /_sman lnga dang /'bru lnga rnams nang du'o/_/mdzes pa'i
[\[123a.6\]]shing dang ldan pa/_mgrin par ras zung gis dkris pa bla re'i 'og tu 'chad par 'gyur ba'i rdul tshon gyi dkyil 'khor la mtshan ma dgod pa'i rim pa ltar dkyil 'khor gyi rnam par dri zhim po'i maN+Dal ji ltar rigs pa'i gdan so sor byas pa'i steng du mdun du gzhag go/_/de yang ras kyi skud pa dkar/_/mkhas
[\[123a.7\]]pas cho ga bzhin du dkri/_/zhes pa 'di'i 'dod pa ltar na hUM lan bdun brjod pa'i skud pas oM badzra shi kha re ru Ta ma Ta dI shAM ban+d+hA ban+d+hA hUM/_zhes pa'i sngags kyis dkri bar bya'o/_/da ni nang gi 'bru bcud rnams bstan pa/_in+d+ra nI la dang /_pad+ma rA ga dang /_zla ba chu shel dang /_ka rke Ta dang /_ke ke ru rnams
[\[123b\]]
[\[123b.1\]]dang /_gser dang /_dngul dang /_zangs dang /_rnon po dang /_khab len te lcags rnams dang /_de bzhin du mu tig dang /_byu ru dang /_mu men dang /_shU la ma Ni dang /_thig le drug pa rnams ni 'bring po'o/_/shel dang /_mchong dang /_gzi dang /_mching bu dang /_nor bu sngo bsangs rnams ni tha ma'o/_/de rnams med
[\[123b.2\]]na dri zhim po'i me tog kha dog lnga yis so/_/yang brah+ma daN+Di cha gnyis dang /_biSh+Nu krAn+ta cha gcig dang /_ru tra dzA TA cha gsum dang /_I shA ri cha bzhi dang /_de wA TA li cha lnga la sogs pa rnams so/_/yang til dang /_nas dang /_sran ma Sha dang /_so ba dang /_gro la sogs pa rnams so/_/yang skyur shing
[\[123b.3\]]dang /_ge sar dang /_mya ngan med dang /_byang chub shing dang u duM wAr la sogs pa'i shing rnams so/_/yang ras ni sngon po dang /_nag po dang /_dmar po dang /_dkar po dang /_ser po rnams so/_/rnam rgyal gyi bum pa la sna tshogs pad+ma'i lte ba la dkar po dang /_dmar po dang /_nag po dang /_ser
[\[123b.4\]]po ste/_zla ba dang nyi ma dang sgra gcan dang dus kyi me'i dkyil 'khor rnams kyi steng du rdo rje rtse gsum pa sngon po bcom ldan 'das kyi'o/_/shar gyi bum pa la ral gri nag po/_lho'i la rin po che dmar po/_nub ni la 'khor lo ser po/_byang gi la pad+ma dkar po/_me mtshams kyi la ral gri nag po/_bden bral
[\[123b.5\]]gyi la pad+ma dmar po/_bde byed kyi la ut+pal dkar po/_rlung gi la 'khor lo ser po rnams bri zhing /_nub kyi rgyal ba'i bum pa la gri gug bri bar bya'o/_/rnam par rgyal ba'i bum pa'i steng du rnam par rgyal ba chen po'i dung gzhag go/_/de rnams las rnam par rgyal ba chen por rin po che ljang gu'o/_/rgyal
[\[123b.6\]]ba dang rnam par rgyal bar sngon po'o/_/shar dang mer nag po'o/_/lho dang bden bral du dmar po'o/_/byang dang dbang ldan du dkar po'o/_/nub dang rlung du ser po'o/_/de ltar khab len dang /_rnon po dang /_zangs ma dang /_dngul dang /_gser rnams kyang ngo /_/de ltar sman rnams cha gcig rnam par rgyal
[\[123b.7\]]ba la'o/_/de ltar cha gnyis pa dang /_gsum pa dang /_bzhi pa dang /_lnga pa rnam rim pa bzhin shar dag/_me dang /_lho dang /_bden bral dang /_byang dang /_dbang ldan dang /_nub dang /_rlung rnams kyi bum pa rnams su'o/_/thams cad gtums pa rnams par rgyal ba chen por bcug ste/_de gtso bo bya ba kun byed pa'i
[\[124a\]]
[\[124a.1\]]rnam rgyal steng du bzhag la der sngar bstan pa'i bdud rtsi lnga dang bcas pa'i dri zhim po'i chu blugs/_me tog phreng bas brgyan/_oM badzra a mr-i ta u da ka Tha hUM/_zhes pa dang yi ge drug pa lan bdun bzlas te/_de ltar bdud rtsir byas la de'i nang du oM tA p+te tA p+te ma hA tA p+te swA hA/_zhes pas lha'i
[\[124a.2\]]chu'i rang bzhin spyan drangs pa dang /_lha'i 'khor lo gdan dang bcas pa rnam par bsams la rang gi snying ga'i sa bon gyi 'od zer gyis ye shes pa spyan drangs te/_zhabs bsil dang 'thor 'thung dang yon chab la sogs pa sngon du song ba dang /_de nyid dam tshig gi 'khor lo la gzhug go_/de'i nang du chags pa chen
[\[124a.3\]]pos zhu ba dang /_byang chub sems kyi gzugs su ro gcig tu gyur pa rnam par bsam mo/_/yang mtshan ma las dam tshig gi lha dang /_ye shes kyi lha yang ro gcig tu gyur par blta'o/_/de yang ma tog gi phreng ba dang ldan pa'i rdo rje bzung bas rnam rgyal kyi bum pa la sogs pa la reg la 'khor lo'i gtso
[\[124a.4\]]bo'i snying po'i sngags brgya rtsa brgyad dang /_oM haM hAM hiM hIM hI hIM huM hUM h+liM h+lIM badzra pad+ma a mr-i ta g+ha Ta su bi shu d+d+ha d+harmA d+hA tu swa b+hA ba sarba d+harmA na su bi shud+d+ha d+harmA d+hA tu swa b+hA ba sarba d+harmA na su be shud+d+ha d+harmA d+hA tu swa b+hA wAM ku ru ku ru swA hA/_zhes pa'i sngags bzlas shing dkyil 'khor gyi dbus su rnam par rgyal ba'i bum pa bzhag go_/bum pa gzhan rnams ni lha rang rang gi sngags nyi shu rtsa
[\[124a.5\]]gcig dang sngags 'di lan nyi shu rtsa gcig bzlas te rang rang gi gnas su gzhag go_/de nas rnam rgyal la sogs pa'i bum pa rnams me tog la sogs pas yang dag par mchod nas/_ji srid dkyil 'khor gyi bya ba rdzogs kyi bar de srid du bgegs rnams srung bar gyis shig ces brjod la gtor ma byin pa dang de rnams
[\[124a.6\]]la reg ste/_mchog sbyin rdo rje mchog khyod 'dud/_/ces pa la sogs pas bstod pa sngon du song ba dang drul bu dkrol bar bya ba'i sngags ni/_oM hraM hIM hraM hr-IM h+r+'+laM hrAH/_oM badzra twA ya swA hA/_oM a mo g+ha sid+d+ha ya swA hA/_oM rat+na saM b+ha wA ya swA hA/_oM a mi tA b+hA ya swA hA/_oM bai ro tsa nA ya swA hA/_oM
[\[124a.7\]]tA re tu t+tA re tu re swA hA/_oM pA N+Da ra wA si ni wAr de swA hA/_oM ma ma kI ki ri ki ri swA hA/_oM lo tsa na ba su de swA hA/_zhes pa'i sngags kyis so/_/de nas gzhon nu mas bkal ba'i skud ba dpa' bos bcad pa ltar nyos pa dang kha dog bzang po lngas bsgyur la/_oM AM I r-I UM l-IM badzra sU tra
[\[124b\]]
[\[124b.1\]]sarba d+harmA e ka A kA ra swa b+hA we na ku ru ku ru swA hA/_zhes pas byin gyis brlabs la dril sogs pas mchod de shar phyogs kyis gzhi la bzhugs su gsol lo/_/de nas mu tig la sogs pa'am 'bras sA si la sogs pa las byung ba'i legs par tshos su btsos pa'i tshon rnams la/_oM aM i r-i uM liM
[\[124b.2\]]su bi shud+d+ha pany+tsa skan+d+ha swa b+ha wa p+nyatsa skan+d+ha na su bi shud+d+ha d+harma na ku ru ku ru swA hA/_zhes pas byin gyis brlabs te/_dri la sogs pa byin te tshon gyi snod rnams nub phyogs su gzhag go/_/de nas rdo rje mtshan nyid dang ldan pas oM hUM kro d+ha badzra sarba satwa kA ru Na At+ma kA sarba d+har+m+ma e ka su kha swa b+hA wa sarba d+har+m+mA na badzra su
[\[124b.3\]]kha swa b+hA wa na ku ru ku ru swA hA/_zhes pa dang bcas pas lho phyogs su gzhag go/_/de nas rdo rje dril bu la oM ho/_/badzra g+haN+De sarba d+harmA e ka pradz+nyA d+hA ni swa b+hA we sarba A kA re sarba d+harmA pra bo d+ha ni sarba d+harma swa b+hA we na pra bo d+ha ya pra bo d+ha ya swA hA/_zhes pa dang dri la sogs pa byin la byang phyogs su gzhag par bya'o/_/
[\[124b.4\]]'di ni bum pa la sogs pa lhag par gnas pa'i cho ga'o/_/de nas dkyil 'khor gyis gzhi la dri zhim po'i me tog rab tu dgram par byas nas lha rnams kyi gnas so sor bdud rtsi lnga dang bcas pa'i dri zhim pos maN+Dal byas te/_de nyid la rang gi snying gar gnas pa'i sa bon gyi 'od zer gyis 'khor lo'i
[\[124b.5\]]gtso bo dang bcas pa'i lha tshogs spyan drangs la gdan rnams la rim pa bzhin bzhugs par byas pa dang /_zhabs bsil la sogs pas yang dag par mchod de/_bstod pa dang bdud rtsi myang bar byas nas pus mo g.yas pa sa la btsugs te lce hUM las rdo rje rtse gcig pa hUM gis mtshan par bskyed la lag pa g.yas
[\[124b.6\]]pas spos snod bzung ste g.yon pas dril bu dkrol zhing brjod pa/_bcom ldan dus kyi 'khor lo nyid/_/rig sngags rgyal la phyag 'tshal lo/_/dkyil 'khor snying rje'i bdag nyid can/_/bra bar 'dod do mgon po kye/_/slob ma rjes su gzung phyir dang /_/khyod nyid mchod par bya ba'i phyir/_/de phyir bcom
[\[124b.7\]]ldan nyid la bdag_/gus pas bka' drin gnang bar zhu/_/bdag la dgongs shig sangs rgyas rnams/_/'gro la 'khor lo'i bya ba ster/_/lam la gnas pa'i bde sems dang /_/gang dge sngags kyi lha rnams dang /_/phyogs skyong rnams dang lha gzhan dang /_/byang chub mthar skyong 'byung po dang /_/
[\[125a\]]
[\[125a.1\]]bstan pa skyong ba'i sems can dang /_/gang dag rdo rje'i spyan ldan dang /_/bdag ni rdo rje che ge nyid/_/dus kyi 'khor lo'i dkyil 'khor ni/_/'gro rnams dag phyir bri bar bya/_/ji ltar nus pa de bzhin du/_/rjes su brtse ba dang ldan pas/_/bdag dang slob mar bcas pa la/_/
[\[125a.2\]]dkyil 'khor dang bcas ma lus pa/_/nye bar byon par mdzad du gsol/_/zhes pa'i don go bar byas la lan gsum du gsol ba gdab bo/_/yang me tog la sogs pas mchod pa bya'o/_/'di ni lha lhag par gnas pa'i cho ga'o/_/de nas srung ba'i 'khor lo bsgom pa sngon du song bas bcom ldan
[\[125a.3\]]'das kyi rnal 'byor la dmigs par bya'o/_/yang gshegs su gsol ba dang /_rkang pa bcu drug pa'i sngags lan bdun bzlas te/_'chad par 'gyur ba'i cho gas nyal bar bya'o/_/de yang ji srid dge ba'i mtshan ma mthong ba'i bar du ste/_mi dge ba mthong na gsungs par 'gyur ba'i cho gas
[\[125a.4\]]gtor ma sbyin par bya'o zhes so/_/de nas/_dam tshig 'da' bar the tshom na/_/slob ma min pa mi gzhug go/_/zhes gsungs pa'i phyir/_sgo rnams su sngon du rang gis dbang bskur ba'i slob ma mtshan nyid dang ldan pa gsung bar 'gyur ba'i brtul zhugs kyi nges pa dang ldan pa rtsa ba'i ltung ba bcu bzhi dang bral
[\[125a.5\]]ba gsung bar 'gyur ba'i sdom pa sngon du song bas sam/_slob dpon gyi sdom pa sdom pa sngon du song bas shar gyi sgo ru bsdad pa la lhag par gnas pa'i chogs gdul byar gyur pa lhag par bya'o/_/de yang bzhis bya ba'am gcig gis sam gzhan yang lnga pa las kyi rdo rjes sam/_de rnams med na rang nyid kyis
[\[125a.6\]]bya ba'o/_/de ltar slob ma lhag par gnas pa tsam bya ba'o/_/lhag par gnas pa'i don du dkyil 'khor gyi lha rnams bzhugs pa la yang dag par mchod pa dang /_ye shes kyi thig la sogs pa'i don du dkyil 'khor gyi sa gzhi'i steng gi nam mkha' la blos dmigs nas mtshan ma mthong ba dang /_kha
[\[125a.7\]]shar du phyogs te dkyil 'khor gyi gtso bo'i rnal 'byor dang ldan pas sngar brjod pa'i thig skud lag pa g.yon pa'i mthil du sor mo'i rtse mo dang rtsa ba'i bar du bzung la/_oM AHhUM ho haM rnams las byung ba'i de bzhin gshegs pa lnga'i thugs ka rnams su oM yig la sogs pa las yongs su rdzogs pa'i ye
[\[125b\]]
[\[125b.1\]]shes kyi thig 'od zer gyi rang bzhin bltas la/_oM AH shA shwa ta badzra/_sU trAM me pra yats+tsha ma hA maN+Dal sU tra NA ya hUM/_zhes pa'i sngags kyis rnam par snang mdzad la gsol ba gdab bo/_/de nas ming rjes la na t+na saM b+ha ba la sogs pa yang ngo /_/dza yig las byung ba'i zla ba dang nyi ma ser po mig gnyis
[\[125b.2\]]la bkod de/_oM dI p+ta dr-i Sh+TAM ku shi dzaH/_zhes brjod la mig gnyis rab tu bskyod cing rdzi mas dgug pa ni 'bar bzhin pa'i lta stangs kyi lcags kyu lta bus rnam par snang mdzad la sogs pa spros la de rnams bkug cing bkug la lag pa na gnas pa'i thig so so'i kha dog la gzhug go/_/de lta bu des 'di rnams me
[\[125b.3\]]long lta bu'i ye shes la sogs pa'i ye shes lnga'i bdag nyid do/_/de nas slob ma rnams rnam par snang mdzad dam rdo rje shugs kyis gzugs su byas la de dang stabs cig tu dang por thig skud lnga lnga re re ru bkal la de nas de ltar bkal pa lnga skud pa gcig tu bya ba ni/_oM AHa n+yo n+ya a nu ga taHsarba d+harmA spa ra spa rA nu pra wi Sh+TaH
[\[125b.4\]]sarba d+harmA a d+yan tA nu pra w-iSh+ThaHsarba d+harmAHoM AHhUM zhes brjod cing srid du dkyil 'khor gyi nyis 'gyur la sboms su slob dpon gyis nas kyi tshad du bkal bar bya'o/_/de nas dkyil 'khor gyi nub kyi phyogs kyi sa gzhi la kha shar du phyogs te rdo rje'i thig me tog la sogs pas yang dag par mchod la de nas shri khaN+Da 'bras sA lu'i
[\[125b.5\]]phye ma la sogs pa la sbags te slob dpon gyi lag pa g.yon pas skud pa bsdus la nub tu gnas te/_kha shar du phyogs pas dkyil 'khor gyis gzhil brkyang ste sngags 'di brjod par bya'o/_/oM AHhUM kA ya bA ka tsit+ta e ka b+hU ta/_sarba d+harma/_e kA kA re Na badzra sa twa haM badzra b+hU mi sU tra yA mi hUM AH
[\[125b.6\]]phaT ces pa dang /_de nas yang /_oM badzra sU trA e kA kA ra swa ru pe Na dzaHna sU tra oM AHhuM ho haM k+Sha phaT/_ces pas rkang pa g.yon pas phyed krung bcas nas g.yas pa sa la bzhag ste slob ma de las bzlog pas so/_/slob dpon lho'i sa gzhi la gnas nas/_/slob ma byang gi sa
[\[125b.7\]]gzhi la gnas te/_shar dang shar min dang /_lho dang byang gi tshangs thig gnyis yongs 'dzoms spangs nas lte ba'i thad sor nam mkha'i thig 'debs pa pos rdo rje dang bcas pa'i lag pa g.yas pa'i mthe bong gi gung mos skud pa dang bcas pa'i se gol gdab po/_/thig rnams 'debs pa'i dus
[\[126a\]]
[\[126a.1\]]su/_oM badzra sa ma ya hUM sU traM mA ti kra ma hUM hUM oM swa AH/_zhes brjod pa'i sgras nam mkha'i khams thams cad khyab pa'i de bzhin gshegs pa blta'o/_/de rnams 'ongs te skud pa la thim par bsam mo/_/de nas nam mkha'i thig gnyis ji lta bar sa gzhi la tshangs pa'i
[\[126a.2\]]thig gnyis ka'i lag pa skud pa dang bcas pa mnyam par phab ste gdab par bya'o/_/de ltar slob dpon me mtshams gnas te rlung mtshams kyi thig go_/bden bral gnas te dbang ldan mtshams kyi thig go_/slob ma de las bzlog par gnas so/_/thig skud chad na bla ma 'jig ste/_gzhan yang
[\[126a.3\]]yongs su 'joms byed 'goms na bu rnams de bzhin 'gyur/_/zhes pa'i don gyis legs par gdab par bya'o/_/de nas tshangs thig las g.yas dang gzhan pa'i phyogs su gtso bo'i pad+ma'i lte ba dang sgo'i pad+ma'i don du thig gnyis pa gdab pa'o/_/de las cha gcig spangs par sgo khyud kyi nang gi rtsig pa'i
[\[126a.4\]]don du'o/_/de las cha gcig spangs pa ka ba'i don du'o/_/de las cha phyed spangs pa phyi'i rtsig pa'i don du'o/_/de las gtso bo'i pad+ma'i 'dab ma'i don du byed dang bcas pa'i cha gnyis pa'o/_/de nas cha gcig spangs pa rdo rje phreng ba'i don du'o/_/de las cha phyed spangs par logs kyi nang gi rtsig pa'i don
[\[126a.5\]]du'o/_/de las byed dang bcas pa'i cha gcig gis logs kyi phyi'i rtsig pa'i thig go/_/de las phyed dang bcas pa'i cha gcig la rta babs kyi ka ba'i bar gyi thig go/_/de las cha byed spangs par lha snam kyi las gtso bo'i pad+ma'i thig go/_/de las cha gcig spangs pa rdo rje phreng ba'i thig go/_/rdo rje phreng ba'i thig
[\[126a.6\]]gnyis kyi bar du lha snam kyi pad+ma'i cha bzhi pa'o/_/de dag gi logs dag la ka ba dag gi rgyal cha gcig pa dpangs su cha bzhi pa'o/_/de dag gi logs dag la bum pa'i gnas rgyal cha gsum pa dpangs snga ma dang mtshungs pa'o/_/de dag gi logs dag la ka ba dag go/_/phyi rol gyi rdo rje phreng ba'i thig gi phyi
[\[126a.7\]]rol las cha chung bdun spangs pa la thig gdab bo/_/de las cha bzhi spangs pa la lha rnams kyi snam bu'i thig go/_/de las cha gcig spangs pa la rtsa ba'i thig ste zur thig gi bar bu'o/_/rtsa ba'i thig gi bar ni thugs kyi dkyil 'khor ro/_/de ltar gsung dang sku'i dkyil 'khor la yang ngo /_/tshangs pa'i
[\[126b\]]
[\[126b.1\]]thig las g.yas dang g.yon gyi thig gnyis dbyi bar byas pas cha drug pa 'khor lo'i brgyad cha ni sgo ru 'gyur ro/_/sgo khyud dang logs dang ngos rnams ni sgo dang 'tsham mo/_/rtsa ba'i thig las phyed dang bcas pa'i cha gcig spangs pa rtsig pa'i thig go/_/de las cha gsum spangs pa 'dod yon gyi thig go/_/
[\[126b.2\]]de nas phyed dang bcas pa'i cha gcig spangs pa rin po che pha gu'i thig go/_/de las cha gsum spangs pa dra ba phyed pa'i thig go/_/de nas phyed dang bcas pa'i cha gcig spangs pa ba gu la'i snam bu'o/_/de nyid dang mtshungs pa kra ma shiR+Sha'o/_/'di rnams ma lus pa zur thig nas zur thig gi tshad kyis so/_/de
[\[126b.3\]]nas ka ba'i steng du rta babs sgo'i sum 'gyur ro/_/de nyid sum brtsegs byas te dang po la cha drug pa'o/_/gnyis pa la phyed dang bcas pa'i cha bzhi'o/_/gsum pa la phyed dang bcas pa'i cha gsum mo/_/ha ra mi la gnyis so/_/bum pa la yang cha gnyis so/_/de yang rtseg dang po'i ka ba'i steng la snam
[\[126b.4\]]bu'i zhing la cha nyi shu rtsa bzhi pa dpangs la cha gcig pa'o/_/de'i steng du ma da a pa ra Na cha gcig pa zheng la cha bcu drug pa'o/_/de'i steng du cha bzhi pa gru bzhi pa'i dbus su mchod pa'i lha mo'i gnas so/_/de'i logs dag la ka ba cha gcig pa dag go/_/de dag gi logs dag la yang mchod pa'i lha mo'i gnas dag
[\[126b.5\]]go/_/de dag gi logs dag la yang ka ba dag go/_/de dag gi logs dag la rta babs kyi ka ba dag gi steng du mche ba can gyi glang po'i mgo seng ges mnan pa dag gi steng du snam bu'i zheng la cha bco brgyad pa dpangs su cha gcig pa/_de'i steng du mad a par Na dpangs la cha gcig zheng la cha bcu gnyis
[\[126b.6\]]pa'o/_/de'i steng gi snam bu'i dpangs su cha gnyis pa zheng la cha bcu gnyis pa'o/_/de nyid la bzhi chas ma gang ba'i cha gcig pa'i ka ba rnams so/_/ka ba'i bar rnams su lha gsum gyi gnas cha gsum gsum pa'o/_/phyi'i ka bdag gi logs dag las sA la b+hany+dzi kA dag go/_/de dag gi mgo po'i
[\[126b.7\]]steng du cha phyed pa'i snam bu zheng la cha bco lnga pa'o/_/de'i steng du ma da a pa ra Na cha gcig pa zheng la cha brgyad pa'o/_/de'i steng du snam bu'i dpangs la gnyis pa zheng la cha brgyad pa'o/_/de nyid la ka ba so so la cha phyed dang bzhi'o/_/ka ba'i bar rnams su lha'i gnas rnams so so la cha gnyis gnyis
[\[127a\]]
[\[127a.1\]]pa gsum mo/_/phyi'i ka ba dag gi logs dag tu sa la b+hany+dza kA gnyis so/_/de'i steng du dpangs la cha phyed pa'i snam bu'i zheng la cha bcu gnyis pa'o/_/de'i steng du dpangs la cha phyed pa'i snam bu'i zheng la cha bcu gnyis pa'o/_/de'i steng du har mi'i zheng la cha brgyad pa'o/_/de'i steng du bum pa'o/_/de dag gi g.yas dang g.yon du rgyal mtshan gyi
[\[127a.2\]]dbyug pa'i gnas so/_/de ltar snam bu thams cad kyi rtse mo la dril bu dang rnga ma dang me long dang rgyal mtshan dang dar dpyangs rnams so/_/de nas thugs kyi dkyil 'khor 'di'i rtsa ba'i thig gi phyi rol du gsung gi dkyil 'khor gyi phyogs kun du cha bcu gnyis bcu gnyis kyi gnas la thigs kyi dkyil 'khor gyi
[\[127a.3\]]rtsig pa la sogs pa nas kra ma shi R+Sha'i bar gyis mnan te gnas so/_/de'i phyi rol du cha drug spangs te thig go/_/de las cha drug spangs par lha'i snam bu'i thig go/_/snam bu de las pad+ma cha bzhi pa ste 'on kyang phyogs la gnas pa rnams thugs kyi dkyil 'khor gyi rta babs kyi rtsegs gnyis pa'i ma da
[\[127a.4\]]a par Na dang ka ba gnyis kyi cha phyed phyed pa bsal la cha bzhi'i gnas la dgod par bya'o/_/lha mo rnams med na snga ma ltar ro/_/de nas lha rnams kyi snam bu las cha gcig dpangs la rtsa ba'i thig go/_/de yang thig gsum zur thig gi bar du'o/_/rtsa ba'i thig las tshangs thig ngag gis g.yas
[\[127a.5\]]g.yon gyi cha drug drug bsubs bas sgo rnams so/_/de nas sgo khyud la sogs pa rta babs kyi par rnams thugs kyi dkyil 'khor gyi sgo khyud la sogs pa'i nyis 'gyur gyi tshad kyis so/_/gsung gi dkyil 'khor gyi rtsa ba'i thig gi phyi rol du sku'i dkyil 'khor te/_de'i phyogs kun du cha nyi shu rtsa bzhi'i
[\[127a.6\]]gnas la gsung gi dkyil 'khor gyi rtsig pa la sogs pa kra ma shaR+Shi'i bar gyis mnan te gnas so/_/de'i phyi rol du cha bcu spangs te thig go/_/de nas lha rnams kyi snam bu'i thig cha bcu gnyis pa'o/_/lha'i snam bu la pad+ma bcu gnyis te/_so so la cha bcu gnyis pa'o/_/de ltar de rnams cha bdun dang
[\[127a.7\]]ldan par byas la dbus kyi cha la lte ba'o/_/dang po rnams 'dab ma bzhi pa'o/_/gnyis pa rnams 'dab ma brgyad pa'o/_/gsum pa rnams 'dab ma bcu drug pa'o/_/de ltar gsum pa la 'dab ma nyi shu rtsa brgyad do/_/lha rnams kyi snam bu'i thig las cha gnyis pa spangs pa rtsa ba'i thig ste thig gsum zur
[\[127b\]]
[\[127b.1\]]gyi bar ro/_/rtsa ba'i thig las tshangs pa'i thig gi g.yas dang g.yon rnams su cha bcu gnyis snga ma ltar gsungs pa'i sgo'i tshad do/_/de nas sgo khyud la sogs pa rta babs kyi mthar thug pa gsung gi dkyil 'khor gyi sgo khyud la sogs pa'i nyis 'gyur gyi tshad do/_/gsung gi dkyil 'khor gyi rta babs kyi
[\[127b.2\]]phyi rol du sku'i dkyil 'khor gyi nang rnams su cha bcu gnyis la shing rta gnas so/_/de nas pad+ma'i dkyil 'khor la cha nyi shu rtsa bzhi pa'o/_/de nas sa'i dkyil 'khor la cha bcu gnyis pa'o/_/de nas chu dang me dang rlung gi dkyil 'khor rnams la cha nyi shu rtsa bzhi pa'o/_/nam mkha' dkyil 'khor la cha bcu gnyis
[\[127b.3\]]pa'o/_/de nas me ri'i dkyil 'khor la cha nyi shu rtsa bzhi pa'o/_/de ltar pad+ma'i dkyil 'khor la sogs pa dkyil 'khor bdun rnams rim pa bzhin bskor ba ni me ri'i phyi'i bar du lte ba'i phur bu la btags te de ltar brgyad do/_/gal te de ltar dkyil 'khor rdzogs par bri ba ma grub na dbang gi don du thugs kyi
[\[127b.4\]]dkyil 'khor tsam bka' stsal ba'i phyir ro/_/de yang dbang gi don rnams dkyil 'khor gyi don du rigs kyi dbang las phyi'i dkyil 'khor la rab tu bral bar 'gyur zhes so/_/yang de bzhin du sgo la/_hi yig las byung khro bo'i lte ba yis/_/zhes pa'i bka' stsal gyis bcom ldan 'das kyi cha byad la bzung ste/_thar
[\[127b.5\]]pa'i sgo sgrib pas rnam par bcing ba'i bsam pa dang ldan pas g.yon dang g.yas kyi mig dag tu hi yig dag las zla ba dang nyi ma bskyed la khro bo'i lta bas thams cad du lta zhing hiHhiHzhes brjod cing rtsa ba'i thig sogs pa rang rang gi shes rab kyis brtags la dbyi bar bya'o/_/de nas gtor ma dang mchod pa la sogs pa sngon
[\[127b.6\]]du song ba dang /_oM AHhUM badzra muHzhes pas ye shes kyi thig gshegs su gsol ba ni nam mkha' la gnas pa'i de bzhin gshegs pa'i thugs kar ro/_/kha dog lnga'i skud pa gnas gang yang rung bar gzhag par bya'o/_/'di ni thig gang ga pa'i cho ga'i rim pa'o//_//de nas gtor ma dang mchod pa
[\[127b.7\]]la sogs pa bya ste/_a aM raM u l-i'i sa bon rnams las rdzogs pa'i tshon gyi bye brag kha dog lnga rnam pa rim pa bzhin du/_oM AHhUM ho haM k+ShaHrnams las rdzogs pa'i sangs rgyas rnam par snang mdzad la sogs pa'i rang bzhin du bsgoms la nam mkha' la gnas pa'i de bzhin gshegs pa thams cad kyi
[\[128a\]]
[\[128a.1\]]thugs ka nas oM yig la sogs pa las yongs sa su rdzogs pa'i ye shes kyi tshon rnams skud pa sbyang ba'i dus ltar bkug ste gzhug go_/de dang bcas pa ro gcig tu gyur pa ye shes kyi tshon de rnams la oM yig la sogs pa'i sngags brjod nas yang /_oM badzra tsi tra sa ma ya hUM/_
[\[128a.2\]]zhes pa'i sngags brgya rtsa brgyad bzlas so/_/de ltar 'bar ba'i lta stangs kyis so so la hi yig bkod de yang dag par sbyar ro/_/yang oM raM dzo ba hu la ye na satwan s+t+wa bud+d+ha sh+tsa b+ha ga wA na taH/_satwa rA gA nu rak+ta ste na sa t+ye nas ra dzo dz+wa la tu/_zhes pa'i bden pa'i byin gyi rlabs kyis sbar bar
[\[128a.3\]]bya'o/_/de nyid lha'i rnal 'byor gyi dka' thub kyis 'bar bar bya'o/_/de nas dkyil 'khor gyi lte ba'i dbus su hUM zhes pa'i sngags brjod cing gdon par bya zhing rang gi lag pa'i rdo rje la blos thim par bsam mo/_/khung bu tshon sna lnga yis dgang bar byas pa dang /_dril bu dkrol zhing rdo rje'i glu blangs
[\[128a.4\]]te/_mtshan ma ngan pa bcom nas/_'di ni chos dbyings dag pa ste/_/sems can khams rnams rab tu sgrol/_/rdo rje 'dzin pa'i rgyal po khyod/_/de bzhin gshegs pa kun gyi gnas/_/nyes pa thams cad rnam par grol/_/'khor lo'i dbus su yang dag gnas/_/de ltar chos kyi dbyings shin
[\[128a.5\]]tu rnam par dag par bsgoms nas/_dang por dkyil 'khor gyi dbus su bsdad la lag pa g.yon pa rdo rje 'chang bar byas la/_oM badzra raM ga sa ma ya hUM zhes pa'am/_yi ge drug pa brjod cing byang shar mtshams nas brtsams te shar du kha phyogs pas ra ba gsum bri bar bya'o/_/de yang /_sbom pos nad byed
[\[128a.6\]]pa dang re khA ngan dang phra bas rdzas rnams 'bri bar rab tu gsal bar 'gyur/_/chad pas 'chi ba dang ni 'khyog pos mi yi bdag po skye bor bcas pa skrod de de bzhin du/_/mtshan ma dang ni nyi ma zla ba chad na 'jig 'joms sngags pa rnams la dngos grub yod pa min/_/rdul tshon rnam par 'dres pas rigs dag
[\[128a.7\]]'chad de rgyal ba'i rigs kyi dkyil 'khor du ni rig par bya/_/zhes pa'i don ni bdag nyid kyis te gzhan gyis kyang de ltar bri bar bya'o/_/'dir gtso bo'i zhal gyi dbye bas phyogs kyi rnam par dbye ba la tshon gyi kha dog bye brag ste/_de ltar thugs kyi 'khor lo'i nang gi rdo rje phreng ba gnyis pa'i bar nag
[\[128b\]]
[\[128b.1\]]po'o/_/thugs dang gsung dang sku rnams kyi shar gyis gzhi nag po'o/_/lho rnams dmar po'o/_/byang rnams dkar po'o/_/nub rnams ser po'o/_/'dod yon rnams dkar po'o/_/rin chen pha gu rnams dmar po'o/_/dra ba dang /_dra ba phyed pa dang /_bku li dang /_kra ma shiR+Sha rnams dkar
[\[128b.2\]]po ste gzhi nag po'o/_/rta babs kyi ga ba rnams ser po'o/_/las thams cad pa la gtso bo'i pad+ma ljang gu'o/_/zhi ba la sogs pa la dkar po la sogs pa'i kha dog tu 'gyur ro/_/rdo rje'i phreng ba nag po'o/_/ka ba rnams na shar du ral gri nag po rnams so/_/lhor rin po che dmar po rnams so/_/byang du pad+ma dkar po rnams so/_/
[\[128b.3\]]nub tu 'khor lo ser po rnams so/_/pad+ma la gnas pa'i bum pa brgyad po dkar po pad+ma'i 'dab ma la kha phyogs pa'o/_/pad+ma thams cad kyi lte ba sum cha pa'o/_/rdo rje phreng ba gnyis pa ljang gu'o/_/lha'i snam bu rnams dkar po'o/_/ra ba gsum ni dkar po dang /_dmar po dang /_nag po rnams so/_/
[\[128b.4\]]ra ba de rnams kyi sa'i cha dgu las cha re re dor te cha gnyis la ra ba'o/_/sgo khyud rnams su rin po che rdo rjes spras pa'o/_/rta babs rnams kha dog sna tshogs pa'o/_/gsung gi dkyil 'khor gyi lha snam gyi snam bu dkar po'o/_/de nyid la pad+ma brgyad po ni nyi ma dang zla ba dang bral ba'i phyogs rnams dmar po'o/_
[\[128b.5\]]mtshams rnams dkar po'o/_/rab lnga ni nang nas rim gyis ljang gu dang /_nag po dang /_dmar po dang /_dkar po dang /_ser po rnams so/_/sku'i dkyil 'khor ni gsung dang mtshungs pa las rta babs kyi ka ba'i 'og rtsig pa'i rtsar gdengs ka rnams kyi gdan te so so la cha bcu gnyis pa'o/_/de yang shar
[\[128b.6\]]phyogs su rlung gi dkyil 'khor nag po zlum po steng du rgyal mtshan gyis mtshan pa dag go/_/lho phyogs su gru gsum g.yung drung ris kyi sa mtshan pa dag go/_/nub phyogs su gru bzhi rdo rjes mtshan ma dag go/_/byang phyogs su zla phyed rnam pa pad+mas mtshan pa dag go/_/shar phyogs kyi g.yas kyi zlum po'i
[\[128b.7\]]g.yas su bdud rtsi'i bum pa klu'i rgyal po rgyal ba'o/_/nub phyogs kyi g.yon gyi gru bzhi'i g.yon du bdud rtsi'i bum pa rnam par rgyal ba'o/_/shar phyogs kyi rta babs kyi rtsegs dang po'i gnas dbus ma chos kyi 'khor lo dag dang /_g.yas dang g.yon du ri dgas pho dang mo rnams nag po'o/_/lho phyogs su
[\[129a\]]
[\[129a.1\]]mtshan nyid dang bral ba lugs dang mi mthun pa'i chos de rnams kyis so/_/sangs rgyas zhes ba gzugs dang tshor ba dang 'du shes dang 'du byed dang rnam par shes pa'i phung po rnams so/_/byang chub sems dpa' rnams zhes pa mig dang rna ba dang sna dang lce dang lus
[\[129a.2\]]dang yid kyi dbang po'i khams rnams so/_/kyang yig gis sa la sogs pa'i khams dang gzugs la sogs pa yul gyi khams rnams mchod par bya ste/_byang chub kyi sems mi 'dzag pa'i thig les bde ba chen po 'gyur ba med pa rnams kyis yongs su dag par bya'o zhes pa nges
[\[129a.3\]]pa'i don to/_/phyi rol du slar yang thig le 'dzag pas nyams su myong ba rnams kyis phyi rol rnam par dag pa'i don du mchod par bya'o/_/nang du ni phyag rgya chen po rnam par dag pa'i phyir rang rdzas thig le nor bu'i nang du son pa rnams kyis mchod pa'o zhes pa thig le'i mchod pa'i nges
[\[129a.4\]]pa'o/_/de ni mthong ba zhes pa la sogs pa sdig pa thams cad las rnam par grol ba brjod par bya'o/_/'dir mthong ba rnam pa gnyis te/_phyi rol dang nang gi bdag nyid do/_/de bzhin du reg pa yang ngo /_/'dir phyi rol gyi mthong ba ni las kyi phyag rgya dang mthong ba dang ye shes
[\[129a.5\]]kyi phyag rgya rab tu brtag par bya'o/_/reg pa ni de dag gi kha dang stan dang skye gnas la reg pa ste/_mthong ba dang reg pa gnyis po de dag las zhes so/_/nang du ni khams gsum pa ma lus pa sangs rgyas kyi gzugs brnyan du mthong ba dang /_phyag rgya chen po mthong ba dang /_de dag gi
[\[129a.6\]]bde ba chen po la reg pa dang /_mthong ba dang reg pa gnyis po de dag las zhes pa'o/_/de bzhin du/_thos pa dang ni dran pas kyang /_/zhes pa 'dir dam pa'i chos thos pa dang bla ma dang sangs rgyas dang byang chub sems dpa' bo dang dpa' bo dang dba' mo'i dbang phyug ma dran pas zhes pa ste/_
[\[129a.7\]]thos pa dang dran pa de dag gis kyang /_sdig pa kun las grol bar 'gyur/_/zhes pa lus dang ngag dang sems kyis byas pa'i mi dge ba bcu dang mtshams med pa lnga la sogs pa de rnams thams cad las grol bar 'gyur ro/_/sdig pa rnams mi bye dpa'i sdom pa la gnas te/_rjes
[\[129b\]]
[\[129b.1\]]su gnang ba'i dus las sdig pa rnams mi byed pa'i sdom pa la gnas pa ste/_slar rjes su gnang ba ma yin pa 'ga' zhig chags pa la sogs pa byas pa rnams las kyang rnams par grol bar 'gyur ro/_/de ltar the tshom med pa nyid/_/ces pa de ltar gsungs pa'i rim pas rnal 'byor pa rtsa ba'i
[\[129b.2\]]ltung ba bcu bzhi spangs pa b+ha ga ling+ga mnyam par sbyor bas byang chub kyi sems 'pho ba med pa'i bde ba chen po bsgoms pas bsod nams bskyed pa'i phyir sdig pa las grol ba'i cho ga'o/_/da ni rnal 'byor pa nyid ces pa la sogs pas gang gis sangs rgyas nyid 'grub pa'i thabs de
[\[129b.3\]]brjod par bya'o/_/'dir rnal 'byor pa nyid ni rnam pa gnyis te 'jig rten pa dang 'jig rten las 'das pa'o/_/de la 'jig rten las 'das pa'i rnal 'byor ba ni sangs rgyas nyid do/_/de'i khyad par ni bsod nams mchog ste bsod nams kyi tshogs yongs su rdzogs pa nyid kyi phyir
[\[129b.4\]]ro/_/de bzhin du/_dag byed sdig pa 'jig byed pa/_/zhes pa de nyid ye shes kyi tshogs yongs su rdzogs pa nyid kyi phyir ro/_/de ni sangs rgyas nyid du/_sngags bzlas pa dang bsam gtan dang /_bde ba yis kyang 'grub par 'gyur/_/zhes pa 'dir thabs 'dis rnal 'byor pa
[\[129b.5\]]rnams gsungs pa'i rnal 'byor pa nyid du 'grub ste/_'grub par 'gyur zhes pa lung gis brjod pa'o/_/'di'i thabs ni yan lag drug gi rnal 'byor te 'dir bar du yan lag re re dor ba'i bar ni rim pas gsungs so/_/yan lag snga ma la ma brjod pa de nyid ni yan lag phyi ma la brjod
[\[129b.6\]]pa'i shugs nyid las rtogs par bya ste/_ji ltar 'dir ni nyin mor byed pa zhes brjod pa na gzhan mtshan mor byed pa zhes brjod kyang shugs nyid las nye bar dmigs par 'gyur ro/_/de bzhin du phan tshun ltos pa'i chos ni ma brjod kyang brjod pa'i shugs nyid las nye bar dmigs
[\[129b.7\]]par 'gyur ro/_/de'i phyir rgyud 'dir yan lag re re khongs su gtogs pa'i yan lag gzhan gsum bstan pas bar gyi yan lag brjod pa ni sngon la rig par bya ste 'dir bla ma'i man ngag las shes pa'o/_/gzhan du gal te rgyud las gsungs pa bklags pa'i rim pa gzung bar bya
[\[130a\]]
[\[130a.1\]]phyogs su 'bras bu dang bdud rtsis gang ba'i snod dkar po'o/_/de ltar 'dod yon snam bu kun la glu ma la sogs pa'i mchod pa'i lha mo rnams so/_/shar gyi rta babs kyi mchod pa'i gnas kyi dbus su gos so/_/lho phyogs su pad+ma'o/_/nub phyogs su phaT ha'o/_/byang phyogs su rdo rje'o/_/
[\[130a.2\]]gsung gi dkyil 'khor gyi shar gyi pad+ma'i lte ba dang 'dab ma rnams la gri gug nag po rnams so/_/me mtshams su 'khor lo nag po rnams so/_/lho phyogs su dbyug pa dmar po rnams so/_/bden bral du mdung thung dmar po rnams so/_/nub phyogs su rdo rje ser po'o/_/rlung du tshangs pa'i dbyug
[\[130a.3\]]pa ser po rnams so/_/byang phyogs su rtse gsum pa dkar po rnams so/_/dbang ldan du pad+ma dkar po rnams so/_/sku'i dkyil 'khor gyi pad+ma'i lte ba dang /_'dab ma rnams kyi mtshan ma rnams la/_shar sgo'i g.yas su ral gri rnams so/_/me mtshams su dpag bsam gyi shing rnams so/_/
[\[130a.4\]]lho'i sgo'i g.yon du rdo rjes mtshan pa'i dbyug pa rnams so/_/g.yas su mdung thung rnams so/_/bden bral du mdung rnams so/_/nub sgo'i g.yon du rin po che'am dbyug pa rnams so/_/g.yas su rdo rje rnams so/_/rlung du khab rnams so/_/byang gi sgo'i g.yon du rtse gsum rnams so/_/
[\[130a.5\]]g.yas su zhags pa rnams so/_/dbang ldan du dgra sta rnams so/_/shar sgo'i g.yon du 'khor lo rnams so/_/shar gyi sgo ru dbyug pa'o/_/de'i phyi rol du rdo rje ljang gu'o/_/lho'i sgo ru mnga' dmar po'o/_/nub kyi sgo ru dbyug to'o/_/de'i phyi rol du rtse gsum sngon po'o/_/byang gi sgo ru
[\[130a.6\]]gtun shing dkar po'o/_/de ltar dbyug pa la sogs pa rnams pad+ma dang nyi ma la gnas pa'o/_/gsung dang sku'i dkyil 'khor gyi phyogs kyi pad+ma rnams dmar po'o/_/mtshams kyi pad+ma rnams dkar po'o/_/'dir gsung gi dkyil 'khor gyi shar sgo'i 'dod yon gyi snam bu'i g.yas su ut+pal dang
[\[130a.7\]]gos dang gri gu ga dang /_'khor lo dang kha T+wAM ga rnams nag po'o/_/g.yon du gri gug dang /_ral gri dang /_yang gri gug rnams nag po'o/_/lho'i sgo'i g.yas su pad+ma dang /_bdud rtsi'i snod dang /_dbyug pa dang /_mdung thung dang /_pad+ma rnams dmar po'o/_/g.yon du mda' dang /_dgra
[\[130b\]]
[\[130b.1\]]sta dang /_gri gug dang /_yang gri gug rnams dmar po'o/_/nub sgo'i g.yas su 'khor lo dang /_dri'i dung dang /_rdo rje dang /_khab dang /_'khor lo rnams ser po'o/_/g.yon du phub dang /_chos 'byung dang /_'khor lo dang /_gri gug rnams ser po'o/_/byang sgo'i g.yas su ut+pal dang /_me long dang /_rtse
[\[130b.2\]]gsum dang /_pad+ma dang /_ut+pal rnams dkar pa'o/_/g.yon du rdo rje sngon po dang /_tho ba dang /_gri gug dang /_yang gri gug rnams dkar po'o/_/de ltar mtshan ma sum cu rtsa drug sku'i dkyil 'khor gyi 'dod yon la yang go bar bya'o/_/de nas hUM yig dang /_yi ge drug pa bzlas shing bdud rtsi lnga dang bcas
[\[130b.3\]]pa dri'i chus dkyil 'khor gyi phyi rol byugs nas de nyid bzlas shing chus dkyil 'khor la bsang gtor bya'o/_/de nas tshon rnams kyi lhag ma'i ye shes pa oM AHhUM badzra muHzhes brjod de gshegs su gsol ba dang /_'du 'dzi med pa'i sa ru gzhag par bya'o/_/'di ni tshon dgye ba'i cho ga'i rim pa'o//_//
[\[130b.4\]]de nas sngon du lhag par gnas par byas pa'i bum pa rnams dkyil 'khor gyi shar la sogs pa'i phyogs rnams su bzhi gzhag go/_/yang nub tu rnam par rgyal ba'i bum pa lnga'o/_/shar du rgyal ba'i bum pa drug pa'o/_/de'i steng du rnam par rgyal ba chen po'i dung ngo zhes pa ni bum pa drug gi phyogs so/_/bum
[\[130b.5\]]pa bcu'i phyogs ltar na phyogs mtshams brgyad du brgyad dang nub kyi bum pa'i phyi rol du sor gnyis kyis ma reg par rnam par rgyal ba'i bum pa'o/_/shar gyi bum pa'i phyi rol du sor gnyis kyis ma reg par rgyal ba'i bum pa'o/_/de'i steng du rnam par rgyal ba chen po'i dung bcu gcig pa'o/_/de yang zhi ba dang
[\[130b.6\]]rgyas pa dang las thams cad pa la dung ngo /_/gdug pa'i las thams cad la thod pa'o/_/dbang dang dgug pa la zangs dang gser ro/_/rengs pa dang rmongs pa la kham phor ro/_/de nas las dang mtshungs pa'i gos dang skud pas mgrin par dkri bar bya ste/_bzhag pa 'di ni bum pa dgra ma pa'i cho ga'o/_/de
[\[130b.7\]]nas mtshams bzhi ru pha rol tu phyin pa la sogs pa bzhi bklag par bya'o/_/ga phur dang du ru ka dang a ga rul sogs pa'i spos sna tshogs phyogs mtshams brgyad du gzhag go/_/sna tshogs pa'i gos dang rgyal mtshan dang ba dan la sogs pa la gtso bo'i sngags dang /_oM badzra spar Na khaM zhes pa'i sngags brjod
[\[131a\]]
[\[131a.1\]]de/_rim pa bzhin gnas su dgram mo/_/dkyil 'khor gyi khang pa'i sgo rnams su rta babs la sna tshogs pa'i gos dang dril bu dang rnga yab rnams kyis brgyan pa'o/_/lo ma dang bcas pa'i chu shing gi ka ba dang gang ba'i bum pa kha rgyan dang bcas pa yang gzhag go/_/de nas slob
[\[131a.2\]]dpon shar phyogs su bsdad la sgrub thabs su gsungs pa'i sdig pa bshags pa la sogs pa dang srung ba'i 'khor lo dang /_dkyil 'khor rgyal mchog dang /_las rgyal mchog dang /_thig le'i rnal 'byor dang /_phra mo'i rnal 'byor rnams kyi cho ga byas la/_bcu drug lo nyid lon pa yi/_/btsun
[\[131a.3\]]mo shin tu rab tu mdzes/_/dri dang me tog dang ldan ma/_/de nyid legs par bslabs pa dang /_/de yi dbus su 'dod pa bya/_/yon tan rgya mtsho sna tshogs yum/_/sangs rgyas tshogs rnams spros pa dang /_/nam mkha'i khams su legs par brgyan/_/zhes pa rab tu gsungs pas phyi'i phyag rgya
[\[131a.4\]]la snyoms par 'jug pa'am/_de ltar ma yin na ye shes kyi phyag rgya la snyoms par zhugs pa dang /_sbyor ba'i sgras spyan drangs pa'i ye shes kyi 'khor lo dzaHhUM baM hoH/_zhes pa'i sngags kyis dgug pa dang /_gzhug pa dang /_bcing ba dang /_dbang du bya ba rnams byas la zhabs bsil dang /_
[\[131a.5\]]yon chab la sogs pa sngon du song bas bdag nyid la gzhug par byas pa dang /_chags pa chen pos zhu nas rdo rje'i lam nas byung ste/_lha mo'i pad+mar ye shes kyi 'khor lo spro bar bya'o/_/rdul tshon gyi dkyil 'khor bsgoms te/_gnas rnams kyi rim pas de rnams
[\[131a.6\]]spro bar bya'o/_/de nas snying ga'i sa bon las mchod pa'i lha mo rnams spros la phyi dang gsang ba'i mchod pas mchod par bya'o/_/mchod pa de'i rim pa ni/_/oM AHhUM ho/_trai d+hA tu ke shwa ra kA la tsakra a r+g+haM pra tI ts+tsha sa pa ri wA rA twAM b+ha ga wA na me wa ra do b+ha wa shiSh+ya ny+tsa/_zhes gsol ba btab la yon chab kyi maN+Dal rdul
[\[131a.7\]]tshon gyi phyi rol dang /_maN+Dal gzhan rnams rgyal gyi bum pa'i sngon du byas la sngags rnams kyi dang por oM dang tha mar na maHdang ldan pa'i sngags brjod cing me tog la sogs pas mchod pa ni/_bud+d+hA ya/_d+har+m+mA ya/_saM g+hA ya/_badzra satwA ya/_pradz+nyA pA ra mi tA yai/_swab+hA bi ka kA yA ya/_d+har+m+ma kA yA ya/_saM
[\[131b\]]
[\[131b.1\]]b+ho ga kA yA ya/_nirmA Na kA yA ya/_dz+nyAn badzrA ya/_tsit+ta badzrA ya/_bAka badzrA ya/_kA yabadzrA ya/_tsa tu ra bi mo k+She b+h+yo/_tsa tur brah+ma bi hA re b+h+yo/_sap+ta triM shad b+h+yo/_d+hi pak+Shi ka d+har+m+me b+h+yo/_tsa tur sI ti sA ha pra d+harma ska n+d+he b+h+yo/_sarba d+har+m+mA de sha ka b+h+yo/_rat+na tra yA ya/_shAkya mu na ye/_kA la tsakrAya/_dA na
[\[131b.2\]]pA ra mi tA yai/_shI la pA ra mi tA yai/_k+ShAn+ti pA ra mi tA yai/_bI R+YA pA rami tA yai/_d+h+ya na pA ra mi tA yai/_pradz+nyApAr mi tA yai/_u pA yapA ra mi tA yai/_praNid+ha na pA ra mi tAyai/_ba la pA ra mi tA yai/_dz+nyAn pa ra mi tA yai/_dza ya g+haTe b+h+yo/_bi dza ya g+haTe b+h+yo/_sarba tsi t+no b+h+yo/_sarba mu dra' b+h+yo/_tsin+ta ma Ni
[\[131b.3\]]yai/_d+har+m+ma g+ha Na T+yai/_d+harma shaM khA ya/_ka wa br-i k+ShA ya/_a k+Sho b+h+yA ya/_a mo g+ha sid+d+hA yai/_rat+na saM b+ha bA ya/_a mi tA b+hA ya/_bai ro tsa nA yai/_lo tsa n+yai/_mA ma kyai/_pa N+Da rA yai/_tA rA yai/_badzra d+hA twI shwa R+Ye/_badzra pA Na yai/_kha gar+b+hA ya/_k+Shi ti ga r+b+hA ya/_lo ke shwa rA ya/_sarba ni ba ra Ni b+ha ska m+b+hi
[\[131b.4\]]ni/_sa man+ta b+ha drA ya/_gan+d+ha badzrA yai/_rU pa badzrA yai/_rA sa badzrA yai/_spaR+sha badzrA yai/_shap+ta badzrA yai/_d+har+m+m+mA d+hA tu badzrA ye/_uSh+NI ShA ya/_bi g+ha nA n+ta kA ya/_pra dz+nyAn ta kA ya/_pad+ma na ta kA ya/_ya mA n+ta kA ya/_staM b+hi N+ye/_mA ni N+ye/_staM b+hi N+yai/_a ti bI d+yA yai/_a ti nI la yai/_sarba d+ha ri NI
[\[131b.5\]]b+h+yo/_Sha T+wAM gA ya/_zhes bya ba ni thugs kyi dkyil 'khor la mchod pa'i cho ga'o/_/badzra tsa rtsi kA yai/_badzra bA ra h+yai/_badzra ma he shwa R+Yai/_badzra bA ra h+yai/_badzra ma he shwa R+Yai/_badzra i n+d+yai/_badzra bra h+ma N+yai/_badzra ma hA la kyai/_badzra kau mA R+Yai/_badzra bi Sh+Na b+y+dai/_/aSh+Ta aSh+Ta ke na tsa tuH/_ShaSh+Thi badzra yo gi ni b+ho/_ShaDa triM shad Its+tsha b+h+yo/_zhes bya ba
[\[131b.6\]]'di ni gsung gi dkyil 'khor la mchod pa'i cho ga'o/_/badzra biSh+Na bai/_badzra nai ri t+yA ya/_badzra ag+nA ye/_badzred d+ha ye/_badzre n+d+rA ya/_badzre shwa rA ya/_badzra bra h+ma Ne/_badzra bi nA ya kA ya/_badzra kI rti ke yA ye/_badzra bA ya bai/_badzra ya mA ya/_badzra ya k+She b+h+yo/_ba ru N+yai/_bA ya byai/_yA mi N+yai/_yAk+Shi N+yai/_ma hA
[\[131b.7\]]ba lA ya/_a tsa lA ya/_Tak+ki rA dzA ya/_nI la daN+DA ya/_sum+b+ha rA dzA ya/_ro dA k+Shi ye/_badzra shrI kha lA yai/_tsun+dA yai/_b+h+r-i ku T+yai/_mA ri ts+yai/_pra t+ye ka mA b+he de na Sh+Sh+Ti ut+ta ra traM sha ta badzra ti thi de bI b+h+ya/_Sh+Da triM shad pra tI ts+tsha b+h+yo/_badzra dza yA ya/_badzra ka rko Ta kA ya/_badzra bA su ka ye/_badzra a nan+tA ya/_badzra
[\[132a\]]
[\[132a.1\]]tak+Sha kA ya/_badzra ma hA pad+mA ya/_badzra ku li kA ya/_badzra shi kha pA lA ya/_badzra pad+mA ya/_badzra bi ja yA ya/_zhes bya ba ni sku'i dkyil 'khor la mchod pa'o/_/shwA nA s+yA yai/_su kAr s+yAyai/_byAg+h+rA s+yA yai/_dzaM bu kAs+yA yai/_ga ru DA s+ya yai/_u lU kA s+yA yai/_gr-i b+h+ra s+yA yai/_kAkAs+ya yai/_
[\[132a.2\]]sarba b+hU te b+h+yo/_zhes bya ba 'di ni/_dur khrod brgyad rnams la mchod pa'o/_/badzra ts+n+d+rA ya/_badzra sA R+YA ya/_badzra maM ga lA ya/_badzra bud+d+ha ya/_badzra br-i ha spa ta ye/_badzra shu krA ya/_badzra sa nai sh+tsa rA ya/_badzra ke ta ba/_badzra rAha be/_badzra kA la a g+na ye/_badzra d+h+ru be/_badzra ga s+t+ya ya/_sarba na k+Sha tre b+h+yo/_
[\[132a.3\]]dwA da sha rA si b+h+yo/_Sho Da sha kA lA b+h+yo/_da sha dika pA le b+h+yo/_nan di ke shwa rA ya/_badzra ma hA kA lA ya/_badzra g+haN+Da kar+NA ya/_badzra b+h+riM gi ni/_sarba k+She tra pA le b+h+yo/_sarba dU ti b+h+yo/_hA rI t+yai/_sarba sid+d+hi b+h+yo/_d+ha r+m+ma tsakrA ya/_b+ha dra ga DA ya/_badzra dun+du b+hi/_bod+hi br-i k+ShA ya/_gu ru bud+d+ha bod+hi satwa b+h+yo na mo na maHzhes
[\[132a.4\]]bya'o/_/de ltar mchod pa'i dril bu dkrol zhing bstod pa bya'o/_/shes rab kyi me tog dang bcas pa'i rang gi byang chub kyi sems pad+ma'i snod du blugs la bdud rtsi ru byas pa myang bar bya ste/_'khor lo bde ba chen po'i rang bzhin du byas la gtso bo'i sngags brgya rtsa brgyad bzlas so/_/'khor rnams kyi sngags nyi shu
[\[132a.5\]]rtsa gcig rtsa gcig dang yi ge brgya pa bzlas so/_/gsung bar 'gyur ba'i cho gas 'byung po thams cad la gtor ma sbyin pa ni/_phyogs rnams na gnas pa'i sgrub pa po'i grogs mchod dkyil 'khor srung du bcug la phyi rol du song la khro bo la sogs pa la gtor ma sbyin no/_/de nas cho ga lhag chad la
[\[132a.6\]]sogs pa'i skyon zhi bar bya ba'i phyir gsung bar 'gyur ba'i cho gas zhib dang rgyas pa'i sbyin sreg slob mas byas te/_med par gyur na rang nyid kyis so/_/rdo rje shugs kyi ting nge 'dzin dang ldan pas me tog gi phreng ba'i sngags dang rkang pa bcu drug pa bzlos shing rdo rje gsor dril bu dkrol zhing shar sgo'i slob dpon dang
[\[132a.7\]]stabs cig tu lan gsum du bskor ba bya'o/_/dkyil 'khor la bltas te gtso bo la me tog gi phreng ba phul la/_oM badzra ud+g+ha Ta ya sa ma ya pra be sha ya hUM/_zhes pa'i sngags kyis sgo bzhi phye bar bsams la/_oM sa ma ya pra be sha ya mi zhes pa brjod de/_slar yang me tog gi phreng ba gar bya zhing blangs nas
[\[132b\]]
[\[132b.1\]]rang gi mgo la gzhag go/_/'khor lo la phyag byas te sems can la dngos grub thams cad kyi bka' drin byin cig pas gsol ba gdab pa ste/_'di ni dkyil 'khor rab tu gnas pa'i cho ga'i rim pa'o/_/de nas dkyil 'khor la mchod pa byas la/_de'i phyi rol du legs par brtags pa'i nga rgyal la sogs
[\[132b.2\]]pa'i skyon dang bral ba'i dge bsnyen la sogs pa bslab pa la gnas pa/_thos pa la sogs pa'i pha rol du song ba theg pa chen po'i sdom pa la mos pa rigs dang yon tan med pa dang gzugs ngan pa'i slob ma rnams kyang gzung bar bya'o/_/gal te de nyid mchog tu dad pa dang ldan pa rdo rje sems dpa'i sdom pa la
[\[132b.3\]]lhag par mos pa rdo rje theg pa la slob dpon gzhan la mi phyogs pa ste/_de yang phyed dang bcas pa'i sum brgya las gsungs pa/_so so'i bslab pa la gnas pa'i/_/theg pa che la lhag par mos/_/'khor rnams bzhi po ma lus pa/_/gzugs ngan yon tan med pa dang /_/dman par gyur kyang dkyil
[\[132b.4\]]'khor gyi/_/cho gas rjes gzung lhag gnas bya/_/zhes pas so/_/de ltar slob ma gcig gam gnyis sam mang por gyur pa rnams maN+Dal byas pa dang pus mo gnyis sa la btsugs la me tog snyim par bzung ste/_'jig rten 'di la bde don dang /_/'jig rten pha rol bde don dang /_/'on kyang sangs
[\[132b.5\]]rgyas thob don du/_/blo dang ldan pa 'jug par bya/_/zhes pa'i don go bar byas la rang gi kha nas gzhug cing rdo rje'i lam nas shes rab kyi pad+mar gnas pa la rang gi snying ga'i sa bon las spros pas shes rab dang bcas pa'i de bzhin gshegs pa rnams zhal nas zhugs te/_byang chub kyi sems su zhu nas dbang
[\[132b.6\]]bskur bar bsams la/_de dkyil 'khor gyi shar sgor gnas pas 'jug pa'i gsol ba gdab pa ni/_skye dang rga dang 'chi ba dang /_/chu srin la sogs 'jigs pa yi/_/'khor ba'i rgya mtsho las 'don khyod/_/nga la ston pa mgon po che/_/bde ba chen por bdag 'tshal bas/_/byang chub chen po'i lam
[\[132b.7\]]bstan pa/_/dam tshig de ni bdag la stsol/_/byang chub sems kyang bdag la byin/_/sangs rgyas chos dang dge 'dun te/_/skyabs gsum rnams kyang bdag la stsol/_/thar pa chen po'i grong mchog tu/_/mgon po bdag ni gzhug tu gsal/_/zhes brjod la/_de nas slob ma gcig gtso bor byas te/_
[\[133a\]]
[\[133a.1\]]bu tshur theg pa chen po yi/_/lam chen la ni chas pa po/_/sngags kyi spyod pa cho ga'i lam/_/khyod la yang dag bshad par bya/_/dus gsum la gnas sangs rgyas rnams/_/sku gsung thugs kyi rdo rje can/_/sngags kyi nus pa 'di nyid kyis/_/mnyam pa med pa'i ye shes thob/_/
[\[133a.2\]]sngags kyi sbyor ba mnyam med pas/_/shAkya seng ge la sogs kyis/_/bdud sde shin tu mi bzad pa/_/stobs chen dag kyang de yis bcom/_/'jig rten pa rnams bsgral pa'i phyir/_/'khor lo bskor nas mya ngan 'das/_/thams cad mkhyen pa thob bya'i phyir/_/blo gros ldan pas de ltar mdzod/_/
[\[133a.3\]]zhes pa'i don go bar bya'o/_/dkon mchog gsum la bdag skyabs mchi/_/sdig pa thams cad so sor bshags/_/'gro ba'i dge la rjes yi rang /_/sangs rgyas byang chub sems bskyed do/_/zhes lan gsum brjod la sangs rgyas dang byang chub sems dpa' thams cad bdag la dgongs su gsol/_/bdag
[\[133a.4\]]ming 'di zhes bgyi ba dus 'di nas bzung nas/_ji srid snying po byang chub ma thob kyi bar du/_ji ltar dus gsum mgon po rnams/_/byang chub la ni nges mdzad ltar/_/byang chub sems ni bla med pa/_/dam pa mchog ni bskyed par bgyi/_/tshul khrims kyi ni bslab pa dang /_/dge ba'i chos ni sdud pa dang /_/
[\[133a.5\]]sems can don byed tshul khrims gsum/_/bdag gis brtan por gzung bar bgyi/_/sangs rgyas chos dang dge 'dun rnams/_/bla na med pa'i dkon mchog gsum/_/sangs rgyas sdom pa la byung ba/_/dus 'di nas ni gzung bar bgyi/_/zhes pa dang /_rdo rje dril bu phyag rgya bla ma rnams te 'dod
[\[133a.6\]]pa'i rdo rje rnams ni spyi bor gzung bar bgyi/_/rin chen rigs su 'dir ni sbyin pa sbyin bya 'khor lor rgyal ba mchog gi dam tshig bskyang bar bya/_/ral gri'i rigs su mchod pa bya ste gsal bar chu skyes rigs su sdom pa yang dag bskyang bar bya/_/sems can rnams kyi thar pa'i rgyu ru rgyal ba skyed byed rigs
[\[133a.7\]]su byang chub sems ni bskyed par bgyi/_/zhes pa dang /_ma bsgral ba rnams bsgral ba dang /_/ma grol ba rnams grol bar bgyi/_/dbugs ma phyin pa dbugs dbyung zhing /_/sems can mya ngan 'das la dgod/_/ces pa yang brjod par bya'o/_/de nas yi ge drug gis bsrungs la/_de'i snying ga dang
[\[133b\]]
[\[133b.1\]]mgrin pa dang dpral ba rnams la sgra gcan dang /_nyi ma dang zla ba rnams la gnas pa nag po dang /_dmar po dang dkar po'i hUM dang AHdang oM rnams rnam par bsam par bya'o/_/de rnams brjod cing snying ga dang mgrin pa dang dpral ba rnams la dri chu dang /_me tog dang bcas pa'i rdo rjes reg la me tog dang /_
[\[133b.2\]]bdug spos dang /_dri dang mar me dang lha bshos rnams dbul lo/_/de nas u du m+WA ra la sogs pa'i so shing sor bcu gnyis pa/_srog chags med pa 'khyogs pa ma yin pa/_pags pa ma bshus pa rma med pa/_dri zhim po'i chus bkrus pa dang /_steng gi cha la me tog bcings te/_slob ma kha shar
[\[133b.3\]]du phyogs pa la sngags 'dis sbyin par bya'o/_/oM AHhuM ho haM k+ShaHbadzra dan+ta kA Sh+Tha tsa tur bi mo k+Sha mu kha bi shud+d+hi swa b+hA wa kA ya bA ka tsi t+ta dz+nyAn mu kha dan+tA A di ma laM bi sho d+ha ya bi sho d+ha ya swA hA/_zhes pas te de yang gru bzhi pa khru bzhi dang ldan pa la/_ba lang gi lci ba la sogs pas byugs pa'i maN+Dal la oM AHhUM/_
[\[133b.4\]]zhes pa lan bdun brjod nas so la brud de bskyur ro/_/so shing maN+Dal la lhung ba de gang du phyogs kyi dbye bas 'byung bar 'gyur ba'i dngos grub brtag par bya'o/_/maN+Dal gyi phyir song na dngos grub med do/_/de nas dri zhim po'i chu bdud rtsi lnga dang bcas pas khyor ba gsum blud pa ni/_oM hrIHbi shud+d+ha
[\[133b.5\]]d+har+m+mA sarba pA pA ni tsA s+ya sho d+ha ya sarba bi ka la pA na a pa na ya hUM zhes brjod pas so/_/de nas mnyam par gzhag pa la nye bar gnas te/_hUM las byung ba'i ku sha steng gi cha mnyam pa la de nyid dang yi ge drug pa bzlas pa ni stan gyi don du'o/_/de ltar yang sngas kyi don du d+hIHlas byung ba de nyid dang /_yi ge drug pa bzlas
[\[133b.6\]]so/_/de yang oM badzra tI k+Sh+Na zhes pa brjod la sbyin par bya'o/_/de nas skud pa dmar po sum sgril hUM las byung ba la de nyid dang yi ge drug pa bzlas te/_mdud pa gsum byas pa rgyud dang rgyud las gsungs pa'i rgyu mtshan gyis bcing ba ni/_oM bud+d+ha mai tri rak+Sha ra k+Sha sar+b+ba na swA hA/_zhes brjod pas so/_/de
[\[133b.7\]]nas dpral ba dang /_mgrin pa dang /_snying ga dang /_lte ba dang /_gsang ba dang /_gtsug tor rnams su oM AHhUM ho haM k+ShaH/_zhes pa'i rigs drug rim pa bzhin bkod la sngags 'dis rdo rje sems dpa' bskul ba ste/_oM a A aM aHbadzra sa twA ma hA su kha badzra kA la tsakra shi Sh+ya s+ya a b+hi mu kho b+ha ba sa na
[\[134a\]]
[\[134a.1\]]tuSh+Ta b+ha ba/_wa ra do b+ha wa kA ya bA ka tsi t+ta a d+hi Sh+ThA nAM ku ru ku ru swA hA/_zhes pas so/_/de nas 'khor ba la gnas pas sangs rgyas kyi chos rnyed par don te/_de thob pas sdug pa bsngal ma lus pa dang bral bar 'gyur zhes pas 'jigs pa las gzengs bstod pa ni/_mngal du mngal gnas nyid
[\[134a.2\]]dang skye ba'i dus dang byis pa'i rang bzhin rnams kyis mi bzad sdug bsngal lo/_/gzhon nu lang tsho dag la bud med nor dang bkra shis 'dod pas nyon mongs sdug bsngal chen pos gang /_/rga dang 'chi ba'i sdug bsngal chen po dag ste slar yang du 'bong la sogs 'gro drug 'jigs ster ba/_/'gro ba 'di rnams ma
[\[134a.3\]]lus sgyu ma la rmongs gyur pas sdug bsngal ba las sdug bsngal 'gyur ba'o/_/'khor ba'i nang nas gal te mi nyid dag tu gyur kyang chos kyi blo ni brgya lam zhig la'o/_/de las dge ba'i dbang gis sangs rgyas nyid la rjes chags gyur kyang dang po'i theg par rab tu 'jug_/de las dpal ldan rdo rje'i theg pa dang ni ma
[\[134a.4\]]lus snying po sgom pa'i blo 'jug brgya lam na'o/_/de las sangs rgyas nyid de 'dod chags bde ba'i go 'phong la 'jug e ma'o shin tu dka'o/_/zhes pa dang /_bskal ba bye ba grangs med par/_/gang gis sngon du sdig byas pa/_/dkyil 'khor 'di 'dra mthong ba yis/_/de rnams ma lus zad par
[\[134a.5\]]'gyur/_/gang dag spyod pa mchog 'di la/_/blo gros shin tu dri med pas/_/sdug bsngal rnams la gnas pa yi/_/ngan song skye ba 'joms par byed/_/bdag nyid chen po khyed rnams kyis/_/rnyed pa mnyam med de ring rnyed/_/gang zhig rgyal ba sras bcas pa/_/bstan pa 'di la khyed rnams
[\[134a.6\]]kyis/_/thams cad yongs su gzung bar gyis/_/bdag nyid chen por bskyed pa des/_/khyed rnams theg pa chen po la/_/legs par bgrod par 'gyur ba yis/_/de phyir 'di ni lam gyi mchog_/theg chen 'byung ba'i gzhi yin pas/_/gang zhig 'gro bar 'gyur ba rnams/_/de bzhin
[\[134a.7\]]gshegs pa rnams su 'gyur/_/zhes pas so/_/de nas de nyid yi ge drug gis bsrungs la bzlas pa'i don du de nyid byin te nang par snga bar rmi lam smros shig/_/ces bsgo nas yol ba'i phyi rol lam/_gnas gzhan du seng ge ltar nyal bar bya'o/_/'di ni slob ma lhag par gnas pa'i cho ga'i rim pa'o/_/
[\[134b\]]
[\[134b.1\]]de nas bdag nyid dkyil 'khor gyi lho phyogs su/_/oM ho badzra ka ma la da la gar+b+he sha s+dzabadzra su kha ma hA ni traM ka ro mi ya thA tA thA ga te/_na kr-i tA haHhA swA hA/_zhes pas nya las lhag par gnas par bya ste/_slob dpon nyal ba ni nub tu mgo bo dang shar du rkang pa'o/_/gal te bsgoms pa'i stobs
[\[134b.2\]]kyis rmi lam brtags pas/_sangs rgyas dang byang chub sems dpa' dang /_lha mo'i tshogs kyi la gag la pi wang la sogs pa gzung ba mthong bas dag par 'gyur ro/_/yang na rdo rje rnal 'byor ma rnams thod pa dang gri gug phyag na gzung ba dang /_khro bo'i rgyal po rnams kyis bdud dang bgegs dang
[\[134b.3\]]log par 'dren pa la sogs pa rnams rnam par 'joms par byed pa dang /_srung ba'i 'khor lo byed pa mthong na dge ba'o/_/'on te gang yang ma mthong na 'bring po'o/_/'on te bdud kyi tshogs rnams bkres pa dang /_skom pa dang lus rid pa skams pa rnams kyi lag na thod pa dang gri gug gzung
[\[134b.4\]]ba rnams ni skye bo dam pa rnams la bya ba ma yin pa byed par 'dod pas/_slob dpon nam slob mas mthong na ngan pa'i mtshan ma'o/_/de lta bu mthong na slob dpon nyal sa spes te/_dkyil 'khor gyi shar phyogs kyi sa gzhi la bsdad la srung ba'i 'khor lo bsgom pa dang /_yang de rnams la bsrung
[\[134b.5\]]bar 'gyur ba'i cho gas gtor ma chen po sbyin par bya ba ni/_de yang oM phreM badzra DA ki nI badzra d+hA twI shwa ri ga ga na swa b+hA wa sarba dra byA ni bi sho d+ha ni sarba dra byA bi sho d+ha ya hUM phreM phaT/_ces pa ni bgegs nye bar zhi bar bya ba'i gtor ma sbyang ba'i sngags so/_/de nas sangs rgyas rnams spyan drang bar bya ba
[\[134b.6\]]ni sangs rgyas yab dang yum du bcas par gyur pa dang /_sras bcas 'khor rnams lhan cig grogs dang 'brel pa rnams/_/lha dang lha mo'i tshogs rnams 'dus pas bskor ba yis/_dgyes gyur rdo rje sems dpa' mchog nyid gshegs su gsol/_/zhes pa 'dis de bzhin gshegs pa
[\[134b.7\]]la sogs pa rnams rang rang gi khams la gzhug par bya'o/_/de nas rdo rje'i phyag rgyas rdo rje mkha' 'gro ma rnams spyan drang ba'i sngags 'di lta ste/_oM ha hA hi hI badzra b+hai ra ba A kar+Sha ya A ka R+Sha ya/_pra we sha ya pra we sha ya/_ban+d+ha ya b+n+d+ha ya/_to Sha ya to Sha ya/_dzaHhUM baM hoH/_badzra DA ki nI nAM
[\[135a\]]
[\[135a.1\]]hr-i da yaM hUM hUM phreM phreM phaT/_ces pas so/_/de nas rdo rje'i phyag rgyas rdo rje mkha' 'gro ma rnams la gtor ma dri dang /_me tog dang /_bdug spos dang /_mar me dang /_mchod yon dang /_'bras bu ma nyams pa rnams dang bcas pa gsung bar 'gyur ba'i cho gas sbyin par byas pas phyi rol
[\[135a.2\]]gyi dur khrod kyis gzhi la bza' ba dang btung ba byed par bsam mo/_/de nas bdud dang bgegs la sogs pa bzhi bar bya ba'i don du rkang ba bcu drug pa dang phreng ba'i sngags bzlas pa ste/_cho ga 'di thig 'debs ba'i skabs su yang go bar bya'o/_/'di ni bgegs nye bar zhi bar bya ba'i cho ga'i rim pa'o/_/
[\[135a.3\]]de nas nang par snga bar rdo rje slob dpon gyis gtor ma gtang ba dang dkyil 'khor gyi khang pa nas 'thon la slob ma rnams la rmi lam dri bar bya ste/_mi dge na phreng ba'i sngags kyis yang dag par bsrung ngo /_/de nas dkyil 'khor gyi khang par 'jug pa'i dus su bdud la sogs pa nye bar zhi bar bya ba'i don du sgrub
[\[135a.4\]]thabs su gsungs pa'i cho gas srung ba'i 'khor lo sngon du song bas/_bcom ldan 'das kyi rnal 'byor la dmigs pa dang /_yan lag drug dgod pa dang /_phyag rgya drug dang phyag rgya bzhi dgod par byas la/_de nas slob ma rnams kyis/_oM pra we sha b+ha ga wA na ma hA su kha mo k+Sha su raM sarba sid+d+hi su kha pra daM
[\[135a.5\]]par ma su kha ut+ta ma sid+d+h+ya dzaHhUM baM hoH/_pra sid+d+h+ya swA/_zhes pas gsol ba btab la/_'jug pa ni bskor ba byas te nub sgo ru bsdad nas dkyil 'khor gyi shar sgo dbye ba la sogs pa'i sngags 'di lta ste/_oM badzra ud+d+ha Ta ya/_sa ma ya pre be sha ya hUM/_zhes pas so/_/de nas dkyil 'khor la
[\[135a.6\]]me tog gi phreng ba 'bul ba'i sngags ni/_oM par ma ma hA su khA sha ya su la lI ta bi lA sa mi ta na mi te rna mA mi b+ha ga wA n+taM dzaH hUM baM hoH_hi hi hi hi hIHpra tI ts+tsha ku su ma any+dza liM nA tha hoH/_zhes pas so/_/slar blangs te rang gi spyi bor bcing ngo /_/de nas 'khor lo dang bcas pa'i gtso bo bla mar dmigs la
[\[135a.7\]]dbang bskur ba don du gnyer bas gsol ba gdab pa'i sngags kyi tshig ni/_oM haM hAM hiM hIM hr-IM hr-IM huM h+l-iM h+l-IM/_A I r-I U l-I badzra Da ki n+yo badzrA mr-i ta g+ha Te/_a b+hi Shi ny+tsa tu mAM swA hA/_oM aM iM r-i uM l-iM sarba bud+d+ha badzra mu ku tam ma ma bany+tsa bud+d+ha A t+ma ma kaM ban+d+ha yan+tu huM hUM phaT/_oM a A aM aHha hA haM haHphreM hoH
[\[135b\]]
[\[135b.1\]]sarba pA ra mi tA ma ma badzra pa TaM ban+d+ha yan+tu huM hUM phaT/_oM hUM hoH/_bi d+nyA na swa b+hA bai kA ru NA pra dz+nya' A t+ma ke badzra badzra g+ha N+Te sa bya u t+ta ra ka ra yo rma ma badzra sa twAH sa pra dz+nyo da dA tu hUM hUM phaT/_oM a A e I yar 'a ra o au al Al aM AM/_sarba bo d+hi sa twaHb+hAR+YAHsarba dA sarba kA ma u pa b+ho gaM badzraM pra taM ma mA
[\[135b.2\]]dA dA n+tu swA hA/_oM ha hA ya yA ra rA wa wA la lA sarba kro d+ha rA dzAH/_sa b+hA R+Ya/_me tri ka' ru NA ma di ta u pe k+ShA sarba sa ma twa swa b+hA waM badzra pUrbaM ga ma nA ma me dA dA n+tu huM hUM phaT/_oM e pad+ma badzra tsi h+nau pra dz+nyau ba au maN+Dal/_a d+hi pa tI badzra su kha dz+nyA nA ga ma ma dad tAM hi haHhuM hUM phaT/_ces pas so/_/de nas dbang bdun
[\[135b.3\]]rnams kyis dbang bskur bar bdag nyid bsam par bya'o/_/de nas dbang bdun thob par nga rgyal bskyed pa ni/_oM sarba tA thA ga ta sa p+ta a b+hi Sha ka sa p+ta b+hU mu p+r+wa p+to haMH/_zhes pa ste/_dbang bdun rjes su gnang ba'i cho ga'o/_/de nas yang sngags pas bum pa la sogs pa'i dbang gong ma don du gnyir
[\[135b.4\]]par bya ba'i tshig 'di lta ste/_oM oM pra dz+nyA u pa yau ka la sha a b+hi She kaM med da dA tAM huM hUM phaT/_oM AHpradz+nyA u pA yo gu h+ya a b+hi She kaM med da dA tAM huM hU phaT/_oM hUM pra d+nyA u pA yau badzra sa twa bi shwa ma' ta ro pradz+nyA dz+nya' na a b+hi she kaM me dang dA twaM hUM hUM phaT/_ces pas gsol ba gdab bo/_/de nas 'chad par 'gyur pa'i cho gas
[\[135b.5\]]bdag nyid la dbang bskur bar bsam mo/_/de nas de ltar bsam nas/_oM oM badzra sa twe na badzra ka la sha a b+hi She ke na a b+hi Shi k+to badzra btwa tsalA b+hU mi lam d+ho haM/_oM AHbadzra twe na gu h+ya a b+hi She ke na a b+hi shi k+to badzra sa twa yu wa rA dzo na wa b+hU mi lab d+ho haM/_oM b+hUM badzra te na pra dz+nyA dz+nyA ni na a b+hi she ke na a b+hi shi k+to
[\[135b.6\]]dwi tI ya badzra d+ha ro haM d+ha r+m+mA me g+ha b+hU mi lab d+ho haM/_zhes pas dbang gong ma'i nga rgyal bya ba'i cho ga'o/_/de nas dbang gong ma bas kyang gong ma'i dbang bzhi pa'i man ngag don du gnyer ba'i sngags kyi tshig 'di lta ste/_oM ho pradz+nyA u pA ya A t+ma kaM/_badzra sa twa ma hA mu drA dz+nya' na a b+hi she kaM mi pra yats+tsha oM AHhU~Mho phaT/_
[\[135b.7\]]cas pas gsol ba btab nas bdag nyid dri ma dang bral ba'i dbang bskur bar bsams la/_de nas rdo rje sems dpa'i nga rgyal bya ba ni/_oM ho d+har+m+mA d+hA ya k+Sha ra tsa tu r+tha a b+hi she ke na/_a b+hi shi k+to badzra sa twe na A t+ma nA hAM/_gnyis pas bcu gnyis pa thob pa rdo rje sems dpa' don chen po mchog tu mi 'gyur ba 'jig
[\[136a\]]
[\[136a.1\]]rten gsum las rnam par rgyal pa/_bcom ldan 'das dus kyi 'khor lo e waM yi ge zhes bya ste/_dbang gong ma las kyang gong ma'i cho ga'o/_/de nas slob dpon gyi bya ba thams cad la/_rjes su gnang ba thob nas slob ma la dbab par bya'o/_/bde ba chen po'i bdag nyid shes
[\[136a.2\]]rab dang thabs kyi rang bzhin/_de kho na nyid kyi bstod pa sngon du song bas/_dkyil 'khor gyi dngos grub 'dod pa pos bden pa'i byin brlabs bya ba'i tshigs su bcad pa brjod pa 'di lta ste/_nam mkha' las ni byung dang mtshungs/_/thog ma tha ma med pa'i mchog_/rdo rje sems dpa' rang bzhin gyis/_/dngos
[\[136a.3\]]grub kun gyi dam pa stsol/_/mi bskyod rdo rje'i dngos grub ni/_/dbang po chen po lhag pa'i lha/_/rgyal ba rdo rje thams cad 'dzin/_/bdag la dngos grub mchog 'gyur stsol/_/skyon rnams spangs pa'i rtag pa nyid/_/chags pa che las rjes su chags/_/chags pa chen po dga' ba che/_/de nyid dngos grub
[\[136a.4\]]bdag la stsol/_/shin tu dag pa'i chos kyi mchog_/sngon du grol ba'i de bzhin gshegs/_/kun du bzang po kun gyi bdag_/byang chub sems kyi dngos grub stsol/_/dbang po chen po phyag rgya che/_/rdo rje'i dngos grub mchog chen po/_/dngos grub kun gyi dam pa nyid/_/sna tshogs yum gyi
[\[136a.5\]]yab kyis stsol/_/sems can kun gyi yid la khyab/_/sems can kun gyi snying la gnas/_/sems can kun gyi yab gyur pa/_/'dod pa'i rtse mo dam tshig che/_/bden pa'i ye shes mchog gyur pa/_/shes rab thabs bdag dkyil 'khor gyi/_/bden pas bdag la mgon po kye/_/'dod pa
[\[136a.6\]]yongs su gnang bar mdzod/_ces pas so/_/'di ni slob dpon bdag 'jug gi cho ga'i rim pa'o/_/de nas slob ma lhag par gnas pa byas pa rnams khrus byas te/_dri zhim po la sogs pas dag par byas nas brtul zhugs blang bar bya ba ni/_gsod dang mi bden pa dang gzhan gyi bud med rnams spang de
[\[136a.7\]]bzhin gzhan nor chang 'thung dag kyang ste/_/'khor bar rdo rje'i zhags pa rang gi dge ba 'joms par byed pa sdig pa lnga po 'di nyid rnams/_/gang zhig gang gi dus su byung ba'i lha dang mi yi bla ma de yi ming gis rab tu sbyin byas pa'i/_/sna tshogs gtso bo'i bka' stsal 'di yis srid pa'i 'jigs pa 'joms pas khyed
[\[136b\]]
[\[136b.1\]]rnams kyis kyang bskyang bar gyis/_/rgyan 'gyed kha na ma tho bcas pa'i zas dang tshig ngan klog dang 'byung po lha min chos rnams dang /_/ba lang byis pa bud med skyes pa rnams dang lha dang mi rnams bla ma lnga ni gsad mi bya/_/grogs dang rje bo dang ni lha dang mi yi bla ma dge 'dun dbyugs 'byin rnams la 'khu ba dang /_/dbang po rnams
[\[136b.2\]]kyis yongs su chags rnams min te srid pa'i bdag po'i brtul zhugs nyi shu rtsa lnga'o/_/zhes so/_/de nas yol ba'i phyi rol du slob ma rnams dkyil 'khor gyi gtso bor dmigs la/_oM sarba ta thA ga ta a nut+tar bo d+hi a laM ka ra bsta pU dza me g+ha sa mu dra spa ra Na sa ma ye hUM/_zhes pas smad g.yogs
[\[136b.3\]]bcing ngo /_/oM badzra rak+Sha haM zhes pas stod g.yogs la'o/_/oM badzra uSh+NI Sha hUM phaT/_ces pas thod pa la'o/_/oM dwA da sha aM gi ka ni ro d+ha ri Ne hUM phaT/_ces pas mig ras bcing ngo /_/A khaM bI ra hUM/_zhes pas me tog gi phreng ba 'dzin du gzhug go/_/de nas slob mas dkyil 'khor du 'jug
[\[136b.4\]]yon phul ba dang /_rnam par rgyal ba'i dung gi chus gtor te/_snying ga dang mgrin pa dang dpral ba rnams su gdan gyi steng du yi ge gsum gyi 'od zer gyis lus dri ma med par byas te/_hUM zhes brjod nas dkyil 'khor gyi shar gyi sgo ru gnas pa las kyi rdo rjes gzung ba dang /_dkyil 'khor du 'jug pa dri
[\[136b.5\]]bar bya ba ni/_kye ho bu sdug khyod su yin zhes pa'i lan/_bde chen skal ldan bdag lags so zhes pa brjod na/_de nyid brjod du gzhug go/_/oM sarba yo g+tsit+ta uta pA da yA mi/_zhes pas byang chub kyi sems bskyed la me tog dang bcas pa'i rdo rje snying gar bzhag la/_oM su ra te sa ma ya s+t+waM ho sing+ng+hi badzra ya thA su
[\[136b.6\]]khaM/_zhes pa brjod cing rdo rje la 'dzin du gzhug go/_/de nas brjod pa/_deng khyod de bzhin gshegs pa thams cad kyis byin gyis rlob pas khyod kyis de bzhin gshegs pa thams cad kyi mchog tu gsang ba'i dkyil 'khor chen po 'di dkyil 'khor mi mthong pa rnams la smra bar ma byed cig ces brjod la/_
[\[136b.7\]]oM big+ha nAn+ta kr-i ta hUM/_zhes pas dgug par bya'o/_/de nas yang /_A khaM bI ra hUM/_zhes pas yol ba'i nang du bcug ste/_oM ma hA ra ta su to Sh+ya su su kho badzra sa twa AR+Ya sid+d+h+ya maM/_zhes brjod cing bskor ba bya'o/_/de nas thal mo sbyar la shar sgo nas brjod pa/_oM sarba ta thA ga ta pU dzA u pas+thA na ya At+ma naM
[\[137a\]]
[\[137a.1\]]nI R+YA ta yA mi sarba ta thA ga ta badzra s+t+wa a d+hi tiSh+Tha mAM/_oM sarba ta thA ga ta pU dzA karma Ne At+ma naM ni R+YA ta yA mi/_sarba t+thA ga ta badzra karma ku ru maM zhes pas so/_/de nas lho phyogs nas oM sarba ta thA ga ta pU dza a b+hi She ka ya At+ma naM niR+YA ta yA mi/_sarba ta thA ga ta badzra r+t+nA b+hi Shiny+tsa maM zhes pas so/_/de nas nub phyogs nas oM sarba bud+d+ha
[\[137a.2\]]pU dza u pa s+thA nA ya At+ma naM niR+YA ta ya maM sarba ta thA ga ta badzra bai ro tsa na a d+hi tiSh+Tha maM zhes pas so/_/de nas byang phyogs nas oM sarba ta thA ga ta pU dza pra wa rta nA ya At+ma naM ni R+YA ta yA mi sarba ta thA ga ta badzra d+har+m+ma pra wa rta yamaM zhes pas so/_/de nas yang shar phyogs su 'ongs nas oM gu ru tsa ra Na u pa s+thA nA ya At+ma naN ni R+YA ta yAmi oM sarba sa twa
[\[137a.3\]]pa ri trA NA ya/_At+ma naM ni R+YA ta yA mI/_zhes pa'i don go bar byas la klag tu gzhug go/_/de nas yang /_deng khyod de bzhin gshegs pa thams cad kyi rigs su zhugs pas de'i phyir rdo rje ye shes skyed do/_/ye shes des de bzhin gshegs pa thams cad kyi dngos grub rnams kyang thob na dngos grub gzhan lta ci
[\[137a.4\]]smos/_gal te khyod kyi dam tshig 'das na sdug bsngal chen po ster bar 'gyur bas de'i phyir khyod kyis 'di dkyil 'khor ma mthong ba rnams kyi sngon du smra bar mi bya'o zhes brjod de/_mgo la rdo rje bzhag la dril bu dkrol zhing brjod pa/_'di ni dam tshig rdo rje ste/_/gal te smras na mgo bo 'gems/_/zhes pa
[\[137a.5\]]go bar byas la/_snying gar rdo rje gzung ste/_oM dus kyi 'khor lo khyod nyid kyi/_/snying la yang dag gnas pa ste/_/gal te gzhan la smras pa na/_/de ma thag tu dran te gshegs/_/zhes pa'i bka' stsal byin la rnam rgyal gyi dung mthe bong dang srin lag gis blangs te/_de yi khar sbyin par bya zhing /_/'di
[\[137a.6\]]ni khyod kyi dmyal ba'i chu/_/dam tshig 'das na sreg par byed/_/dam tshig bsrungs na dngos grub thob/_/'thung cig rdo rje bdud rtsi'i chu/_/zhes brjod cing mna' chu blud do/_/deng nas brtsams te khyod kyi dus kyi 'khor lo nga yin pas gang bsgo ba khyod kyis bya dgos so/_/de phyir bag dang ldan par gyis
[\[137a.7\]]shig_/mi mthun pas rkyen byas nas dmyal bar lhung bar ma byed cig ces brjod do/_/'di ni dam tshig gi chu'i cho ga'o/_/de nas dngos grub nges pa'i don du bsgrub pa sngon du byas la mtshan nyid dang ldan pa'i slob ma la lha dbab par bya'o/_/de yang 'du 'dzi med pa'i gnas su dus kyi 'khor lo'i rnal 'byor
[\[137b\]]
[\[137b.1\]]la gnas la bzlas pa dang /_sbyin sreg gis mnyes par bya ste/_dbab pa'i nus pa dang ldan pas/_slob ma mdun du bzhag la skad cig gis stong par btang ba'i rjes la a yig las 'od dpag tu med par bskyed de/_oM sarba ta thA ga ta sh+tsa a d+hi t-iSh+Tha na taM kA la tsa gro me A we sha tu/_zhes brjod pa dang /_
[\[137b.2\]]de'i lte bar laM las byung ba'i sa'i dkyil 'khor gru bzhi pa ser po 'khor los mtshan pa dus me'i steng du ho ser po'o/_/snying gar yaM las byung ba'i rlung gi dkyil 'khor g.yo ba'i ba dan gnyis kyis mtshan pa nag po gzhu'i rnam pa sgra gcan gyi steng du hUM nag po'o/_/mgrin par raM yig las byung ba'i me'i
[\[137b.3\]]dkyil 'khor gru gsum dmar po rin po ches mtshan pa nyi ma'i steng du AHdmar po'o/_/dpral bar waM yig las byung ba'i chu'i dkyil 'khor zlum po dkar ba bum pas mtshan pa zla ba'i steng du oM dkar po rnams rnam par bsgoms te/_bdag nyid kyi snying ga'i sa bon gyi 'od zer gyis ye shes dang thugs dang
[\[137b.4\]]gsung dang sku'i rdo rje rnams spyan drangs la rim pa bzhin du ho huM AHoM rnams la thim par bsgom par bya'o/_/de nas rkang pa dag gi 'og tu yaM las rlung gi dkyil 'khor gyis sbar ba'i raM las byung ba'i me'i dkyil 'khor raM gyis mtshan pa dmar po gru gsum pa steng du d+dz+haiHyig ste de dag gi 'od zer gyis bskyod
[\[137b.5\]]pas ho la sogs pa'i 'od zer yang bskyod nas lus kun yongs su gang bar bsgom zhing /_bdud rtsi lnga dang bcas pa'i bdug spos kyis bdug cing dril bu dkrol te/_oM a ra ra ra ra la la la la badzra A we sha ya hUM/_zhes pas dbab par bya'o/_/'di'i 'bras bu rgyud du shes par bya'o/_/de nas oM
[\[137b.6\]]AHhuM ho/_zhes pa'i sngags kyis me tog mgo la bzhag na babs pa de gshegs par 'gyur ro/_/yang mgo bo dang /_snying ga dang /_gtsug tor rnams su/_oM hUM haM rnams thabs kyi'o/_/lte ba dang /_mgrin pa dang /_gsang ba rnams su/_hoHAH k+ShaHrnams shes rab rnams kyi'o/_/'di ni dbab
[\[137b.7\]]pa'i cho ga'i rim pa'o/_/de nas slob ma dkyil 'khor la lta ru bcug la mig sngar cir snang dris nas/_kha dog gi dbye bas phrin las kyi dbye ba go bar bya'o/_/de nas mthe bong gnyis lag pa g.yas pas rdo rje dang bcas pa bzung la rdo rje'i gar bya zhing rtsa ba'i sngags sam yi ge drug pa bzlas shing bskor ba
[\[138a\]]
[\[138a.1\]]gsum byas te/_bden pa'i byin gyis brlab pa bya ba ni/_'di ltar dkyil 'khor dam pa 'dir/_/bdag gis slob ma bcug pa yi/_/bsod nams gang gis 'di la mdzod/_/lha rnams rigs kyi rim pa yis/_/dngos grub ji bzhin 'di las 'byung /_/gang du lhung bde yi rigs/_/
[\[138a.2\]]gang gis bsod nams nus pa yis/_/de bzhin dkyil 'khor 'di las 'byung /_/'di ni mig ras dang bcas pa'i dkyil 'khor du 'jug pa'i cho ga'i rim pa'o/_/de nas sngon gyi me tog gi phreng ba las me tog gcig phyung ste snyim pa rnam par dag pa'i don du me tog de'i snyim par byin la slob ma de nyid kyi yi ge
[\[138a.3\]]sbar bar byas pa'i sdig pa rnam par dag par bsam mo/_/slob dpon gyis kyang de ltar byin gyis brlab pa'o/_/de nas dad pa dang mos pa sngon du song bas/_mdun na gnas pa'i dkyil 'khor la dmigs te dkyil 'khor de ru 'jug par bsams la/_oM sarba ta thA ga ta ku la bi shod+ha ni swA hA/_zhes brjod la/_
[\[138a.4\]]de bzhin gshegs pa lnga'i mtshan ma rgyal ba'i bum pa'i steng du gzhag pa la'am/_thang ka la dor ba ste/_de dang dus mtshungs su mig ras bshu bar bya'o/_/gal te sngon du me tog dor nas/_de nas bshu na sngags 'di brjod pa ste/_oM de bya in+d+ra yA ni ung+g+ha Ta ya swA hA/_zhes pas mig dbye bar
[\[138a.5\]]bya'o/_/me tog gang lhung ba de nyid rigs kyi lha'o/_/rigs kyi lha de nyid kyi las kyi phyag rgya'i dngos grub 'grub par 'gyur ro/_/me tog de nyid blangs la phreng ba la btags te/_oM pra ti gr-ih+Na twa mi maM sa twa ba la zhes pas slob ma'i mgo la gdags so/_/de nas kyai rdo rje ltos shig ces brjod
[\[138a.6\]]la/_lha rnams kyi ming sngon du song bas dkyil 'khor gyi gtso bo la sogs pa bstan pa dang brjod pa/_dkyil 'khor dam pa 'di la ltos/_/da ni dad pa rab tu bskyed/_/khyod ni sangs rgyas rigs su 'gro/_/sngags dang phyag rgyas byin gyis brlabs/_/dngos grub phun sum tshogs pa dang /_/
[\[138a.7\]]dam tshig mchog ni thob par 'gyur/_/rdo rje pad+ma mchog la rol/_/sngags rnams la ni brtson par gyis/_/zhes pas go bar byas la/_oM badzra maN+Dal ma hA maN+Dal ma pra wiSh+To haM/_yo ga maN+Dal la ma hA maN+Dal mA da riSha to haM/_gu h+ya maN+Dal la ma hA maN+Dal d+k+Shi to haM/_zhes brjod la dam tshig
[\[138b\]]
[\[138b.1\]]brjod pa/_hoHhoHzhes pa 'di ni me tog dor ba dang /_slob ma la dkyil 'khor bstan cing gzhug pa'i cho ga'i rim pa'o/_/de nas chu la sogs pa'i dbang bskur ba'i don du bla ma'i kun du slob ma pus mo sa la btsugs te thal mo sbyar te/_byang chub rdo rjes sangs rgyas la/_/dbang mchog dam pa byin pa
[\[138b.2\]]ltar/_/bdag kyang bskyab pa'i don gyi phyir/_/nam mkha' rdor sogs deng bdag stsol/_/zhes brjod la gsol ba gdab pa'o/_/de nas slob dpon gyis gsung bar 'gyur ba'i rim pas shar gyi sgo ru rnam par bzad par bya'o/_/de nas slob dpon gyis slob ma'i lag pa g.yon pa nas bskyod cing
[\[138b.3\]]las kyi rdo rje dang bcas pas bskor ba bya zhing byang sgor khrid la/_der gdan la bsdad de/_de'i snying ga'i sa bon gyi 'od zer gyis phyogs kun na gnas pa'i de bzhin gshegs pa dang /_rig pa'i lha mo rnams spyan drangs te/_mchod nas slob ma la dbang bskur ba'i don du/_sangs rgyas rnams la
[\[138b.4\]]rdor 'chang gis/_/dbang bskur bzhin du 'gro ba rnams/_/bsgral phyir yon tan 'byung ba'i gnas/_/de ltar 'di la gnang bar zhu/_/zhes gsol ba btab nas/_de nas de bzhin gshegs pa shes rab dang bcas pa chags pa chen pos zhu ste/_rnam par snang mdzad kyi lam nas zhugs pa dang /_
[\[138b.5\]]rdo rje'i lam nas phyung ste zhu ba de yang slob ma'i zhal nas zhugs pas lha mo'i pad+ma na gnas pa skad cig gis sku rdo rje shes rab dang bcas pa'i gzugs ye shes sems dpa' dang tha mi dad pa la dbang bskur ro/_/yang zhal dang phyag la sogs pa dang ldan pa'i cha byad can pad+ma nas 'thon pa la spyan
[\[138b.6\]]ma la sogs pa dang bcas pa nam mkha'i khams gang bar gnas pas gdugs dang /_rgyal mtshan dang /_ba dan dang /_na bza' dang /_sgra dang /_gar dang /_glu dang /_gur gum dang /_ga bur dang /_me tog la sogs pa'i char dang /_byang chub sems kyis gang ba'i bum pa dkar po phyag gis bzung bas/_
[\[138b.7\]]slob ma de yang pad+ma nas phyung ba la dbang bskur ro/_/gzugs rdo rje ma la sogs pa lha mo rnams kyis brjod pa/_bkra shis gang gis sems can kun gyi snying la gnas/_/sems can ma lus rang bzhin kun mkhyen mchog gyur pa/_/skyed byed kyis bskyed bde chen ji lta ba bzhin du/_/de ltar dbang
[\[139a\]]
[\[139a.1\]]gi mchog gis 'dir ni bkra shis stsol/_/dpal dang ldan pa ri bong dang ni mtshungs pa yi/_/'jig rten gsum gyi mgon po dri ma gsum dang bral/_/mtsho las byung ba'i pad+ma dang mtshungs sangs rgyas spyan/_/de yi bkra shis zhi bar byed pa de stsol cig_/de yis gsungs pa'i rab mchog
[\[139a.2\]]g.yo ba med pa dze+e_/mi dang lha yi mchod gnas 'jig rten gsum du grags/_/chos kyi mchog tu gyur pas 'gro rnams zhi bar mdzod/_/de yi bkra shis zhi bar byed pa de stsol cig_/dam pa'i chos dang ldan zhing thos pa'i bkra shis ldan/_/dge 'dun mi dang lha dang lha min yon 'bras ster/_/gang
[\[139a.3\]]zhig dpal ldan gnas pa'i tshogs kyi mchog gyur pa/_/de yi bkra shis zhi bar byed pa de stsol cig_/ces pa'i bkra shis kyi glu 'di yis nye bar byed pa ste/_bdag nyid la sogs pas kyang ngo /_/de nas lus dag pa'i don du sgrol ma la sogs pa'i sngags kyis bum pa thams cad nas chu blangs te/_rnam
[\[139a.4\]]rgyal gyi dung phor du blugs nas gtsug tor dang /_dpung pa'i tshigs g.yas pa dang /_g.yon pa dang /_de ltar dpyi mgo'i tshigs dag las/_dbang bskur ba ni rdo rje che/_/khams gsum kun gyis phyag byas pa/_/gsang ba bzhi ni 'byung ba'i gnas/_/byin cig sangs rgyas thams cad kyis/_/zhes
[\[139a.5\]]pa dang /_oM A I r-I U l-I pany+tsa d+hA tu bi shod+ha ni swA hA/_zhes brjod cing rnam rgyal gyi dung phor gyi chus dbang bskur ba ni khams lnga lha mo lngar bskyed pas so/_/de nas cod pan gyi dbang bskur ba la yang gnas lngar sngags 'dis dbang bskur ba ni phung po lnga de bzhin gshegs pa lngar bskyed pas/_oM a
[\[139a.6\]]I r-i u l-i pany+tsa ta thA ga ta pa ri shud+d+ha swA hA/_zhes pas so/_/de nas rin po che'am/_gser ram ras las byung ba'i cod pan la sngags 'di brjod de mgo la bcing bar bya'o/_/de ltar dbang gnyis kyis khams dang phung po rnam par dag pa ni lus yongs su dag pa ste/_/'di ni chu dang cod pan gyi dbang bskur
[\[139a.7\]]ba'i cho ga'o/_/de nas g.yas su bskor te/_lho sgor khrid la gong ltar gsol ba 'debs pa'i slob ma la ngag rnam par dag pa'i don du gsung rdo rje'i gzugs ye shes sems dpa' dang tha mi dad pa la dbang bskur ba ni rdo rje che zhes pa la sogs pa brjod la/_oM a A aM aH ha hA haM haHhoHda sha pa ri mi ta
[\[139b\]]
[\[139b.1\]]pa ri pU ra Ni swA hA/_zhes pa'i sngags kyis gnas lngar dbang bskur ba ni rlung bcu lha mo bcu ru bskyed pas so/_/de nas rin po che'am gser gyi dar dpyangs sam me tog gi phreng ba dpral ba la bcing bar bya'o/_/de nas de ltar gsol ba btab la rtsa gnyis yab yum gnyis su bskyed pas/_oM huM
[\[139b.2\]]ho/_sU R+Ya tsan+d+ra bi shod+ha ni swA hA/_zhes pa'i sngags kyis rdo rje dang dril bu mgo la bzhag la gnas lngar dbang bskur ba 'di dag gis rlung dang rtsa dag pa ngag rnam par dag pa ste/_dar dpyangs dang rdo rje dril bu'i dbang bskur ba'i cho ga'i rim pa'o/_/de nas g.yas skor gyis shar sgor rdo rje sor gdub byin
[\[139b.3\]]la shar gyi zhal du yid rnam par dag par bya ba'i phyir snga ma ltar gsol ba btab la thugs rdo rje'i gzugs ye shes sems dpa' dang tha mi dad pa la/_thog mtha' med pa'i sems dpa' ni/_/rdo rje sems dpa' bde ba che/_/kun du bzang po kun rang bzhin/_/sna tshogs yum gyi bdag po mchog_/
[\[139b.4\]]ces pas bcom ldan 'das dang po'i skyes bu go bar byas te/_o a A e e ar Ar o au al Al aM aHbiSha ya in+d+riya bi shod+ha ni swA hA/_zhes pa'i sngags kyis de kho na'i rang bzhin rdo rje byin la de nas lngar dbang bskur ba ni dbang po dang yul rnams sems dpa' dang sems mar bskyed
[\[139b.5\]]pas so/_/de nas rna ba la sogs pa la me tog byin nas/_de nas ming gi dbang bskur ba ni gsol ba gdab pa dang /_las kyi dbang po dang /_de'i yul rnams khro bo dang khro mor bskyed pas/_oM ha hA ya yA ra rA wa wA la lA tsa tur brah+ma bi hA ra bi shud+d+ha swA hA/_zhes bya ba'i sngags kyis gnas lngar dbang
[\[139b.6\]]bskur la/_de nas lag pa dang rkang pa rnams la lag gdub bam/_me tog gi phreng ba bcings la/_srid pa'i ngan 'gro las bton nas/_srid pa mchog tu zhi bya'i phyir/_/rdo rje sems dpa' de bzhin gshegs/_/bdag gis khyod ni lung bstan bgyi/_/sarba ta thA ga ta sid+d+h+ya sa ma ya shwaM b+hu r+b+hU wa swaH/_
[\[139b.7\]]zhes brjod pa ni me tog lhung ba'i sgo nas rang gi rigs kyi ming gis lung bstan pa ni/_pa ra A R+Ya dang /_a nus ma dang /_su ra ta dang /_sa ma ra sa dang /_bi dza ya dang /_a la la dang /_sa twa dang /_ma hA su kha dang /_a nAM ga dang /_dz+nyA na la/_sa hA dza badzra zhes pa rdo rje sems dpa'i ming gi bye brag ste/_mthar
[\[140a\]]
[\[140a.1\]]rdo rje kun la go bar bya'o/_/mi bskyod pa'i hA sa dang /_bi la sa dang //_li lA dang /_la li ta dang /_swa yaM b+hu dang /_dwe Sha dang /_he dang /_ka ru Na dang /_tsit+ta dang /_hUM ka ra dang /_a k+Sho b+h+ya badzra/_zhes pa rnams so/_/don yod grub pa'i/_/a mo g+ha dang /_bar mA shwa dang /_sa ma ya dang /_
[\[140a.2\]]pA ra mi ta dang /_karma dang /_a ni la dang /_sAr+sha dang /_aR+Sha/_zhes pa rnams so/_/rin chen 'byung ldan gyi/_rat+na dang /_tsin+tA ma Ni dang /_kha dang /_ga ga na dang /_te dzo dang /_ma'+r+ta Na Da dang /_b+has ka ra dang /_mA ma zhes pa rnams so/_/rnam par snang mdzad kyi/_bai ro tsa na dang /_oM kA ra dang /_sha shA ta
[\[140a.3\]]dang /_ta thA ga ta dang /_mA yA dang /_bud+d+ha dang /_rU pa dang /_kA ya badzra/_zhes pa rnams so/_/'od dpag med kyi/_rA ga dang /_a ba lo ki dang /_d+har+m+ma dang /_pad+ma dang /_badzra aM ku ra dang /_pad+ma aM ku ra dang /_su ra ta oM ku ra dang /_ka ru Na oM ku ra dang /_pad+ma a nan+ta dang /_su ra ta a n+n+ta dang /_a
[\[140a.4\]]mi ta dang /_bA ka badzra/_zhes pa rnams so/_/shes rab kyi pha rol tu phyin pa'i/_bi gi dang /_be la si ni dang /_pa dA dang /_ko ka na dang /_a nan+ta dang /_pa dA kA dang /_mA lA dang /_badzra u da ya/_zhes pa rnams so/_/rdo rje dbyings kyi dbang phyug ma'i/_badzra ha ra dang /_sA sA dang /_dz+wA la dang /_mA lA
[\[140a.5\]]dang /_A kA sA dang /_badzra A kA sa ra ti/_zhes pa rnams so/_/mA ma kI'i/_A ta ma dang /_ha sta dang /_a wa lI dang /_ka rA dang /_badzra mA ma kI dang /_dwe Sha ra tI/_zhes pa rnams so/_/sgrol ma'i/_gar+b+ha dang /_mA yA dang /_ba Da wa dang /_tA rA dang /_badzra na r+t+ye shwa rI dang /_sa ma ya badzra dang /_badzra ra ti
[\[140a.6\]]zhes pa rnams so/_/spyan ma'i/_DA ki nI dang /_gau rI dang /_lA s+ya dang /_lo tsa na dang /_badzra mo ha ra zhes pa rnams so/_/gos dkar mo'i/_rA ga dang /_gI ta dang /_a ho su kha dang /_bai tA li dang /_ma tI dang /_ha s+yA dang /_pAN+da ri dang /_badzra rA ga ti/_zhes pa rnams kyi dang po rdo rje dang ldan par
[\[140a.7\]]byas te/_'di rnams kyis yid rnam par dag pa rdo rje'i brtul zhugs dang ming gi dbang gi cho ga'i rim pa'o/_/de nas de ltar g.yas skor du khrid la nub kyi zhal du ye shes dag pa'i don du slob mas gsol ba gdab pa dang /_ye shes rdo rje'i sku ye shes sems dpa' dang tha mi dad pa ye shes dang rnam par shes
[\[140b\]]
[\[140b.1\]]pa yab yum gnyis su bskyed la/_oM haM k+ShaHdz+nyAn bi shud+d+ha d+ha r+m+mA tsa kra pra kA swA hA/_zhes pa ste/_d+har+m+mA'i gnas su badzra dang khaD+ga dang /_rat+na dang /_tsa kra dang /_pad+ma rnams bcug la lan lnga ru brjod cing /_gnas lnga ru dbang bskur ba ye shes rnam par dag pa ste/_de nas slob ma stan la bsdad pa la
[\[140b.2\]]b+hUM las byung ba'i chos kyi 'khor lo/_badzra he ru mAM/_zhes brjod de/_rkang pa dag la byin nas/_dbyangs yig tha ma las byung ba'i dung /_oM badzra b+hA Sha raM zhes brjod de/_lag pa g.yas su gtad do/_/dbyangs yig dang po las byung ba'i po ti a zhes brjod cing g.yon par ro/_/yang a las byung ba'i
[\[140b.3\]]dril bu de nyid brjod cing lag pa g.yon du gtad de/_thams cad nam mkha'i mtshan nyid do/_/nam mkha' nyid la mtshan nyid med/_/nam mkha' dang ni mtshungs pa ste/_/kun gyi mchog ste mnyam nyid gsal/_/deng nas bsams pa tsam gyis ni/_/chos kyi dung ni bla med pa/_/kun du gang ba byed bzhin
[\[140b.4\]]pas/_/chos kyi 'khor lo rab tu bskor/_/zhes brjod pa dang /_sems can kun la phan bya'i phyir/_/'jig rten ma lus thams cad la/_/ji ltar 'dul ba chos rnams kyi/_/'khor lo rab tu bskor ba gyis/_/shes rab thabs kyi rang bzhin bdag_/yid bzhin nor bu dang mtshungs par/_/
[\[140b.5\]]ngal med dmigs pa rnams dang bral/_/sems can don rnams di ring gyis/_/zhes brjod do/_/des kyang phyag byas te brjod pa/_mnga' ba dag gsung ba de ltar bgyi/_/zhes pa 'di ni rjes su gnang ba'i cho ga'i rim pa'o/_/de nas oM hrAM hr-IM hr-IM hru h+r+l-IM hraHswA hA/_zhes pa dang /_oM AH huM ho haM k+ShaH/_zhes
[\[140b.6\]]pa dang /_de ltar phreng ba'i sngags la sogs pa rnams lan gsum brjod de sbyin pa ni/_bcom ldan bdag gi sbyin byas pa/_/'di la nye bar gnas par gyis/_/zhes pa'i tshig go/_/slob mas brjod pa/_bdag gis bcom ldan 'das blangs pas/_/'di la nye bar gnas par gyis/_/zhes pas
[\[140b.7\]]blangs te 'di ni sngags kyi rjes su gnang ba'o/_/de nas gser ram dngul las byas pa'i snod du mar dang sbrang rtsi'i mig sman gser las byas pa'i thur mas blangs te/_slob ma'i mig tu pra yig bsams la/_oM badzra ne tra a pa ha ra pa Ta laM hriH/_zhes brjod cing bsku bar bya zhing /_ji ltar mig mkhan rgyal po yis/_/
[\[141a\]]
[\[141a.1\]]'jig rten rab rib bsal ba ltar/_/bu khyod kyi ni mi shes pa'i/_/rab rib rgyal ba rnams kyis bsal/_/zhes pa 'di ni mig sman gyi cho ga'i rim pa'o/_/de nas me long mngon par blangs te aHmngon par bzlas zhing slob ma la bstan cing brjod la/_chos rnams gzugs
[\[141a.2\]]brnyan dang mtshungs par/_/dag cing gsal la dri ma med/_/gzung bya med cing brjod bya med/_/rgyu dang las las yang dag byung /_/dus 'khor me long gnas mtshungs par/_/dag cing gsal la dri ma med/_/sangs rgyas kun gyi gtso bo ste/_/bu khyod snying la yang dag gnas/_/khyod la 'dren
[\[141a.3\]]pa'i spyan ldan pas/_/ngo bo med cing gnas med pa/_/'di ltar chos rnams shes kyis la/_/sems can don ni mnyam med gyis/_/zhes pa ni me long gi cho ga'i rim pa'o/_/de nas ho yig las byung ba'i gzhu ho zhes pas byin pa yang /_oMsarba ta thA ga tA nAn a nu rA gA ya swA hA/_zhes brjod par bgyi'o/_/
[\[141a.4\]]slob mas kyang mda' bkang bzhin pas/_oM sarba ta thA ga tA nAn a nu rA ga yA mi/_zhes brjod cing /_blos bgegs la 'bigs par bsam zhing phyogs mtshams steng 'og rnams su'o/_/'di ni mda' gzhu'i cho ga'i rim pa'o/_/de nas slob ma la kye rdo rje che ge mo zhes brjod de/_rdo rje dang dril bu byin la
[\[141a.5\]]mchog gi snying rjes dag pa'i chos rnams bstan par bya/_rdo rje'i rigs su nges par srog gcod pa dang ral gri mi bden pa yi ngag brjod bya ba dang /_/rin chen du ni gzhan nor 'phrog dang mchog gi pad+ma'i rigs nyid du yang gzhan gyi bud med 'phrog/_/'khor lor chang dang mar me sangs rgyas rnams dang yul
[\[141a.6\]]rnams mtha' dag shin tu bsten par bya'o/_/gri gug tu ni gdol pa mo la sogs pa bud med mtha' dag mkha' yi pad+ma smad mi bya/_/sems can rnams kyi don du nor dang lus bcas sbyin bya 'di ni khyod kyis bsrung bar bya ba min/_/rigs kyi bu rnams gzhan du bskal pa grangs med pas kyang sangs rgyas
[\[141a.7\]]min par rgyal bas gsungs par nges/_/chu yi sgrol ma la sogs lha mo rnams dang dbu rgyan rgyal ba rnams te dar dpyangs nus ma rnams/_/rdo rje dril bu nyi zla dag dang brtul zhugs yul sogs rnams dang ming gi byams pa sogs su sbyong /_/rjes gnang rdzogs pa'i byang chub dpal ldan srid pa'i
[\[141b\]]
[\[141b.1\]]'jigs pa 'joms pa dus kyi 'khor lo rjes khyab pa/_/de ltar dbang bdun rnams kyis sdig pa'i dri ma 'joms pas dkyil 'khor nyid du yang dag rab tu sbyin/_de nas ras kyi yol ba la sogs pas dben par byas pa'i gnas su gzugs dang lang tsho dang ldan pa dam tshig dang ldan pa lo bcu gcig nas nyi shu'i bar
[\[141b.2\]]ram de med na gzhan phyag rgya ma bum pa'i dbang la sogs pa'i don du phul la thal mo sbyar te bla ma dus kyi 'khor lor dmigs la/_sgrib pa thams cad spangs pa yi/_/dus 'khor khyod la phyag 'tshal lo/_/mchog tu mi 'gyur bdes gang ba/_/ye shes sku la phyag 'tshal bstod/_/stong dang snying rje
[\[141b.3\]]dbyer med pa'i/_/byang chub sems gang mi 'gyur ba/_/mgon po bdag la dbang de yis/_/da lta nyid du bka' drin mdzod/_/bu dang chung ma sogs bcas pas/_/thams cad du ni khyod kyi 'bangs/_/ji srid byang chub snying po'i bar/_/bdag la skyabs ni gzhan ma mchis/_/zhes pa dang bcas
[\[141b.4\]]pas gsol ba btab pa dang /_de nas bla mas dkyil 'khor gyi gtso bo'i nga rgyal dang ldan pas/_slob ma sku rdo rje'i gzugs dang /_rig ma tha mal gyi rang bzhin dag pa'i yongs su rdzogs pa'i lha mo'i gzugs kyis sgeg pa dang chags pa'i lta bas nu ma la reg tu gzhug pa'o/_/'di ni lus rnam
[\[141b.5\]]par dag pa bum pa'i dbang gi cho ga'i rim pa'o/_/de nas de ltar nga rgyal dang ldan pas/_de la gsol ba btab pa dang /_slob mas phul ba stong pa'i ngang las lha mo'i gzugs su bskyed la rdo rje dang pad+ma byin gyis brlab pa sngon du song bas snyoms par 'jug par bya zhing /_oM sarba ta thA ga ta a nu
[\[141b.6\]]rA ga Na badzra swa b+hA wa At+ma ko\u0f85haM/_zhes brjod la sa bon gyi 'od zer gyis sgrol ma la sogs pa dang mnyam par sbyor ba'i rnam par snang mdzad la sogs pa de bzhin gshegs pa rnams bdag nyid la zhugs pas chags pa chen pos zhu nas a ba d+hU tI nas song ste/_rdo rje nor bur lhan cig skyes pa brtan par byas pa
[\[141b.7\]]pad+ma nas byung ste/_mthe bong dang dang mthe chung dag gis bzung ste/_de bzhin gshegs pa'i khu ba dang /_bdag nyid byang chub kyi sems tha mi dad par go bar byas la/_slob ma gsung rdo rje'i khar dbab pa ni/_de yang /_sngon gyi sangs rgyas sras rnams la/_/rdo rje 'dzin pas dbang bskur ltar/_/byang chub
[\[142a\]]
[\[142a.1\]]sems ni yid 'ong bas/_/de ltar bu rnams khrus gsol cig_/ces pa dang /_nga rgyal gyi sngags brjod pas so/_/slob ma des rnam par snang mdzad la sogs pa de bzhin gshegs pa thams cad tshogs kyi blos kye ma bde ba chen po'i zhes brjod cing btung ngo /_/shes rab kyis kyang na
[\[142a.2\]]bza' dang bral bar langs te rang gi pad+ma'i de bzhin gshegs pa'i thig le dang me tog de nyid kyi khar dbab pa'o/_/des kyang de ltar btung bar bya ste/_shes rab dang thabs kyi kun rdzob byang chub kyi sems gsang ba'i dbang bskur ba'o/_/'di ni ngag rnam par dag pa gsang ba'i dbang gi cho ga'i rim pa'o/_/de
[\[142a.3\]]nas slob mas kye bcom ldan 'das pha rol tu phyin pa thams cad thob pa da ni bdag gis ji ltar bgyi zhes brjod pas/_slob dpon gyis bka' bsgo ba ltar gsol ba btab pa'i slob ma la gzugs la sogs pa yang dag par ldan pa'i shes rab de'i sna rtse 'jibs te/_snyoms par zhugs la chags pa dang ldan par
[\[142a.4\]]byas te de bsten cing /_'di de 'dzin par byed cing mdzes/_/sangs rgyas rnams kyis bsten byar gsungs/_/sbyor bas 'khor lo la dbab cing /_/dam pa'i bde bas ro mnyam myong /_/rdo rje la gnas byang chub sems/_/nor bu'i mthar ni blta bar bya/_/zhes pa dang /_las kyi phyag rgya rab 'dus
[\[142a.5\]]dang /_/ye shes phyag rgya rjes chags pas/_/byang chub sems brtan brtul zhugs kyis/_/bde ba chen por bsrung ba ni/_/b+ha gar mtshan ma rab gnas te/_/byang chub sems ni mi 'dzag pas/_/srid pa gsum po ma lus pa/_/sangs rgyas skur ni bsgom par bya/_/zhes brjod cing gtad pa'o/_/
[\[142a.6\]]shes rab mas kyang gur gum la sogs pa'i dri zhim pos lus byugs te/_slob ma la chu skyes bstan zhing /_kye ma bdag gi pad+ma 'di/_/bde ba dang bcas ma lus pa/_/gang gis cho ga bzhin bsten na/_de yi mdun du bdag gnas pas/_/ji ltar 'dod bzhin pad+ma spyod/_/sangs rgyas mnyes pa
[\[142a.7\]]la sogs phyir/_/bdag ni bde chen rgyal po ste/_/'di ni rgyun du gnas pa'i phyir/_/thar pa'i bsnyen pas mnyes par gyis/_/slob ma de nyid kyang lha'i nga rgyal dang ldan pas/_oM AHhUM swA hA/_zhes pa rnams dpral ba dang /_mgrin pa dang /_snying ga dang /_gsang ba dang /_gtsug tor rnams su bkod
[\[142b\]]
[\[142b.1\]]la/_rigs lnga'i tshogs kyi bdag nyid kyi gzugs su gnas la AHhUM dag las byung ba'i pad+ma rdo rjes mtshan pa/_hUM AHlas rdo rje pad+ma 'dab ma brgyad kyis mtshan par dmigs la/_g.yon pa'i g.yon gyi rtsa mdzub mo'i rtse mo la hri dmar po bsams la/_bskyod pa ni/_lce'i shI zhes brjod pas so/_/de
[\[142b.2\]]nas oM shI shI shI ha ha hA swA hA/_zhes pa dang /_oM sarba ta thA ga ta a nu rA ga Na badzra sa b+hA wa At+ma ko\u0f85haM/_zhes pa hUM phaT dang ldan pa brjod cing /_bla ma'i gdams ngag las dga' ba'i dbye bas go bar byas la/_sa bon gyi 'od zer gyis spyan drangs pa'i de bzhin gshegs pas lus byin gyis brlabs te/_bla
[\[142b.3\]]mas kyang rnam par snang mdzad la sogs pa grangs med pa spyan drangs te/_ro gcig tu gyur pas mnyes par bya'o/_/de yang /_sku gsung thugs dang chags pa rnams/_/dpral ba la sogs rnams su dgod/_/swA hA gsang ba gtsug tor du/_/de nas pad+ma rnam sbyang bya/_/a las pad+ma 'dab
[\[142b.4\]]brgyad pa/_/hUM las rdo rje dang ldan pa/_/de ltar rdo rje dang bcas pa/_/shes rab thabs kyi rgyud nyid do/_/hUM las bdag gi rdo rje nyid/_/rtse lnga pa ru bsam par bya/_/de dbus pad+ma 'dab brgyad pa/_/a yig las ni rab tu brtag_/de ltar pad bcas rdo rje nyid/_/pad+ma la ni gzhag par
[\[142b.5\]]bya/_/rnal 'byor pa de hUM phaT brjod/_/mngal du rdo rje 'dzin pa rgyu/_/b+ha gar ling+ga rab gnas pa/_/byang chub sems ni spro mi bya/_/khams gsum po ni ma lus pa/_/sangs rgyas gzugs su bsgom par bya/_/zhes pa'i don go bar bya zhing ji ltar rigs par bzung ste/_dkyil 'khor
[\[142b.6\]]gyis btang bas pad+ma nas lca yis blangs la de kho na'i blos dam tshig gi rang bzhin byang chub kyi sems btung bar bya'o/_/'di ni yid rnam par dag pa shes rab ye shes kyi dbang gi cho ga'i rim pa'o/_/de nas tshig dbang rin po che sbyin pa zhes bya ba'i don gyis khyad par gyi dga' ba'i mtha' ste/_byang chub
[\[142b.7\]]kyi sems bsgoms pas thig le gsum gyi mthar rab tu skyes pa nyon mongs pa dang bral ba'i rang bzhin de kho na chos thams cad bsam du med pa rdo rje 'dzin pa chen po'i rang bzhin la dbang bzhi par brjod do zhes pas so/_/de nas tshogs kyi 'khor lo bya ste gshegs su gsol la slob ma la sdom pa sbyin pa ni/_
[\[143a\]]
[\[143a.1\]]nga yis bstan pa'i kun rdzob bye brag tu dga' ba'i mtha' lhan cig skyes pa'i skad cig gang thig le gsum gyi mtha' de don dam pa ma yin te/_don dam pa ni rnal 'byor pa rnams kyi bde ba mi 'dzag pa ste/_de bas na khyod kyis srungs shig_/de bzhin du dang po'i sangs rgyas su bcom
[\[143a.2\]]ldan 'das kyis gsungs pa/_las kyi phyag rgya rab 'dus dang /_/ye shes phyag rgya rjes chags pas/_/byang chub sems brtan brtul zhugs kyis/_/bde ba chen por bsrung ba ni/_/b+ha gar mtshan ma rab gnas te/_/byang chub sems ni mi 'dzag pas/_/chos kyi 'khor lo rab tu bskor/_/'di
[\[143a.3\]]las dam pa'i ye shes med/_/khams gsum dbang phyug dam pa ste/_/stong dang snying rje dbyer med pa/_/rang gzhan don ni rab sgrub byed/_/skyob pa kun gyi sdom pa ni/_/gang tshe nga yi bu skyong na/_/sangs rgyas kun gyis byin brlabs nas/_/de yis byang chub thob par 'gyur/_/gal te chags
[\[143a.4\]]pa'i dbang gyur bdag_/khyab bdag sngon du gzung ba yi/_/sdom pa skyong bar mi byed na/_/de ni ngu 'bod du ni 'gro/_/gang tshe sems dman skye gnas su/_/byang chub sems 'dzag gyur pa na/_/phyag rgya'i pad+ma'i phyi rol nas/_/rang lces blang bar shes par bya/_/zhes pa'o/_/'di ni ye shes dag pa
[\[143a.5\]]dbang bzhi pa'i cho ga'i rim pa'o/_/de nas slob ma'i lag par shes rab kyi lag pa gtad la/_de nas bdag nyid kyi lag pa g.yon pas bzung la g.yas pas rdo rje dang bcas pa slob ma'i mgo la gzhag ste gtad la/_'di'i dbang po ni de bzhin gshegs pa nyid yin pas zhes de ltar byas la/_thabs
[\[143a.6\]]gzhan gyis ni sangs rgyas min/_/khams gsum 'di yis dag 'gyur bas/_/de phyir 'di dang sbyor ba las/_/nam yang 'bral bar ma byed cig_/'di ni sangs rgyas thams cad kyi/_/rig pa'i brtul zhugs bla na med/_/rmongs pa 'gal zhig 'das pa na/_/dngos grub dam pa med par 'gyur/_/
[\[143a.7\]]zhes brjod la rig pa'i brtul zhugs sbyin par bya'o/_/'di ni rig pa'i brtul zhugs kyi cho ga'o/_/de nas dbang thams cad thob pa dang thos pa dang /_bsams pa dang bsgoms pa las byung ba'i rgyud kyi don thams cad bde bar gshegs pa thams cad kyi lam dpal gyi bla ma khyod kyi bka' drin gyis deng
[\[143b\]]
[\[143b.1\]]ngas shes pas deng nas sangs rgyas dang byang chub sems dpa' dang khyod spangs nas bla ma gzhan la gus par mi bya'o/_/de ltar dam bcas nas/_de nas bla ma la gsol ba gdab pa ni/_sngon gyi tshigs su bcad pas so/_/de nas lhag pa'i bdag po'i don du cho ga 'di lta ste/_dkyil 'khor gyi khang
[\[143b.2\]]pa'i phyi rol du sa gzhi mnyam pa'i cha la khru bzhi'i bar la ba lang gi lci ba la sogs pas byugs pa tshon lnga'i ra ba byas te/_de'i dbus su khru do pa'i gdan gyi steng du pad+ma 'dab ma brgyad pa bris la de'i steng du slob dpon dge slong bzhag la gzugs bzang ba rgyan dang ldan pa bu ma skyes pa'i bu mo brgyad/_
[\[143b.3\]]gzhon nu ma gnyis rgyal ba dang rnam par rgyal ba'i bum pa dang bcas pas cod pan dang dar dpyangs dang /_phyag rgya dang bcas pas bcings la khrus bya'o/_/dge slong rdo rje 'dzin pa'i sdigs mdzub dang chos gos mthong bas gdug pa de rnams 'og tu 'gro ba'o zhes so/_/de ltar re khA lnga dang ldan
[\[143b.4\]]pa'i dbus su pad+ma dang bral ba'i gdan la slob dpon dge tshul bzhag pa la phyag rgya dang bcas pa'i dar dpyangs byin la/_bu mo bzhi dang gzhon nu ma gnyis kyis khrus bya'o/_/de ltar re khA gsum dang ldan pa'i dbus su tha mal gyi gdan la slob dpon khyim pa bzhag la phyag rgya byin te/_rnam par
[\[143b.5\]]rgyal ba'i bum pa gcig pus gzhon nu ma gcig gis khrus bya'o/_/'di ni mchog dang bar ma dang tha ma'i slob dpon gyi dbang gi cho ga'o/_/de nas dbang gong ma'i don du slob mas slob dpon la phyag rgya bcu gtad de/_de yang rtsa ba'i rgyud las gsungs pa/_tsha mo dang ni bu mo dang /_/sring mo skyed
[\[143b.6\]]byed ma de bzhin/_/chung ma'i ma ste sgyug mo nyid/_/de bzhin du ni zhang ne mo/_/pha yi de bzhin spun chung ma/_/skyed byed kyi ni sring mo dang /_/rang gi ma yi spun nyid dang /_/rang gi chung ma mchog gzugs can/_/sgrol ma la sogs chos khams mthar/_/rig ma bcu rnams rang rigs skyes/_/thar pa
[\[143b.7\]]'dod pa'i khyim pa yis/_/dbang gi dus su rab sbyin bya/_/gang zhig rigs ni 'di bsrungs pas/_/bla mar rig ma mi dbul na/_/de la dbang ni sbyin mi bya/_/gzhan du na ni khyim nas min/_/dkyil 'khor rnams su dbang bskur ba'i/_/gzhan yang dmangs rigs skyes tshogs rnams/_/dge slong
[\[144a\]]
[\[144a.1\]]dge tshul rnams la yang /_/bla mas sbyin no mi bdag kye/_/rlung sogs rim pas dmangs rigs dang /_/rgyal rigs bram ze de bzhin du/_/rje'u rigs g.yung mo nya ma dang /_/gar mtshos ma de bzhin du/_/ko lpags mkhan dang gtum mo dang /_/chos khams mthar de bcu po
[\[144a.2\]]rnams/_/rig ma chen mor yang dag bshad/_/zos dang grol 'bras rab tu ster/_/zhes pas 'di thams cad sngon du song ba ltar dmangs rigs la sogs pa phyag rgya bcus dge slong la'o/_/de rnams kyi nang nas drug gis dge tshul gyi'o/_/rang gi chung ma gcig pus khyim pa la'o/_/'di ni shes
[\[144a.3\]]rab kyi ye shes kyi chos kyi dbang bskur ba'o/_/lhag ma rnams ni snga ma ltar ro/_/chu la sogs pa'i dbang bdun gyis sa bdun du lung bstan pa dge bsnyen no/_/bum pas brgyad pa mi g.yo bar lung bstan pa dge tshul gzhon nu'i zhes pas so/_/gsang bas legs pa'i blo gros su lung bstan pa dge slong sangs rgyas
[\[144a.4\]]kyi sras rgyal tshab bo/_/shes rab ye shes kyis chos kyi sprin du lung bstan pa gnas brtan te sangs rgyas gnyis pa'o/_/de nas sku dang gsung dang thugs rdo rjer bya ba'i don du gser las byas pa'i mchod phyir thogs dang /_phyag rgya dang /_dar dpyangs dang /_cod pan rnams ni bum pa dang /_gsang ba dang /_
[\[144a.5\]]shes rab ye shes te gong ma'i gong ma'i dbang gi cho ga'i rim pa'o/_/de nas shar gyi sgo ru slob ma'i steng du gdugs bzung la g.yas su bskor ba byed bzhin pas/_/thal mo sbyar byas dkyil 'khor bskor/_/gdugs dang bcas pas mchod pa la/_/slob ma 'di ni khyod la gtad/_/rgyud kyi 'dzin pa po ru
[\[144a.6\]]mdzod/_/ces dkyil 'khor gyi gtso bo la de ltar gsol ba btab pa dang /_gdugs gzhan du bzhag la slob ma'i yid la 'dod pa sbyin par bya ste/_da ni dkyil 'khor slob dpon 'gyur/_/sngags dang rgyud kyi 'dzin pa khyod/_/sangs rgyas rnams dang byang chub sems/_/lha rnams kun kyang mnyes
[\[144a.7\]]par 'gyur/_/sems can kun la brtse ba yis/_/chog bzhin dkyil 'khor khyod nyid kyis/_/shin tu rtsol bas bri bar bya/_/sgrub pa po yi rgyud la zhugs/_/gsang chen mchog gi dkyil 'khor du/_/mchog tu lta zhing zhugs pa yis/_/de ring khyod kyi sdig pa rnams/_/ma lus
[\[144b\]]
[\[144b.1\]]grol nas yang dag gnas/_/gzhan yang khyod la 'pho ba med/_/bde chen theg pa 'di nyid kyis/_/'khor ba shin tu dag byas nas/_/'khor ba'i sdug bsngal rnams las log_/tshe ldan de ring dbang nyid kyis/_/sangs rgyas kun dang rdo rjer bcas/_/khams gsum
[\[144b.2\]]kun gyi rgyal srid kyis/_/rje bor khyod nyid nges pa'o/_/'dod chags bral ba'i sdig lta bu/_/khams gsum na ni yod pa min/_/de phyir 'dod chags dang bral ba/_/khyod kyis nam yang bya ba min/_/chags pa kun la nye bar spyod/_/bde ba nam yang 'jigs byed ma/_/sha lnga bdud rtsi dang bcas
[\[144b.3\]]spyod/_/dam tshig nam yang de bzhin gsungs/_/srog gcod pa ni nam yang min/_/dpal gyi rin chen spang mi bya/_/sdom pa spang bar mi bya zhing /_/khyod kyis slob dpon mi spong ngo /_/de bzhin gshegs pas gsungs pa ltar/_/mi bya ba ni ci yang med/_/shes rab thabs kyi sems ldan pas/_/
[\[144b.4\]]khyod la sdig med 'jigs mi dgos/_/zhes pa'i chos nyid 'dis cho ga ji lta ba bzhin dbang bskur nas/_bu gcig pa la brtse ba ltar/_sangs rgyas dang byang chub sems dpa'i brtse ba'i sems kyis dge bar dgongs pa 'di ni dbugs dbyung ba'i cho ga'i rim pa'o/_/de ltar slob ma dbang thob cing dbugs phyung
[\[144b.5\]]bas 'di ltar bya ste/_de ring bdag skyes 'bras bur bcas/_/bdag ni 'bras bu dang bcas srog_/de ring sangs rgyas rigs su skyes/_/de ring sangs rgyas sras su gyur/_/ces brjod do/_/de nas dbul ba ni/_glang po dang /_rta dang /_rin po che dang /_gser dang /_gos dang /_rgyan dang /_ba lang dang /_ma he
[\[144b.6\]]dang /_bran po dang /_bran mo dang /_yid du 'ong ba'i chung ma dang /_bu dang /_bu mo la sogs pa ji ltar 'byor ba bla ma la gus pas dbul bar bya'o/_/de nas nyin mo'i dus su gzhon nu dang gzhon nu ma bcu la'o ma la sogs pa mngar ba'i ston mo bya'o/_/chu tshod bdun song ba dang /_dge slong dang dge slong ma'i dge
[\[144b.7\]]'dun la nya sha la sogs pa spangs pa'i mngar bas mnyes par byas te/_yon phul//_lha khang du gshegs su gsol lo/_/bug pa med pa bar du gcod pa med pa 'du 'dzi me dpa'i gnas su mtshan mo nyi ma rgas pa'i dus su rigs sum cu so drug gi dpa' bo dang dpa' mo'i dbang phyug ma rnams gzhan gyis ma
[\[145a\]]
[\[145a.1\]]tshor bar zhugs la dkyil 'khor gyi 'khor lo'i rim pas gnas pa ni/_dbus su ba lang dang stag gi pags pa'i gdan la shes rab dang bcas pa'i gtso bo ste/_slob dpon sdod cing mi'i pags pa'i snod do/_/de'i g.yas phyogs su mi'i pags pa'i steng du g.yung mo'o/_/
[\[145a.2\]]phyogs rnams la khyi dang /_rta dang /_ba lang dang /_glang po che'i pags pa'i stan rnams la dmangs rigs ma dang /_rgyal rigs mo dang bram ze mo dang rje rigs ma rnams so/_/mtshams rnams kyi byang shar nas dri chu dang dri chen dang /_khrag dang /_rkang rnams kyi snod rnams so/_/de nas thugs kyi dkyil
[\[145a.3\]]'khor yongs su bskor ba'i phyogs rnams su lug dang nags kyi khyi dang /_rnga mo dang 'dam seng gi pags pa rnams la 'khar ba mkhan ma dang /_um bi'i steng du gar byed ma dang /_nor bu byed ma dang /_khron pa byed ma rnams so/_/mtshams rnams la ra dang ri dgas dang /_bong bu dang phag pa'i pags
[\[145a.4\]]pa'i stan rnams la thag ma dang /_chang 'tshong ma dang /_gser mgar ma dang phreng ba ma rnams so/_/de nas gsum pa gsung gi 'khor lo'i gnas la phyogs dang mtshams rnams la chu srin ku m+b+hi ra dang /_'gron bu'i phung po dang /_ka ka ri'i phung po dang /_nya sram dang /_chu srin dang /_sbal pa dang /_rus
[\[145a.5\]]sbal khog pa dang /_dung gi gdan rnams la shan pa ma dang bum pa byed ma dang /_khur byed ma dang /_smad 'tshong ma dang /_khyogs mkhan ma dang /_nya ba ma dang /_gar ma dang /_khrus mkhan ma rnams so/_/de nas bzhi pa'i yongs su bskor ba'i phyogs su bse dang /_stag dang /_dred dang /_don rnams kyi
[\[145a.6\]]pags pa la lcags mgar ma dang /_rgya skyegs mkhan ma dang /_srin bal mkhan ma dang /_mar khu mkhan rnams so/_/mtshams rnams su me'i mtshams nas 'bri dang /_ce sbyang ma dang /_sram dang /_byi la'i pags pa rnams la/_smyug mkhan ma dang /_shing mkhan ma dang /_ko lpags
[\[145a.7\]]mkhan ma dang /_'dreg mkhan ma rnams so/_/yongs su bskor ba lnga pa la go d+hA ba dang /_byi ba dang /_sA la dzi ta ka dang /_spre'u rnams la/_kla klo ma dang /_mi gtsang 'phyag ma dang /_dur khrod gnas ma dang /_tshon rtsi ma rnams so/_/mtshams kyi me mtshams nas ri bong dang /_gzung mo dang /_i
[\[145b\]]
[\[145b.1\]]shu ka pa shu dang /_sbal pa rnams la ko skya ma dang /_mthu ma dang /_mi rgod ma dang /_ri khrod ma rnams so/_/pags pa 'di rnams med na shar dang mer khyi'i pags pa'o/_/lho dang bden bral du rta'i pags pa'o/_/nub dang rlung du glang po che'i pags pa'o/_/byang dang dbang ldan du ba lang gi pags pa'o/_/
[\[145b.2\]]dbus su mi'i pags pa'o/_/rnal 'byor ma 'di rnams ma lus pa gos dang bral ba skra grol ba phyag rgya lnga dang ldan pa de rnams kyi g.yas rnams su dpa' bo yang de rnams dang mnyam pa/_phyag rgya lnga dang ldan pa de rnams la pags pa'i gdan sbyin par bya'o/_/de rnams btung ba'i snod ni shar dang
[\[145b.3\]]mer nya phyis so/_/lho dang lho nub tu na ri ke la'i snod do/_/nub dang rlung du kham phor ro/_/byang dang dbang ldan du mi'i thod pa'o/_/dbus su shing gi por pa rnams so/_/de nas dam tshig gi rdzas rnams kyi rang bzhin te/_gdan gyi srog chags sum cu so drug gi stobs rnams chu la spyod pa'i
[\[145b.4\]]dam tshig go_/yang tsA ta ka dang /_ne tso dang /_khu byug dang /_sa ri ka dang /_bya wang dang /_phu ron dang /_so bya dang /_mchil pa dang /_ngur pa dang /_ngang pa dang /_bya long dang /_khu byug mig dang /_dza ka dang /_b+ha ga wa ti dang /_po ta ki dang /_sreg pa dang /_bzhad dang /_chu skyar dang /_chu bya
[\[145b.5\]]dang /_khwa ta dang /_bya rgod dang /_'ug pa dang /_hor pa dang /_rma bya dang /_khyim bya dang /_khra dang /_'ol ba dang /_byan lag dang /_shing gi dgra dang /_mig sngon tsa ko ra dang /_go bo dang /_pags pa'i bya chen po dang /_d+hA tA ha dang /_pa hor ta/_swa yi dang /_nya za dang /_khrung khrung dang /_aM pa ri ka
[\[145b.6\]]rnams kyi stobs te/_'di rnams ni mkha' la spyod pa'i dam tshig gi rdzas sum cu so drug go/_/de nas yang so dang /_skra dang /_pags pa dang /_sha dang /_chu ba dang /_rus pa dang /_grod pa dang /_b+ha ga dang /_shig dang /_ba spu dang /_srin bu dang /_glo ba dang /_rgyu ma dang /_mtshan ma dang /_bad kan dang /_
[\[145b.7\]]mkhris pa dang /_chu ser dang /_khrag dang /_rngul dang tshil dang /_mchi ma dang //_snabs dang /_dri chu dang /_zhag dang /_rnag rnams kha dog sna tshogs dang dri sna tshogs dang /_phyis dang /_lce dang /_mig dang /_rna ba dang /_sna dang /_khu ba dang /_rdul rnams te/_'di rnams ni sems can rnams kyi
[\[146a\]]
[\[146a.1\]]lus kyi dam tshig go/_/khu ba dang /_dri chu dang /_bshang ba dang /_rkang mar dang /_sha dang /_mcher pa dang /_mkhris pa dang /_khrag dang /_rgyu ma dang /_pags pa rnams dang /_chu dang /_yon chab dang /_bdug spos dang /_mar me dang /_me tog dang /_'bras bu ma nyams pa dang /_
[\[146a.2\]]lha bshos rnams snod du bzhag ste/_phyogs mtshams brgyad du gzhag go/_/de nas slob dpon gyis srung ba'i 'khor lo bsgom pa sngon du song bas stong pa nyid kyi rjes la bdag nyid kyi sa bon gyi 'od zer gyis spyan drangs pa'i ye shes kyi 'khor lo la yon chab sngon du song bas/_thugs la sogs pa'i
[\[146a.3\]]dkyil 'khor la gzhug par bya'o/_/de rnams kyang lha'i gzugs su bsgoms la de nas slob dpon gyis sngon du song ba'i dam tshig gi rdzas dang /_stobs dang myos byed dang zan la sogs pa sngon du bzhag la gtor ma sbyang ngo /_/yang na sbyang lugs gzhan ni oM badzra kro d+he shwa ri sarba dra byA ni bi sho d+ha ya hUM phaT/_
[\[146a.4\]]ces pas bdud rtsi lnga myos byed kyis bzhu bar bya ste bsang gtor bya'o/_/de nas srin lag gis blangs nas gru gsum byas pa'i dbus su maN+Dal zlum po byas la de la ye shes kyi 'khor lo spyan drang ngo /_/de nas srin lag gis blangs la sngon du song ba'i sngags kyis yang dag par mnyes par bya'o/_/de
[\[146a.5\]]nas sdig pa bshags pa la sogs pa bya ste/_'dod pa'i don la gsol ba gdab par byas nas gshegs su gsol bar byas te/_/de nas zhing skyong rnams la sngon du song ba'i sngags kyis gtor ma byin la/_de nas oM hA ri ti pi Na Di kaM pra tI ts+tsha swA hA/_oM dU ti ke a gra grA sa ma pra tI ts+tsha swA hA/_zhes pas
[\[146a.6\]]'phrog ma dang pho nya dag la chang zan dang phud yi ge gsum mngon par bsngags te sa la bzhag la zas ma zos pa dang sbyin no/_/de nas yon bdag gis maN+Dal byas la ci bde bar gsol bar zhu zhes pa'o/_/de nas las kyi rdo rjes bla ma la gus pas bag yod pas dam tshig gi rdzas de dang de rnams gus pa dang
[\[146a.7\]]bcas pas dbul bar bya'o/_/myos byed kyi snod pad+ma'i phyag gis drang bar bya zhing lan pas kyang pad+ma'i lag kor gyis so/_/slob dpon la thams cad nyis 'gyur du drang bar bya'o/_/de rnams kyis myos byed kyi phud dang po slob dpon la phul te phyag byas la btung bar bya'o/_/gnang ba ma byin gyi
[\[146b\]]
[\[146b.1\]]bar du myos byed sa la mi gzhag cing sa la gzhag na gcig la gcig pad+ma'i phyag gis drang zhing blang bar bya'o/_/de ltar stobs dang myos byed la sogs pa ldag pa dang btung ba dang bza' ba dang bca' ba rnams 'dren pa'i dus su de dag gis brjod pa/_chos rnams rang bzhin rnam par dag_/'di la the
[\[146b.2\]]tshom ma byed par/_/bram ze khyi dang gdol pa rnams/_/rang bzhin gcig tu za bar gyis/_/bde gshegs chos rnams zag pa med/_/nam mkha' dang mtshungs dri ma med/_/gzung dang 'dzin pa rnams dang bral/_/'di la 'khrul pa med par skyabs/_/gzhan yang /_'khor lo gtso bos ma
[\[146b.3\]]gnang bas/_/tshogs kyi 'khor lo bya ba min/_/lha yi rnal 'byor ldan pa yis/_/bya ba thams cad dal gyis bya/_/gzhan du na rnam par g.yeng bar 'gyur ro/_/'gro bar 'dod na 'khor lo'i gtso bo la sogs pa la phyag byas te/_/gnang bzhu la'o/_/'jug pa'i dus su phyag byas la'o/_/
[\[146b.4\]]de ltar mnyam par gzhag pas longs spyad do/_/stobs dang myos byed la sogs pas shes pas bteg na bla ma las rjes gnang thob pa dang yid du 'ong ba'i rdo rje'i glu cung zad smad la blang ba ni lha de dang de'i phyag rgya dang gar dang bcas pas so/_/de nas stobs dang myos byed la sogs pa bza' ba dang btung
[\[146b.5\]]ba la sogs pa byas pa dang so so'i gnas na gnas pa'i rnal 'byor ma rnams dang /_zur gyi mig gis bsdus pa'i lta bas blta bar bya zhing mtho la mkhregs pa'i nu ma dang pad+ma reg cing mchu gzhib cing 'khrud pa la sogs pa'i ka ra na'i bye brag bya'o/_/'dir rnal 'byor ma rnams kyi tha dad kyi ngo tsha dang
[\[146b.6\]]rigs dang /_rigs min la sogs pa'i rnam par rtogs pa spangs te/_so so'i gnas na gnas pa'i sring mo la sogs pa sna dang /_rna ba dang mchu la sogs pa chad pa dang /_gzugs dan pa la sogs pa de ru 'dus pa'i rnal 'byor pa rnams kyis spang bar mi bya'o/_/rnal 'byor pa rnams kyis
[\[146b.7\]]kyang ngo /_/de yang lang tsho ma gang zhig ut+pa la'i spyan dang ldan pas slob dpon dang dpa' bo rnams dang bcas pa'i rdo rje la mchod par byed na/_de'i bsod nams ni sa gzhi dang glang po che dang /_rta dang /_bu mo la sogs pa dpag tu med pa phul ba bas kyang bsod nams che'o/_/'dir rnal 'byor
[\[147a\]]
[\[147a.1\]]ma rnams kyi phyag dang mtshan ma dang /_/rigs kyi dbye ba la sogs pa gzhung ches kyis dogs pas ma bris so/_/de nas stobs dang myos byed la sogs pa la longs spyod la de ltar thams cad bya ste/_rdzogs pa dang /_zos pa dang /_'thungs pa'i lhag ma slob dpon gyis
[\[147a.2\]]sdud du bcug la/_mdun du bzhag pa la slar yang myos byed la sogs pa blugs te/_sngags gsum gyis mngon par byin gyis brlabs pa'i chang gi kha phru btab la/_oM kha kha khA hi khA hi/_u ts+tshi Sh+Ta ba lI uts+tshi Sh+Ta b+hak+Sha ka swA hA/_zhes pa'i sngags kyis lhag ma'i gtor ma la ste/_mar me
[\[147a.3\]]dang bcas pa phyi log su gtong du bzhug go/_/de nas gos zung dang /_lag gdub dang /_rna rgyan la sogs pa dri zhim po dang bcas pa'i so rtsi la sogs pa gtso bo dang dpa' bo dang dpa' mo la sogs pa rnams la 'bul lo/_/de nas maN+Dal byas te brjod pa/_bsod nams 'di yis sems can grangs med
[\[147a.4\]]khams gsum la gnas rnams kyis bla na med pa thob par shog_/ces pas yon gyi bdag pos smon lam gdab par bya'o/_/de nas lhag ma lus pa dong du sba bar bya'o/_/de ltar tshogs kyi 'khor los bdag rgyal po'am gzhan gyis bya ba'o/_/de las gzhan pa ni cho ga pa'i bye brag ji ltar rnyed
[\[147a.5\]]pa'i tha ma la ma'i bud med dam skyes pa rnams las lnga'am bcu gsum mam/_nyi shu rtsa gcig gam/_rtsa dgu'am/_yongs su rdzogs pa la snyan gsan phab ste/_ji ltar rnyed pa'i gdan la sogs pa de ltar thams cad bya'o/_/de nas dpa' bo'i ston mo ni rdul tshon gyi dkyil 'khor med na
[\[147a.6\]]dbus ba lang gi lci bas gru bzhi pa byas te/_de nas ye shes kyi 'khor lo spyan drangs pa la sogs pa/_slob dpon gyis snga ma ltar byas la/_de yang tshogs kyi gtso bo kha shar du phyogs pa'o/_/de'i g.yon du phyag rgya gcig yon bdag gis dbul bar bya'o/_/gzhan du na phyag rgya dang bral ba'i
[\[147a.7\]]chang gi btung ba bkag pa'i phyir ro/_/de'i g.yas phyogs su slob dpon dge slong rnams ni gral shar du phyogs pas so/_/bden bral nas slob dpon dge tshul rnams byang du phyogs pas so/_/dbang ldan nas slob dpon khyim pa rnams kha lho ru phyogs pas so/_/de ltar dge slong ma dang dge tshul
[\[147b\]]
[\[147b.1\]]ma dang /_dge bsnyen ma rnams kyang ngo /_/tshogs kyi gtso mo'i g.yon du thabs cig yon bdag gis dbul bar bya'o/_/gzhan du na thabs dang bral ba'i stobs kyis bza' ba bkag pa'i phyir ro/_/lhag ma snga ma dang mtshungs so/_/'di ni dpa' bo'i ston mo dang bcas pa'i tshogs kyi 'khor lo'i
[\[147b.2\]]cho ga'i rim pa'o/_/de nas gsungs pa'i dkyil 'khor ram bris sku la sogs pa'i dkyil 'khor la mchod pa la sogs pa sngon du song bas lugs ma la sogs pa rab tu gnas pa bya ba ni/_stong ba'i dang las sa bon la sogs pa las yongs su rdzogs pa'am/_skad cig gis dam tshig sems dpa'i
[\[147b.3\]]gzugs thugs kar sa bon dang bcas pa bsams la/_na bza' gsar ba dmar po la sogs pa bskon pa dang /_de nas yon bdag me tog dang bcas pa de nyid gzugs brnyan me tog dang bcas par dmigs te/_yon bdag lugs ma sogs pa dang bcas pas slob ma ji lta ba bzhin du
[\[147b.4\]]rdul tshon gyi dkyil 'khor du 'jug pa ste/_slob dpon gyis kyang lugs ma la sogs pa'i lhag pa'i lha'i mtshan ma 'am de'i rigs kyi mtshan ma la de'i me tog gi phreng ba 'bul du gzhug go/_/yang na me tog dor ba spangs te/_lugs ma la sogs pa dkyil 'khor mthong ba tsam gyis 'jug
[\[147b.5\]]par bya'o/_/de yang dkyil 'khor gyi shar gyi phyogs sam byang shar mtshams su khrus kyi gdan gyi snam bu chu dang zheng du ji ltar 'tsham par bya ba'am/_ji lta ba bzhin dus gzhi la byugs pa la sogs byas pa la bdud rtsi lnga dang bcas pa'i ba'i rnam lngas byugs te/_phyogs mtshams la bum pa
[\[147b.6\]]brgyad bkod pa dang /_me tog la sogs pa dang /_gdugs dang /_rgyal mtshan dang /_ba dan dang /_dril bu dang /_gar dang /_glu dang /_sgra la sogs pa ji ltar nus pa yid du 'ong bar byas la/_dge ba'i tshes la sogs pa la slob dpon rgyan thams cad btags te/_rdo rje sems dpa' rig ma dang
[\[147b.7\]]bcas pa'i nga rgyal gyis/_stegs bu'i dbus su thugs kyi dkyil 'khor gyi tshad kyi gru bzhi pa/_rta babs dang bral ba'i nub kyi sgo dang ldan pa sna tshogs pad+ma 'dab ma brgyad pa phyogs dang mtshams rnams la don yod grub pa la sogs pa'i mtshan rnams rdul tshon gyis bya'o/_/de'i steng du snam
[\[148a\]]
[\[148a.1\]]bu la pad+ma 'dab ma brgyad pa bris pa la/_lugs ma la sogs pa bskyod par nus pa rnams shar du phyogs bas bzhugs su gsol lo/_/lha khang dang mchod rten du dri gtsang khang dang /_lugs ma chen po rnams snga ma ltar dam tshig pa bskyed la dkyil 'khor du bzhugs par
[\[148a.2\]]bsam pa ste/_de rnams la khrus kyi sna ma bu dgos pa med pas na de ltar bye brag gnyis so/_/de yang nub mo'i dus su lugs ma la sogs pa sngon du bzhugs pa dang /_de la bdag nyid mngon par phyogs te zhabs bsil la sogs sngon du song bas nir man tshan bya ba ni/_oM AHhUM ho haM k+ShaH/_
[\[148a.3\]]zhes pa'i sngags kyis grub pa'i yungs kar chang ba g.yas g.yon du gzung la so sor lan gnyis su g.yon du bskor zhing /_oM sarba pA paM da ha na badzrA ya badzra sa twa su sarba pA paM da ha swA hA/_zhes pa bzlas te yungs kar me la gdegs par bya'o/_/de ltar g.yas su bskor bas kyang ngo /_/de ltar chus
[\[148a.4\]]gang ba'i kham phor dang drur ba dang bcas pa'i ba lang gi lci bas chang bar bcangs la chang zan dang /_gsil ya ba ras rnams te/_'on kyang kha 'phor la sogs pa me ru skyur bar mi bya'o/_/de nas lugs ma la sogs pa la lag pas reg la/_gtso bo'i sngags dang bcas pas lugs ma la sogs pa la
[\[148a.5\]]ji ltar rigs pa ltar dngos su 'am me long gi gzugs brnyan la dri ni thugs kar byug go_/me tog ni dbu la'o/_/yon chab mdun du'o/_/mar me bskor bzhin pas so/_/mar dang sbos dkar yi ge drug pa lan bdun bzlas te bdug par bya'o/_/'di ni nir man tsha na'i cho ga'i rim pa'o/_/de
[\[148a.6\]]nas yi ge drug pa bzlas shing dUr ba'i pir gyis zangs kyi snod na gnas pa'i zho dang /_'o ma dang /_mar dang /_sbrang rtsi dang /_ka ra rnams te/_bdud rtsi lnga'i bdag nyid dang /_gzhan yang zho dang /_'o ma dang /_mar dang /_ba lang gi lci ba dang /_chu rnams kyis lugs ma la sogs pa sku khrus gsol
[\[148a.7\]]du btub pa rnams la/_oM hUM trAM hrIHa/_zhes pa'i sngags kyis byug par bya'o/_/bris sku dang po ti la sogs pa rnams me long gi gzugs brnyan la'o/_/de nas yi ge drug pa bzla zhing chu gtsang ma dang dri zhim bos khrus bya'o/_/de nas khar ba'i snod du 'dag chal lnga blugs pas dag par bya ba ni/_
[\[148b\]]
[\[148b.1\]]oM sarba ta thA ga ta kA ya bi sho d+ha ni swA hA/_zhes pas so/_/me dang nyi mas smin pa'i dri'i mar gyis byugs la yang 'dag chal gyis so/_/skyur pos byugs la de ltar khrus byas te/_khar ba'i snod kyi yung bas byugs nas yang khrus bya'o/_/de nas tsan+dan dang /_gur gum dang /_ga pur dang /_gla rtsi la
[\[148b.2\]]sogs pas mnyam par byugs te/_snying ga'i sa bon gyi 'od zer gyis spyan drangs pa'i bum pas khrus byed par bsam zhing bkra shis kyi glu dang bcas pas bum pa rnams kyi chu yis khrus bya ba ni/_sngon du brjod pa'i tshigs su bcad pa dang bcas pas so/_/de nyid la chags pa'i chu ras 'jam
[\[148b.3\]]pos dbyi bar byas la de la ji ltar nus pa'i na bza' dbul bar bya'o/_/de nas sa bon gyis ye shes sems dpa' dang /_sangs rgyas dang /_byang chub sems dpa' dang /_lha rnams mdun du spyan drangs la zhabs bsil dang /_zhal bsil dang /_yon chab rnams sngon du song bas bus mo
[\[148b.4\]]g.yas pa sa la btsugs te/_lag pa g.yon pas dril bu dkrol zhing g.yas pas spos snod kyis bdug cing hUM las byung ba'i rdo rje'i lce dang ldan pas/_bcom ldan 'das dus kyi 'khor lo nyid ces pa/_bdag ni rdo rje che ge nyid/_/ces par bsgyur bas bstod de/_phyag byas nas/_oM badzra pu na rA ga ma na
[\[148b.5\]]ya muH/_zhes pas gshegs su gsol lo/_/khrus byas pa'i lugs ma la sogs pa rnams kyi gnas lnga rnams la dris byugs la mchod de/_yi ge drug pa dang bcas pa'i g.yas kyi rdo rje lan gsum du reg nas lha de dang de'i bsngags bzlas te/_de nas phyogs skyong rnams la gtor ma
[\[148b.6\]]dbul lo zhes pas so/_/gang zhig sems can brtan na lhag par gnas pa med kyang rab tu gnas par bya ba ni/_gsungs par 'gyur pa'i cho ga rnams nyi ma gcig la bya'o/_/yon bdag la 'byor pa yod na bsod nams kyi tshogs kyi don du lhag par gnas par bya'o/_/'di ni lha lhag par
[\[148b.7\]]gnas pa'i cho ga'i rim pa'o/_/de nas dkyil 'khor gyi shar phyogs kyi gzhi la sgo bzhi pa re khA lnga dang bcas pa byas la/_dbus su pad+ma 'dab ma brgyad pa'o/_/phyogs dang mtshams rnams su rim pa ji lta ba bzhin mtshan ma rnams dgod do/_/de nas lugs ma la sogs pa dkyil 'khor
[\[149a\]]
[\[149a.1\]]la sngon du phyogs pas zhugs pa dang /_rgyud dang sgrub thabs la sogs par lha bskyed pa'i bye brag slob dpon gyis go bar bya ste/_mchod rten la sogs pa stong ba'i dang las rim pas sam/_skad cig gis dam tshig sems dpa'i gzugs bsgom mo/_/po ti rnams ni stong pa'i
[\[149a.2\]]ngang las AHde las 'od dpag tu med pa'i rig ma dang bcas pa pad+ma dang nyi ma'i steng du'o/_/de yang yongs su gyur pa las yi ge'i gzugs brnyan gyi bdag nyid 'od dpag med kyi gzugs kyi dam tshig pa du bsgom/_lha khang dang /_mchod rten dang /_dri'i gtsang khang la sogs pa rnams pad+ma dang zla
[\[149a.3\]]ba la gnas pa/_oM las byung ba'i rnam par snang mdzad spyan ma la 'khyud pa yongs su gyur pa las lha khang la sogs pa'i gzugs brnyan gyi bdag nyid rnam par snang mdzad kyi gzugs kyi dam tshig sems dpa' ru bsgom mo/_/gzhan yang stong ba'i rang bzhin du ni byas nas rgyal ba mchog dang
[\[149a.4\]]bcas pa'i sku gsung thugs kyi rdo rje rnams/_/zhes pas sgrub thabs su gsungs pa'i tshogs bdag nyid dus kyi 'khor lor bsgom zhing /_lha la sogs pa rnams kyang so so'i sa bon las byung ba'i so so'i gzugs kyi rnam par bsgoms la/_zla ba dkar po la sogs pa nas nam mkha'i dkyil 'khor
[\[149a.5\]]ljang gu'i bar dpral ba la sogs pa'i 'khor lo nas gsang ba'i bar du bkod la oM nas k+ShaH'i bar bsgom par bya'o/_/lha rnams kyang 'di lta ste/_rang gi sa bon gyi 'od zer gyis ye shes kyi 'khor lo spyan drangs te/_zhabs bsil la sogs pas mchod la/_dza hUM baM hoHzhes pa brjod de lcags kyu'i phyag rgyal
[\[149a.6\]]sogs pas khro bo bzhi yis dgug pa dang /_gzhug pa dang /_bcing ba dang /_dbang du bya ba rnams rim pa bzhin du bya'o/_/de nas lugs ma la sogs pa rnams snying ga'i pad+mar nyi ma dang zla ba kha sbyar gyi nang du sa bon gyi yi ge dgod par bya'o/_/de nas chu la sogs pa'i dbang rnams sngon du gsungs pa'i
[\[149a.7\]]slob ma la dbang bskur ba ji lta ba bzhin no/_/yang na bsgoms pas thams cad yongs su rdzogs par bya'o/_/gzhan yang dbang bskur ba spangs la thugs kar sa bon bkod pa dang /_lha'i gzugs brnyan gyi gzugs su nges par bltas la rang gi sngags sam/_sngags 'dis mchod pa ni/_oM
[\[149b\]]
[\[149b.1\]]AHbadzra wa ye hUM swA hA/_zhes pa dang /_de ltar oM AHbadzra dang por brjod cing hUM swA hA/_mtha' mar sbyar ba'i sngags rnams kyis me tog dang /_bdug spos dang /_mar me dang /_dri dang /_lha bshos dang /_rgyan la sogs pa dbul lo/_/oM AHsarba sho d+ha na hUM phaT/_ces pa ni/_'bras bul
[\[149b.2\]]sogs bdag par bya ba'i sngags so/_/oM badzra swA hA/_zhes pa'i 'bras bus 'dren pa'i sngags so/_/de nas dam tshig gi rdzas byin la/_oM badzra AH/_zhes pa'i sngags kyis me long bstan no/_/de nas sbyin sreg gis mnyes par bya ba ni/_yon bdag gi 'byor ba'i bye brag gis lugs ma
[\[149b.3\]]la sogs pa'i gzugs kyi bye brag la ste/_zhi ba la sogs pas sangs rgyas kyi bar 'dod pa'i don ni dgos pa'o/_/gser gyi thur mas dngul la sogs pa'i snod du sbrang rtsi bzhag pa las blangs te/_oM tsak+Shu sa man+ta tsak+Shu ra bi sho d+ha ne swA hA/_zhes brjod cing lugs ma'i spyan la byug cing dbye bar bya'o/_/
[\[149b.4\]]po ti la sogs pa rnams la me long gi gzugs brnyan la de ltar bya'o/_/de nas thab khung gi me'am/_me gzhan la'o ma dang /_'bras ma nyams pa dang /_mar dang /_sbrang dang /_ka ra rnams ho ma gzar ram/_pi pi ling gi lo mas skyed pu'i steng gi snod du blugs so/_/gtso bo'i sngags brjod
[\[149b.5\]]cing tshos par btso bar bya'o/_/thug pa de nyid/_oM daM byA naM sa mA d+hi d+h+ra na pri Na ne swA hA/_zhes brjod cing lugs ma la sogs pa lha'i gzugs brnyan du bsams la drang bar bya'o/_/zhal bsil la dri zhim po'i sbrang rtsi dang bcas pa dbul lo/_/de nas oM hUM trAM hrIH a/_zhes pa'i dam tshig 'di
[\[149b.6\]]nyan du gzhug go/_/po ti rnams la 'od dpag med shes rab dang bcas pa bstim pas/_byang bu rnams mtshan sum cu rtsa gnyis dang /_dpe byad brgyad cu'i rang bzhin dbyangs dang gsal byed du bsgom mo/_/lha khang la sogs pa rnams la rnam par snang mdzad shes rab dang bcas pa thim
[\[149b.7\]]pas/_rang bzhin yang dag par rdzogs pa'i sangs rgyas thams cad dang /_de'i chos dang /_byang chub sems dpa' dang /_nyan thos la sogs pa'i ting nge 'dzin sna tshogs kyi brang khang du bsam par bya'o/_/mchod rten la de ltar rnam par snang mdzad shes rab dang bcas pa thim pas de'i dbus su
[\[150a\]]
[\[150a.1\]]pad+ma'i lte ba'i steng du zla ba la 'khor lo rtsibs brgyad pa dkar po'o/_/byang la sogs pa'i 'dab ma rnams la ral gri dang /_rdo rje dang /_rin po che dang /_pad+ma rnams bsam par bya'o/_/de nas me tog la sogs pa rnams kyis mchod nas thal mo sbyar te/_ji ltar sangs rgyas
[\[150a.2\]]thams cad kyis/_/dga' ldan gnas su bzhugs pa nas/_/sgyu ma lha mdzes lhums bltams ltar/_/de ltar gzugs brnyan 'di nyid la/_/mgon po brtan par rtag bzhugs nas/_/byang chub sems ni 'phel don du/_/mchod pa la sogs 'di dag rnams/_/che ge'i don du bzhes par
[\[150a.3\]]mdzod/_/ces pa 'di ji srid par du bzhugs par gsol ba gdab pa'i don du'o/_/yi ge drug pa bzlas shing lugs ma la sogs pa'i stod dang /_dbus dang smad kyi cha rnams la/_lag pa g.yas pa'i rdo rjes lan gsum du bskor bas bstan par bya ste/_mchog sbyin rdo rje mchog khyod 'dud/_/ces
[\[150a.4\]]pa la sogs pas bstod la/_lhag pa dang chad pa'i skyon spang ba'i don du/_oM badzra sa twa sa ma ya ma nu pA la ya/_badzra sa twa twe no pa tiSh+Tha/_dr-i D+ho me b+ha wa/_su to Sh+yo me b+ha wa/_su po Sh+yo me b+ha wa/_a nu rak+to me b+ha wa/_sarba sid+d+hiM me pra ya ts+tsha/_sarba karma su tsi me tsit+taM shi yaH/_ku ru hUM ha ha ha ha hoH/_b+ha ga
[\[150a.5\]]wA na sarba ta thA ga ta/_badzra ma me mu ny+tsa badzrI b+ha wa/_ma hA sa ma ya sa twa AH/_de ltar yi ge brgya pa brjod la/_med dang mi shes ma gus pas/_/gang zhig chad dang lhag par byas/_/de rnams ma lus thugs rje can/_/khyed la bdag ni bzod par gsol/_/zhes pas bzod par gsol lo/_/
[\[150a.6\]]sangs rgyas rnams dang lha mo bcas/_/de sras tshangs pa klu la sogs/_/ma lus cho ga chad la sogs/_/de rnams bzod par gsol bar rigs/_/me dang sa dang chu dang rlung /_/rnams las lugs ma rnams la skyobs/_/yon gyi bdag la zhi ba dang /_/rgyas dang bkra shis rgyun du spyod/_/de
[\[150a.7\]]yis bu sogs slob ma dang /_/bdag kyang de mtshungs mnyes mdzod la/_/sangs rgyas yul du gshegs nas kyang /_/slar yang 'dir ni 'byon par zhu/_/zhes lan gsum brjod de/_/phyogs skyong dang /_'byung bo thams cad la gtor ma sbyin no/_/yon gyi
[\[150b\]]
[\[150b.1\]]bdag pos kyang lugs ma la sogs pa la bskor ba dang /_mchod pa dang /_phyag rnams byas la/_slob dpon la yon phul te/_yang dag par mnyes par bya'o/_/'od dpag med kyi dkyil 'khor du po ti rnams so/_/rnam par snang mdzad du lha khang la sogs pa'o/_/rdo rje
[\[150b.2\]]sems dpas gtso bo byas par sku 'am gzugs brnyan ngo ma shes pa rnams so/_/gal te lugs ma'am gzugs brnyan de dang de'i rigs su shes nas rigs kyi bdag po de deng de'i dkyil 'khor du'o/_/gang dag tu yang /_gzugs brnyan rab tu gnas pa ni/_/rgyud nyid gang du bzhugs pa ltar/_/de nyid kyi ni
[\[150b.3\]]dkyil 'khor bya/_/'on te slob dpon rang nyid kyi/_/lha yi bdag nyid gyur pa ltar/_/de yi dbye ba shes par bya/_/zhes pa de'i phyir rgyud dang /_rgyud du gsungs pa'i lha yis kyang mchog gi bla na med pa 'di'i dgongs pas rab tu gnas pa'i rigs so zhes bya'o/_/cho ga chung ba'i rab tu gnas pa ni lugs
[\[150b.4\]]ma la sogs pa stong pa'i ngang las skad cig gis de nyid kyi sa bon la sogs pa'i dam tshig sems dpa' la rang gi snying ga'i sa bon gyi 'od zer gyis ye shes sems dpa' gzhug par bya'o/_/rang gi sa bon gyi 'od zer gyis spyan drangs pa'i de bzhin gshegs pa la sogs pa dang /_rang nyid kyis kyang bum
[\[150b.5\]]pa'i chus dbang bskur la yang dag par mchod nas/_de nyid kyi sngags brgya rtsa brgyad bzlas par bya'o/_/'di ni lugs ma la sogs pa rab tu gnas pa'i cho ga'i rim pa'o/_/srung pa'i 'khor lo rab tu gnas pa ni/_rdo rje 'dzin pa'i nga rgyal dang ldan pa'i slob dpon gyis gnas bsrung ba gang dag
[\[150b.6\]]gis dam tshig sems dpa' de dang mthun pa'i ye shes sems dpa' la cho ga ji lta ba bzhin gzhug cing bsgom par bya ba ni/_de ltar bsgrub bya'i bye brag gis de dang de la ste/_de yang srung 'khor gyi gtso bo'i sngags dang /_sgrub pa po'i ming la zhugs par bsgom pa dang /_bsrung 'khor tshangs pa'i bu ga'i
[\[150b.7\]]kha nas zhugs te/_rdo rje'i lam nas lha mo'i pad+mar babs la/_snying ga'i sa bon gyi 'od zer gyis de bzhin gshegs pa de ltar zhugs nas dbang bskur ba dang /_yang bdag nyid kyis kyang bum pa'i chus so/_/de yang bsrung ba'i gtso bo'i snying po'i sngags brgya rtsa brgyad bzlas so/_/de nas rdo rje 'dzin
[\[151a\]]
[\[151a.1\]]pa'i nga rgyal dang ldan pa'i slob dpon gyis lag pa g.yas pa'i mthil du skad cig gis rdo rje rtse lnga pa bsgoms la de ru AHyig gis byin gyis brlabs pa'o/_/g.yon pas skad cig gis pad+ma'i 'dab ma'i rnam pa la tsog gis byin gyis brlabs pa'o/_/
[\[151a.2\]]de dag gi dbus su bzhag pa'i phreng ba'i dbus kyi skud pa rdo rje sems dpa'i rang bzhin no/_/phyogs dang mtshams kyi skud pa rnams la pad+ma'i phyag rgya dang /_byams pa dang /_nam mkha' mdzod dang /_kun du bzang po dang /_phyag na rdo rje dang /_'jam dpal dang /_sgrib pa thams cad rnam par sel ba
[\[151a.3\]]dang /_sa'i snying po rnams kyi bdag nyid do/_/rdog po rnam par snang mdzad la sogs pa'i rang bzhin no/_/mdo 'dzin stobs la sogs pa'i chos kyi rang bzhin du skad cig gis rnam par bsam mo/_/snying ga'i sa bon gyi 'od zer gyis spyan drangs pa'i rdo rje sems dpa' la sogs pa rnams ji lta ba
[\[151a.4\]]bzhin du gzhug par bya'o/_/oM pa de pa de ma hA dz+nyA nAM sarba bud+d+ha ma hAM b+ha wed hUM hUM hoH hoH hoH aH khaM swA hA/_zhes pa'i sngags kyis byin gyis brlabs te/_bum pa'i chus dbang bskur la mchod do/_/tshegs chung bar bya ba ni phreng ba'i skud pa rdo rje sems dpa' dang ro gcig par bsams la/_de nyid yongs
[\[151a.5\]]su gyur pa las phreng ba'i rnam par bsam par bya'o/_/dbang bskur la gsung rdo rje'i snying po brgya rtsa brgyad bzlas so/_/yang na de nyid stong pa'i ngang las rdo rje 'dzin pa'i nga rgyal byas pa'i snying ga'i sa bon gyi 'od zer gyis yi ge hUM rnams spyan drangs la mdo 'dzin dang /_rdog po gzhan rnams la mtshan
[\[151a.6\]]dang dpe byad kyi bdag nyid gzhug go/_/de ltar dril bu la a la sogs pa'i dbyangs yig sum cu rtsa gnyis kyis so/_/rdo rje la ka la sogs pa'i gsal byed brgyad cu yis so/_/mchod phyir thogs dang tshangs skud kyang ngo /_/'di ni srung 'khor la sogs pa'i rab tu gnas pa'i cho ga'i rim pa'o/_/
[\[151a.7\]]yon bdag nus pa dang ldan pa'i don du rnam par snang mdzad kyis gtso bo byas pa'i dkyil 'khor rdzing bu'i 'gram du bzhengs la 'khor lo'i gtso bo'i rnal 'byor dang ldan pas rdzing bu'i phyogs dang mtshams su gtor ma btang ba dang /_chu stong pa'i ngang las b+hUM las byung ba'i 'khor lo b+hUM dang bcas pa las
[\[151b\]]
[\[151b.1\]]rnam par snang mdzad spyan ma dang bcas pa'o/_/de nas rdo rje chu bdag dkar po mi'i gdong pa can/_gdengs ka bdun dang ldan pa/_phyag g.yon pas yul gyi zhags pa dang bcas pas yum la 'khyud de rol pas gnas pa/_g.yas kyi ut+pal sngon po bsnyams pa lte ba man chad yul gyi rnam pa/_'di dam
[\[151b.2\]]tshig gi sems dpa'i rnam par bsgoms la/_bdag nyid kyi snying ga'i sa bon las 'od spros te rnam par snang mdzad spyan drangs nas/_zhabs bsil la sogs pa sngon du song bas/_oM sa ma ya s+t+waM/_zhes brjod de gzhug par bya'o/_/dbang bskur me tog la sogs pas mchod nas de yongs su gyur
[\[151b.3\]]pa las gzugs brnyan dang bcas pa'am/_ye shes kyi bdud rtsi'i rang bzhin dri zhim pa/_ro dang ldan pa yang ba dang /_'jam pa dang /_grang ba mgrin pa dang /_gsus pa la nad mi byed pa'i yan lag brgyad dang ldan pa'i chus 'og gi bar du ste/_klu brgyad dang ldan pa phyogs bzhi ru rlabs kyis 'gro ba de
[\[151b.4\]]nyid kyi shar la sogs pa'i phyogs rnams la dga' bo dang /_pad+ma dang /_'jog po dang /_chu bdag rnams so/_/mtshams rnams su dung skyong dang /_karko Ta dang /_rigs ldan dang /_pad+ma chen po rnams rim pa bzhin gser dang /_ra gan dang /_zangs dang /_dngul dang /_zha nye dang /_'khar ba dang /_
[\[151b.5\]]lcags dang /_gsha' tshe rnams las byas pa'am bsgom pa ste/_skad cig gis dam tshig sems dpa'i gzugs su bsams la/_snying ga'i sa bon gyi 'od zer gyis spyan drangs la ye shes sems dpa' dang tha mi dad par gnas par bya'o/_/de'i dus su mchod sdong de'i dpangs kyi nyis 'gyur dang ldan pa
[\[151b.6\]]gzugs so/_/de'i dbus su chu bdag go/_/de la sbrang rtsi chu dang bcas pa dang /_bdud rtsi lnga blugs par bya'o/_/me tog la sogs pas de nyid yang dag par mchod par byas nas sbyin sreg bya'o/_/de'i 'gram du ba lang gi lci bas byugs la grang ba'i dri yi maN+Dal byas te/_rang gi snying ga'i sa bon gyi 'od
[\[151b.7\]]zer gyis spyan drangs la maN+Dal gyi pad+ma'i lte bar rdo rje chu bdag go/_/shar la sogs pa'i phyogs dang mtshams rnams la dga' bo la sogs pa'o/_/phyi rol gyi phyogs thams cad du klu rnams rnam par bsam par bya'o/_/oM AHbadzra ba ru NA ya hUM swA hA/_zhes pa de ltar rang gi ming dang ldan pa'i sngags kyis
[\[152a\]]
[\[152a.1\]]me tog dkar pos rnam par mchod la/_klu'i phyag rgya dang ldan pas/_oM a nan+ta bA su ki tak+Sha ka karko Ta kra pad+ma ma hA pad+ma shaM kha pA la ku li ka de ba ti ma hA de bti so ma shi khi daN+Da ra a ba lA la hu lu hu lu nan+da u nan+da sA ga ra ma hA sA gar tA pa ma hA tA pha shI kAn+ti ma hA kAn+ti rat+na kAn+ta su rU pa ma hA su rU
[\[152a.2\]]pa b+ha dri tI ka ma h+phuho dar/_si li/_ma hA sa la/_oM b+hak+Sha b+hak+Sha A g+ts+tsha mahA nAg a d+hi pa ti sarba b+hur b+hu wa phruM phru swA hA/_zhes pa'i sngags kyis 'o ma'i gtor ma sbyin no/_/de nas ji srid du bzhugs pa'i don du yi ge brgya pa bzlas nas byin gyis brlabs pa'i phyogs brgyad du btang zhing de'i phyi rol du yang
[\[152a.3\]]ngo /_/gzhon nu ma mnyes par bya ste/_'di ni rdzing bu dang /_khrus gnas dang /_khron pa rnams rab tu gnas pa'i cho ga'o/_/de nas ljon shing dang skyed mos tshal la sogs pa rab tu gnas la'i cho ga ni phyogs rnams su gtor ma byin la rnam par snang mdzad kyi bdag nyid kyi slob dpon gyis shing rnams kyi
[\[152a.4\]]gtso bo stong pa'i ngang las rnam par snang mdzad du rnam par bsams la/_de la ye shes sems dpa'i yon chab sngon du song bas gzhug par bya ste/_bum pa'i chu yis dbang bskur ba dang de nyid yongs su gyur pa las ljon shing ngo /_/de'i dbus su ljon shing yang de ltar lhag par mos par bya'o/_/ljon
[\[152a.5\]]shing gtso bo de nyid la gnas pa'i lha la yang me tog la sogs pas mchod de gzhan gyi bya ba byed cing /_ji srid du bzhugs par gsol ba btab cing phyogs rnams su gtor ma btang ba 'di ni skyed mos tshal la sogs pa rab tu gnas pa'i cho ga'i rim pa'o/_/da ni dbang dang rab tu gnas pa la sogs pa
[\[152a.6\]]thams cad la sbyin sreg sngon du 'gro bar gsungs pa'i kun rdzob kyi sbyin sreg 'dir brjod par bya ste/_nyin mo'i thun dang po la zhi ba la sogs pa'i las bya ste/_de ltar mtshan mo la yang ngo /_/de ltar thun byed rnams sa thun rnams la ste/_las thams cad pa dang /_zhi ba dang /_rgyas pa dang /_gsad pa dang /_
[\[152a.7\]]dbye ba dang /_dbang dang /_dgug pa dang /_rmongs pa dang /_rengs pa rnams/_grong khyer gyi dbus dang /_gshin rje dang /_bden bral dang /_chu bdag dang /_rlung dang /_gnod sbyin dang /_dbang ldan dang /_shar dang /_me mtshams su ste/_dbang bskur ba'i dus su rdul tshon gyi me ri'i phyi rol du khru do spangs pa'i gnod
[\[152b\]]
[\[152b.1\]]sbyin nam/_drag po ru zlum po dang /_gru bzhi dang /_gzhu'i rnam pa dang /_zur lnga dang /_bdun dang /_gsum dang /_drug dang /_brgyad rnams dang ldan pa'o/_/khru gang ba dang /_khru do pa dang /_khru gang gi phyed dang /_zlum po dang mtshungs pa dang /_sor bzhi bcu pa dang /_nyi shu pa dang /_sum cu pa rnams
[\[152b.2\]]so/_/thab khung rnams kyi rgya'i phyed steng du'o/_/thab kyi kha khyer la thad kar spangs kyi drug cha'o/_/de dag gi nyis 'gyur snyegs bu'o/_/de'i nyis 'gyur kha khyer tshon la'o/_/yang mchu dang mnyam pa phyi ru kha khyer bya'o/_/steng du zla ba dang /_nyi ma dang /_zla ba dang /_maN+Dal sngon po dang /_dmar po dang /_
[\[152b.3\]]du ba'i maN+Dal dang /_maN+Dal ser po dang /_ri rab gnyis kyi mtshan mas mtshan pa'i thab bya'o/_/stegs bu cha lnga ru byas pa'i logs gnyis kyi cha gnyis spangs te/_cha gsum la 'og nas 'byung ba'i mtshan ma rnams kyis rim pa bzhin 'og nas bskor ba ste/_gal te sa yis byed na chu'i phyed kyis so/_/
[\[152b.4\]]rdul tshon gyis byed na nges pa med do/_/de'i phyi rol du gnyis la pad+ma'i 'dab ma dang /_gnyis la sor mo dang bcas pa'i lag mthil dang /_khwa'i 'jug sgro dang gnyis la shing arga'i 'dab ma dmar po dang gnyis la shing arga'i 'dab ma ser po rnams kyi phreng bas bskor ro/_/de'i phyi rol du gnyis la/_
[\[152b.5\]]ku sha dang shi ba'i skra dang /_yi dgas shing gi lo ma dang /_gnyis la me tog dmar po dang /_gnyis la me tog ser po rnams kyis bskor ro/_/thab kyi tshad ni pad+ma'i 'dab ma'o/_/bcu gnyis kyi chas gtso bo'i lte ba'o/_/de la rdo rje nag po dang /_pad+ma dkar po dang /_'khor lo dkar po dang /_gri gug
[\[152b.6\]]nag po dang /_ral gri nag po dang /_mda' dmar po dang /_rdo rje lcags kyu dmar po dang /_sbrul zhags ser po dang /_rdo rje lcags sgrog ser po rnams dgod par bya'o/_/las thams cad pa'i thab khung la shar la sogs pa'i pad+ma'i 'dab ma rnams la/_ral gri dang /_rin po che dang /_'khor lo dang /_
[\[152b.7\]]pad+ma rnams so/_/mtshams rnams la gri gug nag po dang /_lcags kyu dmar po dang /_rdo rje zhags pa ser po dang /_rtse gsum pa dkar po rnams so/_/de ltar zhi ba la yang ngo /_/rgyas pa la yang phyogs rnams su rdo rje la sogs pa'i mtshan ma rnams dang /_mtshams rnams la gri gug nag po la
[\[153a\]]
[\[153a.1\]]sogs pa'o/_/de ltar gsad pa la shar du phyogs pa'i dkyil 'khor te/_gsad pa dang dbye ba la byang du kha phyogs pa'i ral gri la sogs pa'i mtshan ma'o/_/dbang dang dgug pa la lhor kha phyogs pas phyogs rnams la rin po che la sogs pa'o/_/mtshams rnams la lcags kyu
[\[153a.2\]]dmar po la sogs pa'o/_/rmongs pa dang /_rengs pa la nub tu kha phyogs pas phyogs bral rnams la 'khor lo dang /_zhags pa ser po la sogs pa'o/_/thab khung la khru do spangs par rdul tshon dkar po dang /_dmar po dang /_nag po rnams kyis ra ba gsum bya ste/_byang la sogs par kha phyogs
[\[153a.3\]]pa'i ra ba'i nang gi rgya'i brgyad cha'i sgo'o/_/dkyil 'khor gyi sgo dang mtshungs pa'i rta babs dang bcas pa thab khung kun la bya'o/_/thab khung gi mdun du khru do spangs pa'i gnas su zhi ba la sogs pa'i dbye ba'i dbyibs dang lag pa snga ma ltar pad+ma dang /_mtshan ma'i bye brag bkod pa'i khru gang pa rang rang gi
[\[153a.4\]]phyogs su gzhag go/_/las thams cad pa la sna tshogs rdo rje chos 'byung du chud pas mtshan pa'o/_/de ltar sbyin sreg gi dgang gzar la sogs pa'i gdan dang /_yon chab kyi gdan g.yas dang g.yon du'o/_/gdan de la rim pa ji lta ba bzhin gnas par bya ba ste/_rkang pa g.yas pa g.yon pa'i pus mo'i
[\[153a.5\]]gong du bzhag pa pad+ma'i 'dug stangs so/_/rkang pa g.yas pa g.yon pa'i brla'i steng du gzhag cing g.yon pa g.yas pa'i brla steng du gzhag pa rdo rje'i 'dug stangs so/_/lha ma yin gyi 'dug stangs ni lus bskums te rus sbal ltar gnas pa'o/_/rkang pa'i long mo gnyis gzhibs te/_btsos po che
[\[153a.6\]]'phor dang sbyar nas/_pus mo gnyis bslang ba ni tsog pu'i 'dug stangs so/_/rkang pa g.yon pa skyil krung byed pa'o/_/de las bzlog pa ni gnyis pa'o/_/rkang pa g.yon pa'i long mo gnyis gshibs te/_btsos po che 'phong dang sbyar nas/_pus mo gnyis bslang ba ni tsog pu'i 'dug stangs so/_/rkang pa
[\[153a.7\]]g.yon pa skyil krung du gnas nas g.yas pa'i tsog pu ste/_cung zad brkyang pa skyil krung phyed pa'o/_/de las bzlog pa ni bye brag gnyis pa'o/_/rkang pa g.yon pa'i rting pa bshang lam na gnas te/_g.yas pa tsog pur gnas pa rkang pa bshang lam na gnas pa'o/_/de las bzlog pa rnams so/_/de
[\[153b\]]
[\[153b.1\]]nas rim pa bzhin du shel dang /_mu tig dang /_mi'i so dang /_bo de tse dang /_pad+ma'i sa bon dang /_tsan+dan dmar po dang /_lung tang dang /_ru drAk+Sha'i phreng ba rnams so/_/de nas pad snod 'dab ma dang /_lte ba rnams la sor bcu gnyis pa/_shel dang /_dngul dang /_thod pa dang /_lcags dang /_gser dang /_
[\[153b.2\]]zangs dang /_shing dang /_sa las byas pa'i yon chab kyi snod rnams so/_/de nas dgang gzar ni rdo rjes mtshan pa'i khru gang ba'i yu ba la steng gi cha thal mo sbyar ba'i rnam pa'o/_/de'i nang gi dbus gru bzhi pa pad+mas mtshan pa sor bzhi dang ldan pa'o/_/de'i rtse mo rdo rje rtse lnga pa'o/_/ra dbus ma nas bcud 'gro ba'i gnas
[\[153b.3\]]dang ldan pa'o/_/de las cung zad phra la chung ba srid du mtshungs pa'i steng gi cha pad+ma dang blugs gzar ro/_/de ltar zhi ba la sogs pa'i gnyis gnyis te/_u du m+WA ra dang /_byang chub shing dang /_n+ya gro d+ha dang /_bkaDi dang /_rgun 'brum shing rnams kyi yam shing lnga brgya'o/_/mi'i dus pa mthe chung gi rnam pa lnga
[\[153b.4\]]brgya'o/_/de ltar khwa'i mjug sgro yang ngo /_/de ltar seng ldeng ngam/_pa la sha las byung ba dang /_de ltar bi lo las byung ba lnga brgya sor bcu gnyis pa'o/_/de ltar rdza sa rnams ni zhi ba la ba'i 'o ma dang dUr ba'o/_/rgyas pa la mar dang /_dUr ba'o/_/gsad pa la sha dang dug go/_/bskrad pa dang dbye ba la mi'i zhag
[\[153b.5\]]dang bcas pa'i ri dza ka dang tshwa'o/_/dbang la rdul dang /_ka ra bIr la sogs pa'i me tog dmar po'o/_/dgug pa la dri chu dang /_shing po la'i 'dab ma dang /_'bras bu'o/_/rengs pa la mchil ma dang /_me tog rnying po'o/_/rmongs pa la tsha dang /_thang phrom gyi 'dab ma'o/_/de ltar gnyis gnyis la ste/_me
[\[153b.6\]]tog dri zhim la dkar ba dang /_tsha la tsher ma dang ldan pa'i nag po dang /_dmar po dang /_ser po rnams so/_/de ltar grang ba'i bdug spos ni a ga ru dang /_si h+la dang /_ga bur dang /_sbrang rtsi ka ra rnams kyis so/_/de ltar shin tu bdug pa'i spos ni bshang ba dang /_sha dang /_khrag rnams kyis so/_/de ltar
[\[153b.7\]]dri che bar 'gyur ba'i spos gu gul dang /_rgya skyegs dang /_spos dkar dang /_kun du ru dang /_shrI ba sa dang /_bu ram rnams kyis so/_/de ltar bska ba'i spos a ru ra'i phye ma dang /_bu ram dag gis so/_/yang rim pa ji lta ba bzhin 'o ma'i zan dang /_zho dang bcas pa'i zan dang /_grod pa dang /_mar dang bcas
[\[154a\]]
[\[154a.1\]]pa'i zan dang til dang bcas pa'i zan dang /_sran mung+ga dang bcas pa'i zan dang /_sran tsa na ka dang bcas pa'i zan rnams so/_/de ltar gnyis gnyis la tsan+dan dkar po dang /_khrag dang /_sol ba dang /_gur gum dang /_gi waM dang /_tsan+dan dmar po dang /_yung ba dang /_ba bla
[\[154a.2\]]rnams rnam par byug go/_/de ltar mar dang /_mi'i zhag dang /_til mar dang /_dzo tis ti'i mar dang /_b+hal ta ka'i mar rnams kyis mar me'o/_/de ltar 'bras sA lu dang /_ra dza ka dang /_yungs kar dang /_sran chung rnams kyis ma nyams pa'o/_/de ltar na bza' dkar po la sogs pa rnams zhi ba la sogs
[\[154a.3\]]pa rnams la go bar bya'o/_/de ltar slob dpon ji ltar gsungs pa'i gdan la ji ltar gsungs pa'i 'dug stangs kyis gnas nas/_las thams cad pa la ljang gu'o/_/zhi ba la sogs pa la gnyis gnyis te/_/zhi zhing dkar ba dang /_khro la gnag pa dang /_chags pa dang bcas pa'i dmar po dang /_rengs shing
[\[154a.4\]]ser ba ste/_sngon du gsungs pa'i dus kyi 'khor lo'i cha byad rnam par bsgoms te/_srung ba'i 'khor lo byas nas sngon du gsungs pa'i cho ga'i rim pa bzhin du u du m+WA ra dang /_paT dang /_mya ngan med dang /_rus pa dang /_lcags dang /_seng ldeng dang /_sa khogs dang /_bi lo rnams las byung ba'i
[\[154a.5\]]phur bus phyogs bcur btab la/_oM AHhUM hraHphaT/_ces pa'i sngags kyis ku shas yon chab nas blangs te bsang gtor bya'o/_/de nas las thams cad pa dang /_zhi ba la sogs pa la tsan+dan la sogs pa'i dri zhim po dang /_'o ma can gyi shing dang /_tsan+dan dmar po la sogs pa dang /_bska
[\[154a.6\]]ba'i shing rnams brtsegs te/_lha khang dang /_bram ze dang /_dmangs rigs dang /_gtum mo dang /_rgyal rigs dang /_rje rigs rnams kyi khyim nas me blangs te/_der btsug la rlung yab kyis sbar bar bya'o/_/de nas sngags 'dis me lha spyan drang ba ni/_oM e h+ye hi ma hA b+hu ta de ba r-i Shi dwi
[\[154a.7\]]dzas ta ma/_/gr-i hi twA yu d+ha ma hA ra a smin san+ni hi to b+hab badzra d+ha ra A dz+nyA pa ya ti swA hA/_zhes brjod de/_rang gi snying ga dang phyi'i thab khung du las kyi bye brag gis zla ba'am/_nyi ma la raM las byung ba'i me lha'i rnam par bsgoms te/_dzaHhUM baM hoHb+r+jod cing lcags kyu'i phyag rgyas dgug go/_/rdo rje'i phyag
[\[154b\]]
[\[154b.1\]]rgyas gzhug go_/zhags pa'i phyag rgyas bcing ngo /_/dril bu'i phyag rgyas dbang du bya'o/_/de nas yang las thams cad pa la sku mdog ljang gu g.yas pa'i phyag dag gi rdo rje dang phreng ba'o/_/g.yon pa'i phyag ngag gis dril bu dang pad+ma'o/_/na bza' dang spyan dang /_dbu skra rnams dmar la ser ba
[\[154b.2\]]mi bskyod pas rgyas gdab pa'o/_/zhi ba la dkar po g.yas pa dag gis pad+ma dang /_shel gyi phreng ba'o/_/g.yon pa dag gis spyi blugs dang dung ngo /_/rgyas pa la g.yas pa dag gis 'khor lo dang mu tig gi phreng ba'o/_/g.yon pa dag gis pad+ma dang spyi blugs so/_/'od dpag med kyis rgyas btab pa'o/_/gsang
[\[154b.3\]]ba la nag po g.yas pa dag gis gri gug dang rtse gsum pa'o/_/g.yon pa dag gis thod pa dang kha T+wAM ga'o/_/don yod grub pas rgyas btab pa'o/_/bskrad pa dang dbye ba la g.yas pa dag gis ral gri dang rtse gsum pa'o/_/g.yon pa dag gis thod pa dang kha T+wAM ga'o/_/dbang du bya ba la gur gum gyi kha
[\[154b.4\]]dog go/_/g.yas pa dag gis mnga' dang /_rin po che'o/_/g.yon pa dag gis gzhu dang me long ngo /_/rin chen 'byung ldan gyis rgyas btab pa'o/_/dgug pa la g.yas pa dag gis rdo rje lcags kyu dang rin po che'o/_/g.yon pa dag gis rdo rje zhags pa dang me long ngo /_/rmongs pa dag la g.yas pa dag gis
[\[154b.5\]]sbrul dang dbyug pa'o/_/g.yon pa dag gis 'khor lo dang thob ba'o/_/rengs pa dang phur bus gdab pa dag la ser po g.yas pa dag gis lcags sgrog dang tho ba'o/_/g.yon pa dag gis 'khor lo dang tho ba'o/_/rnam par snang mdzad kyis rgyas gdab pa'o/_/zhi ba la sogs pa rang rang gi kha dog dang mtshungs pa'i na bza'o/_
[\[154b.6\]]de nas oM pra wa ra sa ta kar ma hA ra smin pra tIts+tsha swA hA/_zhes pas yon chab sbyin no/_de nas oM badzra dang por/_puSh+paM la sogs pas bar du'o/_/swA hA zhes pa tha mar sbyar ba'i puSh+pi dang /_d+hU paM dang /_gan+d+haM dang /_dI paM dang /_ak+Sha taM dang /_nai bi d+yaM dang /_lA s+yaM dang /_hA s+yaM dang /_bA d+yaM dang /_nr-i d+yaM dang /_gI taM dang /_
[\[154b.7\]]kA maM rnams gyis mchod/_de nas me lha'i zhal gdangs par/_oM sarba pA paM da ha na badzra ag+Ni badzra sa twA s+ya sarba pA paM da ha ra ha swA hA/_zhes pa las thams cad pa la sogs par dang por sreg blugs len par spyan drang ba'o/_/gsang ba la sogs par/_oM badzra a na la sarba b+hU
[\[155a\]]
[\[155a.1\]]ta na dz+wA la ya sarba na b+hasmiM ku ru sarba duSh+TA na swA hA/_zhes pas so/_/de nas oM AHhuM ho haM k+ShaHswA hA/_zhes pas yam shing brgya rtsa brgyad kyis bsnun par bya'o/_/oM h+r+l-iM hruM hr-iM hriM hraHswA hA/_zhes pas brgya rtsa brgyad do/_/de nas oM a A i I r-i r-I u U l-i l-I aM aHswA hA/_
[\[155a.2\]]zhes pa yang de ltar ro/_/de nas oM a A e ai ar Ar o au al A la aM aHswA hA/_zhes pa yang de ltar ro/_/de nas oM ha hA ya yA ra rA wa wA la lA haM haHswA hA/_zhes pa yang de ltar ro/_/de ltar bzhi bcus lhag pa'i lnga brgya la lnga brgya zhes brjod do/_/zhe ba la sogs pa la chu shel dang
[\[155a.3\]]pu Shu ra ga dang /_pan+d+hu ka dang /_gser zhun ma'i kha dog rnams so/_/mA la ti dang ga bur dang /_a ga ru dang /_tsam pa ka'i dri rnams so/_pi wang rgyu mangs dang gling bu dang /_mri ma ga dang /_shin tu drag po'i sgra rnams so/_/dpal be'u dang gdugs dang /_ral gri dang pad+ma dang /_bum pa la sogs pa'i gzugs rnams so/_/gcig dang /_
[\[155a.4\]]gnyis dang /_gsum dang /_bzhi la sogs pa bzang ngo /_/shin tu g.yo ba dang /_thig le nag po can dang /_me stag 'phro ba dang /_rang gi phyogs su phyogs pa dang /_g.yon zhing 'bar ba dang /_kha dog sna tshogs pa dang /_shin tu gnag pa dang /_tsheg sgra dang /_thog sgra rnams ni gsad pa la bzang ngo /_/de nas 'bru la
[\[155a.5\]]sogs pa rnams sngon du song ba'i sngags kyi cho gas te dgang gzar yang ngo /_/de nyid med na/_lag pa g.yon gan rkyal du byas te/_lag pa g.yas pa mchod sbyin byas pa'i mthe bos bskyod cing /_sngon gyi rdzas rnams bsnun par bya'o/_/zhi ba la na maH'i mtha' can no/_/rgyas pa la bau Sha Ta'o/_/gsad pa
[\[155a.6\]]dang /_bskrad pa dang /_dbye ba rnams la hUM ngo /_/dbang la ba Shata ces pa'o/_/pur bus gdab pa dang /_rengs pa dang /_rmongs pa rnams la phaT kyi mtha' brten dang bcas pa brjod cing bsnun par bya'o/_/de nas [\[]h+k+Sh+m+l+W+R+Ya~M[\]] zhes sngags kyis mar gyis dgang gzar bkang la mnyam par gzhag par slob
[\[155a.7\]]dpon dang /_las kyi rdo rjes me lha la dgang blugs dbul bar bya'o/_/de nas me tog la sogs pa'i sngags kyis phyogs bcur sbyin pa ni/_oM b+hur btu bswaH/_na mo de be b+h+yaH/_swa sti pradzA b+h+yaH/_swA hA rA dza b+h+yaH/_swA d+hA pi tr-i b+h+yaH/_a laM b+hU te b+h+yaH/_wa Sha Den+d+rU ya zhes pas so/_/de ltar me
[\[155b\]]
[\[155b.1\]]tog la sogs pa phul la/_oM AHhU~M ka ya wAg tsit+ta swa b+hA wa shud+d+ha swA hA/_zhes pas zhal bsil dbul lo/_/de nas oM dzaHgats+tsha ma hra rasmiHswA s+thA naM san trip+ta ho/_pu na nA ga myiSh+Ta sa ya de wA hwa na ya mi swA hA/_zhes pas snying ga'i pad+ma la ye shes myi me lha gshegs su gsol zhing
[\[155b.2\]]thab kyi me lha yang gshegs su gsol la/_/'di ni sbyin sreg gi cho ga'i rim pa'o/_/de nas slob dpon gyis snga ma ltar mchod pa byas la rdo rje dang dril bu gzung ste/_rdo rje'i 'dug stangs la gnas nas/_rang gi pad+ma la ye shes sems dpa' gshegs su gsol ba ni rim pa bzhin du/_
[\[155b.3\]]gtsug tor dang /_dpral ba dang /_mgrin pa dang /_snying ga dang /_lte ba dang /_gsang ba'i 'khor lo rnams so/_/a i ri u l-i haM yi ge rnams stong pa la sogs pa'i zad par rnams dang /_phyogs skyong rnams dang /_gza' rnams dang /_klu rnams dang /_'byung po rnams dang /_khro
[\[155b.4\]]bo'i tshogs rnams gshegs su gsol/_de nas bum pa'i gos zung rnams srung ba'i gzhon nu ma rnams la sbyin du gzhug go_/byang chub kyi shing gi lo ma 'am rang gi lag pa'am rdo rjes tshangs pa'i thig gi lam nas bde ba chen po'i 'khor lo'i bar gshegs par bya'o/_/de nas rang gi
[\[155b.5\]]spyi gtsug tu rdul tshon cung zad gzhag ste/_pad+ma la sogs pa bsdu bar bya'o/_/de nas rdul tshon sbyangs te bum par blugs nas ji ltar 'byor pa ltar glang po la sogs pa'i steng du bzhag ste/_gdugs dang /_rgyal mtshan la sogs pa dang bcas par khyer la rgya mtsho la 'gro ba'i chu bo la dor
[\[155b.6\]]bar bya'o/_/bum pa de nyid chus bkang la/_dkyil 'khor gyi khang par 'ongs te gtor nas ba lang gi li ba la sogs pas kyang byugs te/_der gnas nas 'o ma la sogs pa'i dkar ba dang /_mngar ba dang ras zung rnams kyis gzhon nu ma mnyes par byas nas gshegs su gsol ba
[\[155b.7\]]dang /_mtshan mo'i dus su sngon gyi cho gas dpa' bo'i ston mo sbyin par bya'o/_/sems can don phyir rab tu spro bar mdzad pa'i mnga' bdag dpal ldan dus kyi 'khor lo yi/_/dkyil 'khor cho ga'i sgrub thabs byas pa'i dge bar gyur pa'i dkar
[\[156a\]]
[\[156a.1\]]ba'i 'od zer dang ldan pa/_/de yis 'gro ba ma lus pa yi nyon mongs tshogs rnams rab tu bcom pa'i gnas gyur pa/_/spros pa thams cad dang ni bral ba'i bde ba chen po mnyam pa med par thob par shog_/dpal ldan pad+ma'i phyag dang ldan pas shin tu dri ma bral bar/_/rab rib ma
[\[156a.2\]]lus bcom yang 'on te ma dag mig ldan rnams kyi'o/_/gal te dngos po tshogs rnams ma mthong 'gyur nas snga phyi 'gal ba/_/mchis na mkhas par gyur pa rnams la bdag ni bzod par gsol lo/_/dpal dus kyi 'khor lo'i dkyil 'khor gyi cho ga rdzogs so//_//slob dpon chen po sA d+hu phu tra sad+har+m+ma A ka
[\[156a.3\]]ra shAn+ti'i don du mdzad pa'o/_/rgya gar gyi paN+Di ta mkhas pa chen po wA gI shwar gu p+ta dang /_sgra bsgyur gyi lo tsA ba dge slong chos rab kyis bsgyur cing zhus te gtan la phab pa'o/_/[{D1360}]@##/_/rgya gar skad du/_shrI kA la tsa kra maN+Dal b+hi d+hiH/_bod skad du/_dpal dus kyi
[\[156a.4\]]'khor lo'i dkyil 'khor gyi cho ga_/dpal dus kyi 'khor lo la phyag 'tshal lo/_/gang gi gsung gi 'od zer gyis/_/snying ga'i pad+ma kha 'byed pa'i/_/spyan ras gzigs la phyag 'tshal nas/_/dkyil 'khor cho ga dbye bar bya/_/yan lag bzhi pa'i sgrub thabs kyis/_/sngon du bsnyen
[\[156a.5\]]pa byas nas su/_/sdom ni/_dkyil 'khor yang ni rnam pa gnyis/_/lhag gnas dang ni mchod pa'o/_/lhag gnas la yang rnam gnyis te/_/rang don dang ni gzhan don no/_/mchod pa la yang rnam gnyis te/_/bdag sgrub dang ni gzhan sgrub po/_/sngon 'gro dngos dang rjes dang ni/_/yan
[\[156a.6\]]lag la sogs thun mong ngo /_/dang por slob dpon brtag pa ni/_/slob dpon yang ni dam tshig can/_/rdo rje'i theg pa dang por zhon/_/de nyid khyab can chags pa med/_/dri ma dang ni rnam par bral/_/bzod dang tshul khrims don 'jug pa/_/slob ma rnams la bde ster zhing /_/dmyal ba yi
[\[156a.7\]]ni 'jigs sel ba/_/de kho na yi tshangs spyod can/_/bdud rnams kyi ni rdo rje dbyug_/de yang sa yi steng du ni/_/rdo rje sems dpa' rab tu grags/_/khro dang nga rgyal dang ldan zhing /_/dam tshig dang ni rnam bral ba/_/rdzas la brkam zhing ma thos pa/_/slob ma rnams ni bslu don du/_/
[\[156b\]]
[\[156b.1\]]mchog tu bde ba'i go 'phang du/_/sems ni nyams dang dbang ma bskur/_/longs spyod chags shing myos pa dang /_/zher 'debs pa yi tshig smra zhing /_/rang dbang don du 'dod spyod pa/_/slob ma rdzogs byang chub don du/_/dmyal ba lta bur rtogs pa yis/_/de ni spang bar bya ba yin/_/zab
[\[156b.2\]]cing rgya che ba yi sems/_/bla ma mnyes pa la dga' zhing /_/gtong ba'i sems dang yon tan che/_/thar pa 'dod cing rgyud la dad/_/sems ni g.yo ba med pa dang /_/de nyid rnyed pa dang gsang zhing /_/gdug pa rnams kyi tshogs bral ba/_/shin tu mkhas pa'i bla ma yis/_/slob ma de ni gzung
[\[156b.3\]]bar bya/_/de nas gsol ba gdab pa ni/_/skye ba mang po'i sdig pa ni/_/bsags pa rnam par 'jig byed pa/_/sdom pa so sor gzung bar bgyi/_/dpa' bo dus kyi 'khor lo brjod/_/de nas sa bslang brtag pa dang /_/sbyang dang gzung dang spel ba dang /_/dpyid 'bring dkar tshes nyam thar thug/_/
[\[156b.4\]]gzhan la phan pa'i bla ma yis/_/sa brtag la sogs rim par bya/_/nags sam grong rdal khang stong sogs/_/byang dang dbang ldan phyogs su ni/_/dkar po zhi ba rgyas pa dang /_/sa la dri zhim dang ldan pa/_/sa dang chu ni brtags nas ni/_/bslang ba gnang dang mi gnang dang /_/sbyang ba pus mo
[\[156b.5\]]lte ba dang /_/rked pa 'phang du brko bar bya/_/yang na rngo'am chur thug par/_/zug rngu sol ba bcas par ro/_/sa yi khong na yod pa ni/_/'chi ba yi ni 'jigs pa byed/_/gnas de ru ni sbyang ba ni/_/yon tan gyi ni dbang gis 'gyur/_/de yi phyir na sbyang bar bya/_/nor bu mching bu dung yod na/_/_
[\[156b.6\]]rnam par rgyal zhing bde ba byed/_/dkyil 'khor sa gzhi'i don dang ni/_/khang bzangs don dang khyim don du/_/nges pa kho nar gsal ba ru/_/mchod sbyin la sogs rgyun sbyang bya/_/rdzogs pa la ni sbyang bya zhing /_/de bzhin sa ni gzung bar bya/_/bu rnams gzung ba la yang ngo /_/de yang
[\[156b.7\]]shar dang byang du gzhol/_/dbus ni me long bzhin du mtho/_/brdung zhing legs par brdungs nas su/_/mnyam zhing zug rngu med par bya/_/der ni chu dang lci ba yis/_/dkyil 'khor sa ni legs par byug_/de nas phyogs bcu'i sangs rgyas kyis/_/gzung zhing bla re la sogs bri/_/spos chus
[\[157a\]]
[\[157a.1\]]brlan pa'i lag pa yis/_/nye snying bzlas pas sa la reg_/rdo rje yi ni rang bzhin bsam/_/lhag gnas yan lag cho ga'o/_/de nas dgongs ka'i dus su ni/_/chu dang mchod yon dri chab spos/_/me tog dang ni 'bras bu dang /_/bsang gtor dang ni mar ma dang /_/lha
[\[157a.2\]]bshos gos dang bcur 'gyur te/_/dur khrod brgyad dang bcas pa yi/_/'jig rten pa la gtor ma dang /_/sa yi lha mo'i mchod gtor dang /_/tshogs 'khor ji ltar 'byor ba dang /_/na bza' nyi shu rtsa lnga dang /_/bla re ba dan maN+Dal dang /_/slob dpon rdzas brgyad ldan pa yis/_/yan
[\[157a.3\]]lag bzhi pa'i sgrub thabs bzhin/_/rim pa bzhin du bsgoms nas ni/_/maN+Dal steng gi dri thig le/_/me tog bkram la khro bo ni/_/'dod pa'i rgyal po sa lha mo/_/ser mo phyag gnyis bum pa thogs/_/ro stod sa nas 'thon pa ni/_/bkug nas mchod yon zhabs bsil dbul/_/dam
[\[157a.4\]]tshig phyag rgya brtan nas su/_/bstod dang gsol ba gdab par bya/_/lha yi dbang po lhan cig pa'i/_/bdud sde rgyal bas bcom pa yi/_/dpang por lha mo khyod ni gyur/_/de phyir khyod ni mchod par bya/_/lha yi mchog gis phyag byas pa/_/bdag gi mchod pa 'di bzhes shig_/ji ltar
[\[157a.5\]]rgyal bas byang chub phyir/_/bdud kyi sde ni mi bzad pa/_/stobs dang ldan pas bcom pa ltar/_/slob ma rnams ni dbang bskur phyir/_/de bzhin du ni bdag gis kyang /_/bdud kyi sde ni gzhom par bgyi/_/gang yang phyogs bcu'i sangs rgyas dang /_/dri mdag dang bral ba yi/_/byang chub
[\[157a.6\]]sems dpa' ma lus pa/_/de rnams nyid kyis bskyang bar mdzod/_/dkyil 'khor dbang bskur ba yi phyir/_/mchog gi snying rjes bskyang bar mdzod/_/de rnams kun la gsol btab nas/_/de nas rnam bcu'i mchod pa dang /_/gtong ma phul la gshegs su gsol/_/de nas sgrub pa'i
[\[157a.7\]]grogs kyis su/_/rigs drug gi ni bstod pas bstod/_/seng ldeng mkhrang ba'i rang bzhin gyi/_/phur bu bdud rtsi 'khyil par bskyed/_/skud gdags phur pa'i gsang sngags bzlas/_/de nas sngags dang phyag rgya yis/_/dkyil 'khor snying gar bsdu bar bya/_/rkang gnyis hUM las rdo rje dang /_/
[\[157b\]]
[\[157b.1\]]mig tu nyi ma zla ba bsam/_/langs nas dkyil 'khor dbus 'dug ste/_/khro bo'i dbyangs kyis bstod pa bya/_/de nas bgegs la bka' bsgo bya/_/gsang ba'i rgyud las 'byung ba yi/_/stang stabs ji tsam nus pa bya/_/de nas bsrung ba'i 'khor lo ni/_/dpal kye rdo rje phyogs kun
[\[157b.2\]]nas/_/gnas pa yi ni bdud kyi tshogs/_/ma lus pa ni nges par bsreg_/rdo rje gsum gyi ra ba gsum/_/sa yis 'khor bar song ba yi/_/sa 'og gnas dang nam mkhar ro/_/rdo rje khang pa brtsegs ma yin/_/dbus su 'dam skyes nyi ma'i khru/_/lte ba dang ldan gdan la ni/_/dus dang
[\[157b.3\]]lag pa'i khru ru 'gyur/_/de yi steng du bdag nyid ni/_/dri ma dang ni bral ba nyid/_/'khor lo'i dbus su khro dbang po/_/phyag ni rgyal ba gnyis lhag pa/_/dus kyi zhal te rdo rje'i shugs/_/rnal 'byor pa yis bsgom par bya/_/phyi nas 'khor lo rtsibs bcu pa/_/phyogs dang mtshams su song ba yi/_/khro mo'i
[\[157b.4\]]tshogs ni bsgom par bya/_/de nas sngar gyi phur bu ni/_/sngags kyis phyogs mtshams steng 'og gdab/_/de la dri dang bdug pa bya/_/lhag gnas sngon du 'gro ba'o/_/de nas dri yi chu dang ni/_/ba yi rnam lnga'i skyang nul bya/_/thig le nyi shu rtsa lnga dang /_/me tog tshom yang de mnyam bya/_/de nas
[\[157b.5\]]rang gnas lha gnas pa'i/_/rnal 'byor pas ni snying ga nas/_/dkyil 'khor la ni sprul par bya/_/de nas de la cho ga dang /_/ye shes spyan drangs mchod bstod bya/_/dbang bskur nas de dgug gzhug bya/_/de nas chang dang bdud rtsi dang /_/mchod pa rnam pa bcu po dang /_/bstod pa rnam pa du ma
[\[157b.6\]]dang /_/na bza' ci 'byor dbul bar bya/_/go cha'i sngags kyis bsrungs nas ni/_/gnyis med ye shes las byung ba/_khyab bdag brtan g.yo'i bdag po ni/_/bcom ldan dus kyi 'khor lo gtso/_/sna tshogs yum gyis mgul nas 'khyud/_/nyi shu rtsa lnga pa yi 'khor/_/ma lus bdag la dgongs
[\[157b.7\]]su gsol/_/slob ma rnams la phan pa dang /_/khyed rnams la yang mchod pa'i phyir/_/rdo rje can bdag 'di zhes pa'i/_/nang par dkyil 'khor bri bar bgyi/_/rjes su brtse bar nyer dgongs te/_/kun gyis byin gyis brlab tu gsol/_/de ltar lha ni lhag byas nas/_/bum pa lhag par gnas
[\[158a\]]
[\[158a.1\]]par bya/_/de yang rnam rgyal bum pa ni/_/rgya ru brgyad gnyis so sor gsum pa/_/dpangs su sor tshad bcu phrag gnyis/_/mchu ni sor gnyis ske sor drug_/shel lam dngul gyi bum pa ni/_/ri bong 'dzin pa ltar dkar ba/_/yang na tha mal bum pa ni/_/'bras la sogs
[\[158a.2\]]pas kha dog bsgyur/_/bum pa rnam pa bcu la ni/_/rigs kyi mtshan ma rnams bkod la/_/sman dang 'bru rnams gzhug pa ni/_/dri yi sman gyi re mig tu/_/rim pa bzhin du sman gyi grangs/_/mig dang zla ba la sogs chas/_/tshangs ma la sogs lnga lnga la/_/tshangs ma khyab 'jug ma
[\[158a.3\]]drag mo/_/dbang phyug ma dang dbang chen mo/_/dpang mo dpal mo phag mo dang /_/gzhon nu ma dang rgan byad ma/_/sa mo chu mo me mo dang /_/rlung mo mkha' spyod ma de bzhin/_/ma dang sring mo bu mo dang /_/tsha mo rang rmongs ma de bzhin/_/bram ze mo dang rgyal rigs mo/_/rje'u rigs mo dang
[\[158a.4\]]dmangs rigs mo/_/g.yung mo de bzhin shes bar bya/_/sman 'di yis ni dngos grub che/_/spyod dang grol ba rab tu ster/_/'bras dang mon sran gre'u dang /_/mon sran dkar dang tsan+dan dkar/_/til nag lnga pa dang po yin/_/kro tra 'bras sngon sran ma dang /_/til dkar gro ni gnyis pa
[\[158a.5\]]yin/_/mu tra yu tri pu yungs smug_/nas sran ma sha gsum pa yin/_/sran chung yungs kar dkar po dang /_/ka kun tri bi ka ra dang /_ba ra tsi ka bzhi pa yin/_/a ta shi dang par ti/_/ba la rgya sran tsan+dan nag/_/de ni lnga par bkod pa yin/_/de nas rin po che yi rigs/_/bram ze
[\[158a.6\]]rgyal dang rje dmangs dang /_/mthar skyes rigs kyi rdo rje'o/_/de nas in+d+ra bar ka_/chu shel ke ke ru ma rgad/_/dang po'i lnga tshan bstan ba yin/_/lcags dang gser dngul zangs khro chu/_/khab len lnga tshan gnyis pa yin/_/mu tig byu ru mthing shing dang /_/ka sha ma ni shad a ru/_/lnga tshan
[\[158a.7\]]gsum par bkod pa yin/_/yu dza dza pa dzA ti dang /_/do ba ri ga 'ba' ha ri ta/_/lnga tshan bzhi par bkod pa yin/_/lnga pa 'khor los sgyur ba yin/_/lha klu'i nor bu kha dog lnga'o/_/'byor ba med na kha dog lnga/_/me tog lnga ni gzhug par bya/_/ljang gu rnam rgyal bum par gzhug_/sngon po
[\[158b\]]
[\[158b.1\]]rgyal dang rnam rgyal la/_/nag po shar me'i bum par ro/_/dmar po lho dang bden bral lo/_/dkar po byang dang dbang ldan du'o/_/ser po nub dang rlung du'o/_/thams cad cha dbyes bcug nas ni/_/rigs mthun gos kyis mgrin pa bcing /_/g.yas su pad+ma'i steng bzhag nas/_/
[\[158b.2\]]shU n+ya tA yis stong par bsam/_/de nas haM las gzhal yas khang /_/baM las 'o ma'i rgya mtsho bskyed/_/hrIHlas pad+ma 'dab brgyad la/_/hUM las lha rnams bskyed par bya/_/cho ga gong ma 'dra ba las/_/nag por shar gyi lha tshogs bskyed/_/gzhan yang de bzhin shes par bya/_/de
[\[158b.3\]]nas bgegs bskrad ye shes dgug_/dbang bskur yig gsum byin brlabs la/_/mchod bstod gong ma bzhin du bya/_/tshon skud bum pa'i steng bzhag nas/_/thun gcig par du bzlas par bya/_/de nas bum pa bsdus nas su/_/gos kyis bkab nas zhal bzhis bsrung /_/de ltar bum pa
[\[158b.4\]]lhag gnas nas/_/sbyin sreg lhag par gnas par bya/_/grong khyer gyi ni dbus nyid dang /_/byang dang dbang ldan mtshams su'o/_/thag khung khru gang zlum po la/_/zabs su khru phyed brko bar bya/_/mchu ni thab khung bcu gnyis cha/_/de yi nyis 'gyur kha khyer ro/_/kha khyer dpangs la mchu yi phyed/_/
[\[158b.5\]]nang du pad+ma 'dab ma brgyad/_/tshon rtsi dkar pos bri bar bya/_/phyi rol pad+ma'i 'dab ma la/_/ku sha yis ni dgram par bya/_/de yi mtha' yi nub tu ni/_/nges pa kho nar bya ba ni/_/rab gsum la sgo gcig pa/_/slob dpon gyi ni bdag nyid ni/_/mnyam pa kho nar bya ba yin/_/sngar gsungs
[\[158b.6\]]mchod pa bcu pa ni/_/rim pa bzhin du bsham par bya/_/n+ya gro d+ha dang 'o ma can/_/bsreg pa'i shing ni mda' yi brgya/_/til dang yungs kar la sogs dang /_/dUr ba'o ma la sogs dang /_/nas gro ma sha zhu ba'i rdzas/_/bil ba ta rka dzA ti dang /_/'bras bu u du m+WA ra'i shing /_/nags kyi
[\[158b.7\]]lcug ma la sogs dang /_/shel phreng gser dang gos dang ni/_/sha lnga bdud rtsi lnga dang chang /_/tshogs kyi 'khor lo'i rdzas rnams bsags/_/de nas de rjes nyid la ni/_/dag pa rnam gsum bya ba nas/_/yan lag bzhi pa gzhung bzhin bsgom/_/snying gar sngags rnams kun bkod nas/_/
[\[159a\]]
[\[159a.1\]]bzlas brjod mes ni sdig pa sbyang /_/rang nyid dkyil 'khor bar snang du/_/bzhag nas khams gsum stong par bsam/_/be ram la sogs ri rab la/_/thug pa rim pa bzhin du bskyed/_/de dbus b+hUM las me thab kyi/_/'khor lo rim pa bzhin bsams nas/_/de dbus re
[\[159a.2\]]las me dkyil 'khor/_/gru gsum pa ni bsam par bya/_/de dbus baM las chu dkyil 'khor/_/zlum po dbus su me dkyil 'khor/_/dbus su rang gi mtshan ma bsam/_/zur gsum la ni yig gsum bsam/_/logs su hi yi yi ge bsam/_/de rnams gyur las me lha ni/_/zhal
[\[159a.3\]]gcig phyag gnyis mdog dkar ba/_/g.yon pa thab khung pad+ma'o/_/g.yas na bgrang phreng dbyug pa'o/_/bzang po ser skya ral ba can/_/spyan ni ser skya na bzar bcas/_/zla ba'i steng du bsgom par bya/_/de ltar dam tshig bskyed nas ni/_/khro bo lha mos bsrung nas ni/_/dri yi chus kyang bsang bar
[\[159a.4\]]bya/_/de rjes me lha spyan drangs te/_/me lha spyan drang phyag rgya dang /_/oM e h+ye hi ma hA b+hU ta de ba r-i shi te dza ma nu r-i Shi hi twa ut+ta ma hA rasmi hi to b+ha be badzra d+hA ra A dz+nyA pa ya ti swA hA/_/chu dang bcas pa'i me tog gi/_/mchod yon nyid ni me lha la/_/de yi sbyor dang ldan pas sbyin/_/bstod pa yang ni byas nas su/_/
[\[159a.5\]]dzaHdang lcags kyu'i phyag rgyas drangs/_/hUM dang rdo rje yis ni gzhug_/baM dang zhags pa'i phyag rgyas bcing /_/hoHdang dril bus dgyes par bya/_/de nas bum pas dbang bskur la/_/snang ba mtha' yas dbu la bsam/_/de nas mchod yon dbul ba ni/_/oM pra ba ra sat+kA ra ma hA ra smi pratI ts+tsha swA hA/_
[\[159a.6\]]artsa ma na pa tIts+tsha swA hA/_badzra d+hU pa pra tIts+tsha swA hA/_badzra buSh+pa pra tI ts+tsha swA hA/_badzra dI pa pra tI ts+tsha swA hA/_badzra nai bi d+ye pra tI ts+tsha swA hA/_badzra lA s+ya pra tI ts+tsha swA hA/_badzra hA s+ya pra tI ts+tsha swAhA/_/badzra bA da pra tI ts+tsha swA hA/_badzra gI tI pra tI ts+tsha swA hA/_badzra kA me pra tI ts+tsha swA hA/_de yang gsung pa/_me ni rnam pa
[\[159a.7\]]gsum yin te/_/kun bsreg khyim bdag yon gyi me/_/khyim bdag zla ba'i lce la ni/_/oM a na la sarba b+hU ta dz+wa la ya sarba b+has miM ku ru sarba dza na du Sh+TA na hUM phaT/_me ni gso phyir dgang blugs sbyin/_/de nas bgegs ni brtag par bya/_/tseg tseg sgra dang ro yi dri/_/ba lang ma go sogs mi
[\[159b\]]
[\[159b.1\]]dge ba'i/_/mtshan ma yin par shes par bya/_/gdugs dang dpal be'u chu shel dang /_/dri zhim mtshan ma sogs zhes bya/_/mi shis pa ni phyir bzlog bya/_/mchod sbyin gyi ni lag pa yis/_/mthe bong gis ni me yi khar/_/rdo rje yan lag phung sogs kyang /_/bsreg pa ru ni rab tu bya/_/
[\[159b.2\]]oM AHhUM ho haM k+ShaHswA hA/_huM hUMHhri hri hri swA hA/_a A i I r-i r-I u U l-i l-I aM aHswA hA/_a A e ai ar Ar o au al a la aM aHswA hA/_ha hA ya yA ra rA wa wA la lA haM haHswA hA/_de rnams 'od la dbul bar bya/_/oM ag+na ye swA hA/_mar ni zhal du dbul bar bya/_/oM sarba
[\[159b.3\]]saM pa de swA hA/_'bras chan zhal du dbul bar bya/_/oM a pra ti ha ta badzrA ya swA hA/_oM badzra A d+yu She swA hA/_ku sha dUr ba spyi gtsug tu'o/_/oM ma hA be ge swA hA/_oM badzra g+ha sma ra ye swA hA/_oM badzra bi dzA ya swa hA/_oM ma hA be gA ya swA hA/_oM badzra mu ta ye swA hA/_nas dang gro dang so ba
[\[159b.4\]]dang /_/ma sha 'bras ni zhal du'o/_/'o ma la sogs zhu ba'i rdzas/_/me yi sngags kyis zhal du'o/_/oM ma hA she pA ya swA hA/_bil ba dang ni sta rka'o/_/dri ni thugs ka me tog dbu/_/spos ni 'od la mar me bdun/_/mchod yon 'thor 'thung phyag tu'o/_/bdud rtsi zhal dang rin chen dbu/_/
[\[159b.5\]]phreng ba phyag dang sku la sogs/_/de ltar me lha mchod nas ni/_/me ni gsang la 'od du zhu/_/de yi dbus su ye shes kyi/_/'khor lo cho ga bzhin du bskyed/_/ye shes sems dpa' spyan drangs la/_/mchod bstod dgug gzhug go bskon nas/_/dbang bskur nas ni sngon bzhin du/_/sbyin
[\[159b.6\]]sreg rgyas par dbul ber bya/_/tshogs kyi 'khor lo rgyas pa yang /_/ye shes me la dbul bar bya/_/de nas khyad par sbyin sreg ni/_/oM b+hur b+hu ba swAH/_na mo de be b+h+yaHswa sti pra dzA b+h+yaHswA hA/_rA dza b+h+ya swA laM pra ti b+h+yaHa laM b+hu de b+h+yaHba Sha Ta in+d+ra ya/_'bras khrol chu dang bcas pa yi/_/ji tsam nus
[\[159b.7\]]ba'i sbyin sreg bya/_/slar la 'bras bsreg phyir dor la/_/me lha'i snying gar ye shes me/_/gnyi ga gsal bar dmigs nas ni/_/gong bzhin sbyin sreg rgyas par bya/_/dri dang spos kyang gong bzhin sbyin/_/de nas rang gi snying ga ru/_/dkyil 'khor pa ni gshegs su gsol/_/rdzas kyi lhag ma
[\[160a\]]
[\[160a.1\]]bsdus nas ni/_/me lha la ni sbyin sreg bya/_/de nas yon bdag g.yon du gzhag_/me lha'i zhabs drung thal ba yis/_/dpral bar thig le byas nas bstod/_/'jig rten dbang phyug tshangs pa mchog gi sras/_/me lha'i rgyal por yongs su dbang bskur ba/_/shes rab
[\[160a.2\]]mchog gis nyon mongs thams cad sreg/_/'dzin byed me lha nyid la rnam par 'dud/_/rang gi pad+ma'i snying ga ru/_/ye shes me ni gshegs su gsol/_/oM dzaHgats+tsha gats+tsha swA hA/_rasmi sarba saM tri ba to ho pu na ra ga mi sha si di pa s+ye yad+ha trA na ya mi swA hA/_dam tshig gdan rnams rim bzhin thim/_/de
[\[160a.3\]]ltar lhag gnas byas nas ni/_/cho gas gtor ma lhag gnas bya/_/de ltar gtor ma lhag byas nas/_/gzhan don slob ma lhag gnas bya/_/snod ldan slob ma khrus byas te/_/gtsang ma'i gos bgo maN+Dal bya/_/me tog thogs la gsol ba gdab/_/phyag 'tshal la sogs bdun bo dang /_/
[\[160a.4\]]sdom pa gsang ba bla med sbyin/_/de nas smon lam gdab par bya/_/rdo rje dril bu phyag rgya dang /_/bla ma yang ni spyi bo ru/_/gzung bar bgyi'o rdo rje yi/_/rin chen gyis ni sbyin pa sbyin/_/rgyal ba mchog gi dam tshig ni/_/bskyang bar bgyi'o 'khor lo yi/_/ral gri yis ni mchod par bya/_/chu
[\[160a.5\]]las skyes pa'i rigs kyis ni/_/sdom pa yang ni sbyin par bya/_/sems can rnams ni grol ba'i rgyur/_/rgyal ba bskyed pa'i rigs kyis ni/_/byang chub sems ni bskyed par bgyi/_/kun rdzob don du brtul zhugs rnams/_/rab mchog gis ni lam song ba/_/de bzhin de rnams sbyin par bya/_/
[\[160a.6\]]'tshe dang brdzun smra gzhan bud med/_/gzhan nor de bzhin chang 'thung spang /_/sdig pa lnga po 'di dag ni/_/'khor par rdo rje zhags pa ste/_rang gi rigs ni 'joms par byed/_/gang zhig gang gi dus su ni/_/sum cu pa dang mi'i bla ma/_/de yi ming gis sbyin par bya/_/sna tshogs bdag po'i
[\[160a.7\]]bka' 'di ni/_/srid pa yi ni 'jigs 'joms pa/_/khyod kyis kyang ni bskyang bar bya/_/cho lo bsad zas kha na ma thor bcas/_/chig ni ngan par smra ba dang /_/'byung po lha dang lha min chos/_/ba lang bud med skyes pa rnams/_/sum cu ba dang mi'i bla ma/_/lnga ni bsod nams mi bya'o/_/sum
[\[160b\]]
[\[160b.1\]]cu pa dang mi'i bla ma/_/dge 'dun dang ni sangs rgyas dang /_/yid ches pa dang byang chub dang /_/grogs dang dpon la 'khu mi bya/_/dbang po rnams ni chags med bya/_/'di ni sring pa'i bdag po yi/_/brtul zhugs nyi shu rtsa lnga'o/_/brgya la g.yo sgyu'i dbang gis ni/_/rtsa ba'i ltung ba byung
[\[160b.2\]]gyur na/_/dmyal ba yi ni sdug bsngal myong /_/bu yi rtsa ba'i ltung ba ni/_/dpal ldan bla ma'i thugs sun phyung /_/ri bong 'dzin pa nyid du 'gyur/_/de yi bka' las 'das pa gzhan/_/gnyis pa nyid ni de bzhin du/_/spun la khro ba gsum pa'o/_/byams pa dor ba lnga ru 'gyur/_/
[\[160b.3\]]grub pa'i mtha' smod drug pa'o/_/yongs su ma smin sems can la/_/gsang ba ston pa gzhan bas ring /_/phung po nyon mongs brgyad par 'gyur/_/dam pa'i chos la mi dad pa/_/slar la yang ni dgu ba'o/_/rgyu yi byams pa phyogs su 'gyur/_/ming sogs bral ba'i bde ster ba/_/
[\[160b.4\]]rtog pa drag po ru ni 'gyur/_/dag pa'i sems can la skyon brjod/_/nyi ma ru ni 'gyur ba yin/_/dam tshig rnyed pa 'dor 'dod pa'o/_/bud med kun la smod pa ni/_/yid nyid kyi ni dgra ru 'gyur/_/rdo rje'i theg la gnas rnams kyi'o/_/slob ma skad cig lhar bskyed nas/_/slob ma la ni
[\[160b.5\]]bsrung bya ste/_/spyi bo snying ga de bzhin du/_/spyi gtsug lte ba mgrin pa dang /_/dpral ba gsang bar rgyal ba sogs/_/gnyi ga'i rigs su song ba'o/_/sku gsung thugs kyi rdo rje'o/_/nges par byin gyis brlab par bya/_/de la rnam bcu'i mchod pa bzhin/_/so shing dor dang srung skud bcing /_/
[\[160b.6\]]byams pa'i go bskon gtsug tor bskyed/_/rmi lam brtag pa'i ku sha sbyin/_/de nas slob ma gshegs su gsol/_/thig skud rdo rje rdul tshon nyid/_/shar dang gshin rje chu lha ru/_/byar du rdo rje dril bu'o/_/de nas dkyil 'khor snying gar bsdu/_/bdag nyid ma la sar rmi lam brtag_/ngan
[\[160b.7\]]na phyir bzlog cho ga bya/_/bcu gnyis pa la thig gdab cing /_/'dod pa yid kyi nyi ma la/_/dpal gyi rdul tshon nyid ni bri/_/nyal dbang rnams rdzogs par ni/_/mchog gi bla mas sbyin par bya/_/bdud bcom pa yi nyi ma la/_/de yi mtshan mo rgya la ba yi/_/rigs ni rab tu gnas par
[\[161a\]]
[\[161a.1\]]bya/_/mtshan mo gzhan la rab gnas min/_/srad bu khru ni brgyad 'gyur la/_/lag pa'i nas kyi tshad tsam du/_/gcig tu bsgril ba'i sum bsgril la/_/slob dpon mthe bong nas kyi tshad/_/lam ni rnam pa gsum song ba/_/srad bu gcig go gzhan ni med/_/a
[\[161a.2\]]sogs ka sogs gcig pa nyid/_/rang gi snying ga'i pad+ma la/_/zla ba nyi ma me stengs su/_/ri bong can dang dregs pa ni/_/g.yas brkyang ba yi zhabs kyis mnan/_/shes rab rje btsun snying pad+mar/_/nyi ma zla ba brtsegs pa yi/_/rang rang rdo rje lcags kyu yis/_/sangs rgyas lha mo rnams bkug
[\[161a.3\]]ste/_/thig skud chad pas slob dpon 'chi/_/phyogs 'khrul slob ma rnams ni 'chi/_/mthun dang mi mthun rkang ba yis/_/thig gdab par ni bya ba min/_/shes rab thabs kyi yan lag dbus/_/me dang rlung du song ba yi/_/dbung gi dbus su sbrul 'dra ba'i/_/dkyil 'khor mtshams rga la de
[\[161a.4\]]sbang bya/_/tshangs pa'i thig nas thig gdab nyid/_/nor dang dus kyi tshad kyis ni/_/phyogs kyi cha la rab tu sbyin/_/thugs kyi dkyil 'khor bdag nyid ni/_/sor mo phyed kyi cha ru gsungs/_/'khor lo pad+ma'i bdag po ste/_/lha mo la sogs gdan rnams kyi/_/sum 'gyur du yang gsungs pa
[\[161a.5\]]yin/_/tshangs pa'i gnas su nyi re'u mig_/slar la yang ni zla ba yis/_/ka ba rdo rje ra bar gsungs/_/sangs rgyas la sogs chu skyes bzhis/_/phyi ru ri bod can gyis ni/_/rdo rje'i phreng bar rab tu 'gyur/_/sangs rgyas lha mo'i bar bar du/_/sor phyed gsum gyi re'u mig la/_/bum pa'ang thod
[\[161a.6\]]pa'i gdan du 'gyur/_/de yi gnas su rdul tshon las/_/nyin mo byed pa la 'gyur te/_re khA gsum gyi mthar thug par/_/phyogs dang mtshams kyi re'u mig bzhi/_/pad+ma rnams la zla nyi ma/_/de bzhin dril sogs rnams kyis/_/sor phyed bzhi chas re khA gsum/_/dus dang de bzhin ro yis
[\[161a.7\]]ni/_/sgo dang sgo khyud de bzhin du/_/sor phyed drug las 'gram dang logs/_/kha khyer chen po ka ba'i phyed/_/de yi phyed kyis nor bu yi/_/rang bzhin pha gu 'ba' zhig 'gyur/_/nyis 'gyur dra ba dra phyed ba/_/sgo yi rtsa ba'i phyi rol du/_/sor phyed drug gi sum 'gyur gyis/_/ka bar bcas pa'i
[\[161b\]]
[\[161b.1\]]rta babs 'gyur/_/thig las mtha' ru spang bar bya/_/de yi phyi rol 'byung ba bzhi/_/yang ni spros don ma yin pa/_/gcig bzhi gnyis bzhi gcig nyi ma/_/dus dang ro dang rtse mo can/_/me dang dus dang dus kyi phyed/_/dus la drug gi rab phyed dang /_/dus drug dang ni ro rnams kyi/_/nges par cha yi
[\[161b.2\]]rim pa yis/_/lte ba'am ni snying po nas/_/chu skyes pad+ma yang de ni/_/ka ba rdo rje phreng ba dang /_/pad+ma rdo rje phreng bar 'gyur/_/sgo dang sgo khyud la sogs pa'i/_/sa ru de 'og 'gyur ba dang /_/ka bar ba kha khyer dang /_/slar la yang ni de 'og tu/_/pha gu dra ba dra phyed pa/_/me long la sogs snam bu sa/_/
[\[161b.3\]]mi yi bdag por gyur ba dang /_/rta babs kyi ni cha rab gsungs/_/de ltar thig gi las zin nas/_/tshon gyi las ni rab tu bya/_/rdo rje la sogs rdul tshon lnga/_/gser dang pad+ma rA ga dang /_/byu ru mu tig la sogs pa/_/'bru yi khyad par dag dang ni/_/nor bu'i khyad par mang po yi/_/phye ma rdul tshon de bzhin
[\[161b.4\]]du/_/thig bzhin byin rlabs cho ga bya/_/phyogs kyi cha yi tshon gyi sar/_/mi yi bdag po rdul tshon gyi/_/sangs rgyas dbye bas bri bar bya/_/ser po dkar bo dmar sogs kyis/_/sa dang chu dang me rlung ni/_/rim pa bzhin du bri bar bya/_/shar gyis ni dpal nag go/_/nyi ma lta bur lho ru'o/_/nub tu
[\[161b.5\]]gser du snang ba ste/_/byang du ri bong 'dzin dkar po/_/rdo rje 'dzin zhal dbye bas so/_/dkar po dmar po nag po'o/_/rim pas yongs su bris nas so/_/kha khyer pha gu dra ba'i sa/_/pad+ma zla ba nyi ma'i mdog_/dri med ri bong can 'dra dang /_/dmar po nag po ne khA gsum/_/dbus su pad+ma 'dab ma
[\[161b.6\]]brgyad/_/ljang gu A li lta bu'o/_/ka ba rdo rje phreng bar 'gyur/_/dbang ldan bden bral me rlung du/_/zla ba nyi ma dag gi mdog_/nag po ser po dmar po yis/_/dung dang gaN+DI nor bu dang /_/ljon shing dang ni de bzhin du/_/bum pa dkar po pad+ma yi/_/steng du zla ba dmar po ni/_/'gyur ro nyin
[\[161b.7\]]mor byed pa ni/_/pad+ma dkar po'i steng du'o/_/pad+ma dkar po'i lte bar lha/_/ri bong 'dzin pa'i gdan la ni/_/lha mo rnams ni gnas par 'gyur/_/pad+ma dkar po'i lte ba la/_/nyin mor byed pa dgod pa yi/_/lha rnams phyogs su gnas pa na/_/phyi ru rdo rje phreng bar 'gyur/_/gtso bo'i pad+ma'i dbang
[\[162a\]]
[\[162a.1\]]gis ni/_/kha khyer dag ni mdog dkar po/_/ba ku li dang ka ba ni/_/gser dang 'dra ba ser por 'gyur/_/rta babs kha dog sna tshogs so/_/sbom pos nad ni skyed par byed/_/phra mos nges pa kho nar ni/_/nor nyams mtshan ngan ri mo spang /_/chad pas 'chi zhing yon po yis/_/
[\[162a.2\]]mi rnams skye bo'i bdag pos skrod/_/de bzhin mtshan ma nyi ma'i bdag_/srid pa yi ni 'jigs 'joms la/_/sngags pa rnams ni dngos grub med/_/rdul tshon 'dres na rigs ni 'chad/_/rgyal rigs dkyil 'khor la ni bya/_/rgyal ba nges pa kho nar ster/_/rgyud kyi nang du gang ma gsungs/_/
[\[162a.3\]]mtshan ma mdzes pa'i ched du ni/_/dkyil 'khor du ni de mi dgod/_/rgyal bas rigs ni shes med pas/_/de nyid bdud kyi mtshan ma'o/_/de phyir rgyud gsungs mtshan ma ni/_/rigs kyi dbang gis bya bar 'gyur/_/dkyil 'khor sgo yi bar du ni/_/dra ba dra phyed bar de bya/_/sa dang rlung gi dkyil
[\[162a.4\]]'khor la/_/pad+ma bum pa sogs byis brgyan/_/nag po la sogs rdul tshon rnams/_/bzhi cha 'phel bar 'gyur ba ste/_/nas gcig par du mtho ba'o/_/rab rnams ni mtho 'gyur te/_/nyin mor byed dang ri bong can/_/re khA gzhan ni nyis 'gyur te/_/dkyil 'khor 'di ni mtho ba ru/_/mi yi
[\[162a.5\]]bdag por 'gyur ba yin/_/dra ba dra phyed mthar thug dang /_/sa dang chu dang byin za dang /_/phyi rol rdo rje'i phreng gnas gcig_/oM gyi ye shes las skyes par/_/rgyal ba dam pa'i pad+ma yi/_/nyi ma zla ba'i gdan stengs su/_/a sogs ka sogs stong bar bcas/_/srid pa gsum ni bskyed pa yi/_/
[\[162a.6\]]yum ni gzhag par bya ba yin/_/stong ba a dang tsheg drag dang /_/gzhan ni dbyangs dang bral ba'o/_/sku gsung thugs kyi rdo rje ni/_/yang dag 'byung phyir sngags skye gnas/_/mchog tu bde ba byed pa yi/_/ye shes rdo rje bzhi pa'o/_/hUM ni kha dog sna tshogs pa/_/rgyal po'i bdag po'i pad+ma yi/_/zla ba
[\[162a.7\]]nyi ma me steng du/_/dbang ldan bden bral gyi ni mtshams/_/rtse mo can dang rlung du ni/_/sku dang gsung dang thugs chags pas/_/haM sogs bum pa brgyad kyi'o/_/shar gyi pad+mar i yig ste/_/me yi pad+ma ru song ba/_/yi ge I ni ring po nyid/_/gshin rje bden bral r-i yig gnyis/_/shar dang
[\[162b\]]
[\[162b.1\]]nor sbyin phyogs song ba/_/thung dang ring ba'i u yig go/_/chu dang rlung gi mtshams su ni/_/gzhan yang pad+ma ru song ba/_/thung dang ring ba'i l-i yig go/_/nag po dmar po dkar po dang /_/gser ni btso ma lta bu ni/_/zhal gyi dbye ba yod pa yis/_/shar gyi sgo yi g.yas dang ni/_/rtse mo
[\[162b.2\]]can gyi pad song ba/_/ring dang thung bde bzhin nyid/_/gshin rje ru ni bden bral du/_/de bzhin du ni a ra ni zung /_/nub dang rlung du A la ni zung /_/gnod sbyin 'phrog mar o au'o/_/lha dang chu lha gshin rje yi/_/sgo yi g.yon dang gnod sbyin bcas/_/aM dang a yi rim pa yis/_/gzhan
[\[162b.3\]]yang ya ra wa la dang /_/sgo yi pad+mar rlung la sogs/_/shar gyi sgo dang g.yas min par/_/khro bo dag gi gdan du ni/_/ri bong 'dzin par 'gyur pa ste/_/g.yas dang nub tu nyi ma yang /_/pad+ma dag gi steng du ni/_/gdan gnyis dag tu rab tu 'gyur/_/shes rab thabs kyi rab dbye bas/_/
[\[162b.4\]]pad+ma'i steng du zla ba dang /_/nyi ma yang ni gdan du 'gyur/_/g.yas dang rgyab tu nyi mar 'gyur/_/lha yi bdag por gnod sbyin du/_/zla ba yi ni gdan du 'gyur/_/thung dang ring po'i sde tshan drug_/rang bzhin yon tan dbang gis na/_/kha khyer ka ba'i logs su'o/_/dri sogs rnams ni
[\[162b.5\]]rim pa bzhin/_/rang gi rigs kyi sar song ba/_/shar gyi cha nas rang phyogs su'o/_/de ltar bris pa zin pa dang /_/de nas rdzas rnams bsag par bya/_/rdo rje dril bu la sogs pa/_/slob dpon gyi ni rdzas rnams dang /_/gdugs dang rgyal mtshan la sogs pa/_/dkyil 'khor gyi ni rdzas rnams
[\[162b.6\]]dang /_/de rjes mchod pa'i yan lag rdzas/_/re re nyi shu rtsa lnga dang /_/khyad par tshogs kyi mchod pa'i rdzas/_/chang dbang bdud rtsi la sogs pa/_/ci 'byor ba ni bsags par byas/_/bsrung ba mda' dang phur bu dang /_/yungs kar phur bu tshon skud do/_/sgrub pa bum pa rnams dang yang /_/sbyin sreg
[\[162b.7\]]rdzas dang gtor ma'o/_/bsod nams bsog pa'i rdzas dag ni/_/rin chen bdun dang rdzas brgyad dang /_/bum pa 'dod 'jo nor bu dang /_/'dod pa'i yon tan rnam pa lnga'o/_/rdzas ni ji tsam 'byor ba'o/_/de nas dgongs kyi dus su ni/_/dkyil 'khor sngags kyis bslang byas la/_/rang gi
[\[163a\]]
[\[163a.1\]]'khor lo sbrul dang bsre/_/lha rnams ma lus tshang bar bsgom/_/de nas shar du las kyi ni/_/he ru ka yi gzugs kyis dbye/_/tsham dam sngags kyis bstod pa dang /_/saman+ta zhes sngags kyis ni/_/bgegs bskrad lhag dang mtshang bskang /_/lha la me tog
[\[163a.2\]]phreng ba dor/_/sngags kyi mtshan ma khang pa'i nang /_/shel gyi bum pa dkar po la/_/skud pa sna lngas dkris pa ni/_/zur du yang dag gzhag par bya/_/slob dpon 'khor lo'i shar du ni/_/gnas nas sdig pa bshags sogs dang /_/dkyil 'khor rgyal po mchog dang ni/_/las kyi
[\[163a.3\]]rgyal po'i mchog la ni/_/rigs gtso pad+ma las skyes pa'i/_/byung ba khro bo'i rgyal po yis/_/ye shes 'khor lo bkug nas ni/_/mchod yon dang ni mchod pa bcu/_/lha rnams kun la rgyas byas la/_/dzaHhUM baM hoHlcags kyu sogs/_/rim bzhin yongs su bskyed pa yis/_/dgug
[\[163a.4\]]gzhug bcing dang dgyes byas nas/_/rdul tshon dang ni ro mnyam pa/_/dbang gi ched du bya ba yin/_/de nas bum pa thams cad la/_/bzlas pa lha re brgya byas la/_/mchod dang lha rnams zhu bar bya/_/zhu ba'i chu yis dkyil 'khor la/_/dbang bskur rim pa bzhin byas la/_/de nas bdud
[\[163a.5\]]rtsi lnga rnams ni/_/lha rnams sngags kyis dbul bar bya/_/hUM yig ye shes sa bon ni/_/snying po yang ni chen po ste/_/brtsegs pa'i yi ge gzhal du bcas/_/haM la sogs pa go cha drug_/nye ba yi ni snying po 'di/_/sku yi rdo rje dang por ldan/_/phreng ba'i sngags ni de bzhin gzhan/_/
[\[163a.6\]]las kyi dbye ba du ma yis/_/rnam pa mang po ru ni 'gyur/_/de bzhin 'khor gyi sngags kyis kyang /_/bdud rtsi lnga ni dbul ba yin/_/de nas gong gsungs sreg blugs kyis/_/lha rnams kun la sbyin sreg sbyin/_/de nas mchod pa thams cad ni/_/dbyangs dang bstod sgra ldan pas ni/_/
[\[163a.7\]]rin chen gser dang chu me tog_/rnam pa sna tshogs pa dang ras/_/dri dang spos dang mar me dang /_/dril bu me long bla re dang /_/'bras bu sna tshogs pa la sogs/_/gar dang rol mo la sogs pa'i/_/mchod pa sna tshogs byas nas ni/_/gong gi gtor ma rgya chen sbyin/_/de ltar mchod pa'i
[\[163b\]]
[\[163b.1\]]las zin nas/_/de nas slob ma gzhug pa ni/_/khrus dang dri yis rjes byugs shing /_/lus la gos ni ser byin te/_/mig ni dar gyis bkab nas su/_/yol ba'i rgyab tu bzhag nas ni/_/bsang chu dang ni dris lan bya/_/rgyal rnams la ni deng bdag nyid/_/'khor ba mi bzad 'jigs pas
[\[163b.2\]]na/_/sku dang gsung dang thugs dag pa/_/srid pa yi ni 'jigs sel ba/_/khyed kyi zhabs kyi pad+ma ru/_/skyabs su lhag par 'gro bar bgyi/_/gser dang bcas pa'i me tog gis/_/maN+Dal dag ni byas pa yin/_/de ltar gsol ba btab nas ni/_/yol ba'i nang du bsdu bar bya/_/byin
[\[163b.3\]]gyis brlabs pa'i phyag bzhi dang /_/bdun po rnams dag rdzogs par bya/_/de nas smon lam gdab pa ni/_/rdo rje dril bu phyag rgya dang /_/bla ma yang ni spyi bo ru/_/gzung bar bgyi'o rdo rje'o/_/rin chen gyi ni sbyin pa sbyin/_/rgyal pa mchog gi dam tshig ni/_/bskyab par bgyi'o 'khor lo yi/_/
[\[163b.4\]]ral gri yis ni mchod par bya/_/chu las skyes kyi rigs kyi ni/_/sdom pa yang ni bskyang bar bgyi/_/sems can rnams ni grol ba'i rgyur/_/rgyal bskyed byed rigs kyi ni/_/byang chub dag ni bskyed par bgyi/_/de nas dam tshig rdo rje sbyin/_/snying ga yi ni zla ba la/_/hUM las rdo rje bkod nas ni/_/
[\[163b.5\]]byang chub sems ni bskyed par bgyi/_/de nas lha dang slob dpon gyi/_/dam tshig rab tu bsgrag par bya/_/lce la rgyal ba mchog gi ni/_/dam tshig gi ni bdud rtsi bzhin/_/sbos ni dbab pa'i don du'o/_/hUM gi sngags ni gcig pu dang /_/a ra la dang lhan cig tu/_/khro bo yi ni rgyal ba bskul/_/de
[\[163b.6\]]yi mtshan nyid rgyud na gsal/_/dbab pa pad+ma'i steng la ni/_/spyi bo snying ga spyi gtsug dang /_/lte ba mgrin pa gsang ba ru/_/rgyal ba rigs kyi sar son pa/_/rdo rje gsum gyis bsrub pa bya/_/de nas rigs ni dag bya'i phyir/_/oM sarba zhes bya ba yi/_/dpal kyi sngags kyis mngon bsngags te/_/
[\[163b.7\]]lag pa'i pad+ma sbyar byas la/_/me tog gcig ni rab tu sbyin/_/dang po bskor ba gsum byas te/_/lag pa'i pad+mo sbyor byas pa'i/_/me tog dkyil 'khor du ni dor/_/gnas gang du ni lhung ba ni/_/de yis rigs so'i mi bdag kye/_/dbye ba'i sngags kyis mig ni dbye/_/de nas rigs kyi lha
[\[164a\]]
[\[164a.1\]]dang ni/_/gtso bo la sogs pa ni bstan/_/'jug pa bdun ni mi'i bdag go/_/de nas dbang bskur bya ba ni/_/slob ma shar gyis ru ni/_/cho ga bzhin du lhar bskyed nas/_/rigs ni dag par byas nas ni/_/de nas byang gi sgo ru ni/_/rgyal po klu dang bzhi yis te/_/rgyal dang
[\[164a.2\]]rnam rgyal bum pa dang /_/lha mo rnams kyis bkrus pa ni/_/sgrol ma la sogs pa ru 'gyur/_/cod pan sangs rgyas rab dbye bas/_/bla ma mchog gis sbyin par bya/_/de ltar sku ni dag byas la/_/lho ru gsung ni dag par bya/_/dar dpyangs nus pa rnams yin no/_/rdo rje dril bu nyi zla dag_/
[\[164a.3\]]de nas shar du brtul zhugs ni/_/dbang po rnams la sbyar ba'o/_/ming ni khro bo byams sogs dag_/der ni nub kyi sgo du ni/_/rgyal ba'i bdag pos nges par ni/_/sngags dang bcas pa'i gnang ba sbyin/_/rdo rje dril bu rab sbyin te/_/rab mchog gi ni snying rje yis/_/dag pa'i chos ni bstan par
[\[164a.4\]]bya/_/rigs gtso rigs kyi nges par ni/_/srog bcad pa ni bya ba yin/_/ral gri mi bden bar smra ba'i/_/rin po che yis gzhan nor dbrog_/pad+mas gzhan gyi bud med dbrog_/chang dang mar me sangs rgyas dang /_/yul ni du ma ma lus dang /_/'khor lo yis ni bsten par bya/_/gri gug
[\[164a.5\]]g.yung sogs bud med kyi/_/mkha' yi pad+ma smad mi bya/_/sems can rnams kyi don gyi phyir/_/nor bcas lus ni sbyin par bya'o/_/khyod kyis zhen par mi bya'o/_/bskal ba dpag med rgyal bas gsungs/_/sangs rgyas nyid de gzhan du min/_/min par 'gyur ro rigs kyi bu/_/chu ni sgrol
[\[164a.6\]]ma sogs lha mo/_/cod pan 'dir ni rgyal ba rnams/_/dar dpyangs nus pa rnams yin no/_/rdo rje nor bu nyi ma zla/_/brtul zhugs yul ni dag par 'dod/_/ming ni byams pas sogs la sbyor/_/gnang ba rdzogs pa'i byang chub thob/_/srid pa yi ni 'jigs pa sel/_/dus kyi 'khor lo rdo rjes shes
[\[164a.7\]]pa'o/_/'di dag dbang ni bdun yin no/_/nyon mongs dri ma sel bar byed/_/dkyil 'khor du ni rab sbyin bya/_/dbang bdun bskur bas sa bdun gyi/_/dbang phyug tu ni grol bar 'gyur/_/bum pa gsang ba'i dbang bskur bas/_/yang ni phyir mi ldog pa sogs/_/nges pa kho nar 'jug par bya/_/
[\[164b\]]
[\[164b.1\]]shes rab ye shes kyis srid pa'i/_/'jigs sel 'jam dpal dbyangs su 'gyur/_/rtsa ba'i ltung bas dmyal bar bsreg_/ltung ba dag pas dbang bdun la/_/gnas pa yon tan gyis sbyang bya/_/bum pa gsang gnas brgyal ni/_/brtul zhugs pa yi dbang gis te/_/rtsa ltung byas nas
[\[164b.2\]]slar yang ni/_/dag phyir dkyil 'khor 'jug par bya/_/gnang thob tshogs nang 'jug pa na/_/slar yang rgan nas gzhon spang ngo /_/de nas sngags kyi dbang bskur sbyin/_/dbang bdun gyi ni cho ga'o/_/da ni bum pa'i dbang bskur ba/_/bdag ni bde gshegs kun gyi lam/_/dpal ldan bla
[\[164b.3\]]ma khyed kyi ni/_/bka' drin gyis ni bdag 'tshal lo/_/bla ma khyed dang sangs rgyas dang /_/byang chub sems dpa' ma gtogs par/_/slob dpon gzhan ni mnyes mi bgyi/_/de ltar gsol ba btab nas ni/_/dkyil 'khor phyi ru maN+Dal bya/_/re khA lnga yis spras pa yi/_/dbus su pad+ma 'dab
[\[164b.4\]]brgyad bya/_/de ru slob pa ma bzhag nas ni/_/brgyad dang de bzhin bzhin yis ni/_/bum pa nor bu gser gyi 'am/_/sa las byung ba rin chen bcas/_/sman dang dri dang ldan pa yi/_/rgyal dang rnam rgyal bum pa yis/_/shing stegs dbus su bkru bar bya/_/klu yi dpal gyi cod pan bcings/_/
[\[164b.5\]]nor gyi dpal gyi 'dab ma la/_/bzhi yis bkru dang dar gyis bcings/_/phyag rgya dpal bum gcig gis te/_/'dir ni pad+ma dang bral zhing /_/ri mo lnga ni rnam par spangs/_/dang po chu la sogs pa yis/_/dge bsnyen du ni 'gyur ba yin/_/bum pa yis ni dge tshul 'gyur/_/gsang dbang dge
[\[164b.6\]]slong du 'gyur te/_/gnas brtan 'gyur ba gong ma'i rgyu/_/de nas rdor gsum phyag rgya sbyin/_/khyab 'jug thugs su bya ba'i phyir/_/phyag rgya drug lnga cod pan sbyin/_/tshangs pa'i sku phyir mchod phyir thogs/_/dbang phyug gsung du bya ba'i phyir/_/rang gi rgyal po'i rigs dbang gis/_/der ni phyag
[\[164b.7\]]rgya sbyin bar bya/_/de ltar sku gsung thugs dbang dang /_/lung bstan dang ni dbugs dbyung dang /_/mig thur nyon mongs spang ba dang /_/me long ye shes dbang dang ni/_/chos dang phrin las gnang ba dang /_/slob dpon gyi ni las rnams dang /_/dam tshig rnams ni bsgrag par bya/_/de ltar dbang bskur
[\[165a\]]
[\[165a.1\]]zin nas ni/_/rab tu gnas pa tsam du bya/_/steng du bla re bres nas ni/_/sa yi steng gi gnas dag tu/_/kun nas ming yig gsum bri'o/_/de rnams mtshams su gzhag par bya'o/_/nor bu gser gyi bum pa rnams/_/chu bcas gang pa pad+ma'i khar/_/gser gyi snod dang
[\[165a.2\]]dngul la sogs/_/yang na dngul las byung ba la/_/dri yi chu ni gzhag par bya/_/nang du gser las byung ba'i stegs/_/nges pa kho nar gzhag par bya/_/de ru khrus ni brtsam par bya/_/me tog la sogs dris bdugs la/_/nyi ma med la bsros pa yis/_/lha rnams la ni byug par bya/_/
[\[165a.3\]]phye ma rnams kyis mnyes nas ni/_/sbrang rtsi zho dang mar rnams dang /_/'o ma'i chu yis bkru bar bya/_/grub pa'i don du mar me dang /_/'bras bu sna tshogs mchog gis bya/_/'di ru byas pa zin nas ni/_/gnas de nas ni bskyod par bya/_/de ni gnas nas bskyod byas nas/_/sku la na bza' dmar
[\[165a.4\]]pos ni/_/yang dag par ni dgab par bya/_/dpal gyi dkyil 'khor mtha' ru ni/_/sa mnyam gnas su rgyal ba yi/_/ri mo lnga ni bris nas su/_/dbus su pad+ma 'dab ma brgyad/_/rang gi rigs kyi phyogs song ba/_/mtshan ma lnga yis brgyan pa yi/_/de yi dbus su gzhag par bya/_/lha
[\[165a.5\]]dang lha mo'i sku gzugs kyi/_/zhal ni pad+ma logs su bya/_/mchod rten la sogs glegs bam dang /_/de bzhin du ni bris sku la/_/de la sngags pa kha phyogs bya/_/rgyal ba mchog dang lhan cig tu/_/sku gsung thugs kyi rdo rje ni/_/stong pa'i rang bzhin du zhes bya/_/phyi nas sngon gsungs rnal
[\[165a.6\]]'byor la/_/zla ba nyi ma me skyes la/_/dus kyi 'khor lo bsgom par bya/_/rig ma lha mo rdzogs sangs rgyas/_/A li kA li rigs skyes shing /_/rang rang sa bon las skyes rnams/_/snying ga mgrin pa lte ba dang /_/spyi bo spyi gtsug 'khor lo ru/_/rigs kyi dbang gis bsgom par bya/_/de bzhin
[\[165a.7\]]du ni bsgom bya ba/_/slar la yang ni lha rnams ni/_/ma lus pa yi rang lus la/_/ye shes sems dpa' bkug nas ni/_/gnyi ga mnyam par bya ba'o/_/khro bo'i rgyal po rang lus la/_/gzhug dang bcing dang mnyes pa dang /_/ro mnyam bya phyir lha rnams bstim/_/de nas slob dpon nyid
[\[165b\]]
[\[165b.1\]]kyis ni/_/lha rnams zhal bsil phyag ni bya/_/lha dang lha mo rnams kyis ni/_/sa bon a sogs ka sogs dang /_/rang rig yon tan gyis song ba/_/snying gi dbus su sa bon te/_/zla ba nyi ma sbyangs pa yi/_/sku dang gsung dang thugs su ldan/_/sum cu rtsa gnyis mtshan ldan zhing /_/lus
[\[165b.2\]]ni ma lus par son pa'i/_/mkha' brgyad gsal byed rnams ni 'god/_/de nyid dbyangs kyis phye ba ni/_/glegs bam rnams kyi yi ge dang /_/'dab ma la ni rnam par dgod/_/mchod rten nang du dpal 'khor lo/_/me dang nor bu pad+ma yi/_/dbus su ral gri'i ri mo'o/_/hUM las gyur pa'i bgrang
[\[165b.3\]]phreng ni/_/ri lu yongs su bgrang ba ni/_/gsal byed rnams kyi mtshan nyid do/_/dril bu'i lus la dbyangs rnams te/_/bcu yi sum 'gyur byas pa yi/_/ka sogs sde tshan rdo rje ma/_/mchod phyir thogs la sogs pa dang /_/gong ma bcu yis bgrangs pa yi/_/gsal byed rnams ni sgrol
[\[165b.4\]]byed la/_/ka sogs sde tshan gug skyed bcas/_/nam mkhar ro dang yon tan rnams/_/rnal 'byor rang la bsgom par bya/_/ha hA dpal gyi rna cha la/_/wa ni zung gcig mgul do dang /_/ske rags dag la dgod pa'o/_/de bzhin yi ge ya ni zung /_/gdu bu dag la dgod par bya/_/g.yer kha
[\[165b.5\]]rnams la ha hA gnyis/_/rnam pa lnga yi stong pa ni/_/lus ni ma lus par khyab pa'i/_/thal ba yang ni bsgom par bya/_/rang lus ye shes rnam pa 'o/_/rigs gsum gtso bo lhan cig pa'o/_/phung po khams sogs kun la sogs/_/rang gi snying gi pad+ma ni/_/sa bon so so'i rim pa yis/_/
[\[165b.6\]]lha rnams dgod par bya ba ni/_/mchod rten lder sol sogs la/_/sa bon bkod pas rab gnas 'gyur/_/rang gi lus las bon dbab/_/lag pa la ni rigs kyi gtso/_/sdud pa yi ni dus su min/_/ri mor bris pa'i bris sku rnams/_/'di ru me long la ni khrus/_/byas nas dri dang spos dang ni/_/
[\[165b.7\]]dri zhim me tog gis mchod bya/_/glu dang gar dang rol mo dang /_/gos kyi mchog ni sna tshogs pa/_/rnga yab gdugs rnams kyis ni mchod/_/de ltar rab gnas byas nas ni/_/dri yi mchog ni sna tshogs pas/_/dge 'dun la ni ston mo bya/_/khron pa rdzing dang mtshe'u dang /_/phyogs bzhi
[\[166a\]]
[\[166a.1\]]mtshams ni bzhi po ru/_/klu yi rgyal po rnams ni dgod/_/mtshon bdun rang gi sa bon ni/_/sbrang rtsi chu dang ldan pa yi/_/pa yi lnga ni gzhug par bya/_/sbyin sreg mthar ni rdzing sogs su/_/chu lha dkar mo phyag na ni/_/zhags pa bsnams pa bsgom par bya/_/skyed mos
[\[166a.2\]]tshal dang dpag bsam shing /_/yang na kun du bskyed pa'i shing /_/shing gcig pa la gtor bar bya/_/de nas rab gnas zin pa dang /_/dam pa yi ni man ngag gis/_/rdzogs pa'i dbang rnams rim bzhin sbyin/_/ci 'byor pa yi tshogs 'khor dang /_/dpa' bo yi ni ston mo bya/_/srid pa rnam pa
[\[166a.3\]]gsum song ba'i/_/'jig rten gsum gyi sems can yang /_/ye shes lcags kyus bkug nas ni/_/snying rjes dkyil 'khor du dbang bskur/_/sangs rgyas bdud rtsi'i rdo rje yis/_/lus ni zla ba lta bur 'gyur/_/rdo rje can gyi lam rnyed nas/_/rang gi gnas su gtang bar bya/_/nyon mongs pa dang
[\[166a.4\]]bral ba las/_/byang chub spyod pa rjes su gzhol/_/de nas dkyil 'khor mdun du ni/_/slob mas yon gyi tshogs rnams dbul/_/lus kyi nang gi drug cha ni/_/lag pa rkang pa dag dang lus/_/yan lag mchog ni sbyin pa dag_/slob dpon la ni rab phul na/_/bde ba'i go 'phang thob par 'gyur/_/
[\[166a.5\]]phyag rgya bzang mos rjes su dbye/_/las kyi dbang po rnams las tshig_/dbang po rnams kyi nang nas yid/_/yon dang bcas pa dbul bar bya/_/khams kyi nang nas cha drug pa/_/rkang pa gnyis dang phyugs kyi tshogs/_/de kho na yi cha gzhan ni/_/cod pan dar dang do shal dang /_/gdu bu yang ni de bzhin
[\[166a.6\]]te/_/rna cha ka bo che la sogs/_/slob dpon la ni rab phul zhing /_/rang gi nus pas yon rnams ni/_/dbul lo mi yi bdag po kye/_/ma lus tshogs kyi rigs la yang /_/bsod nams rgyu ru dbul ba ni/_/gzhan gyi don du smon lam gdab/_/bsod nams 'di yis sems can rnams/_/bcom ldan
[\[166a.7\]]rnam pa gsum gyis ni/_/bla med byang chub thob par shog_/de nas bzod par gsol ba ni/_/rang gi snying ga'i pad+ma ru/_/ye shes sems dpa' gshegs su gsol/_/pad+ma'i bar gyi rdul tshon rnams/_/chu bo gtsang mar bsgyur bar bya/_/dam pa dang po'i rgyud rgyal mthong nas bdag gis ni/_/rim bzhin rjes
[\[166b\]]
[\[166b.1\]]su sbyar gyis rang bzor byas pa min/_/slob ma dam pas gsol btab dor byas kyi/_/nga rgyal la sogs grags pa'i dbang gis min/_/bdag gis cho ga 'di byas pas/_/blo dang ldan pas rtogs pa dang /_/byed po dge ba spel ba dang /_/bstan bcos rnyed dang ldan par shog_/dpal yid du 'ong ba'i
[\[166b.2\]]phreng ba zhes bya ba/_dpal dus kyi 'khor lo'i dkyil 'khor gyi cho ga_/dus kyi zhabs chen po dam pa'i snang ba dang ldan pas mdzad pa rdzogs so//_//paN+Di ta chen po ba ni shrI dang /_lo tsA ba chings yon tan 'bar gyis bsgyur ba'o//_//
[\[166b.3\]{D1361}]@##/_/rgya gar skad du/_shrI kA la tsa kra sa ha dza sA d+ha naM/_bod skad du/_dpal dus kyi 'khor lo lhan cig skyes pa sgrub pa'i thabs/_dpal dus kyi 'khor lo la phyag 'tshal lo/_/rab 'jigs 'jig rten 'jigs skyobs pa/_/bud med sbyor la tshangs par spyod/_/thugs rje shes rab dbyer med
[\[166b.4\]]pa/_/phyag 'tshal de bsgrub mdo tsam bri/_/rab tu bsngags pa'i sa yi cha/_/sngags pa rab tu yid dge bas/_/maN+Dal la sogs pa byas la/_/gtor ma sbyin pa sngon 'gro bas/_/bgegs bskrad par bya'o/_/de nas b+h+rUM las rdo rje'i khang ba brtsegs pa bsams la/_dbus su 'dam skyes dang /_
[\[166b.5\]]nyi ma la/_hUM rab tu dkar ba las 'od 'phros te/_sangs rgyas la sogs pa bkug nas/_mchod pa thams cad kyis mchod par bya'o/_/stong pa rlung dang me dang chu/_/sa dang rgya mtsho ro pad+ma/_/zla ba nyi ma me dkyil du/_/rin chen khang brtsegs 'od 'phro bsgom/_/zla ba nyi ma ma steng du/_/drag po
[\[166b.6\]]'dod lha'i gdan bzhugs pa/_/rdo rje dang ni dril 'dzin 'khyud/_/gangs ri ltar dkar btsun mor bcas/_/pha rol phyin drug dag pa'i rgyan/_/yon tan thams cad tshad med pas/_/tshad med dag pa'i chos ldan pa/_/sangs rgyas sku lnga'i bdag nyid do/_/lte bar sangs rgyas yum bcas bsregs/_/
[\[166b.7\]]spyi bor zla ba bzang rgyun 'dzag_/chos 'byung gnyis 'dus rdo rje can/_/srid gsum yang dag bsgom par bya/_/rdo rje pad+ma mnyam sbyor las/_/shes rab pad+mar sems thig le/_/lhan cig skyes pa de dbang gis/_/mi shigs 'od gsal bsgo bar 'gyur/_/bsnyen pa bdud rtsi lnga la sogs/_/rigs
[\[167a\]]
[\[167a.1\]]kyi gtso bo bzhi dag ni/_/sngags kyis bzlas pa la sogs pa/_/so sor sdud pa la sogs 'gyur/_/rdo rje pad+ma las skyes pa'i/_/bdud rtsi nye bar sgrub pa'o/_/dga' ba la sogs rdo rje gsum/_/pad+mar mnyam song bsgrub par 'gyur/_/shes rab sbyor la mi 'dzag gang /_/
[\[167a.2\]]sgrub pa chen po nyid 'gyur te/_/phra mo yi ni sbyor bas so/_/de bzhin gzhan ni gzhan du 'gyur/_/mchog tu gsang ba khyab bdag la/_/rtse gcig mnyam par bzhag pas ni/_/thun mong thun mong ma yin rtags/_/smig rgyu nam mkha' la sogs mthong /_/oM kA la tsakra AHhUM hoHswA hA/_
[\[167a.3\]]oM hraM hrIM hr-iM hruM h+r+l-iM hraHswA hA/_oM badzra d+hA twi shwa re AHhUM swA hA/_ting nge 'dzin las skyon/_mdo li la sogs pa'i rnam pas bzlas pa bya'o/_/nyi ma dang /_zla ba dang /_dus dang /_ro dang /_rgya mtsho dang /_me dang /_nam mkha'i de kho na nyid bsgom par bya'o/_/gtor ma ni mtshan phyed na sbyin par bya ste/_dus
[\[167a.4\]]dang /_ro'i yi ges byin gyis brlabs la/_rgya mtsho dang /_mig gi phyag rgya dang ting nge 'dzin gyis sbyin par bya'o/_/oM brah+me/_bi Sh+Nu nai ri t+ye/_pA yu/_ya ma/_ag+ne/_sa mu treM/_I shwa ren+d+ra/_yak+She b+h+yaH/_sa pa ri wA re b+h+yaH/_i daM ba liM/_gan+d+haM/_puSh+paM/_d+hU paM/_dI paM/_ak+Sha taM da dA ma hi/_te dza a ka t+ya/_
[\[167a.5\]]sa pa ri wA re/_shI g+hAM i daM ba liM gr-ih+Na saM tr-ip+ta/_hUM hUM phaT badzra d+ha ra A dz+nyA pa ya ti swA hA/_zhes pa'i sngags kyis so/_/nor mchog gtong ba sbyin pa ste/_/yum sbyor mi 'dzag tshul khrims so/_/sgra sogs mi 'dzug bzod pa ste/_/gnyis spong le lo med brtson 'grus/_/kun nas mi g.yeng bsam gtan
[\[167a.6\]]mchog_/bde sbyor 'od gsal shes rab yin/_/de 'bras bsam mi khyab rmad byung /_he ru ka dpal brjod pa'o/_/de ltar cung zad dus 'byung rgyud/_/snying po sbas pa 'di phyung bas/_/sgrub po yang dag sbyor rnams la/_/ye shes me chen 'bar bar 'gyur/_/dpal dus kyi 'khor lo lhan cig skyes
[\[167a.7\]]pa'i sgrub thabs/_slob dpon dus kyi zhabs kyis mdzad pa rdzogs so//_/_/paN+Di ta chen po bud+d+ha shrI dz+nyAn dang /_lo tsA ba byams pa'i dpal gyis bsgyur ba'o/_/[{D1362}]@##/_/rgya gar skad du/_shrI kA la tsa kra ri Ti ti sa ha dza sA d+ha nAM nA ma/_bod skad du/_dpal dus kyi 'khor
[\[167b\]]
[\[167b.1\]]lo skad cig gis bskyed pa'i lhan cig skyes pa'i sgrub thabs zhes bya ba/_bde ba chen po'i sku la phyag 'tshal lo/_/rnam pa dang bcas rnam pa med pa'i bcom ldan 'das ma shes rab ma des rab tu 'khyud/_/skye 'jig rnam par spangs pa'i mi 'gyur bde la dgod pa la sogs rnams dang bral ba yis/_/sangs
[\[167b.2\]]rgyas rnams ni skyed par mdzad pa'i sku gsum dang bcas dus gsum yang dag mkhyen pa po/_/thams cad mkhyen pa dang po'i mchog gi sangs rgyas gnyis med de la phyag 'tshal lo/_/dang po skad cig gcig gis stong pa la gnas phyi nas de bzhin skad cig gis bskyed pa/_/sna tshogs chu skyes zla ba nyi ma sgra
[\[167b.3\]]gcan rnams kyi dkyil 'khor la gnas dbang phyug dang /_/'dod lha dag gi snying gar g.yas brkyang shin tu sngo ba rdo rje dril bu dang ldan phyag gnyis kyis/_/sna tshogs yum gyi sku la yang dag 'khyud pa'i dpal ldan mnga' bdag dus 'khor lo/_/sprin nag lta bu'i ral pa'i tshogs la ta ma la mtshungs mi
[\[167b.4\]]bskyod pa la sogs pas spras/_/phyag rgya drug gis kyang ni rab spras thod pa dkar po'i phreng bas bcings pa gang /_/mi mgo'i do shal spyan gsum gser mtshungs sku mnga' gri gug pad snod dang ldan phyag gnyis ma/_/dpal ldan sna tshogs yum dang gnyis med bde ba chen po'i rang bzhin la sogs bsgom
[\[167b.5\]]par bya/_/de nas khams gsum rang dang mtshungs par ldan pa de rnams ma lus lha mo'i sku la bzhugs/_/de yang rang la rang lus gdan dang bcas pa nyi ma la ste nyi ma hUM la'o/_/U ni ha la de yang mgo bo la ste de nyid zla ba phyed pa nyid la'o/_/zla phyed thig le de nyid nA da de bzhin nam mkha' kha rlangs
[\[167b.6\]]me long la phog mtshungs/_/de ltar 'od gsal zhugs nas slar yang snga ma dang mtshungs gzugs su dran par byas pa dang /_/sprul pa sna tshogs khams gsum rnams su nam mkha' khyab par skad cig gis ni spro bar bya/_/de ltar yang ni de bzhin bsdu zhing yang ni de ltar bskyed cing spro ba de bzhin du/_/
[\[167b.7\]]mnyam par gzhag pa'i zung 'jug lam dang 'di yis ni/_/sangs rgyas zhabs la yang dag 'gro bar 'gyur/_/dpal ldan dus 'khor sgrub pa'i thabs/_/gang byas pa yi bsod nams 'dis/_/'jig rten pa rnams lhan skyes kyang /_/gnyis med rang bzhin zhabs thobs shog_/dpal
[\[168a\]]
[\[168a.1\]]dus kyi 'khor lo'i sgrub thabs lhan cig skyes pa zhes bya ba/_slob dpon rol pa'i rdo rjes mdzad pa rdzogs so//_//paN+Di ta bA gI shwa ra dang /_lo tsA ba chos rab kyis bsgyur ba'o//[ {D1363}]@##/_/rgya gar skad du/_shrI kA la tsakra sA d+ha na yo ga pa dI pA hwa
[\[168a.2\]]yaM/_bod skad du/_dpal dus kyi 'khor lo'i sgrub thabs rnal 'byor rab gsal zhes bya ba/_dpal rdo rje sems dpa' la phyag 'tshal lo/_/gang gi byams pas 'jig rten la gzigs pa/_/dkyil 'khor gsum gyi gal ba sna tshogs 'di/_/de ni dpal ldan dus 'khor ting 'dzin rgyal/_/rdo rje 'dzin
[\[168a.3\]]pas khyed la phun tshogs mdzod/_/byang chub sems dpas mdzad pa'i rgyas 'grel sogs/_/med par mkhas pas rgyud mang rtogs pa min/_/dang po'i sangs rgyas thos nas rdzogs byang chub/_/legs grub gnyer rnyed phyir na bde thob 'gyur/_/de yi sgrub thabs rjes dran bya ba la/_/bdag
[\[168a.4\]]ni mkhas min sdeb sbyor mchog yod min/_/de lta na yang rang nyid dran ched du/_/bdag gis bgyid de mkhas rnams bzod par mdzod/_/rlung me chu sa lhun po dang /_/sna tshogs chu skyes dkyil pad+mar/_/zla nyi sgra gcan bdud dbang phyug_/rol par g.yas brkyang zhabs gzhol zhing /_/
[\[168a.5\]]sna tshogs yum la snyoms 'jug pa/_/gcig tu rang gzhan don phun tshogs/_/sku bzhi'i dag nyid zhi ba ni/_/gnyis su med cing rtog pa spangs/_/'gyur med bde ba chen po gang /_/stong pa nyid dang snying rje'i bdag_/de dran chos dang rjes mthun pas/_/sgrub thabs kun du 'dris par
[\[168a.6\]]bya/_/srid pa'i skye bar kun rmongs las skyes pa'i/_/mngal gyi sdug bsngal dag kyang mtha' yas shing /_/byis pa gzhon nu nyid dang long tsho dang /_/rgan po la yang srid par bar du 'jig_/de la mi yi dngos po rnyed dka' ste/_/chos bzhin spyod pa shin du rnyed par dka'/_/sangs rgyas 'byung
[\[168a.7\]]dang theg pa chen po dang /_/de la gus pa 'ang shin tu rnyed par dka'/_/brtan rnams mtha' dag gsang ba'i bsam gtan la'ang /_/gang zhig tshe na rab tu 'jug par byed/_/de las sangs rgyas nyid du 'gyur ba la/_/e ma'o 'jug pa shin tu dka' ba nyid/_/des na blo ldan rnams kyi mgo dang
[\[168b\]]
[\[168b.1\]]ni/_/gos la me shor bzlog pa ltar sgrub bya/_/snying rje che ldan rnal 'byor pa/_/rmongs dang nga rgyal la sogs spang /_/chu sogs bden dang rjes gnang dang /_/bum pa gsang ba mchog gsum dang /_/shes rab chen po'i dbang bskur ba/_/bla ma dam pa'i rim thob pa/_/gang nas skyong chos
[\[168b.2\]]ldan zhing /_/skye dgu rnams kyang bder gnas la/_/gang na sa 'dzin rtsod med pa/_/der ni bsgrub pa brtsam par bya/_/skyed tshal ri bo rgyal ba bzhugs/_/grub pa'i lha gnas stong pa dang /_/dur khrod dang ni chu 'gram dang /_/gnas gtsang dang ni sa phug dang /_/gang du sems ni nyams dga' bar/_/ci 'byor
[\[168b.3\]]pas ni mchod par bya/_/dang por re zhig rnal 'byor pas/_/kun nas srung ba'i 'khor lo bsam/_/bde ba'i lam la stan 'dug nas/_/sngon du khro dbang nga rgyal bya/_/snying gar sna tshogs chu skyes nyi/_/dbus su sa bon hUM bsgom bya/_/de 'od dkyil gsal srung 'khor mchog_/rgyal rgya
[\[168b.4\]]mtsho gtsor bsgoms nas/_/phyag 'tshal sngon du 'gro ba yis/_/'chad par 'gyur ba'i rnam bdun gyi/_/mchod pa bla na med byas nas/_/stong pa nyid la dmigs par bya/_/lha yi skur ni bskyed pa dang /_/lus sogs rnam par sbyong ba rnams/_/rim pa ji bzhin brjod bya ste/_/de rnams sngags
[\[168b.5\]]kyang go rims bzhin/_/oM AHhUM ho haM k+ShaHpradzonya pA yAt+mA ka kA ya wA k+tsi t+ta dz+nyA nA d+hi pa te ma ma kA ya wAk+tsi t+ta badzraM badzrA mr-i ta swa b+hA baM ku ru ku ru skan+d+ha d+hA two ya ta naMdz+wa ni swa b+hA paM swA hA/_de nas gtsug tor steng gi char/_/zla ba'i dkyil 'khor nya gang ba/_/de ni waM las byung ba bsgom/_/gtsug tor nas ni rkang sen
[\[168b.6\]]mthar/_/sbrul gyi shun pa bzhin du ni/_/lan gsum dor bas gnyug ma'i lus/_/bdag gi lus de de nas ni/_/dge ba'i las la zla bar bsam/_/dbang sogs rgyas par ma brjod do/_/gsang sngags 'di ni brjod par bya/_/oM swa b+hA wa shud+d+haHsarba d+harmAHswa b+hA wa shud+d+ho\u0f85haM/_dpral ba mgrin pa
[\[168b.7\]]snying ga dang /_/lte ba gtsug tor gsang ba la/_/oM AHhUM hoHde nas ni/_/haM k+ShaHyi ge rim pas sbyar/_/'od dpag med dang rin chen dbang /_/de nas don yod rnam snang mdzad/_/mi bskyod pa dang rdo rje 'dzin/_/sku mdog phyag mtshan 'chad 'gyur bzhin/_/oM hraHsarbA s+t+wa rA dza mA ra kle shAn+ta ka
[\[169a\]]
[\[169a.1\]]ra badzra tI k+Sh+NA duHkhats+tshe da ma ma ka raM bi sho d+ha ya swA hA/_sngags 'di yang dag brjod byas nas/_/lag pa phan tshun nye bar bya/_/a i la sogs thung du ni/_/g.yon pa'i mthe'u chung 'og tshigs nas/_/g.yas pa'i mthe bor steng tshigs sogs/_/lA sogs ring po lnga pa gsum/_/
[\[169a.2\]]a i r-i u l-i/_e e a ra o al/_ha ya ra wa la/_zhes pa dang /_lA wA rA yA hA/_A la au A ra ai A/_l-I U r-I A zhes pa'o/_/lag pa kha sbyar dbus su ni/_/hUM gi yi ge mchog tu sngo/_/zla ba nyi ma sgra gcan gyi/_/sa bon gyis ni rtse lnga bcing /_/rdo rje'i phyag rgya de yis ni/_/gtsug tor rkang sen
[\[169a.3\]]mthar thug reg_/oM AHhUM ho haM k+ShaHkA ya wA k+tsi t+ta dz+nyA nA d+hi pa te badzra kA ya ma ma kA ya wAk+tsi t+ta dz+nyAn badzraM badzra kA ya swa b+hA baM ku ru ku ru swA hA/_zhes brjod do/_/de nas nga rgyal bya ste/_oM sarba ta thA ga ta badzra kA ya swa b+hA ba At+ma ko\u0f85 zhes bya'o/_/blo ldan rigs drug rnams bkod nas/_/de nas yan lag drug dgod bya/_/
[\[169a.4\]]lag gnyis kha sbyar byas nas ni/_/mthe bong zung dag snying gar dgod/_/bsrung ba'i 'khor lo nyer bsdu ba/_/lugs las bzlog pa'i rim pas brjod/_/oM h+l-IM hr-i da yA ya na ma/_/oM hUM shi ra se swA hA/_oM d+h+r-iM shi khA yai bau ShaT/_oM hriM ka pa tsA ya hUM/_lag gnyis dag gis lus kun la/_/reg cing 'di ni yang dag brjod/_/oM hrAM ne trA
[\[169a.5\]]ya pa ShaT/_oM hraHa s+t+ra ya phaT/_mdzub mo dang ni mthe bong gi_/se gol lag pa g.yon pas bya'o/_/mi dge ba la lag g.yas kyi/_/phyogs kun du yang mtshon cha mchog_/de yi 'og tu blo bzangs kyis/_/'dir yang stong nyid bsgom par bya/_/brtan par byed pa'i sngags rnams kyang /_/'chad par 'gyur
[\[169a.6\]]ba nyid bzhin no/_/rlung sogs dkyil 'khor bsams nas ni/_/steng du de yongs gyur pa las/_/ring du mthong ba'i mtshams kyi mtha'/_/der ni rab gsum pa'o/_/yul 'khor bsrung phyir yul 'khor mthar/_/ra ba lnga yang de bzhin no/_/kun gyi 'og tu mdung dang ni/_/steng du mda' yi dra ba'o/_/dbus
[\[169a.7\]]su rdo rjes gzhi ni/_/yul 'khor mthar yang bsgom par bya/_/tho rangs grib ma'i mtshams kyi mthar/_/khang pa brtsegs pa'o de nang du/_/sna tshogs pad+ma 'am 'khor lo ste/_/de dbus nyi ma'i dkyil 'khor ro/_/oM hAM yaM rAM wAM laM badzrA kA sha bA yu te dza yu da ka pr-i th+wI badzra swa b+hA ba pany+tsa d+hA ta bo badzra maN+DalA ni ku ru ku ru swA hA/
[\[169b\]]
[\[169b.1\]]zhes pa 'og tu dkyil 'khor dgod pa'i sngags so/_/oM AHhuM raHbadzra tsan+d+ra sUR+Ya rA hu kA lAg+na yaHkA ya wA k+tsit+ta badzra prA kA rA na ku ru ku ru swA hA/_zhes pa ra ba'i sngags so/_/oM bi shwa kA ya badzra badzra kU TA gA raM ku ru ku ru swA hA/_zhes pa khang pa brtsegs pa'i sngags so/_/oM bi shwa badzra pad+ma ku ru ku ru
[\[169b.2\]]swA hA/_zhes pa pad+ma'i sngags so/_/oM raHbadzra sUR+Ya badzra sUR+YA sa naM ku ru ku ru swA hA/_zhes pa nyi ma'i gdan gyi sngags so/_/hUM yig rdo rje las skyes pa'i/_/rdo rje shugs ni gtso bo bzhin/_/dbu ni g.yas 'gying glang lpags gyon/_/nyi shu rtsa drug phyag ldan pa'i/_/khro dbang rnal 'byor pa yis bsgom/_/
[\[169b.3\]]klu bcu yis ni rgyan du byas/_/ral pa dar dpyangs phyag gdub dang /_/ske rags mgul rgyan rkang gdub rim/_/rgyal ba rnam rgyal zhes bya dang /_/stobs kyi rgyu dang pad+ma zhes/_/gnyis rnams dang po g.yon shes bya/_/nor rgyas bu dang dung skyong dang /_/mtha' yas de bzhin rigs ldan dang /_/'jog po
[\[169b.4\]]pad+ma che dag go/_/ma lus bgegs kyi dkyil 'khor rnams/_/sku las me 'od 'phros pas bsregs/_/mtha' yas zhing rdul grangs 'das pa'i/_/nyi ma las lhag gzi 'od can/_/bsams nas de snying pad nyi la/_/ha ya ra wa la rnams brtsegs/_/thung ngu ring pos rab phye ba/_/de rnams bcu
[\[169b.5\]]ni rtsibs bcur spro/_/ha yig las skyes gtsug tor can/_/rtsa zhal gyi ni snyan g.yon las/_/phyung ste khang brtsegs steng dbus su/_/zla ba 'am nyi mar snang bar bsgom/_/snyan g.yas nas phyung gnod mdzes ni/_/hA skyes rdo rje sa 'og tu'o/_/bgegs mthar byed pa yi las skyes/_/shangs bug
[\[169b.6\]]g.yon nas shar du'o/_/shangs bug g.yas nas me mtshams su/_/yI las byung ba'i dbyug sngon can/_/r+r-i skyes shes rab mthar byed ni/_/g.yon pa'i spyan las lho ru spro/_/r+r-I las byung ba'i 'dod rgyal ni/_/g.yas pa'i spyan las bden bral du'o/_/'dir ni skye ba'i rim nyid kyis/_/dang por gnod sbyin dbang
[\[169b.7\]]ldan mchog_/lhag mchu dang rlung gi phyogs/_/rim pa las ni bzlog pa yin/_/wu yig yongs su gyur las skyes/_/pad+ma mthar byed zhal sgo las/_/wU yig las byung mi g.yo ba/_/gci ba'i sgo nas nges par skyes/_/bshang lam sgo nas phyung ba ni/_/l-i yig las skyes gshin rje gshed/_/rdo rje
[\[170a\]]
[\[170a.1\]]gtsug tor nas phyung ba/_/l-I yig las chen stobs chen te/_/khro bo'i rgyal po 'di rnams kun/_/mi mnyam gzi ldan gtso bo mtshungs/_/ma lus bgegs ni 'joms mdzad cing /_/bdud bzhi zad par mdzad rnams so/_/so sor bsdu ba'i rim nyid kyis/_/nga 'og nya Na man
[\[170a.2\]]rnams/_/bsams te zad par nam mkha' sogs/_/de ltar sgo rnams las byung spro/_/khang brtsegs steng dang g.yon mdzes drung /_/gzhan ni khang brtsegs phyi rol du/_/stong pa rlung me chu dang sa'i/_/dkyil 'khor lnga pa zung la'o/_/de bzhin gza' dang klu rnams dang /_/'byung po rnams kyang gdan
[\[170a.3\]]la'o/_/zad par gza' dang 'byung po rnams/_/mtshon cha 'dod ma sogs ji bzhin/_/khro bo phyogs skyong klu rnams kyi/_/dbyibs ni 'chad 'gyur ji bzhin no/_/klu yis khro bo rnams kyang 'dir/_/zhal gsum phyag drug spyan gsum pa'o/_/'di kun ming gi rim pa yang /_/gtor ma'i sngags
[\[170a.4\]]ni ji bzhin no/_/ra ba gsum par phyogs skyong dang /_/gza' rnams 'chad 'gyur gdan la'o/_/phyi rol ra ba lnga rnams la/_/de bzhin klu dang 'byung po spro/_/g+ha dz+ha D+ha b+ha d+ha rnams brtsegs/_/phyogs skyong sa bon go rims bzhin/_/ga dza Da ba da rnams brtsegs/_/gza' rnams rim pas
[\[170a.5\]]'byung ba'o/_/kha tsha Tha pha tha rnams brtsegs/_/rim pa ji bzhin klu'i sa bon/_/ka tsa Ta pa ta rnams brtsegs/_/'byung po rnams ni rim pas 'byung /_/ra ba gsum dang ra ba lnga'i/_/phyi dang nang du de bzhin no/_/de dag rnam par gnon byed pa'i/_/steng dang 'og tu gnas pa spro/_/ye shes mkha' rlung
[\[170a.6\]]me dang chu/_/sa yi khams las yang dag byung /_/srung ba'i 'khor lor gnas pa drug_/gnyis gnyis sems dag lus srung ba'o/_/lus las 'jig dus me 'bar bas/_/bgegs dang log par 'dren pa bsregs/_/mkha' khyab me stag tshogs 'phro ba'i/_/'khor lo 'dir ni rnam par bsgom/_/de nas mnyam
[\[170a.7\]]par gzhag pa yis/_/bdud sreg pa ni bsgrags par bya/_/oM AHhUM ho haM k+ShaHhraHhraHhraHhraHra ra ra ra badzra na la sarbA ba ra Na d+harma pra la ya swa b+hA ba sarba mA ra kA yi ka big+h+na bi nA ya kA dI nAM da sha dig+ga tA nAM kA ya wA k+tsi t+tA ni da ha da ha pa tsa pa tsa b+ha sh+mIM ku ru ku ru hUM hUM phaT phaT/_ces pa bdud sreg
[\[170b\]]
[\[170b.1\]]pa'i sngags so/_/bgegs dang log 'dren la sogs rnams/_/rdo rje lcags kyus dbang byas te/_/rdo rje zhags pa yis kyang ni/_/bcing pa lnga yis bcings par bsgom/_/khro dbang rdo rje phur bu ni/_/lte ba'i 'og nas mdung gi tshul/_/phyogs bcu rnams su gdug pa yi/_/steng du bying bar
[\[170b.2\]]bsam par bya/_/sngags ni/_oM AHhUM ho haM k+ShaHhUM hUM hUM phaT phaT phaT badzra kI la ka kA ya wAk+tsit+ta dz+nyA nA d+hi pa te ShaD+mu kha ShaD+b+hu dza sarba tsa ra Na sarba big+h+na bi nA ya kA di duSh+TA naM kA ya wAk+tsit+ta dz+nyA nA ni kI la ya kI la ya hUM hUM phaT phaT/_de nas rdo rje tho ba'i sngags ni/_oM l+l-IHbadzra mung+ga ra mA rA dI nAM shi ra si kaN+The hr-i da
[\[170b.3\]]ye nA b+hau gu h+ya badzra kI la kA nA ko Ta ya k+ShAM k+ShAM k+ShiM k+ShIM k+ShIM k+Sh+R-IM k+ShUM k+ShUM k+Sh+l-i k+Sh+l-IM hUM hUM hUM phaT phaT phaT/_de nas blo ldan khro dbang gi_/_nga rgyal byas nas phyogs bcu yi/_/phur bu bsrung ba'i khro bo la/_/sngags 'di brjod de bka' bsgo bya/_/oM hUM kro d+hen+d+ro haM kro d+hA nA mU dz+nyA dA ya ka swA hA/_oM haM badzra kro d+ha rA dza ma ho Sh+NI shor+d+ha di shi rak+ShAM ku
[\[170b.4\]]ru ku ru swA hA/_oM yaM badzra kro d+ha rA dza a ti ba la/_sarba big+h+nAn+ta ka pU rba di shi rak+ShAM ku ru ku ru swA hA/_oM raM badzra kro d+ha rA dza dzam+b+ha ka duSh+Ta pradz+nyAn+ta ka dak+Shi Na di shi rak+ShAM ku ru ku ru swA hA/_oM laM badzra kro d+ha rA dza stam+b+ha ka ya mAn+ta ka pa sh+tsi ma di shi rak+ShAM ku ru ku ru swA hA/_oM waM badzra kro d+ha rA dza mA na ka bi rA ga pad+ma n+ta ka u t+ta ra di shi rak+ShAM
[\[170b.5\]]ku ru ku ru swA hA/_oM yAHbadzra kro d+ha rA dza nI la daN+Da ag+ne y+YAM di shi rak+ShAM ku ru ku ru swA hA/_oM rAHbadzra kro d+ha rA dza Tak+ki rA dza nai r+r-i t+yAM di shi rak+ShA ku ru ku ru swA hA/_oM lAHbadzra kro d+ha rA dza ma hA ba la bA ya byan+dI shi rak+ShAM ku ru ku ru swA hA/_oM waMHbadzra kro d+ha rA dza tsa le I shA na di shi nga k+Sha'aM ku ru ku ru swA hA/_oM hAHbadzra kro d+ha rA dza sum+b+ha rA dza
[\[170b.6\]]a d+h+wa di shi rak+ShaM ku ru ku ru swA hA/_de nas oM sarba ta thA ga ta rak+Sha tsakra swa b+hA bAt+ma ko\u0f85 zhes pas brtan par bya'o/_/de nas de rnams la gtor ma/_sngags tshig rnams kyis rim pas sbyin/_oM AHhUM ho/_uSh+NI Sha sum+b+ha ni sum+b+ha big+h+nAn+ta ka nI la daN+Da ka TAk+ki ra dza pad+man+ta ka a tsa la ya mAn+ta ka ma hA ba le b+h+yaHsa
[\[170b.7\]]pa ri wA re b+h+ya i daM ba liM gan+d+haM puSh+paM d+hU paM dI paM ak+Sha taM da dA ma he te tsA ga t+ya sa pa ri wA rAHshI g+h+raM i daM ba liM gr-i h+Nan+tu kha dAn+tu bi wan+tu dzaHhUM baM hoHsaM tr-ip+tAHsarba satwA nAM shAn+tiM puSh+TiM rak+ShA ba ra Na gup+taM kurban+tu hUM hUM phaT phaT badzra d+ha ra A dz+nyA pa ya ti swA hA/_zhes pa khro bo thams cad kyi gtor ma'i sngags so/_/oM AHhUM hoH
[\[171a\]]
[\[171a.1\]]A kA sha wA yu te dza u da ka pr-i th+wI sA d+hi te b+h+yaHsa pa ri wA re zhes pa la sogs pa lhag ma snga ma bzhin te zad par gyi gtor ma'i sngags so/_/oM AHhUM hoHbra h+ma b+hiSh+NU nai r+r-i t+ya bA yu yA g+nimA sa mu dre shwA re n+d+ra ya k+She b+h+yaH/_zhes pa la sogs pa phyogs skyong gi gtor ma'i sngags so/_/oM AH
[\[171a.2\]]hUM hoHrA hu kA lA g+ni tsan+d+ra sU R+Ya bud+d+ha maM ga la shu kra pr-i ha spa ti ke tu sha ne b+h+yaH/_zhes pa la sogs pa gza'i gtor ma'i sngags so/_/oM AHhUM hoHdza ya bi dza ya pad+ma ka rko Ta ga bA su kiM shaM khA pA la ku li kA nan+ta ta k+Sha ka ma hA pad+me b+h+yaH/_zhes pa la sogs pa klu'i gtor ma'i sngags so/_/oM AHhUM hoHbe tA
[\[171a.3\]]Da bi kr-i ta mu kha shwa kA ka shU ka ra gr-i d+h+ra byA g+h+ro lU ka dzam+bu ga ru Da mu khe b+h+yaHsa pa ri zhes pa la sogs pa thams cad snga ma bzhin te 'byung po'i gtor ma'i sngags so/_/gtor ma rgyal mtshan ba dan sogs/_/mchod pa'i rnam pa yang dag ldan/_/med na yid kyis bsgom par bya/_/bza' bca' la sogs rgya che ba/_/
[\[171a.4\]]shing rta khur dang zangs mo cha/_/thal mo la sogs bar du yang /_/g.yon dang g.yas dang zung gis bkab/_/nam mkha' lding gi phyag rgya dang /_/sku yi rdo rjes sbyang bar bya/_/gsung gi rdo rjes rtogs bya ste/_/thugs kyi rdo rje sbar bar bya/_/ye shes kyi ni bdud rtsi dgug_/rtse lnga gri
[\[171a.5\]]gug ral gri dang /_/rin chen chu skyes 'khor lo yis/_/phyag rgyas de rnams la gtor ma/_/dbul zhing 'thor 'thung sogs kyis mchod/_/dril bu'i sgra dang bstod pa bya/_/ye shes nam mkha' rlung me chu/_/sa yi rang bzhin de rnams kyang /_/haM a i r-i u l-i bsam/_/kra mA dA pa
[\[171a.6\]]rak+She na sa ste/_/'khor lo drug tu gshegs gsol bya/_/skad cig nyid la dgug bya ste/_/ji skad bstan pa thams cad nyid/_/ces pa gsungs pa'i 'khor lo'i sgrub thabs kyi cho ga'o/_/de nas rnal 'byor rig pa 'dzin/_/'dod ma'i grogs dang ldan pa yang /_/kha ni dag par bya ba'i phyir/_/
[\[171a.7\]]bdud rtsi ril bu kha ru gzhug_/yang na lus dag bya ba'i phyir/_/rdo rje'i phyag rgyas lus reg nas/_/dang por skad cig rnam pa yis/_/dpal ldan dus kyi 'khor lo'i sku/_/thugs kar paM skyes pad dmar 'dab brgyad pa'am/_/yang na aM skyes sna tshogs pad+mar ni/_/zla ba nya ba la ni hUM yig
[\[171b\]]
[\[171b.1\]]sngo/_/de las byung ba'i rdo rje rtse lnga pa'i/_/gzi brjid las skyes sangs rgyas tshogs rnams ni/_/bsam pa thams cad yongs su rdzogs mdzad pa'o/_/sangs rgyas rnams la mchod pa'i phyir du yang /_/'khor lo'i gtso bo rnams kyang bsgom par bya/_/brtsegs pa'i sa bon las byung ba/_/
[\[171b.2\]]dri chab ma sogs lha mo ni/_/kun nas 'od kyis bkug rnams kyis/_/mngon par phyag 'tshal rab mchod bya/_/oM ts+tsh+dz+dz+h+nya badzra gan+d+ha gan+d+hA naM ku ru ku ru swA hA/_oM ts+tsh+dz+dz+h+nyA badzra mA le mA lA r+ts+tsa naM ku ru ku ru swA hA/_oM T+Th+D+D+h+Na badzra d+hU pe d+hU pA r+ts+tsa naM ku ru ku ru swA hA/_oM T+Th+D+D+h+NA badzra pra dI pe pra dI pa r+ts+tsa naM ku ru ku ru swA hA/_
[\[171b.3\]]oM p+ph+b+b+h+ma badzrA mr-i te nai bi d+ya pU dzaM ku ru swA hA/_oM p+ph+b+b+h+mA badzra k+Sha te ny+k+Sha ta pha la r+ts+tsa naM ku ru ku ru swA hA/_oM t+th+d+d+h+na badzra lA s+ye wa s+t+ra b+ha ra Na pU dzaM ku ru ku ru swA hA/_oM t+th+d+d+h+nA badzra hA s+ye ga N+DA darna pu dzaM ku ru ku ru swA hA/_oM k+kh+g+g+h+nga badzra wA d+ye wa d+ya pU dzaM ku ru ku ru swA hA/_oM k+kh+g+g+h+ngA badzra
[\[171b.4\]]nr-i t+ye nr-i t+ya pU dzaM ku ru ku ru swA hA/_oM s+p+W+paSh+sh+th+ka badzra gI te gI ta pU dzAM ku ru ku ru swA hA/_oM s+W+paSh+sh+th+kA badzra kA me bud+d+ha bo d+hi satwA nAM badzra su ra ta pU dzIM ku ru ku swA hA/_zhing rdul kun las lhag pa yi/_/rdo rje gsum sbyor rdzogs sangs rgyas/_/dam
[\[171b.5\]]chos dang bcas tshogs rnams la/_/bdag ni gus pas phyag bgyi'o/_/de rnams re re la yang de snyed kyi/_/de la bos pa shin tu yid 'phrog pa/_/dri chab ma sogs lha mo'i tshogs rnams kyis/_/dri bzang la sogs rnams kyis mchod pa bgyi/_/bgyis dang
[\[171b.6\]]bgyid du stsal dang gzhan rnams la/_/rjes su yid rangs btang snyoms gzhag pa ste/_/srid par lus sogs las skyes nyes pa dang /_/sdig pa ma lus pa dag bshags par bgyi/_/rdzogs sangs rgyas dang byang chub sems dpa' dang /_/'phags pa du mas chos la mchog mdzad dang /_/gzhan
[\[171b.7\]]gyi dge ba byas pa gang yin la/_/rab tu dga' bas rjes su yi rang ngo /_/mchog gi brtse bas khyab par gyur pa yi/_/kun du chags las ma chags bde ba 'byung /_/thar pa'i thabs ni rab tu sbyin mdzad pa'i/_/sangs rgyas rnams la rtag tu skyabs su 'chi/_/kun du rtog pa ma lus kun nas spangs/_/rdzogs
[\[172a\]]
[\[172a.1\]]pa'i sangs rgyas rnams kyi phun tshogs brten/_/dngos dang dngos med gnyis su med pa'i chos/_/rnam pa gnyis la rab tu skyabs su mchi/_/sangs rgyas rdzogs pa'i sangs rgyas dam pa'i chos/_/dam pa'i yon tan mnga' ba tshogs kyi mchog_/chags pa'i zhags pa'i
[\[172a.2\]]tshogs las nges grol bar/_/'gyur ba de la nges par skyabs su mchi/_/sems can rnams kyi ci 'dod don/_/bya phyir bdag gi lus 'di ni/_/shin tu rnam par dag sems kyis/_/sangs rgyas rnams la dbul bar bgyi/_/rmongs dang dka' thub kyis bskams pa'i/_/'gro ba'i lo tog
[\[172a.3\]]thams cad la/_/dam chos ston pa'i char pa ni/_/rgyal bas rgyun mi 'chad par mdzod/_/ji srid 'khor ba'i brtson ra las/_/ma grol sems can gcig gi bar/_/de srid mya ngan mi 'da' ba'i/_/brtse ba chen po bstan du gsol/_/gal te gzugs can gyur na zhing gi rdul/_/kun dang
[\[172a.4\]]mnyam pa'i nam mkha'i tshad las kyang /_/lhag par gyur pa'i bsod nams 'di de yang /_/rdzogs pa'i byang chub nyid du bsngo bar bgyi/_/ma lus nyes las nges grol zhing /_/yon tan kun gyis brgyan gyur pa/_/ye shes rgya mtsho rdzogs sangs rgyas/_/sems can don phyir 'grub par shog/_/
[\[172a.5\]]byang chub sems ni bskyed bgyi zhing /_/bsam pa rnam par dag pa bskyed/_/bdag dang bdag gir 'dzin pa spangs/_/rtsa ba gsum ni dran par bgyi/_/sbyin sogs phyogs dang tshangs gnas bzhi/_/bsdu bzhi dge ba rnam bcu bsten/_/sgrib pa lnga dang nyon mongs dang /_/de bzhin zag pa bzhi po spang /_/
[\[172a.6\]]de nas dngos po med la bsgom pa med/_/bsgom pa bsgom pa nyid ma yin/_/de ltar dngos po dngos med pas/_/bsgom pa dmigs su med pa'o/_/stong pa'i rang bzhin stong nyid las/_/kun nas nyon mongs rnam byang skyes/_/de lta na yang kun rdzob tu/_/bsngags pas dkyil 'khor dbang phyug
[\[172a.7\]]bsgrub/_/ji ltar mthar ni chu yis me/_/'jig ste sa yang zhu bar gyur/_/chu ni rlung gis sems byed cing /_/rlung ni stong par 'jug par byed/_/kun gzhi rnam par shes pa'i sems/_/mkha' dbyings yul dang bral gyur pa/_/rnam pa kun gyi mchog ldan gzugs/_/dbu ma'i gnas su
[\[172b\]]
[\[172b.1\]]gzhag par bya/_/de nas oM shU n+ya tA dz+nyAn badzra sa b+hA bA t+ma ko\u0f85haM oM a ni mi t+ta dz+nyAn badzra swa b+hA bA t+ma ko\u0f85haM/_oM a pra ni hi ta dz+nyAn badzra swa b+hA bA t+ma ko\u0f85haM/_oM a na b+hi saM skA ra dz+nya na badzra swa b+hA bA t+ma ko\u0f85haM/_'di ni phyi ru chos 'byung ste/_/ma yi lus la gru gsum mo/_/de dbus brtsegs pa'i sa bon
[\[172b.2\]]dang /_/smon lam bag chags dbang las byung /_/[\[]h+k+Sh+m+l+W+R+YaM[\]] de yongs gyur las rlung la sogs/_/rten gyi dkyil 'khor de rnams la/_/thad ka'i tshad ni dpag tshad dag_/'bum phrag bzhi gsum gnyis gcig go/_/nag dmar ser dang dkar ba ste/_/sna tshogs rdo rje gnyis kyis mtshan/_/rgyal mtshan bkra shis chu skyes dang /_/
[\[172b.3\]]rdo rjes kyang ni de rnams mtshan/_/dbyi bas ni/_gzhu dang zur gsum dang /_/zlum po gru bzhi go rims bzhin/_/ma yig las skyes lhun po che/_/rin chen rdo rje'i rang bzhin de/_/'og la stong phrag bcu drug dang /_/steng la stong phrag lnga bcur brjod/_/de yi phyed du k+Sha las skyes/_/
[\[172b.4\]]sna tshogs pad+ma'o ha dang ni/_/zla phyed thig le las skyes pa'i/_/zla ba nyi ma sgra gcan gzugs/_/nang du dpral ba sogs kyang ngo /_/de steng hUM 'phros rdo rje ni/_/'bar ba'i sa dang gur nang du/_/'od gsal b+h+rUM yig las byung ba'i/_/khang pa brtsegs pa'i dkyil 'khor gsum/_/'og
[\[172b.5\]]tu oM skyes dbus kyi ni/_/pad+mar nyi zla dgra gcan 'dzin/_/thugs kyi dkyil 'khor pad+ma rams/_/sum cu rtsa gnyis de zhes bya/_/oM yig ye shes las skyes par/_/zla ba nyi ma'i gdan rnams so/_/phyi rol dag tu bzhon pa'i steng /_/zla ba nyi ma spangs pa yi/_/brgyad dang bcu gnyis
[\[172b.6\]]grangs rnams so/_/sgo rnams su ni shing rta bzhi/_/sna tshogs nor bu gser sogs kyi/_/dkyil 'khor de yang 'od gsal te/_/mtha' yas sangs rgyas zhing rdul dang /_/mnyam pa'i nyi ma'i 'od dang mtshungs/_/nam mkha' ji srid mthas gtugs par/_/sangs rgyas dkyil 'khor rnam par 'phro/_/sangs
[\[172b.7\]]rgyas byang chub lha rdzas gnas/_/rang bzhin dri med shin tu gsal/_/gzhal med bsod nams ye shes kyi/_/tshogs las byung ba'i nor bus brgyan/_/snying po'i 'khor lo'i nor bu'i nang /_/'di ni kun nas dag pa'i mchog_/de nas phyi rol de lus la/_/de khams dag par rgyas par brjod/_/chos
[\[173a\]]
[\[173a.1\]]kyi phung po'i dag pa ni/_/rtsa ba'i rgyud bzhin brjod bya ste/_/sangs rgyas chos dang dge 'dun chos/_/thugs gsung sku yi dkyil 'khor ro/_/tshangs pa'i gnas bzhi rnams kyis ni/_/rdo rje'i thig le bzhi pa ste/_/dran pa nyer gzhag bzhi rnams kyis/_/kun nas gru bzhi pa nyid
[\[173a.2\]]do/_/yan lag bcu gnyis 'gags pa yis/_/sgo ni bcu gnyis po rnams te/_/de bzhin sa ni bcu gnyis kyis/_/rta babs dag ni mdzes pa rnams/_/'phags lam yan lag brgyad rnams kyis/_/phyogs brgyad du ni dur khrod rnams/_/stong nyid bcu drug ka ba rnams/_/khams rnams
[\[173a.3\]]kyis kyang khang pa brtsegs/_/rnam thar brgyad kyis sgo khyud rnams/_/gzugs can yon tan brgyad rnams kyis/_/'gram rnams dang ni logs rnams nyid/_/thugs gsung sku yi dbye bas so/_/tshul khrims la sogs phung bo lngas/_/kha dog lnga ni rnam sbyangs pa/_/theg pa gsum gyis rab
[\[173a.4\]]gsum/_/dad pa'i dbang po sogs kyis lnga/_/dang sogs stobs rnams dag gis lnga/_/thugs gsung sku yi dkyil 'khor ro/_/ting nge 'dzin dang gzungs rnams kyis/_/dkyil 'khor gsum la kha khyer te/_/pha rol phyin bcu rdzogs pa yis/_/rin chen snam bu rnam par bkra/_/ma 'dres
[\[173a.5\]]chos ni bco brgyad kyis/_/do shal phyed pa de rnams nyid/_/dbang rnams kyis kyang ba ku lI/_/dge bas kra ma shI R+Sha'o/_/stong nyid la sogs rnam thar gyis/_/dril bu'i sgras ni gang ba ste/_/rdzu 'phrul rkang pas rgyal mtshan gtams/_/spong bas me long rab tu 'bar/_/byang chub yan lag rnga
[\[173a.6\]]yab g.yo/_/yan lag dgu yi phreng bas brgyan/_/bsdu ba bzhi po rnams kyis ni/_/zur du sna tshogs rdo rjes brgyan/_/bden pa rin chen bzhi rnams kyis/_/sgo dang sgo khyud mtshams su spras/_/mngon shes lnga yis rtag tu ni/_/zlum skor chen po lnga yis bskor/_/rnam pa kun gyis byang
[\[173a.7\]]chub spras/_/rdo rje phreng bas legs par bskor/_/bde ba gcig bu'i lcags ri yis/_/de bzhin ye shes rdo rje 'bar/_/shes rab thabs kyi cha yis ni/_/zla ba nyi ma rtag tu shar/_/thugs gsung sku dang yang dag dag_/chos kyi 'khor lo bum pa che/_/rnga bo che dang byang chub shing /_/de bzhin
[\[173b\]]
[\[173b.1\]]yid bzhin nor bu sogs/_/'di dag dpal ldan dus 'khor gyi/_/dkyil 'khor chos kyi dbyings dang ldan/_/phun tshogs kun byed bsgoms nas ni/_/de nas a sogs ka sogs dgod/_/ces gsungs so/_/thung ngu yon tan yaN 'phel ring /_/tshes mtha' dag tu aM dang a/_/a sogs
[\[173b.2\]]g.yon skor lugs 'byung ste/_/la sogs de las bzlog pa'o/_/sum cu rtsa gnyis mtshan rnams ni/_/zlar 'gyur zla ba'i rgyu rnams so/_/la sogs wa ya Da D+ha rnams/_/yi ge rnam gnyis rnam gnyis brjod/_/las ta sogs pa Ta tsa/_/ka sogs rang rang gnyis brtsegs nas/_/de
[\[173b.3\]]rnams gcig pa lugs bzlog las/_/da g+ha ga sogs rim pa'o/_/g.yas skor ba dang zung gis ni/_/brgyad cu nyi ma'o nyi ma'i rgyu/_/gang 'di me long sogs rim las/_/dbyangs yig dang po gsal byed rjes/_/gang 'di skye ba'i rim pa las/_/gsal byed dang po dbyangs rjes su/_/
[\[173b.4\]]des na nyi ma'i steng gi ni/_/zla bar hUM yig dri za nyid/_/de rnams kyang ni hriHru 'gyur/_/de yang haM gyur des mtshan pa'i/_/khyab bdag ye shes lnga yi bdag_/mthon ka chen po'i 'od ltar gsal/_/rgyal ba lnga yi 'od 'phro ba/_/ston par sprul pa'i rnal 'byor can/_/dus kyi 'khor lor
[\[173b.5\]]mngon brjod pa/_/rdo rje'i rgyan dang sku 'od kyis/_/ma lus nam mkha'i khongs khyab pa/_/yan lag bcu gnyis 'gog bdag nyid/_/dus kyi dbugs 'gags las skyes pa'i/_/gtsug rgyan rna cha mgul rgyan dang /_/tshangs skud phyag gdub ske rags dang /_/zhabs gdub rdo rje phreng ba
[\[173b.6\]]dang /_/thal ba stag lpags na bza' dang /_/sna tshogs rdo rje zla phyed dang /_/ral par dpal ldan rdor sems 'dzin/_/dpa' bo mi rus rgyan ldan zhing /_/thod phreng dang ni dar dpyangs can/_/spyan dang phyag dar bcu gnyis te/_/mgrin pa gsum dang zhal bzhi pa/_/nag po mche gtsigs drag po
[\[173b.7\]]ni/_/byams chen rang bzhin las 'khrungs shing /_/g.yas pa dmar po phyag dang bcas/_/dga' ba chen po'i thugs las 'khrungs/_/ser 'od ting 'dzin la gnas zhal/_/btang snyoms che las yang dag byung /_/g.yon zhal dkar po zhi ba ste/_/snying rje chen po las byung ba'o/_/dbus
[\[174a\]]
[\[174a.1\]]dang g.yas dang cig shos ni/_/sngo dmar dkar ba'i mgrin gsum ldan/_/sku gcig zhabs gnyis phrag pa drug_/dam pa'i phyag ni nyi shu bzhi/_/sum brgya drug cu'i tshigs kyis ni/_/sna tshogs gzugs dang ldan pas mdzes/_/g.yas pa'i phrag gsum sngo dmar dkar/_/
[\[174a.2\]]cig shos kyang ni de bzhin te/_/dpung pa gnyis gnyis cig shos kyang /_/sngo dmar dkar ba'i rnam pa gsum/_/de bzhin phyag ni bzhi bzhi yang /_/sngo dmar dkar ba rnam pa gsum/_/de bzhin phyag sor 'og tshigs nas/_/sngo dang dmar dang dkar ba nyid/_/sor mo kun kyang sor gdub kyis/_/
[\[174a.3\]]mdzes shing kha dog lnga ldan te/_/mthe bong la sogs rim pa yis/_/ser dkar dmar dang sngo dang ljang /_/nag po'i phyag bzhir rdo rje dang /_/ral gri rtse gsum gri gug 'gyur/_/de bzhin dmar por me mda' dang /_/lcags kyu cang te'u thob nyid/_/dkar po bzhin ni 'khor lo mchog_/
[\[174a.4\]]mdung dang dbyug pa dgra sta'o/_/g.yon gyi nag por dril bu mchog/_/phub dang kha T+wAM thod pa ste/_/dmar po bzhir ni gzhu dang zhags/_/rin chen dang ni chu skyes dkar/_/dmar por dpal ldan dung me long /_/rdo rje lcags sgrog tshangs pa'i mgo_/sna tshogs yum gyis sku la 'khyud/_/
[\[174a.5\]]dpal ldan oM yig las skyes pa'i/_/pad+mar zla nyi sgra gcan gzugs/_/steng du bdud dang dbang ldan gyi/_/brang gi mthil la nyi gzhon dang /_/zla 'od ltar gsal zhabs gnyis po/_/g.yas brkyang du ni rol pas bzhugs/_/zhabs g.yas dmar po'i 'og tu ni/_/lag pa bzhi ba'i
[\[174a.6\]]bdud dmar po/_/gdong gcig me tog mda' lnga dang /_/lcags kyug zhu dang zhags pa 'dzin/_/zhabs dkar 'og tu dbang ldan yang /_/dkar po gdong gcig mig gsum pa/_/lag bzhi rtse gsum Da ma ru/_/kha T+wAM ga dang thod pa 'dzin/_/dga' ma u ma gdong dman cing /_/
[\[174a.7\]]kun du 'khrul pa yang dag skyes/_/skra grol gos dang bral gyur pas/_/rang gi rje bo'i rkang mtha' 'dzin/_/gtso bo'i mgul la 'khyud pa yi/_/sna tshogs yum ni gser gyi mdog_/gtso bo'i rgyab zhal gtsor gyur lta'i/_/zhal bzhi dang ni phyag brgyad ma/_/g.yas par gri gug
[\[174b\]]
[\[174b.1\]]zhags pa dang /_/Da ma ru dang bgrang phreng ste/_/g.yon par thod pa zhags pa dang /_/chu skyes 'dab brgya nor bu'o/_/spyan gsal bcu gnyis kyis phyug cing /_/rdo rje sems dpa'i cod pan ldan/_/mi 'gyur gnyis med sbyor ba yis/_/gtso bo'i byin pa'i ljon shing steng /_/rang gi byin pa'i
[\[174b.2\]]'khri shing dkris/_/g.yon brkyang ba yi zhabs kyis bzhugs/_/'dab ma brgyad la lha mo brgyad/_/phyag brgyad spyan ni bcu gnyis ma/_/nag dmar ser dan dkar mo ni/_/'bar ba mnyam pa'i stabs kyis bzhugs/_/phyogs bral 'dab mar du ba dang /_/smig rgyu mar me mkha'
[\[174b.3\]]snang ma/_/phyag rgya lnga sogs rgyan kun gyis/_/gtso mo bzhin du brgyan byas ma/_/rang rang mngon phyogs mgon po'i zhal/_/gtso bor gyur 'dra'i zhal bzhi ldan/_/de phyir mgon po'i zhal mdog gam/_/yang na phyi rol phyogs kyang ngo /_/me sogs phyogs bral rnams kyang ni/_/rim pa ji bzhin
[\[174b.4\]]shar phyogs bzhin/_/lha dang sku mdog dag kyang 'dir/_/g.yas skor gyis ni brjod pa nyid/_/gzhan du rim pa gzhan nyid dang /_/yang na spro ba'i rim pas so/_/nag po 'bar ma bdug spos dang /_/tsan+dan kha che gla rtsi ni/_/ga pur bcas snod dril bu dang /_/yongs 'du'i me tog me tog phreng /_/
[\[174b.5\]]dmar po 'bar ma mar me dang /_/do shal cod pan lag gdub gos/_/ske rags rin chen rna rgyan dang /_/sil sil byed pa'i rkang gdub ldan/_/ser mo 'bar ma'i g.yas su dung /_/gling bu 'od 'phro rin chen dang /_/cang te'u g.yon dang pi wang rnga/_/khar ba'i rnga dang zangs kyi dung /_/dkar
[\[174b.6\]]mo 'bar ba'i g.yas su yang /_/'o ma chu dang sman chang snod/_/g.yon du bdud rtsi grub pa'i ro/_/'bras bu sna tshogs 'bras chan snod/_/du ba ma sogs mtshan ma ni/_/rang mdog dang mtshungs rnga yab brgyad/_/'di dag khro mo'i dbang phyug dang /_/lhan cig pha rol phyin bcur bshad/_/yid bzhin
[\[174b.7\]]nor bu chos gaN+DI/_/dpag bsam shing ni grwa gsum du'o/_/gtso bo'i pad+ma'i sa las phyi'i/_/dbang ldan du ni chos kyi dung /_/'dod chags chen pos 'dul ba yi/_/skye bo'i 'jig rten de gzigs nas/_/lus la shin tu dga' ba'i sgras/_/rgyal ba'i tshogs ni rab tu gzhug_/skyes bu rig ma'i
[\[175a\]]
[\[175a.1\]]rang bzhin las/_/phung po khams sogs rab bcug nas/_/ming dang gzugs sogs ngo bo yis/_/mi snang gyur bar rnam par bsgom/_/lha nyid gzugs kyi sku yis ni/_/mi snang gyur par bar snang du/_/phyung bas ji lta ba bzhin du/_/sna tshogs yum la gzhug par bya/_/
[\[175a.2\]]slar yang de las nges 'thon nas/_/rang gi lus kyi nang du zhugs/_/rdo rje'i lam nas phyung nas ni/_/zla ba zhu ba'i rang bzhin las/_/lha mo'i pad+mar rang rang gi_/sa bon las skyes rdo rje ni/_/rten dang brten pa'i mtshan nyid can/_/mi bskyod dkyil 'khor bsams te dbyung /_/sngon du bcom ldan 'das
[\[175a.3\]]sku la/_/'gro la phan pa kun sgrub pa/_/bdag po de bzhin bcug nas ni/_/dkyil 'khor pa rnams yang dag spro/_/bde chen sbyar las phyi rol du/_/rdo rje phreng ba gnyis kyi bar/_/ral gri phreng sogs kyis brgyan pa'i/_/brgyad gnyis ka ba'i bar bar du/_/phyogs kyi pad+mar rdzogs sangs
[\[175a.4\]]rgyas/_/kun tu gzigs rnams spro bar bya/_/thams cad zhal gsum phyag drug pa/_/rgyan rnams kun gyis yang dag brgyan/_/dam pa'i phyag gis rang nyid la/_/mngon phyogs gzhan rigs shes rab 'khyud/_/pad dkar la gnas nyi ma yi/_/dkyil 'khor la ni skyil krung bzhugs/_/
[\[175a.5\]]rnam shes kyis mtshan spyi bor ni/_/ral pa'i cod pan dang dbyangs can/_/der ni shar phyogs chu skyes las/_/sems can mtha' yas don byed pa/_/don yod grub pa 'di ni nag_/dkar dang nag dang dmar ba'i zhal/_/de rnams ye shes lnga rang bzhin/_/phung sogs dag pa'i mtshan nyid do/_/spyan
[\[175a.6\]]ma dang ni mA ma kI/_/sgrol ma gos dkar rim pa bzhin/_/sangs rnams kyi shes rab 'gyur/_/mngon du phyogs pa'i gnas las byung /_/sku mdog phyag mtshan rang bzhin yang /_/rang rig sangs rgyas rnams dang mtshungs/_/ral pa'i cod pan dbye ba gzhan/_/'di rnams rin chen cod
[\[175a.7\]]ban can/_/'di ltar thugs kyi dkyil 'khor du/_/sku mdog nag po rnams kyi g.yas/_/ral gri gri gug rtse gsum ste/_/g.yon na phub thod kha T+wAM ga_/mdog dmar rnams kyis g.yas pa na/_/mda' dang lcags kyu cang te'u/_/g.yon pa'i phyag gi mthil gsum du/_/gzhu
[\[175b\]]
[\[175b.1\]]dang zhags pa rin po che/_/ser po rnams kyi phyag g.yas su/_/'khor lo dbyug pa rdo rje mchog_/g.yon phyag gsum du dpal gyi dung /_/lcags sgrog rdo rje dril bu'o/_/dkar po rnams kyi phyag g.yas su/_/tho ba mdung dang rtse gsum ste/_/g.yon du bad dkar 'dab brgyad dang /_/me long dang ni
[\[175b.2\]]bgrang phreng ngo /_/me yi mtshams nas brtsams byas te/_/chu skyes dmar dang zla dkyil las/_/dpal ldan sgrol ma gos dkar mo/_/spyan dang mA ma kI rim bzhin/_/'di rnams thabs ni rim pa bzhin/_/mngon du phyogs pa'i gnas las byung /_/rnam snang mdzad dang dpag med 'od/_/las
[\[175b.3\]]kyi rgyal dang rin chen 'byung /_/pad+ma'i gdan bzhugs te rnams kyang /_/khams sogs dag pa'i mtshan nyid do/_/sangs rgyas lha mo gnyis bar du/_/re mig brgyad la pad dmar steng /_/bdud rtsis gang ba'i bum pa'am/_/yang na pad+ma'i snod rnams so/_/shar phyogs sgor ni
[\[175b.4\]]shin tu stobs/_/rmugs byed rengs byed khengs byed rnams/_/khro mo gzhan ni thob pa la/_/de bzhin kho nar rol bar mdzad/_/phan tshun gzhan rigs las skyes phyir/_/khro bo dang ni khro mo nyid/_/khro bo'i rgyal po thams cad la/_/mngon du phyogs pa phyag rgyar 'gyur/_/rengs byed ma
[\[175b.5\]]dang khengs byed ma/_/shin tu stobs ma zhes bya dang /_/rmugs byed ma rnams btsun mo nyid/_/chu skyes dkar dang snang byed la/_/g.yas brkyang ba yi stabs kyis gnas/_/mngal du zla ba bzhi pa la/_/ming gzugs 'byung ba'i skad cig go/_/'byung ba bzhi las byung ba'i gzugs/_/de skyed khro
[\[175b.6\]]bo lhag ma rnams/_/dbang po drug ni 'byung ba la/_/mkha' lding la sogs yang dag spro/_/shar sogs sgo las byung ba yi/_/g.yas su ra ba'i rtsig pa la/_/snam bur dbang por legs dag pa/_/mkha' snying sa yi snying po dang /_/rnam sel 'jig rten mgon zhes bya/_/byang chub sems
[\[175b.7\]]ma phyogs bral du/_/reg bya ro dri gzugs rdo rje/_/ma rnams yul dag pa las skyes/_/shar sogs sgo yi g.yon rnams su/_/kun bzang dang ni rdo rje 'dzin/_/'di dag 'og dang steng du 'gyur/_/steng dang 'og tu 'gyur ba gzhag_/chos dbyings ma dang sgra ma ste/_/de dag thabs dang shes
[\[176a\]]
[\[176a.1\]]rab dag_/ye shes rnam shes las skyes pa/_/de bzhin sngon po ljang gu'o/_/'di kun g.yas su rim pa yis/_/rdo rje gri gug dgra sta ste/_/g.yon pa rnams su dril bu dang /_/thod pa dang ni tshangs mgo bshad/_/'di kun g.yas dang cig shos zhal/_/dus kyi 'khor lo
[\[176a.2\]]bzhin zhes bshad/_/sngon po rnams ni nag po bzhin/_/ljang gu rnams kyi ser po bzhin/_/ji skad bshad pa'i gnas nyid du/_/'di dag bsgom par yang 'dod do/_/skye ba'i gnas kyang gzhan dag tu/_/gzhan du ji ltar 'dod pa bzhin/_/kha khyer la ni shar g.yas dang /_/g.yon du dri dang
[\[176a.3\]]phreng ba gnyis/_/gshin rjer bdug spos mar me ma/_/nub tu sgeg mo bzhad ma nyid/_/lha bshos dpal ldan bdud rtsi yi/_/'bras bu ma ni byang du'o/_/steng du sgra ma gar mkhan ma/_/'og tu glu ma 'dod ma'o/_/de yis bar bar mtha' yas pa'i/_/gzung ba'i mtshan ma brjod bya ste/_/dung
[\[176a.4\]]chos phreng ba spos phor dang /_/mar me dar dpyangs do shal dang /_/zan snod bdud rtsi'i 'bras sil snyan/_/gos dang rdo rje mtsho skyes rnams/_/res 'ga' du ba ma la sogs/_/lha mo brgyad dang bum pa brgyad/_/yid bzhin nor bu la sogs bzhi/_/dor nas thugs kyi dkyil 'khor ni/_/dpal
[\[176a.5\]]ldan 'dus pa lta bu nyid/_/lha ni nyi shu rtsa lnga pa/_/'di yang rang sems nus pa dag_/shes nas rnal 'byor pas bsgom bya/_/gang tshe sems mchog lhan cig skyes/_/rdo rje sems dpa' snying por gyur/_/de tshe mgon po bzhugs pa la'ang /_/ris ni med pa nyid kyis skyon/_/med ces
[\[176a.6\]]thub pa chen pos gsungs/_/yang na dbang gi don du yang /_/dkyil 'khor phyi yi 'khor lo spangs/_/'dir ni khro rgyal gtsug tor dang /_/gnod mdzes kyi ni rgyal po dag_/steng 'og dag tu gnas pa'ang bya/_/zla ba drug gis ma rig sogs/_/drug ni reg pa'i yan lag par/_/bdun par
[\[176a.7\]]tshor bar skye ba la/_/dbu ma'i dkyil 'khor spro bar bya/_/de la sprul pa'i 'khor lor ni/_/chu tshod drug cu'i rang bzhin gnas/_/shar sogs phyogs su tsa rtsi kA/_/la sogs rdo rje'i ming thogs ldan/_/sna tshogs zhal dang rgyan bzang can/_/spyan gsum ldan zhing phyag bzhi ma/_/
[\[176b\]]
[\[176b.1\]]dbang po tshangs pa dbang phyug dang /_/glang po'i gdong dang lha min dang /_/khyab 'jug mthar byed sped byed rnams/_/gzhan rigs thabs la 'di dag ni/_/lag pa yis ni kun du 'khyud/_/yi dgas dmar dang mkha' 'gro'i dbang /_/ma he ltos 'gro za ba dang /_/glang po dang pa khyu mchog
[\[176b.2\]]dang /_/seng ge'i rgyab tu pad+ma brgyad/_/rang rang phyogs su nges gsal ba/_/phyogs dang phyogs bral dmar dang dkar/_/pad+ma'i lte bar zla nyi bral/_/sa ga'i stabs kyis gnas pa la/_/kha dog mtshungs pa'i mtshan nyid can/_/lha mo'i tshogs rnams brgyad brgyad kyi/_/'dab
[\[176b.3\]]mar rol pa'i stabs kyis bskor/_/tsa rtsi kA ni gri gug dang /_/mdung dang thod pa kha T+wAM 'dzin/_/khyab 'jug ma ni 'khor lo dang /_/dbyug pa pad+ma dung gis mtshan/_/phag mo'i mtshon cha dbyug pa mchog_/ral gri dang ni lcags sgrog phub/_/gzhon nu ma ni lha rdzas mdung /_/lcags kyu
[\[176b.4\]]zhags pa nor bus mtshan/_/rdo rje dbang mo rdo rje dang /_/mda' dang dril bu gzhu 'dzin 'gyur/_/tshangs ma lag par chu skyes dang /_/tshangs dbyug spyi blugs lhung bzed 'dzin/_/drag mo rtse gsum Ta ma ru/_/kha T+wAM ga dang sprul gyis mtshan/_/dpal chen mo ni pad+ma dang /_/bgrang phreng chu skyes rin chen
[\[176b.5\]]mtshan/_/de nas de 'dab lha mo yi/_/ming gi phreng ba bshad par bya/_/'jigs ma drag mo dus kyi ni/_/mche ba ma dang me 'bar gdong /_/rlung gi shugs ma rab gtum ma/_/spyan drangs ma dang sna chen ma'o/_/gtso bo khyab 'jug ma'i 'dab mar/_/dpal mo sgyu ma drag ma dang /_/bkra shis ma dang
[\[176b.6\]]rnam rgyal ma/_/dpal rgyal dpal rgyal byed ma dang /_/dpal ldan 'khor lo can ma'o/_/phag mo'i 'dab mar keng rus ma/_/dus mtshan ma dang khros ma dang /_/dus kyi lce ma gtsigs ma dang /_/nag mo drag mo gzugs ngan ma'o/_/pad+ma lus med gzhon nu ma/_/ri dgas bdag pos 'gro
[\[176b.7\]]ma dang /_/rin chen phreng ma mig bzang ma/_/rus ma brgyad pa bzang mo'o/_/rdo rje 'od dang rdo rje lus/_/gser ldan ma dang u rba ste/_/bkra ba'i ri mo rab 'bar grags/_/zug rngu med ma legs sgrol ma'o/_/rig byed 'don ma pad+ma'i mig_/chu skyes ldan ma blo ma dang /_/ngag gi dbang phyug glu
[\[177a\]]
[\[177a.1\]]ma dang /_/de bzhin glog ma dran ma'o/_/gang du drag mo gtsor gyur der/_/dkar mo gang+gA rtag ma dang /_/myur ma dang ni 'degs ma dang /_/mtshon byed dmar ser nag ma'o/_/dpal ldan dkar mo zla ris ma/_/zla zhal ma dang ngang pa'i mdog_/'dzin ma pad+ma'i dbang mo
[\[177a.2\]]dang /_/skar mig dri med ri bong 'dzin/_/sum cu rtsa drug grangs mnyam pa'i/_/'dod dang phyir 'dod lha mo rnams/_/gsung sku'i dkyil 'khor kha khyer la/_/zhal gcig rang rang phyogs gsal byed/_/phyogs cha re re rnam pa dgu/_/rol pa'i stabs kyis legs par bzhugs/_/shar
[\[177a.3\]]du ral gri phub 'dzin te/_/gshin rjer mda' dang gzhu 'dzin rnams/_/klur ni 'khor lo dung 'dzin te/_/nor sbyin thob chu skyes 'dzin/_/steng dang 'og gi rigs gnyis ni/_/lag na gri gug thod pa 'dod/_/gsod dang bskyed par 'dod ma ni/_/rta babs rtsa ba'am steng 'og tu'o/_/'di rnams
[\[177a.4\]]gang gis bskyed pa ni/_/rgyas par dogs pas ma bshad do/_/zla ba brgyad pa sreg pa yi/_/yan lag sku yi dkyil 'khor spro/_/las dang bya ba'i 'khor lo yi/_/rtsa rnams rnam par dag pa dang /_/nag sogs zla ba dag pa las/_/der ni lha rnams bcu gnyis 'gyur/_/rdo rje dang po'i ming ldan pa/_/
[\[177a.5\]]sngar bzhin yang dag ye shes sbyong /_/shar sgo'i g.yas nas brtsams byas te/_/de rnams mkha' snying la sogs bzhin/_/sgra dang sgo yi ngos rnams su'o/_/sgo rnams su ni rang rang gi_/bzhon pa'i rgyab gnas sgo skyod rnams/_/phyogs dang phyogs bral dmar dang dkar/_/ge sar ze 'bru 'od 'phro
[\[177a.6\]]ba/_/zla nyi bral ba'i 'dam skyes la/_/rdo rje'i gdan bzhugs rang phyogs mdog_/gnyis med shes rab la mngon phyogs/_/'dab ma nyi shu rtsa brgyad la/_/rol pa'i rkang stabs kyis gnas pa/_/kun kyang phyag bzhi kha dog dang /_/mtshan ma mtshungs pa'i lha mos bskor/_/yi dgas
[\[177a.7\]]dmar po bden bral nag_/ral gri gri gug phub thod 'dzin/_/ri dgas la ni rlung gi lha/_/ljon shing dbang po'i me tog dang /_/in+d+ra nI la ut+pal dmar/_/ma he'i pad+mar gshin rje dbyug_/ral gri lcags sgrog zhags pa 'dzin/_/ra yi pad+mar me lha mdung /_/dbyug pa pad+ma chu skyes 'dzin/_/
[\[177b\]]
[\[177b.1\]]gdong drug shak+ti mdung rin chen/_/me long ldan par rma byar gnas/_/glang po'i pad+mar gnod sbyin ni/_/rin po che dang be con dang /_/ne'u le dang dung rnams 'dzin/_/dbang po sa srung bu la gnas/_/rdo rje dril bu mda' gzhu 'dzin/_/dang pa'i pad+mar tshangs pa khab/_/bgrang phreng chu skyes spyi blugs
[\[177b.2\]]can/_/glang gi pad+mar drag po ni/_/mdung dang mda' dang sbrul gzhu 'dzin/_/chu srin pad+mar rgya mtsho ni/_/zhags pa rin chen ngos gnyis ldan/_/byi ba'i pad+mar tshogs bdag ni/_/dgra sta mchog gi rdo rje dang /_/zhags pa dang ni rin chen ldan/_/mkha' 'gro dbang po la gnas pa'i/_/
[\[177b.3\]]khyab 'jug 'khor lo be con dang /_/chu skyes skye ba lnga dung 'dzin/_/mchog sde'i don dang rjes mthun par/_/'di rnams phyag rgya 'byung 'gyur ba/_/srin mo dang ni rab gtum ma/_/gshin rje ma dang chu lha mo/_/dpal chen nor dbang rlung lha mo/_/glog ma dkar mo phag mo dang /_/gzhon nu ma
[\[177b.4\]]dang dpal mo rnams/_/dkyil 'khor pad+mar bstan pa bzhin/_/khyab 'jug dang ni mthar byed dang /_/'phrog byed dang ni nor dbang dag_/rim bzhin ljang dang sngon po'o/_/steng dang 'og gi rigs nyid kyis/_/der ma yang na 'dod pas brjod/_/ma bshad phyag rgya'i gzugs rnams kyang /_/ji
[\[177b.5\]]skad bshad pa'i ming nyid kyis/_/mngon phyogs phyag rgya rnams kyi yang /_/mtshon cha gzhan rigs nyid du 'dod/_/'dab ma'i lha mo de rnams kyis/_/ming ni sa bon mtha' rdo rje/_/bzhi brgyad mi gdags 'dab mar ni/_/'chad 'gyur rnams la brjod par bya/_/lag pa rkang pa'i mthil
[\[177b.6\]]gtsug tor/_/bshang lam rtsa yi rang bzhin las/_/drug drug sgo ba'i khro bo dang /_/de yi lha mo yang dag spro/_/lha bdag phyogs su dbyug sngon can/_/ral gri rdo rje phub sprul ldan/_/gshin rje'i phyogs su 'dod pa'i rgyal/_/mda' dang lcags kyu gzhu zhags ldan/_/stobs chen 'khor
[\[177b.7\]]lo dbyug pa dung /_/rin chen ldan pa chu bdag tu'o/_/mi g.yo tho ba mdung pad+ma/_/me long ldan pa nor sbyin du/_/gtsug tor can ni dgra sta dang /_/rtse gsum sbrul zhags kha T+wAM ldan/_/gnod mdzes phyag bzhi gri gug dang /_/rdo rje thod pa dril bu ldan/_/'di dag g.yas brkyang stabs
[\[178a\]]
[\[178a.1\]]kyis ni/_/rang rang shes rab shing rtar gnas/_/phag rta glang po gdong lnga pa/_/bdun gyi grangs dang ldan pas drangs/_/phyogs kyi mdog dang lhan cig pa/_/steng dang 'og gi shing rta yang /_/ljang gu dang ni sngon po ste/_/grangs bdun mkha' lding a ni la/_/seng ge
[\[178a.2\]]rkang pa brgyad pas drangs/_de rnams kyi ni shes rab kyang /_/'od zer can dang skul byed ma/_/dpal ldan rdo rje lu gu rgyud/_/khro gnyer can dang shin tu sngo/_/drag can ma rnams gzhan gyi rigs/_/zla ba dgu par len pa la/_/sor mo nyi shu'i rtsa rnams ni/_/rnam dag klu dbang bcu rnams dang /_/
[\[178a.3\]]rab gtum ma rnams yang dag spro/_/rta babs ka ba'i rtsa rnams su/_/re mig zung bzhir klu rnams te/_/rlung me sa chur bum pa dang /_/rdo rje pad+ma rin chen ldan/_/shar du pad+ma stobs rgyu dag_/gshin rjer nor rgyas dung skyong dag_/nub tu 'jog po pad chen te/_/byang du rigs ldan mtha' yas so/_/
[\[178a.4\]]klu dbang rgyal ba rnam rgyal zhes/_/'di dag mkha' dang sa 'og tu/_/mkha' dang ye shes dkyil 'khor la/_/rnal 'byor dbang pos bsgom par bya/_/mgo bo rnams ni gdengs kas bkab/_/rang rang phyogs kyi mdog dang ldan/_/rgyan rnams kun gyis brgyan pa ste/_/thams cad rdo rje'i
[\[178a.5\]]gdan gyis gnas/_/dam pa'i bde slad khyi gdong ma/_/la sogs rab gtum phyag rgyar 'gyur/_/pad+ma la sogs 'di rnams kyang /_/thabs kyi tshul ni ji lta bar/_/zhal gcig phyag gnyis phyag rgyal lnga/_/ldan zhing mi mgo'i phreng ba can/_/lus la mi rus phreng ba dang /_/thod pa'i phreng ba dar
[\[178a.6\]]dbyangs ldan/_/gos dang ldan zhing skra grol ma/_/gri gug dang ni thod pa 'dzin/_/rang gi bzhon pa'i steng rnams su/_/'khor lor zlum po'i stabs kyis gnas/_/me rlung 'khor yug bar gyi ni/_/dur khrod du ni bzhon pa rnams/_/shar du bse dang ma mtshams su/_/b+he ruN+Da dang lho ru dom/_/
[\[178a.7\]]bden bral khrung khrung nub phyogs su/_/seng ge rlung du mig sngon po/_/nor bdag phyogs su 'bri dang ni/_/dbang ldan du ni bshang lam gdong /_/mdung gis 'bigs par khyi gdong ma/_/lhag ma za bar khra gdong ma/_/ro bsregs par ni phag gdong ma/_/drag po'i g.yul du bya rgod gdong /_/
[\[178b\]]
[\[178b.1\]]ce sbyang gdong ma rnag gi drir/_/sbrul gyis zos par mkha' lding gdong /_/rus pa bcas par stag gdong ma/_/byis pa shi bar lug gdong ma/_/sngon mo rdo rje mig ma dag_/kun gyi steng gi nam mkha' dang /_/kun gyi 'og gi sa 'og tu/_/a ni la dang rkang brgyad pa'i/_/shing rtar gnas pa bsgom
[\[178b.2\]]par bya/_/kun nas rlung gi khor yug mthar/_/zhal mdog mtshon cha sna tshogs pa'i/_/'byung po bye ba phyed dang bzhi'i/_/tshogs rnams sgrub pa po yis bsgom/_/de ltar dpal ldan dus 'khor zhes/_/bsams nas dkyil 'khor gsum nang du/_/'gro drug gnas pa'i sems can rnams/_/
[\[178b.3\]]gsang mchog dkyil 'khor du bkug nas/_/rnam par snang mdzad sogs sangs rgyas/_/khams dang bcas pa snying gar gzhug_/byang chub sems su zhu gyur pa/_/rdo rje nas ni yang dag spro/_/byang chub sems des dbang bskur bar/_/bsams te reg pa'i skad cig der/_/zhu ba'i sa bon
[\[178b.4\]]sogs ngo bos/_/zhal mdog mtshon cha sna tshogs pa/_/lha yi gzugs kyi sku yis ni/_/shes rab thabs kyi bdag nyid can/_/dga' chen bde bas gang gyur pa/_/rang lus dkyil 'khor bdag nyid gyur/_/gang phyir gsal byed sna tshogs pa/_/sa bon dbyangs dang ldan rnams te/_/
[\[178b.5\]]gsal byed ma lus bdag nyid can/_/so sor bsdu ba'i tshul las k+Sha/_/sum cu rtsa gnyis dbyangs ldan pa/_/de ni sa bon rnams su 'gyur/_/k+Sha k+Shi k+Sh+R-i k+Shu k+Sh+l-i/_k+ShA k+ShI k+Sh+R-I k+ShU k+Sh+l-I/_k+Sha k+She k+Sha ra k+Sho k+Sha la k+ShaM/_k+ShA k+Shai k+Sha ra k+Shau k+ShA la k+ShA/_k+Sh+ha k+Sh+ya k+Sh+Ra k+Sh+Wa k+Sh+la/_k+Sh+hA k+Sh+yA k+Sh+RA k+Sh+WA k+Sh+lA/_phung po khams dbang
[\[178b.6\]]yul rnams dang /_/las dbang dang ni bya ba rnams/_/sum cu rtsa gnyis mtshan du gyur/_/rtsa ba'i rgyud las ji skad du/_/sangs rgyas zhing na sems can gang /_/sku gsum dam tshig bdud rtsi yis/_/bskyed cing rdo rje'i dpal gyis reg_/thams cad der ni de bzhin gshegs/_/rdo rje
[\[178b.7\]]gsum gyi ye shes 'thob/_/'dir ni rdzogs pa'i sangs rgyas gyur/_/bsgoms te de nas de dag rnams/_/rang rang zhing du rab tu gzhug_/ces gsungs so/_/srid pa'i yan lag srog spro ba/_/rdo rje'i gsung bskyed btsa' ba brjod/_/gtsug tor dang ni lte ba hoH/_/dpral mgrin snying gar oM AHhUM/_/
[\[179a\]]
[\[179a.1\]]lte ba'i hoHyig 'od rnams kyis/_/dpal ldan bde chen pad+ma ru/_/shes rab dang bcas rdo rje can/_/shes rab chags pas khu bar zhu/_/de mthong yid mi bde ba yis/_/sgrol ma la sogs shas cher brtson/_/byams sogs mchog gi rang bzhin can/_/'gro ba'i don la rab 'jug phyir/_/
[\[179a.2\]]snyan pa'i dbyangs kyis stod byed cing /_/ston pa la ni glu dag mdzad/_/spyan ma bdag ni 'gro ba'i yum/_/rnal 'byor pa yi rgyu mthun gnas/_/bdag gi dkyil 'khor rang bzhin gyis/_/dus 'khor bzhengs la bdag 'dod mdzod/_/mA ma kI bdag sring mo ste/_/rnal 'byor ba yi rnam smin gnas/_/bdag gi
[\[179a.3\]]dkyil 'khor rang bzhin gyis/_/dus 'khor bzhengs la bdag 'dod mdzod/_/gos dkar mo bdag bu mo kye/_/rnal 'byor pa yi skyes bur gnas/_/bdag gi dkyil 'khor rang bzhin gyis/_/dus 'khor bzhengs la bdag 'dod mdzod/_/sgrol ma bdag ni tsha mo ste/_/rnal 'byor pa yi dri bral gnas/_/bdag
[\[179a.4\]]gi dkyil 'khor rang bzhin gyis/_/dus 'khor bzhengs la bdag 'dod mdzod/_/stong pa'i dkyil 'khor nyams myong nas/_/'gro ba gdon pa'i bsam pa yis/_/sku gsung thugs kyi dkyil 'khor ni/_/'gro ba'i mgon pos spro bar mdzod/_/ces so/_/sgrol ma byams pa'i rang bzhin te/_/mA ma kI ni
[\[179a.5\]]brtse ba'i sku/_/gos dkar dga' ba'i rang bzhin te/_/spyan ma btang snyoms sku can no/_/rdo rje dbyings kyi dbang phyug ma/_/thams cad la ni khyab bdag nyid/_/rim pas spyan ma la sogs glu/_/rgyu mthun 'bras sogs rim pa ste/_/thugs sku gsung dang ye shes bdag_/rdo rje glu yis bskul gyur pa/_/de
[\[179a.6\]]gsan nas ni srid pa gsum/_/mig 'phrul lta bur gzigs gyur nas/_/sngar bzhin sa bon sogs ngo bos/_/khyab bdag rdzogs par bsdom bya ste/_/dkyil 'khor spro ba'ang de bzhin no/_/zla ba bcu bar mnga' bcas pa/_/rnam lnga mngon par rdzogs byang chub/_/sku bskyed pa yi mtshan nyid can/_/bsnyen
[\[179a.7\]]pa'i yan lag dang po 'di/_/phyis kyang de ltar bsgom par bya/_/oM su bi shud+d+ha d+harma d+hA tu swa b+hA wat+ma ko\u0f85haM/_bsnyen pa'i yan lag gnyis pa ni/_/gsung bskyed pa yi rgyu las 'gyur/_/hoHyig gnyis kyi bar gnas pa'i/_/yi ge suM ni sngar bzhin dgod/_/sku gsung thugs las yang dag byung /_/zla nyi sgra
[\[179b\]]
[\[179b.1\]]gcan mtshan nyid can/_/'og dang steng du dus kyi me/_/de ni shes rab gsum po'o/_/de yi 'od kyis bdag nyid ni/_/zla ba bzhin du zhu bar blta/_/mthong nas 'dir yang bskul ba dang /_/cho ga thams cad sngar bzhin du/_/gcig ni srog 'byung ched du ste/_/gzhan ni brgyad gnyis lo yi mthar/_/
[\[179b.2\]]bde bar skyed pa'i ched du'o/_/mngal skyes rnams kyi srog rlung dang /_/khams rnams ji bzhin bskyed pa dang /_/rnam shes rab tu sad byed pa/_/de bzhin spyan ma la sogs rnams/_/ye shes rdo rje'i dkyil 'khor du/_/dung can ma la brten pa'i sems/_/dkyil 'khor lnga ni 'bab don dang /_/'gro
[\[179b.3\]]ba'i don phyir rdo rje can/_/glu gsan rdo rje che ldan pa/_/khu ba'i gzugs ni dor nas kyang /_/steng pa'i dkyil 'khor 'bab pa yi/_/rdo rje dbyings kyi dbang phyug mas/_/'khyud tsam nyid kyis gzhon du ni/_/sna tshogs yum dang lhan cig bzhengs/_/byis pa rnams la srog la sogs/_/rlung bcu
[\[179b.4\]]nges par 'bab pa ste/_/'di ni dam tshig dkyil 'khor du/_/sku rdzogs pa yi mtshan nyid can/_/'di de dkyil 'khor rgyal po ni/_/mchog gi ting nge 'dzin zhes bya/_/nye bar bsgrub pa'i yan lag kyang /_/ye shes sems dpa' gzhug pa ste/_/byis pa'i yul dang dbang po dag_/yang dag sad pa'i
[\[179b.5\]]dbye ba las/_/gsung ni mngon du rdzogs gyur pa/_/rnam pa nyi shus rdzogs byang chub/_/bskyed rim rnam gnyis shes bya ste/_/sgong skyes dang ni mngal nas skyes/_/de ni 'jig rten khams bskyed dang /_/mi rnams bskyed pa nyid kyang ngo /_/skad cig gis ni bskyed pa gang /_/de ni rdzus te skye bar
[\[179b.6\]]'gyur/_/rgyal bas sems can bsam dbang las/_/de yang bskyed pa'i rim par gsungs/_/gang du bskyed pa'i rim pa de'i/_/rtog pa'i dra ba spangs pa ni/_/nam mkha' las byung rang byung ba/_/zhes sogs rnams kyis rab tu brjod/_/byis pa btsas pa'i srog gang dag_/dbu ma a ba
[\[179b.7\]]d+hU tIr gnas/_/de las byung nas dbang po drug_/rnam shes yul rnams dang lhan cig_/rab 'jug des na 'od sngon po/_/rdo rje shugs ni mkhas pas spro/_/rkang pa brgyad pa'i shing rta zhon/_/hUM yig rdo rje las byung ba/_/'od zer rnon pos nam mkha' khyab/_/srung 'khor las bsrungs mtshan
[\[180a\]]
[\[180a.1\]]nyid can/_/bdud dang nyon mongs mthar byed pa/_/gtso des ye shes 'khor lo dgug_/lte bar lcags kyu bsnun byas shing /_/mtshon cha rnams kyis 'jigs byas te/_/nyi shu rtsa bzhi'i phyag rnams kyang /_/'di yi zhags pas rab bcings te/_/bsgrub par byas nas rang gnas
[\[180a.2\]]su/_/'ong bar rnam par bsgom par bya/_/byis pa'i sna tshogs yul rnams ni/_/mtha' dag dngos po'i mtshan nyid do/_/bskyod nas gnyug ma'i gnas su ni/_/rnam shes 'jug pa de ji bzhin/_/kun gzhi las skyes mig dang lus/_/lce dang sna yi dbang po rnams/_/rnam dag rmugs byed
[\[180a.3\]]rengs byed dang /_/khengs byed dang ni shin tu stobs/_/rim bzhin gzhug dang bcing ba dang /_/de bzhin mnyes dang ro mnyam byed/_/dzaHhUM baM hoHrim nyid dang /_/lcags kyu rdo rje zhags pa dang /_/dril bu hriHlas byung dbyug pa/_/de rnams sa bon mtshan ma nyid/_/de bzhin sngar bzhin
[\[180a.4\]]legs mchod nas/_/ye shes 'khor lo cho ga bzhin/_/myur du dam tshig 'khor lo dang /_/gcig tu gyur pa rnam bsgom bya/_/yab yum sa bon hUM dang phreM/_/phung po khams dang dbang po yul/_/thung du ring po yon tan sogs/_/'di ni oM dang chos dbyings AH/_/haM haHgtsug
[\[180a.5\]]tor shin tu sngo/_/ha hA gnod mdzes drag ldan ma/_/yaM raM waM laM khro bo bzhi/_/lAHbAHrAHyAHkhro mo rnams/_/ya ra la wa dbyug sngon dang /_/'dod pa stobs chen mi g.yo'o/_/srung ba'i 'khor lo gzhan du bshad/_/lA wA yA rA khor mo rnams/_/a aHA aM ha haHhA/_/haM rnams
[\[180a.6\]]phyogs dang mtshams rim bzhin/_/nag mo 'bar sogs du ba sogs/_/oM AHhoHhUM rim pa bzhin/_/yid bzhin nor bu la sogs rnams/_/hi hI hr-i hr-I h+l-i h+l-I hu/_/hUM rnams bum pa rnams kyi'o/_/ha k+Sha haHk+ShaHhA k+Sha dang /_/haM k+ShaM tsa rtsi ka sogs rim/_/phyogs kyi pad+ma'i mdun rgyab kyi/_/
[\[180a.7\]]'dab ma gnyis la hi hI dang /_/hr-i hr-I h+l-i h+l-I hu hU rnams/_/phyogs bral pad+ma'i mdun rgyab kyi/_/'dab ma gnyis su k+Sh-i k+ShI dang /_/k+Sh+R-i k+Sh+R-I k+Sh+l-i k+Sh+l-I k+Shu k+ShU rnams/_/phyogs kyi pad+ma'i 'dab ma ni/_/lhag ma rnams su ya la sogs/_/thung ngu'i dbyangs kyis phye ba drug_/phyogs bral pad+ma'i 'dab
[\[180b\]]
[\[180b.1\]]ma ni/_/lhag ma rnams su ya la sogs/_/ring po'i dbyangs kyis phye ba drug_/tsa sde la sogs sde pa drug_/ya Na'i sde pa ha k+Sha ldan/_/rnam bcad bcas dang thig ler bcas/_/'dod dang phyir 'dod tshogs kyi'o/_/sku yi dkyil 'khor pad+ma yi/_/lte ba bcu gnyis rnams su ni/_/bden bral sogs
[\[180b.2\]]kyi tsa nyaHdang /_/TaM NaHpaM maHrnams/_/khyab 'jug mthar byed dbang ldan dang /_/nor sbyin kaM ngaHsaM kaH'o/_/'dab ma rnams la nya nyi sogs/_/ring dang thung dus phye ba drug_/phyi nas brtsams te dgod par bya/_/dzr-i ni lte bar shes rab ma/_/rlung lha'i pad+mar tsA la sogs/_/ring po'i dbyangs ldan 'byung
[\[180b.3\]]ba ste/_/'di ni sdud pa'i dbye ba las/_/ni lte bar shes rab ma'o/_/khyi gdong ma sogs lha mo yi/_/sa bon brtsegs par rnam sgom ste/_/shar du ka sde brtsegs pa can/_/la thog k+Sha tha'i pa na lho/_/nub tu sa 'og brtsegs pa dang /_/la thog ta tha'i ya Na byang /_/zur du ca Ta ta pa sogs/_/kun
[\[180b.4\]]nas brtsegs pa'i sa bon no/_/rgyal ba'i hUM dang rnam rgyal k+ShU/_/shin tu sngon mo rdo rje mig_/rnam bcad bcas dang thig ler bcas/_/ka sa dang po'i sde pa brtsegs/_/'byung po bye ba phyed dang bzhi/_/ma lus sa bon sna tshogs pa'o/_/'dir ni btsas pa'i byis pa rnams/_/nges par gnas skabs gsum
[\[180b.5\]]du 'gyur/_/sad dang mi lam gnyid log nyid/_/des na sku sogs byin gyis brlab/_/dpral ba mgrin pa snying ga dang /_/lte ba gsang ba gtsug tor te/_/oM AHhUM hoHde bzhin du/_/swA hA sa rim bzhin byin gyis brlabs/_/byin gyis brlab pa 'di nyid ni/_/byis pa ma yis 'khyud dang mtshungs/_/
[\[180b.6\]]de bzhin bdag po rnal 'byor pas/_/lha mo'i tshogs kyis bkru bar bya/_/dpral bar aM las byung zla bar/_/oM las 'khor lo rtsibs brgyad pa/_/las byung sku'i rdo rje dkar/_/zhal gsum g.yas g.yon nag dang dmar/_/phyag drug g.yas na 'khor lo dang /_/rdo rje pad+ma 'dzin par dran/_/ral gri
[\[180b.7\]]dril bu nor bu g.yon/_/shes rab lhan cig ral pa 'dzin/_/dpral ba nas ni de phyung ste/_/de yis nam mkha' kun nas dgong /_/sku yi rdo rje'i gdul bya la/_/chos ston bya ba mdzad nas slar/_/bkug ste mdun du bzhag pa la/_/dbang bskur don du gsol ba gdab/_/ngag gis bar du mchod
[\[181a\]]
[\[181a.1\]]par/_/sku yi rdo rje 'dzin pa rnams/_/bdag la mngon par dbang bskur gsol/_/sku yi rigs las byung ba yi/_/lha mo rnams kyis bdud rtsi yis/_/gang ba'i bum pas dbang bskur zhing /_/byin gyis brlab par yang ni bya/_/dpral bar zla ba'i dkyil 'khor la/_/sku yi rdo rje
[\[181a.2\]]bcug nas ni/_/de la gsol ba gdab pa yi/_/tshigs bcad 'di gnyis brjod par bya/_/dpal ldan sku yi rdo rje 'dzin/_/rdo rje mi phyed gsum bsgoms pas/_/sku yi rdo rje can gyis ni/_/byin rlabs gnas su deng bdag mdzod/_/phyogs bcur bzhugs pa'i sangs rgyas rnams/_/rdo rje mi
[\[181a.3\]]phyed gsum bsgoms nas/_/sku yi rdo rje can gyis ni/_/byin rlabs gnas su ding bdag mdzod/_/mgrin par re pha las byung ba'i/_/nyi mar a yig gyur las skyes/_/pad+ma dmar po 'dab brgyad pa/_/de las gsung gi rdo rje bsgom/_/shes rab dang bcas rtsa zhal dmar/_/g.yon dang cig shos
[\[181a.4\]]dkar dang nag_/chu skyes rdo rje 'khor lo g.yas/_/nor bu dril bu ral gri g.yon/_/snga ma bzhin du phyung nas ni/_/lhag ma ming tsam gzhan tha dad/_/de bzhin snying gar thig le las/_/byung ba'i sgra gcan dkyil 'khor ni/_/sngon po der yang hUM yig las/_/yang dag bskyed pa'i rtse lnga pa/_/rdo rje
[\[181a.5\]]de yongs gyur pa las/_/thugs kyi rdo rje rnam par bsgom/_/shes rab bcas shing rtsa zhal nas/_/gzhan dag dmar dar dkar po nyid/_/rdo rje 'khor lo chu skyes g.yas/_/dril bu rin chen ral gri g.yon/_/phyung nas snga ma bzhin du ste/_/thams cad rgyas par ma bris so/_/de nas gcig nyid
[\[181a.6\]]sngags 'di yis/_/nga rgyal kun du gzung bar bya/_/o sarba ta thA ga ta kA ya wA k+tsit+ta badzra swa b+hA bA t+ma ko\u0f85haM/_de bzhin kho na shes rab kyi/_/lte ba'i phyogs su hoHyig ste/_/gsang bar swA yig gtsug tor du/_/hA yig rigs drug dgod par bya/_/khu ba gcig pu'i chos las ni/_/gang phyir thabs ni
[\[181a.7\]]rigs gsum nyid/_/rdul dang khu ba'i bdag nyid kyis/_/shes rab kyi ni rigs drug 'gyur/_/dbang bskur de nas de ma thag_/rang rang rigs bdag gis rgyas gdab/_/rgyas 'debs sangs rgyas kun kyang ni/_/gtsug tor chos gos 'dzin shes bya/_/rdo rje sems dpa' yang der 'dir/_/sngon po mi bskyod mtshungs par
[\[181b\]]
[\[181b.1\]]'gyur/_/sangs rgyas rnam shes rgyas btab pa/_/sangs rgyas rgyas btab sangs rgyas skyes/_/ye shes rnam shes kyis rgyas btab/_/rnam shes ye shes kyis rgyas btab/_/'di ni las kyi rgyal po mchog_/bskyed pa'i mtshan nyid ji srid pa'o/_/zhes pa de ltar rdo rje can/_/srid gsum thams cad
[\[181b.2\]]dkyil 'khor te/_/phyi dang lus dang gzhan la yang /_/de rnams spro dang sdud pa ste/_/dngos po'i rigs rnams la ni de/_/mkha' khams bzhin du yang dag gnas/_/rnam gsum srid par gnas pa de/_/mi rtag nyid du mi 'gyur ro/_/gang phyir mig 'phrul ji lta bzhin/_/'byung ba'i tshogs ni mi rtag
[\[181b.3\]]'gyur/_/de bzhin rtag dang mi rtag pa/_/mtshungs mthong mi shes yid can rnams/_/dag phyir 'jig rten bden pa yis/_/rdo rje can gyi sgrub thabs brjod/_/sku gcig yum dang ldan pa'am/_/yang na lha mo dgu dang ldan/_/nyi shu lnga pa'i bdag nyid sogs/_/rgyal bas gdul bya'i bsam pas
[\[181b.4\]]gsungs/_/'dir ni sems kyi ngo bo yis/_/gnas pa'i bsgrub bya 'ga' yang med/_/bsgrub bya gang zhig sgrub pa po/_/rdo rje can gyis bsgrub pa 'khrul/_/de phyir rang sems dri ma bral/_/dkyil 'khor gyi ni gtso bor bya/_/da ni thig le phra mo sogs/_/rnal 'byor bzlas pa brjod par bya/_/gang phyir mi
[\[181b.5\]]rnams bcu drug los/_/thig le'i bde ba kun du 'byung /_/sems mchog thig le rdzogs pa ni/_/thig le'i rnal 'byor zhes byar brjod/_/'dzag pa'i bde la dmigs pa ni/_/phra mo'i rnal 'byor zhes byar brjod/_/mi rnams lag pa 'dzin pa dang /_/shes rab ma yang gtod par byed/_/dbang brtul la
[\[181b.6\]]sogs rnal 'byor pas/_/las dang ye shes phyag rgya ste/_/rnal 'byor gnyis dang de bzhin bzlas/_/rtsa ba'i rgyud bzhin brjod par bya/_/bcu drug lo 'am rig ldan ma/_/gzugs dang lang tshos brgyan pa la/_/dang por legs par bslab byas te/_/dbang bskur nas ni bsgrub pa brtsam/_/sku
[\[181b.7\]]gsung thugs byin brlab pa ni/_/dpral ba la sogs rnams la dgod/_/swA hA gsang ba gtsug tor che/_/de nas pad+ma rnam par sbyangs/_/a yig dam pa 'dab brgyad pa/_/hUM yig gis ni rdo rje ldan/_/de bzhin rdo rje dang bcas pa'i/_/shes rab pad+ma bskyod rgyu las/_/hUM gis rang gi rdo rje ni/_/
[\[182a\]]
[\[182a.1\]]rtse mo lnga par rnam par bsgom/_/de dbus pad+ma 'dab brgyad pa/_/A yig gis ni rab tu brtags/_/de ltar rdo rje pad+ma dang /_/bcas par byas nas pad+mar bzhugs/_/de ltar rdo rje 'dzin pa'i snye mas/_/'dzin cing rnal 'byor hUM phaT bya/_/b+ha gar ling+ga rab bkod nas/_/byang chub sems
[\[182a.2\]]sems ni spro mi bya/_/khams gsum po ni ma lus nas/_/sangs rgyas gzugs su bsgom par bya/_/oM sarba ta thA ga tA nu rA ga Na badzra swa b+hA bA t+ma ko\u0f85haM/_/lte bar gtum mo 'bar ba yis/_/de bzhin gshegs pa lnga bsregs shing /_/spyan ma mig la sogs pa yang /_/bsregs nas ri bong can haM 'dzag_/
[\[182a.3\]]bdud rtsi khu ba'i chos can ni/_/thig le'i gzugs kyis 'dzag par byed/_/thig le'i rnal 'byor zhes grags pa/_/bcu drug phyed phyed thig le 'chang /_/phra mo'i rnal 'byor zhes grags pa/_/rgyu mthun la sogs steng du 'gro/_/dung can ma 'di phyag rgya che/_/de ni gtum mo rab tu brjod/_/lte ba'i steng du g.yung mo gang /_/a
[\[182a.4\]]ba d+hU tI mi yi sna/_/'od zer lnga yi rang bzhin sogs/_/dkyil 'khor lnga ni 'bab byed pa/_/sna rtser yungs kar du grags pa/_/de yang srog dang rtsol bar bshad/_/khams gsum po ni ma lus nas/_/srid pa gsum ni yongs shes pa/_/srog 'gog pa ni yungs kar ma/_/de yang rgyu bcas
[\[182a.5\]]rgyu med du'o/_/so sor sdud pa phyag rgya che/_/nam mkha' stong pa'i mtshan nyid do/_/gang zhig kho nar yid dag ni/_/bkod pa de yi phyogs su snang /_/mtshan ma'i mthar ni re khA gang /_/de la brtan dang g.yo ba'i gzugs/_/rnal 'byor bsam gtan sogs de yang /_/zhes gsungs so/_/
[\[182a.6\]]de ltar rnam pa sna tshogs sogs/_/man ngag ji bzhin rab dbye bas/_/dga' ba'i thig le gtso bo las/_/sku gsung thugs dang bzhi par grags/_/rgyu mthun la sogs rim pa yis/_/ji ltar byon pa de bzhin gshegs/_/dpral ba sogs dang lte ba sogs/_/shes rab chos 'byung
[\[182a.7\]]bdag nyid la'o/_/gang tshe thig le phra mos kyang /_/dus gsum pa yi srid gsum shes/_/du ba la sogs mtshan ma'i mtha'/_/mthar thug gzugs brnyan mthong bar byed/_/rnal 'byor pa yi dkyil 'khor gyi/_/'khor lo spro ba nyid dang yang /_/'khor ba spro pa rnams bu sogs spro/_/de
[\[182b\]]
[\[182b.1\]]bzhin sgrub pa chen po'o/_/lus dang dbyer med sngags bzlas pa/_/de yang srog dang rtsol bar bshad/_/lus ngag sems kyi rtsa rnams ni/_/g.yas dang g.yon dang dbu ma ru/_/glog las gzhom du med pa'i skad/_/yan lag drug gis de bzhin bzlas/_/so sor sdud dang bsam gtan dang /_/
[\[182b.2\]]srog rtsol de bzhin 'dzin pa dang /_/rjes su dran dang ting nge 'dzin/_/rnal 'byor yan lag drug tu 'dod/_/dbu ma mchog gi dbugs dang ni/_/dri yi chu dang bcas pa yis/_/rtag tu rig sngags ma mchod bya/_/khyad par dus kyi pho nya mo/_/drang ba'i don du rnal 'byor pa/_/thun mong dngos grub
[\[182b.3\]]'dod pas kyang /_/bgrang phreng la sogs chog yis/_/rtag tu mnyam par gzhag pas bzla/_/las kun pa la rdo rje bzhi/_/'jig rten khams mthar swA hA sbyar/_/gang tshe rnal 'byor bzlas pas skyo/_/rnam par g.yeng ba'i sems ldan na/_/mchog sbyin rdo rje mchog sogs kyi/_/bstod
[\[182b.4\]]pa byas nas rab mchod de/_/gtsug tor spyi bo mgrin snying ga_/lte ba gsang ba rnams su ni/_/rdo rje rtse mo bzhi pa dang /_/rtse mo bcu drug par rnams bcas/_/rtse mo sum cu rtsa gnyis rnams/_/bsams nas de yi lte dbus gshegs/_/las dang bya ba'i 'khor lor yang /_/sum cu pa dang rtse
[\[182b.5\]]lnga par/_/ji ltar rigs par gshegs gsol bya/_/dung dang gaN+DI nor bu ljon/_/du sogs phung khams lha dang bcas/_/bde ba chen po'i gnas su'o/_/skye mched bcu gnyis khro bo dang /_rtsa rtsi kA sogs shing rtar gnas/_/'od zer can sogs lha mo dang /_/klu dang khyi gdong ma la sogs/_/
[\[182b.6\]]ji ltar rigs pas gshegs gsol bya/_/rnal 'byor pa yis thun gsum du/_/sngar bshad chogs bdud rtsi lnga/_/legs par sbyangs te gtor ma sbyin/_/rnal 'byor dbang pos nyin so sor/_/bdag nyid tshim par bya ba yang /_/skyil krung dang ni so rnams nyid/_/cung zad phye zhing bkug nas
[\[182b.7\]]bskyod/_/yang na dpral bar thig le dkar/_/bsams nas yongs su ngal ba bso/_/oM AHhUM hoHrim gnas pa/_/de yis sbyangs dang rtogs pa dang /_/'bar ba dang ni bdud rtsir bya/_/mthe bong ming med dag gis ni/_/snod de chang gi thigs pa yis/_/phyi rol du ni gru gsum dang /_/de dbus zlum
[\[183a\]]
[\[183a.1\]]po byas nas ni/_/nyi ma'i gzugs ltar rab gsal ba/_/de yid dbus su ye shes kyi/_/'khor lo srid gsum mchog bsgoms nas/_/tshim pa sogs pa la 'bad par bya/_/de bzhin nang gi dkyil 'khor yang /_/sngar bzhin zas dang khrus dang ni/_/lha mo'i tshogs kyis dbang bskur ro/_/
[\[183a.2\]]nyal tshe stong pa nyid la gzhug_/ldang tshe glu yis bskul ba ste/_/dpal ldan dus kyi 'khor lo yi/_/rdo rje'i rnal 'byor rtag tu dran bya/_/yul bdag grong bdag dag la yang /_/gtor ma cho ga ji bzhin sbyin/_/'phrog ma la ni chang bu gnyis/_/pho nya mo la phud kyi ni/_/chang bus la gzhag par bya/_/zos
[\[183a.3\]]lhag 'byung po rnams la ste/_/sbyin pa'i tshigs bcad brjod bar bya/_/rnal 'byor ma thob rnal 'byor dbang /_/gal te g.yo ba'i sems dbang las/_/nam zhig shi bar gyur pa na/_/dpal ldan mi yi 'jig rten du/_/rab mchog rigs su skye bar shog_/der yang sngon goms rnal 'byor ldan/_/ye shes
[\[183a.4\]]rnal 'byor rab yangs pa/_/de la slar yang spyod byed cing /_/tshogs gnyis yang dag bsags pa las/_/mi 'gyur mchog gi go 'phang gi_/ye shes nges par thob gyur te/_/gang du'ang skye ldan min gyur cig_/ces bya'o/_/rdo rje slob dpon las kyi cho ga la/_/sngon du nan tan bya ba gang yin pa/_/rgyas
[\[183a.5\]]'grel mdzad pa'i mkhyen ltar sgrub pa'i thabs/_/'di ni rnal 'byor rab gsal zhes bya'o/_/mkhas pa'i man ngag dang bcas bris pa las/_/dge ba yangs pa bdag gis thob pa des/_/'gro ba myur du mi 'gyur bde ba che/_/dpal ldan rdo rje 'dzin pa nyid gyur cig_/dpal dus kyi 'khor lo zhes bya ba dang po'i
[\[183a.6\]]sangs rgyas su grags pa'i bskyed pa'i rim pa thams cad gtso bor gyur pa'i sgrub thabs dbu ma chen po'i paN+Di ta mai tri ba'i zhal snga nas mdzad pa rdzogs so//_//'di'i gzhung gi tshad ni cung zad lhag pa'i bzhi brgya'o/_/gzhung 'di bod skad du/_gcig tu bde bar gshegs pa'i bstan pa rin po che la
[\[183a.7\]]gces spras mdzad cing /_lung dang mngon par rtogs pa'i yon tan rin po che bsam gyis mi khyab pa la mnga' 'byor bas thub pa'i dbang po dang gnyis su med par lhar bcas skye dgu'i gtsug rgyan dpal ldan bla ma dam pa/_zhwa dmar cod pan 'dzin pa bzhi pa'i zhal snga nas legs par sgyur cig ces bka' stsal pa
[\[183b\]]
[\[183b.1\]]bzhin du/_/bstan pa rin po che gus pas mchod pa'i sa skyong chos kyi spyan ldan dpon chen kun dga' rin chen rgyal po bas mthun rkyen stsal te/_legs par sbyar ba'i skad kyi brda sprod pa'i gzhung gi cha tsam rtogs shing sngon gyi skyes bu dam pa rnams kyis dam pa'i chos ji ltar bsgyur ba'i tshul rjes su
[\[183b.2\]]dpag pa las rtogs pa'i zha lu lo tsA ba dge slong chos skyong bzang pos lugs gnyis kyi 'dun sa gzhis ka lhun grub gling gi skyed mos tshal du zil gnon gyi lo chu stod kyi zla ba'i tshes bcu drug la rdzogs par bsgyur cing zhus te gtan la phab pa'i yi ge pa ni dge ba'i bshes gnyen bla ma shes rab 'phags pa
[\[183b.3\]]zhes bgyi ba'o//[ {D1364}]@##/_/rgya gar skad du/_/Sha DaM g.yo ga nA ma/_bod skad du/_sbyor ba yan lag drug pa zhes bya ba/_gsang ba pa'i bdag po phyag na rdo rje la phyag 'tshal lo/_/de la 'dir thabs ni yan lag drug gi rnal 'byor te/_'dir bar ma rim pa las bzlog
[\[183b.4\]]pas bstan cing nang gi yan lag re re dor ba snga ma ma bstan pa'i yan lag phyi ma bstan pa'i shugs nyid kyis rtogs par bya ste/_dper na 'di ni nyin spyod ces brjod pas gzhan mtshan spyod ces bya ba ma brjod kyang shugs nyid kyis nye bar dmigs par 'gyur ro/_/de bzhin du yang gang zhig phan tshun ltos
[\[183b.5\]]pa'i chos ni ma bstan pa yang bstan pa'i chos kyis nye bar rtogs so/_/de'i phyir rgyud 'dir yan lag re re'i khongs su gtogs pa'i yan lag gsum bstan to/_/bar du bshad pa'i yan lag dang por bya ba ni 'dir bla ma'i man ngag ste/_gzhan du na gang gi tshe rgyud las gsungs pa'i rim pas gzung na ni de'i
[\[183b.6\]]tshe bla ma'i man ngag ci zhig dgos/_/de'i phyir dgongs pas bshad pa la sogs pa thams cad bla ma'i man ngag las rtogs par bya ba 'am/_yang na byang chub sems dpa' rnams kyis mdzad pa'i 'grel pa las shes par bya ba yin gyi mkhas pa'i nga rgyal dang ldan pa rnams kyis byas pa de las ni ma yin
[\[183b.7\]]no/_/des na bsam gtan zhes bya ba la sogs pas yan lag gzhan gsum shes par bya'o/_/rgyud gzhan du yan lag drug gsungs pa 'dir mdor byas pa'i don gyis yan lag gsum du rtogs par bya ba ste/_'dir gsang ba 'dus pa'i rgyud phyi ma las/_so sor sdud dang bsam gtan dang /_/
[\[184a\]]
[\[184a.1\]]srog dang rtsol dang 'dzin pa dang //_rjes su dran dang ting 'dzin te/_/rnal 'byor yan lag drug tu 'dod/_/ces gsungs te/_des na bsam gtan gyi sngon du 'gro ba ni so sor sdud pa'o/_/sngags bzlas pa'i sngon du 'gro ba ni srog dang rtsol ba ste/_'dir sngags bzlas pa'i sgras
[\[184a.2\]]ni ma ning gi bzlas pa'am/_rdo rje'i bzlas pa ste/_srog gi rlung 'dzin par brjod do/_/bde ba'i sngon du 'gro ba ni rjes su dran pa ste/_de la bde ba'i sgras ting nge 'dzin bstan to/_/de ltar na yan lag drug gi rnal 'byor ba nyid ni sangs rgyas nyid du drug 'grub par 'gyur ro/_/tha mal pa'i phyi'i 'jig
[\[184a.3\]]rten pa'i rnal 'byor grub pa ni las dang po pa'i byis pa'i rnal 'byor pa rnams kyis sngags bzlas pa dang bsam gtan gyis te/_dkyil 'khor gyi 'khor lo brtags pa'i bsgom pa'i sems dang bde ba ni las kyi phyag rgya dang ye shes kyi phyag rgya las byung ba'i 'jig rten pa'i bde ba dang /_'bab pa'i rang
[\[184a.4\]]bzhin gyi bde ba 'jig rten pa'i bde bas ni 'og min gyi gnas kyi bar gyi 'jig rten pa'i 'bras bu'o/_/de ltar rim pa gnyis kyis 'jig rten pa dang 'jig rten las 'das pa'i rnal 'byor ba nyid 'grub par 'gyur ro/_/'dir 'jig rten las 'das pa'i rnal 'byor ba nyid mchog gi yan lag drug gi sbyor bas
[\[184a.5\]]'grub pa ji lta ba de bzhin du bstan par bya ste/_/'di so sor sdud pa ni phyi'i gzugs la sogs pa'i yul rnams la mig la sogs pa'i rnam par shes pa mi 'jug cing /_nang gi yul rnams la lha'i mig la sogs pa'i dbang po rnams kyi rnam par shes pa 'jug pa ste/_/nang gi ni chos thams cad stong pa nyid
[\[184a.6\]]kyi dmigs pa rnam par ma brtags par mthong ba ni dngos po thams cad mthong ba stong pa nyid kyis te/_ji ltar bu mos gzugs brnyan mthong ba ltar khams gsum pa'i sangs rgyas kyi gzugs brnyan mthong ba ni so sor sdud pa zhes bya ba yan lag dang po'o/_/de nas bsam gtan ni dngos po yod pa
[\[184a.7\]]thams cad kyi stong pa shes rab tu 'dus pa la sems kyi 'jug pa'o/_/rtog pa zhes bya ba ni sems kyi dngos po'i don 'dzin pa'o/_/dpyod pa zhes bya ba ni dngos po'i khyad par 'dzin pa'o/_/dga' ba zhes bya ba ni dngos po thams cad la sems gnas pa'o/_/bde ba ni dngos po thams cad kyi mi g.yo ba'i phud
[\[184b\]]
[\[184b.1\]]sum tshogs pa'o/_/de ltar bsam gtan gyi yan lag lnga bstan to/_/de nas srog dang rtsol ba zhes bya ba ni la la nA dang /_ra sa nA ste g.yas pa dang g.yon pa 'gags shing a ba d+hU tI ra thim ste dbus kyi lam du srog gi rlung rtag tu 'jug pa'o/_/rngub pa dang /_gnas pa dang /_'byung ba'i sbyor bas a ba d+hU
[\[184b.2\]]tIr oM gyis 'jug pa dang /_hUM gis 'gog pa dang /_aHsa 'byung ba dang /_zla ba dang /_sgra gcan dang /_nyi ma'i rang bzhin gyis goms par byed pa ni srog dang rtsol ba'i rang bzhin du bstan to/_/de nas 'dzin pa zhes bya ba ni srog gi rlung lte ba dang /_snying ga dang /_lkog ma dang /_dpral ba'i dbang chen
[\[184b.3\]]dang /_chu dang /_me dang /_rlung gi dkyil 'khor rnams su 'jug pas thig le la srog gnas shing phyir mi 'byung ba ni 'dzin pa'i yan lag tu bstan to/_/de nas rjes su dran pa zhes bya ba ni rang dad pa'i lha'i gzugs brnyan mthong bas rnam par rtog pa spang ba'o/_/de las 'od zer du ma 'phro ba'i gzugs can
[\[184b.4\]]rab tu snang ba'i dkyil 'khor sna tshogs kyi tshul can khams gsum du spro ba de rjes su dran pa'i yan lag go/_/ting nge 'dzin zhes bya ba ni rang dad pa'i lha la rjes su chags shing mi 'jigs pa'i bde ba/_gzung ba dang 'dzin pa med par sems rtse gcig pa yin no zhes ting nge 'dzin gyi yan lag de bzhin
[\[184b.5\]]gshegs pas gsungs so/_/'dir yan lag drug ni rnal 'byor mdor gsungs pa ste rgyas par ni 'bum sde'am/_dpal mchog dang po'am/_bla ma'i man ngag las phyag rgya chen po'i dngos grub 'dod pa'i rnal 'byor pas khong du chud par bya'o/_/'dir yan lag drug gi rnal 'byor dang po'i lam du
[\[184b.6\]]bsgom pa'i man ngag bstan pa rgyud gzhan rnams su gsungs pa ni gsang ba 'dus pa'i rgyud phyi ma las bsnyen pa dang /_nye bar sgrub pa dang /_sgrub pa dang /_sgrub pa chen po rnams te/_ji skad du/_bsnyen dus gtsug tor chen po yi/_/gzugs su 'bad pas bsgom par bya/_/nye sgrub dus su de bzhin du/_/
[\[184b.7\]]bdud rtsi 'khyil pa'i gzugs bsgom bya/_/sgrub pa la ni lha yi gzugs/_/rnal 'byor brtson pas bsgom par bya/_/sangs rgyas mnga' bdag gzugs nyid ni/_/sgrub pa che la rnam par brtag_/ces gsungs te/_'dir dgongs pa'i tshig gzhan gyis gtsug tor chen po'i gzugs ni khams gsum
[\[185a\]]
[\[185a.1\]]ma lus pa'i sangs rgyas kyi sku nam mkha' chos 'byung bar thugs rje rab tu gzhag cing bsnyen pa'i dus dang por so sor sdud pas sgom zhing bsam gtan gyi yan lag gis kyang brtan par bya'o/_/de la bcom ldan 'das kyis dam bca' ba ni/_rtog pa thams cad rnam spangs te/_/
[\[185a.2\]]nyin zhag gcig la rnam par brtag_/gal te rtags ni ma byung na/_/de tshe nga yi tshig brdzun yin/_/de la rtags ni du ba la sogs pa'i mtshan ma'o/_/gzhan du sngags la sogs pas ma yin no/_/zhag gcig la sgrub pa gang gis sngags pa la rtags 'byung ste/_de'i phyir sngags pas yod pa dang
[\[185a.3\]]med pa'i blo spangs nas ltos pa med par byas la zab cing mi dmigs pa'i stong pa nyid las du ba la sogs pa'i rtags rnams 'byung ba de dag bsgom zhes bya ba ni de bzhin gshegs pa'i nges pa'o/_/byed dang bcings pa'i sbyor ba yis/_/sa gsum po ni bsgrub par bya/_/zhes bya ba las gsum pa'i sangs
[\[185a.4\]]rgyas kyi sku mig la sogs pa'i byed pa rnams kyis bsgrub par bya'o/_/de nyid kyi man ngag ni/_zhal las khong du chud par bya'o/_/de la bla ma'i man ngag gis rnal 'byor bas dang por nam mkha' la du ba lta bu mthong ste smig rgyu ni ma yin zhes rang gis nyams su myong bar shes par bya'o/_/de nas smig rgyu lta
[\[185a.5\]]bu ste/_du ba la sogs pa de nyid rtog pa med par gzugs brnyan bzhin du'o/_/dang po du ba lta bu dang /_gnyis pa smig rgyu lta bu dang /_gsum pa nam mkha' lta bu dang /_bzhi pa mar me lta bu dang /_lnga pa sprin med pa'i nam mkha' lta bu'i rtags gsang ba 'dus pa dang /_mkha' 'gro ma'i dra ba
[\[185a.6\]]las gsungs so/_/gzhan yang mkha' 'gro ma rdo rje dra ba las/_bcom ldan 'das kyis/_sgyu ma lta bu'i rnam pa dang /_/skad cig rmi lam lta bu'i rjes/_/de ni kun mkhyen rgyu yin te/_/dngos grub nye bar ster byed pa'o/_/zhes gsungs te/_des na bcom ldan 'das kyi bka' las dang
[\[185a.7\]]po du ba lta bu la sogs pa'i mtshan ma ni bsgom pa'i rtags su 'gyur ro/_/kha cig ni grub pa'i dus su zhes smra ste/_de rnams ni de bzhin gshegs pa'i dam bca' ma nyams par byed pa ste/_rtog pa thams cad yongs spang ste/_/nyin zhag gcig la brtag par bya/_/zhes bya ba'i bcom ldan
[\[185b\]]
[\[185b.1\]]'das kyi bka' sun 'byin par 'gyur ro/_/grub pa'i dus su 'jig rten pa'i du ba la sogs pa dang /_sgyu ma la sogs pa gang yin pa de rtags su mi 'gyur te/_dngos su du ba dang /_'bar ba dang /_sreg pa'i bya ba nus pa'i phyir ro/_/dper na gur gum dang /_me tog dang /_rin po che dang /_gser la
[\[185b.2\]]sogs pa'i char gyis kyang ngo /_/de'i phyir yan lag drug gi rnal 'byor gyi rtags su du ba la sogs par 'gyur ba ni bcom ldan 'das kyis nges pa'o/_/de ltar mkha' 'gro ma'i rdo rje dra ba'i rgyud las kyang /_yan lag drug bsgoms de nas ni/_/slar yang bdag byin brlab par bya/_/de nas go rims
[\[185b.3\]]ji lta ba'i/_/chogs mtshan ma rtogs par bya/_/zhes gsungs te/_de la bdag byin gyis brlab pa ni kun rdzob kyi stong pa nyid mthong ba'o/_/so sor sdud pa'i mtshan ma ni sprin dang du ba la sogs pa lta bur snang ba ste/_de yang mar me'i mtha'/_de nas sprin med pa'i nam mkha' dri ma med pa'i
[\[185b.4\]]par du'o/_/rgyud gzhan rnams su dang po 'bar ba nas thig le mtha'i bar du ste/_sgyu 'phrul dra ba'i ting nge 'dzin gyi le'u las kyang /_bcom ldan 'das kyis gsungs pa 'di lta ste/_nam mkha' las byung rang byung ba/_/shes rab ye shes me bo che/_/'od chen rnam par snang bar mdzad/_/
[\[185b.5\]]ye shes snang ba lam me ba/_/'gro ba'i mar me ye shes sgron/_/gzi brjid chen po 'od gsal ba/_/sngags drag mnga' bdag rig sngags rgyal/_/gsang sngags rgyal po don chen byed/_/ces bya ba'i tshigs su bcas pa gnyis kyis sgyu 'phrul dra par rtags gzhan yang bcom ldan 'das
[\[185b.6\]]kyis dgongs pa'i tshig gis gsungs so/_/sprin med pa'i nam mkha' las byung ba gang yin pa de ni nam mkha' las byung rang byung ba ste/_/rnam par rtog pa thams cad spangs pa'i phyir ro/_/shes rab ye shes me bo che/_/zhes bya ba ni 'bar ba ltar snang ba'o/_/'od chen rnam par snang bar mdzad/_/
[\[185b.7\]]ces bya ba ni zla ba ltar snang ba ste/_de nyid kho nar ye shes snang ba lam me ba'o/_/'gro ba'i mar me zhes bya ba ni nyi ma'i snang ba'o/_/ye shes sgron zhes bya ba ni sga gcan ltar snang ba'o/_/gzi brjid chen po 'od gsal ba ni glog ltar snang ba'o/_/sngags drag mnga' bdag rig sngags rgyal/_/
[\[186a\]]
[\[186a.1\]]zhes bya ba ni thig le ltar snang ba ste zla ba'i dkyil 'khor kha dog sngon po'i rnam pa'o/_/gsang sngags rgyal po don chen mdzad/_/ces bya ba ni rnam pa thams cad kyi khams gsum gyi dngos po'i snang ba sgyu ma dang rmi lam dang mtshungs pa so sor sdud pa'i sbyor bas mthong ba'o/_/mig
[\[186a.2\]]gi dbang po'i byed pa dang /_de nas srog dang rtsol ba'i bcing ba ste/_byed pa 'di rnams dang bcings pa'i sbyor bas sa gsum po ni bsgrub par bya ste/_'dod pa dang /_gzugs dang /_gzugs med pa'i mtshan nyid brtan pa dang g.yo ba'i bdag nyid can no zhes bya ba'i don to/_/de bzhin du rdo rje mkha' 'gro
[\[186a.3\]]ma'i dra ba las kyang /_'gro dang mi 'gro khams gsum ni/_/ji srid 'jig rten khams rnams dang /_/rdo rje'i lus ldan ji srid par/_/ma lus lus pa med pa 'grub/_/ces yan lag drug gis so zhes bya ba bcom ldan 'das kyis nges pa'o/_/de bzhin du gsang ba 'dus pa las kyang /_dngos po
[\[186a.4\]]med cing sgom pa med/_/bsgom par bya ba bsgom pa min/_/de ltar dngos po dngos med pas/_/bsgom pa dmigs su med pa'o/_/zhes gsungs te/_'dir dngos po med pa ni sprin med pa'i nam mkha'o/_/sgom pa ni so sor sdud pa'o/_/de nyid ni/_dngos po med pa bsgom pa min/_/zhes bya ba'o/_/'dir so sor
[\[186a.5\]]sdud pa'i bsgom pa'i yul ni sprin med pa'i nam mkha' yin pas bsgom pa yang yod pa ma yin te/_rnam par rtog pa'i sgom pa dang bral ba'i phyir ro/_/de ltar dngos po ni so sor sdud pas mthong ba de yang dngos po ma yin te ma brtags par 'das pa dang /_ma 'ongs pa dang da ltar byung ba'i dngos po
[\[186a.6\]]rnams dngos po med par mthong ba'o/_/de nas so sor sdud pa bsgom pa'i phyir rnam par rtog pa bsgom pa mi dmigs so zhes bcom ldan 'das kyis gsungs so/_/bsgom pa 'di ni bcom ldan 'das kyis shes rab kyi pha rol tu phyin pa las kyang 'di lta ste/_de nas lha'i dbang po brgya byin gyis tshe
[\[186a.7\]]dang ldan pa rab 'byor la 'di skad ces smras so/_/'phags pa rab 'byor shes rab kyi pha rol tu phyin pa la sbyor ba ji ltar rnyed par 'gyur/_rab 'byor gyis smras pa/_kau shi ka nam mkha' la sbyor bar 'dod pas shes rab kyi pha rol tu phyin pa la bslab par bya'o zhes gsungs so/_/de bzhin du
[\[186b\]]
[\[186b.1\]]phyag rgya chen po bsgom pa ni gzugs brnyan dang sgyu ma dang mtshungs pa dang /_sprin med pa'i nam mkha' ltar bcom ldan 'das kyis bstan to/_/de ltar so sor sdud pa dang /_bsam gtan gyis bsnyen pa'i yan lag bstan to/_/de nas bdud rtsi 'khyil pa'i gzugs dgongs pas rlung du bshad do/_/
[\[186b.2\]]de'ang rnam pa gnyis te/_gsang ba 'dus pa'i rgyud phyi ma las bcom ldan 'das kyis/_rin chen lnga yi rang bzhin dbugs/_/sangs rgyas lnga yi byin gyis brlabs/_/gong bu'i gzugs kyis phyung nas ni/_/sna yi rtse mor rnam par bsgom/_/zhes gsungs pa la/_'dir rin chen lnga'i sgras
[\[186b.3\]]ni ra sa nA la dkyil 'khor lnga'i chos can sa la sogs pa'i khams lnga'o/_/de'i bdag nyid kyi dbugs ni rin po che lnga'i rang bzhin sna bug g.yas pa la'o/_/de bzhin du sangs rgyas lnga ni la nA la dkyil 'khor lnga'i chos can rnam par shes pa la sogs pa'i phung po lnga ste/_de rnams kyis
[\[186b.4\]]byin gyis brlabs pa sna khung g.yon pa la'o/_/gong bu'i gzugs kyis phyung ba ni 'dir gong bu'i g.yas pa dang g.yon pa'i dkyil 'khor rnams kyi srog gi rlung dbus ma a ba d+hU tIr gcig tu gyur pa'i/_/srog gi rlung de yang gong bu'i gzugs kyis phyung nas sna'i rtse mor sgom pa ste/_de la sna'i
[\[186b.5\]]rtse mo'i sgras lte ba dang /_snying ga dang /_lkog ma dang /_dpral ba dang /_gtsug tor gyi pad+ma'i lte ba bstan te de'i rtse mor bsgom par bya'o/_/sna'i rtse mor bsgom pa ni g.yas pa dang g.yon pa'i dbus kyi pad+ma'i lte bar ro/_/de ltar thig le'i gnas su gong bu'i tshul can srog 'dzin pas na
[\[186b.6\]]de nyid 'dzin par bstan to/_/de bzhin du yan lag gnyis nye bar bsgrub pa ni bdud rtsi'i khyil pa'i gzugs te/_nye bar bsgrub pa de nyid rdo rje bzlas par yang bstan te yan lag ma nyams pa'i bzlas pa ni g.yas pa dang g.yon pa'i rtsa la mi rgyu ba'o/_/gtsug tor gyi gzugs mthong nas/_phyi nas
[\[186b.7\]]sngags pas srog dang rtsol ba la bya ba ste/_bla ma'i man ngag dang dgongs pa'i tshig las rtogs par bya'o zhes bya ba ni srog dang rtsol ba dang 'dzin pa de'ang nye bar bsgrub pa'o/_/de nas/_bsgrub pa la ni lha yi gzugs/_zhes gsungs pa la/_'dir 'dzin pa'i stobs kyis lte bar gnas pa'i tsaN+Da
[\[187a\]]
[\[187a.1\]]lI 'bar bar rnal 'byor pas mthong ba ste/_sgrib pa thams cad dang bral bas gzugs brnyan lta bu'i phyag rgya chen po 'bar zhing sangs rgyas kyi sprin mtha' yas pa'i 'od zer gyi sprin 'phro ba'i 'od kyi dkyil 'khor gyis rnam par mdzes pa can te rjes su dran pas ni sgrub pa bstan to/_/_
[\[187a.2\]]'dzin pa'i mthar tsaN+Da lI'i sbyor bsgom pa 'di ni nges pa'o/_/de nas de'i ye shes kyi 'od kyis phung po dang /_khams dang skye mched rnams bsregs nas ro gcig par bya zhing g.yas pa dang g.yon pa'i rtsa la gnas pa'i rnam par shes pa la sogs pa dang /_sa la sogs pa'i dkyil 'khor
[\[187a.3\]]rnams kyi rang bzhin dpral bar zla ba'i dkyil 'khor du zhugs pa dang /_de nas tsaN+Da lI'i ye shes kyi me'i 'od kyis zla ba zhu ba'i byang chub kyi sems thig le'i rnam pas 'og tu bab ste/_lkog ma dang /_snying ga dang /_lte ba dang /_gsang ba'i pad+mar dga' ba dang /_mchog tu dga' ba dang /_sna tshogs pa'i dga' ba'i
[\[187a.4\]]rang bzhin gyis/_de nas rdo rje nor bu'i mthar lhan cig skyes pa'i dga' ba'i ngo bo nyid dam/_yang na rnam pa sna tshogs pa dang /_rnam par smin pa dang /_rnam par 'joms pa dang /_mtshan nyid bral ba'i rang bzhin gyis te/_de ltar bcu drug gi cha yongs su rdzogs shing bsgoms pa'i stobs
[\[187a.5\]]kyis nor bu'i nang du chud pa'i bde ba gang gi tshe 'byung ba de'i tshe tshig gi bde ba lta bu dpe tsam te/_ngo bo nyid ni dbang po gnyis las byung ba'i 'jig rten pa'i bde ba des ni mchog tu mi 'jig pa'i bde ba'i bye ba phrag stong gi char yang mi phod do/_/'dir mi 'jig pa'i bde ba lhan cig skyes pa'i dga' ba'i rang bzhin
[\[187a.6\]]gyi gnas skabs ni tshig gi yul ma yin pa byis pa'i rnal 'byor pa rnams kyis rnam par mi shes pa byang chub sems dpa' rnams kyi stong pa nyid kyi ting nge 'dzin zhes bstan te/_'jig rten la grags pa'i med pa nyid kyi don du lhung bar byed pa ni ma yin no zhes dgongs pa'o/_/de lta na yan lag drug gi
[\[187a.7\]]rnal 'byor/_sngags bzlas pa dang /_bsam gtan dang /_bde bas rnal 'byor pa nyid sangs rgyas nyid de/_dag byed sdig pa 'jig par byed pa'i mchog rnal 'byor pas tshe 'di la bsgrub ces bsgrub par bya ba dang /_sgrub pa'i nges pa bcom ldan 'das kyis bstan to/_/sbyor ba yan lag drug ces bya
[\[187b\]]
[\[187b.1\]]ba gsang ba pa'i bdag po sa bcu'i dbang phyug byang chub sems dpa' phyag na rdo rjes mdzad pa rdzogs so//_//rgya gar gyi mkhan po chen po dpal rab 'byor zhi ba'i zhal snga nas lo tsA ba cog ro dge slong ting 'dzin bzang pos bsgyur cing zhus te gtan la phab bo/_/
[\[187b.2\]{D1365}]@##/_/rgya gar skad du/_shrI kA la tsa kra gar+b+hA laM ka ra sA d+ha naM nA ma/_bod skad du/_dpal dus kyi 'khor lo'i snying po'i rgyan zhes bya ba'i sgrub thabs/_bcom ldan 'das dpal dus gsum gyi bde bar gshegs pa thams cad kyi mnga' bdag dpal rdo rje 'chang chen po la phyag
[\[187b.3\]]'tshal lo/_/dus 'khor bden pa gnyis kyi bdag_/chos sku zab mo longs spyod rdzogs/_/'gro ba dad mos sprul sku dang /_/mnyam pa nyid la phyag 'tshal lo/_/kA ni mi 'gyur zhi ba ste/_/la ni 'di la stobs dang ldan/_/tsa ni sems kyi g.yo ba nyid/_/kra ni rigs kyis 'ching ba ste/_/
[\[187b.4\]]ye shes gsum la phyag 'tshal lo/_/thams cad rmi lam thugs chud cing /_/mi mkhyen mi mnga' sa le mkhyen/_/thugs kyi chos dbyings nyid las 'byung /_/ye shes thugs la phyag 'tshal lo/_/chos kyi sku yi gsung dang thugs/_/longs spyod rdzogs pa'i sku gsung thugs/_/sprul
[\[187b.5\]]pa'i sku yi sku gsung thugs/_/ye shes gcig tu sbyor la 'dud/_/dpal ldan dus 'khor sbyor ba 'di/_/rtsod pa'i dus kyi sems can gyis/_/ye shes 'dod lugs mi shes pas/_/nga mkhas zer zhing byis pa 'drid/_/rmongs pa nga rgyal can ni glegs bam mthong bas khengs/_/rdo rje
[\[187b.6\]]'dzin 'dra'i bla ma la brnyas shing /_/shi ma thag tu rdo rje dmyal bar 'gro/_/de phyir dus 'khor rgyan 'di bdag gis bri/_/de la dang po kho nar bdag nyid la gnas pa ste rnal 'byor pa'i lus la khams drug ste/_'khor lo drug la la la nA dang /_ra sa nA dang /_dbu ma a ba d+hU tI rtsa gsum dang bcas
[\[187b.7\]]pa gnas te/_gtsug tor gyi 'khor lo la rtsa 'dab ma lnga'i dbus na/_a ku ha'i sde chan dang rnam par shes pa'i phung po dang nam mkha'i khams dang /_rna ba'i dbang po dang /_chos dang /_b+ha ga dang /_khu ba dang /_'di rnams kyi mtshan nyid dang rang bzhin bskyed pa'o/_/dpral bar bde ba chen po'i
[\[188a\]]
[\[188a.1\]]'khor lo'i rtsa 'dab ma bcu drug la de'i dbus na u pu wa wa'i sde tshan dang /_'du shes kyi phung po dang /_chu'i khams dang /_lce'i dbang po dang /_yul gzugs dang /_rkang pa'i dbang po dang /_len pa dang /_'di rnams skyed par byed pa'o/_/mgrin pa longs spyod kyi 'khor lo'i
[\[188a.2\]]rtsa 'dab sum cu rtsa gnyis ni r-i Tu ra Sha'i sde tshan dang /_tshor ba'i phung po dang /_me'i khams dang /_mig gi dbang po dang /_ro dang /_lag pa dang /_'gro ba dang /_'di rnams skyed pa'o/_/snying gar chos kyi 'khor lo rtsa 'dab ma brgyad na i tsu ya sha'i sde tshan dang /_'du byed kyi phung po dang /_rlung gi khams
[\[188a.3\]]dang /_sna'i dbang po dang /_yul reg bya dang /_ngag gi dbang po dang /_dri chen 'dzag pa dang /_'di rnams skyed par byed pa'o/_/lte ba sprul pa'i 'khor lo rtsa 'dab ma drug cu rtsa bzhin l-i tu sa la'i sde tshan dang /_gzugs kyi phung po dang /_sa'i khams dang /_lus kyi dbang po dang /_dri dang /_bshang ba'i
[\[188a.4\]]dbang po dang /_brjod pa dang /_'di rnams skyed par byed pa ste/_stong pa chen po yi ge lnga/_/zhes bya'o/_/drug pa ni gsang ba'i 'khor lo rtsa 'dab ma sum cu rtsa gnyis na ye shes kyi phung po dang /_ye shes kyi khams dang /_yid kyi dbang po dang /_sgra dang /_dbang po dam pa dang /_dri chu 'dzag pa dang /_'di
[\[188a.5\]]rnams skyed pa'o/_/ro mnyam zhing skyed pa gcig tu 'dres pa ni thig le stong pa yi ge drug pa'i ngo bo shes rab kyi rnam pa e'i cha byad can lnga po ni thabs kyi rnam pa waM gyi rang bzhin te/_'dir rtsa ba'i rgyud las bcom ldan 'das kyis gsungs pa/_e dang pad+ma nam mkha'i dbyings/_/b+ha ga chos 'byung chu
[\[188a.6\]]skyes kyi/_/yig gdan rdo rje can zhugs pa/_/bdag gi rgyud kyi nang du gsungs/_/rdo rje can waM rdo rje sems/_/rdo rje 'jigs byed dbang phyug dang /_/shrI he ru ka dus 'khor lo/_/dang po'i sangs rgyas sogs ming dang /_/sna tshogs yum gyi ming rnams kyis/_/gnas dang rten gyi mtshan nyid dang /_/
[\[188a.7\]]brten pa dag gis gsungs pa ni/_/sems can bsam pa'i dbang gis te/_/ston pa kun mkhyen rdo rje 'chang /_/sangs rgyas seng ge'i gdan bzhugs pa/_/dus kyi 'khor lo ston pa po/_/zla ba bzang po khyod kyis zhus/_/zhes gsungs so/_/gcig pa ni rnam par shes pa'i bdag nyid sems gcig
[\[188b\]]
[\[188b.1\]]gi rang bzhin no/_/de la la la ni rnam par shes pa brgyad du 'dod do/_/la la ni drug tu 'dod do/_/la la ni gsum du 'dod do/_/la la ni rtsa ba'i rnam par shes pa dang dgu ru 'dod do/_/nges pa'i don du rnam par shes pa gcig nyid yin gyi du ma ni ma yin no/_/de yang lung dang rigs pas mngon te/_lung
[\[188b.2\]]de mdo sde lang gar gshegs pa las/_kun gzhi rnam par shes pa rgya mtsho chen po la 'jug pa'i rnam par shes pa yul gyi klung gi dba' rlabs dang 'dra ba 'byung zhes pa dang /_sde snod gsum las kyang /_ring du rgyu zhing gcig par gnas/_/lus med dbang po'i phug song ba/_/gdul bar dka'
[\[188b.3\]]ba'i sems 'dul byed/_/'di ni bram ze ngas bshad de/_/bdud kyis bcings pa las grol 'gyur/_/zhes pa dang /_rgyud kyi rgyal po nyid las kyang /_bya ba po dang byed pa po ni kun gzhi rnam par shes pa nyid yin gyi ji ltar sbubs kyi srin bu bzhin no zhes so/_/dpal sangs rgyas thod pa las kyang /_
[\[188b.4\]]sems gcig dri med me long bzhin/_/gang bsam de ni gzugs brnyan te/_/rmi lam lta bur shes mod kyi/_/'on kyang rnam par rtog pas gzung /_/zhes pa ste/_rdo rje bdud rtsi 'byung ba'i rgyud las kyang /_rnam par shes pa gcig nyid de zhes bya ba la sogs pa gsungs so/_/rigs pas
[\[188b.5\]]kyang rnam par shes pa brgyad ni mi 'thad de/_kun gzhi rnam par shes pa la sogs pa me long lta bu'i ye shes la sogs pa ye shes bzhi la la ni chos can la dmigs pa/_la la ni chos dang chos can gnyis ka la dmigs zer te/_gang chos can la dmigs pa'i ye shes de ni sangs rgyas kyi ye shes
[\[188b.6\]]ma yin te/_chos can la dmigs pa'i phyir dper na sems can bzhin no/_/kha cig na re kun gzhi rnam par shes pa rgyun brtan pa yin la 'jug pa'i rnam par shes pa mi brtan pa yin zer ro/_/de la skad cig ma skye 'gag byed mi byed brtags te/_de la du ma ni kun gzhi skad cig ma khas len te/_
[\[188b.7\]]skad cig ma mi rtag pa de dang rgyun gyi mi rtag pa de gnyis skad cig ma mi rtag par khyad par med de mi rtag pa'i phyir na'o/_/dper na yid kyi rnam par shes pa bzhin no/_/de'i phyir rnam par shes pa du ma ma yin te gcig kho na the tshom yin no/_/'di la kha cig 'di skad du sems par 'gyur te/_'du shes
[\[189a\]]
[\[189a.1\]]kyi phung po dang tshor ba'i phung po dang 'du byed kyi phung po pa la sogs pa rang rig pa'i dbye ba la sogs pa nyams su myong bas na rnam par shes pa yin no/_/gzugs kyi phung po ji ltar rnam par shes pa yin zhe na/_smras pa/_mngon pa'i mdo las kyang /_rdul phra rab kyis ma byas/_/sa rnams
[\[189a.2\]]lta bur kun gzhi snang /_/ji ltar 'o ma gyur pa las/_/yon tan zho dang dar ba 'byung /_/de bzhin rnam shes gyur pas ni/_/rnam par gyur nas gzugs su snang /_/zhes gsungs pa dang /_yang theg pa chen po'i mdo sde lang kar gshegs pa las kyang /_ji ltar byis pas brtag pa yi/_/phyi rol
[\[189a.3\]]dngos po yod min par/_/bag chags kyis ni sbags pa'i sems/_/don gyi dngos por rab tu skyes/_/zhes so/_/mdo sde sa bcu pa las kyang /_kye rgyal ba'i sras dag khams gsum pa 'di dag ni sems tsam mo zhes gsungs so/_/de'i phyir na khams gsum pa 'di dag thams cad ni rnam par
[\[189a.4\]]shes pa las gud na skra'i rtse mo brgyar gshags pa tsam yang grub pa med do/_/des na khams gsum 'di dag ni rang gi sems nyid sa dang /_chu dang /_me dang /_rlung dang /_nam mkha' dang /_ye shes la sogs par rnam pa sna tshogs su snang ngo /_/de yang ye shes pa'i rang gi mtshan nyid du gcig go/_/
[\[189a.5\]]de yang rgyud kyi rgyal po thams cad las gsal bar gsungs te/_de yang rgyud kyi rgyal po las kyang /_rnam pa kun ni rang gi sems nyid de/_/yul dang bral ba rang gi sems nyid min/_/zhes pa dang /_dpal gsang ba 'dus pa las kyang /_lus sems lta bu skyed cig ces bya ba la sogs
[\[189a.6\]]pa gsungs so/_/de nas thog ma med pa nas spros pa'i bag chags yongs su smin pa'i dbang gis gzung ba dang 'dzin pa'i rnam par rtog pa'i bye brag gis yul sems tha dad par snang zhing ngo bo tha dad pa ni ma yin no/_/de nas rgyud kyi rgyal po dpal saM pu Ta las/_chu bo'i rgyun dang de bzhin
[\[189a.7\]]rgya mtsho bzhin/_/zhes bya ba la sogs pa gsungs so/_/chu bo stong phrag bdun cu rtsa gnyis thams cad kyang rgya mtsho las byung nas slar yang rgya mtshor 'jug pa de bzhin du gzugs dang tshor ba la sogs pa thams cad kyang rnam par shes pa las byung nas slar rnam par shes pa la 'jug go/_/smras pa
[\[189b\]]
[\[189b.1\]]rnam par shes pa nyid thog ma med pa nas spros pa'i bag chags la zhen pa'i dbang gis gzung 'dzin du snang ba dang /_bem po ru snang ba de'i phyir te/_rnam par shes pa nyid tha dad du snang bas so/_/dper na ras dkar po tshon gyis bsgyur ba lta bu'am/_/shel dag pa tshon gyis bsgyur ba lta bu'o/_/de yang
[\[189b.2\]]yul gyi bye brag gis shes pa de nyid 'dod chags dang zhe sdang la sogs pa dang /_dge ba dang mi dge ba la sogs pa tha dad par snang gi ngo bo la ni ma yin no/_/shes pa dag ni gar mkhan dang /_mig 'phrul mkhan dang /_sgyu ma mkhan dang 'dra'o/_/de nyid rang byung gi ye shes dang gzung ba dang 'dzin pa nyid
[\[189b.3\]]kyis stong pa spros pa'i mtha' dang bral ba'i rdo rje 'chang chen po ste/_de nyid lhun gyis grub pa'i ye shes chen po ste/_gang nas kyang ma byung ba'i phyir ro/_/gnyis su med pa'i ye shes zhes bya ba ste/_gzung ba dang 'dzin pa'i rnam par shes pa gnyis kyis stong pa'i phyir dang /_stong pa dang /_snying rje dbyer
[\[189b.4\]]med pa'i phyir dang bden pa gnyis dbyer med pa'i phyir ro/_/de yang dpal gsang ba 'dus pa las kyang /_dngos po kun dang rnam bral zhing /_/phung po khams dang skye mched dang /_/gzung dang 'dzin pa rnam spangs pa/_/chos bdag med pa mnyam pa nyid/_/rang sems gdod nas ma skyes pa/_/stong
[\[189b.5\]]pa nyid kyi ngo bo nyid/_/ces gsungs so/_/mtshan yang dag par brjod pa las kyang /_sangs rgyas thog ma tha ma med/_/dang po'i sangs rgyas rgyu med pa/_/ye shes mig gcig dri ma med/_/ye shes lus can de bzhin gshegs/_/zhes gsungs so/_/de bas na rnam par shes pa'am ye shes
[\[189b.6\]]ni gcig kho na'o/_/thun mong bca' gzhi'i rim pa ste dang po'o//_//da ni lha'i ngo bo gsal bar bya ste/_de yang gsang ba 'dus pa las kyang /_mdor na phung po lnga rnams ni/_/sangs rgyas lngar ni rab tu grags/_/rdo rje skye mched nyid dag kyang /_/byang chub sems dpa'i dkyil 'khor
[\[189b.7\]]mchog_/sa chu spyan dang mA ma kI/_/me rlung gos dkar sgrol mar grags/_/zhes gsungs te/_des na phung po dang khams dang skye mched lha dang lha mor gsal lo/_/rigs drug pa ni dpal dus kyi 'khor lo'i rgya cher 'grel pa las kyang /_phung po drug dang /_khams drug dang /_dbang po drug dang /_yul
[\[190a\]]
[\[190a.1\]]drug dang las kyi dbang po drug ces gsungs so/_/de gsal bar bstan pa'i phyir gzugs kyi phung po ni rnam par snang mdzad do/_/tshor ba'i phung po ni rin chen 'byung ldan no/_/'du shes kyi phung po ni snang ba mtha' yas so/_/'du byed kyi phung po ni don yod grub pa'o/_/rnam par shes pa'i phung po ni mi
[\[190a.2\]]bskyod pa'o/_/ye shes kyi phung po ni rdo rje sems dpa'o/_/sa ni sangs rgyas spyan no/_/chu ni ma mA kI'o/_/me ni gos dkar mo'o/_/rlung ni sgrol ma'o/_/nam mkha' ni rdo rje dbyings kyi dbang phyug ma'o/_/ye shes kyi khams ni sna tshogs kyi yum mo/_/mig gnyis ni gti mug rdo rje'o/_/rna ba zhe
[\[190a.3\]]sdang rdo rje'o/_/sna la ser sna rdo rje'o/_/kha la 'dod chags rdo rje'o/_/lus la phrag dog rdo rje'o/_/yid la dbang phyug rdo rje'o/_/gzugs la gzugs kyi rdo rje'o/_/sgra la sgra'i rdo rje'o/_/dri la dri'i rdo rje'o/_/ro la ro'i rdo rje'o/_/reg la reg gi rdo rje'o/_/chos la chos kyi rdo rje'o/_/ngag gi brjod pa dang
[\[190a.4\]]dbang po la gshin rje mthar byed yab yum mo/_/lag pa dang len pa la shes rab mthar byed yab yum mo/_/rkang pa dang 'gro ba la bgegs mthar byed yab yum mo/_/bshang lam dang dri chen la pad+ma mthar byed yab yum mo/_/b+ha ga dang dri chu la gtsug tor 'khor los sgyur ba yab yum mo/_/
[\[190a.5\]]dam pa'i dbang po khu ba la gnod mdzes yab yum mo/_/des ni lus rnam par dben pa gsal bar bstan to/_/lha sum cu rtsa drug po de ni 'khor lo drug la gnas te/_gtsug tor gyi 'khor lo na rtsa 'dab ma bzhi'i dbus na mi bskyod pa'i rigs rnams gnas so/_/dpral ba bde ba
[\[190a.6\]]chen po'i 'khor lo na rtsa 'dab ma bcu drug pa'i dbus na 'od dpag med pa'i sde gnas so/_/mgrin pa longs spyod kyi 'khor lo na rtsa 'dab ma sum cu rtsa gnyis kyi dbus na rin chen 'byung ldan gyi rigs rnams gnas so/_/snying ga chos kyi 'khor lo rtsa 'dab ma brgyad pa'i dbus na don yod grub pa'i
[\[190a.7\]]sde gnas so/_/lte ba sprul pa'i 'khor lo rtsa 'dab ma drug cu rtsa bzhi'i dbus na rnam par snang mdzad kyi rigs rnams gnas so/_/gsang ba'i 'khor lo rtsa 'dab ma sum cu rtsa gnyis kyi dbus na rdo rje sems dpa'i rigs gnas so/_/de ltar phung po dang khams dang skye mched rnams lha dang lha
[\[190b\]]
[\[190b.1\]]mo'i dkyil 'khor du gsal bar bstan pas tha mal pa'i rnam par rtog pa bsal nas de nyid du gsal lo/_/de yang 'khor lo re re la drug tu bstan te/_lte ba sprul pa'i 'khor lo na shar na don yod grub pa gnas/_lho na rin chen 'byung ldan gnas/_nub na rnam par snang mdzad gnas/_byang na
[\[190b.2\]]snang ba mtha' yas gnas/_dbus steng na mi bskyod pa/_'og na rdo rje sems dpa'o/_/de yang mtshan yang dag par brjod pa las/_stong pa chen po'i yi ge lnga/_/thig le stong pa yi ge drug_/ces gsungs so/_/lus rnam par dben pa'i rim pa ste gnyis pa'o//_//da ni gsung rnam
[\[190b.3\]]par dag pa'i srog rtsol brjod de/_de yang 'khor lo drug tu gtsug tor du a/_dpral bar u/_mgrin par r-i/_snying gar i/_lte bar l-i/_gsang bar aM gnas so/_/de ni gtsug tor na a stong pa'o/_/dpral ba na o dang u dang hA'o/_/mgrin par ar ro/_/snying gar i dang ya'o/_/
[\[190b.4\]]lte ba na ta dang al lo/_/gsang bar aM ngo /_/de ltar sna rtse re re na yang drug drug gnas te/_'khor lo drug gi shar nas rlung rgyu/_lho nas me rgyu/_nub nas sa rgyu/_byang nas chu rgyu/_dbus steng nas nam mkha'/_dbus 'og nas ye shes rgyu ste/_de bzhin du 'khor lo lnga las kyang de bzhin du rgyu'o/_/
[\[190b.5\]]de rnams kyang la la nA dang /_ra sa nA dang /_a ba d+hU tI nas rim pa bzhin rgyu ste/_'byung ba lnga'i dbugs phung po lnga bskyed pa'i bdag nyid yan lag lnga'i rlung lnga rgyu ste/_rdo rje sgo'i rgyud las/_srog dang thur du sel ba dang /_/me dang mnyam du gnas pa dang /_/gyen du rgyu dang khyab byed dang /_/rgyu dang
[\[190b.6\]]rnam par rgyu ba dang /_/yang rgyu rnam par rgyu ba dang /_/rab tu rgyu dang nges par rgyu/_/zhes gsungs so/_/dpal dus kyi 'khor lo las kyang /_srog ces bya ba'i rlung gcig pu/_/rnam pa bcu ru 'gyur ba ste/_/steng dang 'og dang shar du'o/_/zhes gsungs so/_/de nyid rnam par grol te steng du ni nam
[\[190b.7\]]mkha'i rang bzhin gyen du rgyu ba ljang gu'o/_/'og tu ye shes kyi rang bzhin thur du sel ba sngon po'i rlung ngo /_/shar du 'od zer nag po mnyam pa'i rlung ngo /_/nub tu srog gi rlung ser po'o/_/lhor khyab byed kyi rlung dmar po'o/_/byang du lha sbyin gyi rlung dkar po'o/_/de bzhin du rus sbal dang /_klu
[\[191a\]]
[\[191a.1\]]dang /_rtsangs pa dang /_nor rgyas te rlung bcu'o/_/de yang dbugs nyi khri chig stong drug brgya'i rlung dbugs 'khor lo drug nas khyab par rgyu ste/_de yang la la nA nas khri bzhi brgya drug cu rtsa phyed dang gsum rgyu/_/ra sa nA nas khri bzhi brgya drug cu rtsa phyed dang gsum rgyu/_/a ba d+hU tI nas drug brgya
[\[191a.2\]]bdun cu rtsa lnga'i dbugs rab tu rgyu'o/_/de ltar lte ba'i 'khor lo la rA shi bcu gnyis kyi 'dab ma la rim pa bzhin du rgyu ste/_lug la sogs pa mi mthun pa'i 'dab ma la brgya phrag bco brgyad kyi dbugs las a ba d+hU tI nas bzhi cha dang bcas pa'i lnga bcu rtsa drug rgyu'o/_/glang la sogs pa mthun pa'i
[\[191a.3\]]'dab ma las brgya phrag bco brgyad kyi dbugs las a ba d+hU tIr bzhi cha dang bcas pa'i lnga bcu rtsa drug rgyu'o/_/de dbugs drug drug las chu srang du 'gyur ro/_/chu srang drug cu las chu tshod du 'gyur ro/_/chu tshod lngas dus sbyor du 'gyur ro/_/dus sbyor phyed dang gnyis kyis thun re thun brgyad do/_/
[\[191a.4\]]dus sbyor gnyis gnyis kyis dus drug go/_/dus sbyor gsum gsum gyis dus bzhi'o/_/dus sbyor bzhi bzhis dus gsum du 'gyur ro/_/dus sbyor drug drug gis bgrod pa gnyis te/_de thams cad kyang rnam par shes pa gcig pu'i bzhon pa'o/_/'khor lo drug dang rtsa gsum nas byung nas dbang
[\[191a.5\]]po'i yul nas yul rnams la nges par rgyu'o/_/de yang gsang ba 'dus pa'i rgyud las gsal bar gsungs te/_/rin chen kha dog sna lnga pa/_/yungs kar gyi ni 'bru tshod tsam/_/sna yi rtse mor nan tan du/_/rnal 'byor rigs pas rtag tu bsgom/_/zhes gsungs so/_/sna'i rtse mo ni 'khor lo lnga
[\[191a.6\]]pa'o/_/'khor lo re re la yang lnga lnga ste/_drug pa ni 'khor lo'i gsang ba'o/_/'khor lo re re ni 'og nas so/_/'byung ba drug ni lhag pa'i i a r-i u l-i aM/_de ltar na rlung gi rang bzhin dang phung po dang khams dang skye mched thams cad rang nyid las gzhan ma yin no/_/rlung gi brten gnas dang /_
[\[191a.7\]]sngags ston te/_de bzhin gshegs pa thams cad kyi sku dang gsung dang thugs dang ye shes kyi rang bzhin 'byung ba dang 'jug pa dang gnas pa dang bde ba la oM AHhUM hoH'o/_/de bzhin du zhi ba la sogs pa'i las bzhi grub pa'o/_/de yang sbyor ba yan lag drug la bslab par bya ste/_srol rtsol ni
[\[191b\]]
[\[191b.1\]]rdo rje'i bzlas pa'o/_/srog rtsol gyi dbang gis sems mi yengs pa ni bsam gtan no/_/bsam gtan gyi yul lnga'o/_/dbang po lnga 'gag pa ni so sor sdud pa'o/_/de yis rang gnas su bzung nas ni de bzhin du bzung ba'o/_/de nas bde ba'i gnas la gnas pa ni rjes su dran pa'o/_/de nas ma
[\[191b.2\]]yengs pa ni ting nge 'dzin no/_/gsung gi de kho na nyid kyi rim pa gsum pa'o/_/da ni thugs rnam par dag pa brjod pa'i phyir nam mkha' la sogs pa dang /_bla gab med pa la goms pa dang sbyor ba'i yan lag drug la bslab pa'i goms pa skye ste/_'di ni bcom ldan 'das kyis gsungs pa'o/_/
[\[191b.3\]]bsgom pa 'di ni shes rab kyi pha rol tu phyin pa las 'di lta ste/_de nas lha'i dbang po brgya byin gyis tshe dang ldan pa rab 'byor la 'di skad ces gsol to/_/gang 'phags pa rab 'byor shes rab kyi pha rol tu phyin pa 'di la ji ltar nan tan du bya/_gang rnal 'byor du bya/_rab 'byor gyis smras pa/_kau
[\[191b.4\]]shi ka shes rab kyi pha rol tu phyin pa la slob par 'dod pa des nam mkha' la rnal 'byor du bya'o/_/kau shi ka shes rab kyi pha rol tu phyin pa la slob par 'dod pa des bla gab med pa la rnal 'byor du bya'o zhes bcom ldan 'das kyis gsungs so/_/sa'i rlung chu la thim pas gtsug tor gyi 'khor lo dpral
[\[191b.5\]]ba'i yi ge aM las mgrin pa'i 'khor lor thim pas dga' ba dang po skye ste/_phyi gzung ba'i yul dang nang 'dzin pa'i sems gnyis kyi rags pa 'gags nas rang bzhin sum cu rtsa gsum gyi rnam par rtog pa 'gags nas dga' ba'i ye shes skye ste/_de'i rang bzhin du ba lta bu dang sems so sor rtogs pa
[\[191b.6\]]dang po'o/_/zla ba'i 'khor lo dang 'bar ba dang lus kyi rnam par rtog pa 'gags nas snang ba sku'i rang bzhin no/_/de yang shes rab ye shes me chen 'di 'bar bar snang pa'o/_/rnam par snang mdzad 'od po che ni zla bar snang ba ni ston ka'i sprin med pa'i nam mkhar zla ba'i dkyil 'khor 'od zer snang bar byed
[\[191b.7\]]pas khyab par byed pa bzhin du rang bzhin gyis gsal ba'i rnam par dngos po ma lus pa thams cad dmigs pas na snang ba ste zhes gsungs pa dang /_de'i sku'i dga' ba dang gsung gi dga' ba dang thugs kyi dga' ba dang ye shes kyi dga' ba tshes gcig dang gnyis dang gsum dang bzhi pa a i ri u ste/_
[\[192a\]]
[\[192a.1\]]yar ngo tshes bzhi'i bdag nyid can gyi sad pa'i rnam par rtog pa 'gag pa'i sprul pa'i rgyu mthun pa bskyed pa'i byang chub kyi sems so sor rtog pa'i ye shes rgyu mthun pa dag gi rang bzhin dus kyi 'khor lo snang ba'i rang bzhin no/_/de bas mchog dga'i rang bzhin na chu me la thim pas mgrin pa'i 'khor lo
[\[192a.2\]]a'i byang chub kyi sems las snying ga'i 'khor lor phab ste/_ji tsam 'dzin nus tsam na phyi gzung ba dang nang 'dzin pa'i 'bring po 'gags pas sems so sor rtogs pa gnyis smig rgyu'i rnam pa dang nyi ma lta bu snang ba mched pa skyes pas rang bzhin bzhi bcu'i rnam par rtog pa 'gags nas mi rtog par 'gyur ro/_/
[\[192a.3\]]'gro ba'i mar me ni nyi mar snang ba'o/_/ji ltar ston ka'i dus su nyi ma'i 'od zer shar ba bzhin du gsal zhing dri ma med pa'i ngo bo nyid ni dngos po ma lus par dmigs pa byang chub kyi sems kun du bzang po ste/_rim pa gnyis pa bzhin du stong pa bde bas na sku'i dam pa'i dga' ba dang /_gsung gi dam pa'i
[\[192a.4\]]dga' ba dang /_thugs kyi dam pa'i dga' ba dang /_ye shes kyi dam pa'i dga' ba dang /_tshes lnga dang drug dang bdun dang brgyad la l-i a e ar gyi bdag nyid rmi lam gyi gnas skabs 'gag pa longs spyod rdzogs pa'i sku'i rgyu mthun pa bskyed pa'i byang chub kyi sems mnyam pa nyid kyi ye shes rgyu mthun pa'i
[\[192a.5\]]chos la dmigs pa'i snying rje rtse mo'i rang bzhin dus kyi 'khor lo snang ba mched pa'i ngo bo nyid do/_/de bas na dga' bral gyi rang bzhin me rlung la thim nas snying ga'i 'khor lo nas hUM byang chub sems kyi rang bzhin lte bar babs pas ji tsam 'dzin nus pa dang /_phyi gzung ba dang nang 'dzin pa phra ba yang
[\[192a.6\]]'gag ste/_dga' bral gyi ngo bo sems so sor rtogs pa srin bu me khyer dang sgra ga can gyi dkyil 'khor lta bu snang ba thob pa'i sems tsam gyi ngo bo rang bzhin bdun dang bral ba mi rtog pa sems tsam gyi ngo bo ye shes sgron ma sgra tsam du snang ba'o/_/gzi brjid chen po 'od gsal ba na glog tu snang ba'o/_/
[\[192a.7\]]de bzhin du nam mkha'i mtshan nyid dngos po med pa'i ngo bo nyid lus dang ngag med pa ste/_ji ltar mtshams kyi mun pa la thab pa'i ngo bos khyab pa phra zhing bdag med pa srog dang rtsol ba ni rgyu ba dang rgyu med pa sems med pa mi g.yo ba gang gi sa bon la brten pa'i sgo zhes gsungs so/_/de bas na sku'i dga'
[\[192b\]]
[\[192b.1\]]bral dang /_gsung gi dga' bral dang /_thugs kyi dga' bral dang /_ye shes kyi dga' bral dang /_tshes dgu dang /_bcu dang /_bcu gcig dang /_bcu gnyis la o al ha ya'i bdag nyid dam pa'i gnas skabs kyi bdag nyid 'gag pa'i chos kyi sku'i rgyu mthun pa byang chub kyi sems bskyed pa bya ba nan tan gyi
[\[192b.2\]]ye shes kyi rgyu mthun pas dmigs pa med pa'i snying rje dus kyi 'khor lo bzod pa thob pa'i rang bzhin snang ba thob pa'o/_/de'i mtshan nyid gsal bar bstan par bya ba'i phyir/_'di dag kyang sems tsam gyi sku yin par gsal ba yin te/_'phags pa klu sgrub kyi zhal snga gnas kyang /_ye shes
[\[192b.3\]]gsum gyi ngo bo yis/_/sems tsam la ni nges par sbyar/_/zhes gsungs so/_/mdo sdes bcu pa las kyang /_kye rgyal ba'i sras po khams gsum pa 'di dag ni sems tsam mo zhes 'byung bas kyang don 'di nyid gsal bar gsungs so/_/ye shes gsum yang sems tsam gyi rang bzhin no/_/
[\[192b.4\]]de yang pha rol tu phyin pa'i nang du drod dang rtse mo dang bzod pa dang gsum du bstan to/_/kam+ba la'i zhal snga nas kyang /_/snang ba ni drod do/_/snang ba mched pa ni rtse mo'o/_/snang ba thob pa ni bzod pa'o zhes gsungs so/_/de nas dngos po ma lus par rnam par rig pa tsam gyi ngo bo nyid du lte ba sprul pa'i
[\[192b.5\]]'khor lo rtsa 'dab ma drug cu rtsa bzhi'i gnas su phebs tsam 'dzin nus pa gsal bar rdzogs pa'o/_/de nas yid kyi lus kyi rang bzhin gsal bar bstan te/_de yang mdo sde dang rgyud dang grub pa brnyes pas kyang gsungs te/_shes rab kyi pha rol tu phyin pa las kyang /_gzugs ni rmi lam lta bu'o
[\[192b.6\]]zhes pa nas/_mya ngan las 'das pa'i chos cig yod na yang rmi lam lta bu zhes gsungs pas so/_/mngon par byang chub pa'i rgyud las kyang /_'ja' tshon lta bu'i lus dag ni/_/de nyid bsgom pas mthong bar 'gyur/_/zhes pa dang /_gsang ba 'dus pa'i rgyud las kyang /_kye bcom ldan
[\[192b.7\]]'das de bzhin gshegs pa thams cad 'di lta ste/_dper na byang chub kyi sems ni de bzhin gshegs pa thams cad kyi ye shes 'byung bar byed pas rdo rje'i gnas lta bu ste/_byang chub kyi sems ni de yang lus la mi gnas ngag la mi gnas sems la mi gnas khams gsum la mi gnas pa de ni
[\[193a\]]
[\[193a.1\]]skye ba med de de ni ye shes 'byung ba rdo rje'i gnas 'di yin no/_/kye bcom ldan 'das de bzhin gshegs pa thams cad rmi lam 'di ni bdag gis khams gsum du rmi lam mthong bar bya'o zhes snyam du sems par bya'o/_/rmi lam yang bdag gis rmi lam du mthong bar bya'o zhes
[\[193a.2\]]pa la sogs pa gsungs so/_/de'i don ni klu sgrub kyi zhal snga nas kyang /_khong stong khyod kyi sku la med/_/nam mkha' la ni 'ja' tshon ltar/_/khyod kyi sku ni ston par mdzad/_/ces pa dang /_dus kyi 'khor lo las/_bu mo gzhon nu mas me long la gzugs brnyan snang ba bzhin du zhes bya ba la sogs pa
[\[193a.3\]]gsungs so/_/de'i don ni 'di yin te/_sems tsam la snang ba lugs las bzlog pas rig pa'i rgyal po gsang sngags mchog ni thig ler snang bas dngos po thams cad thig le sngon po gcig tu gyur par bsam/_mar me'i rnam pa lta bu de'i dbus su ri mo nag po skra'i tshad tsam ste/_de'i nang du rtsa
[\[193a.4\]]dbus ma'i nang du dbug sa chud pa'i rtags su de'i dbus su sangs rgyas kyi sku longs spyod rdzogs pa chu'i zla ba dang 'dra ba brjod du med pa/_sna tshogs pa'i mdog can rnam pa kun rang gi sems yul rnam par bral ba gzhan gyi sems mi shes pa de rang gi rgyud kyis bsdus pa'i chos can mthong ngo /_/de
[\[193a.5\]]yang chos yang dag par sdud pa las/_bcom ldan 'das kyis spyan lnga gsungs te/_de bzhin rim pa bzhin du sha'i spyan dang lha'i spyan dang sangs rgyas kyi spyan dang chos kyi spyan rnams bsgom pa'i stobs kyis 'byung ngo zhes khams gsum ma lus pa mthong ngo /_/longs spyod rdzogs pa'i sku/_sgra'i
[\[193a.6\]]sgo nas chos ston te/_/de yang twa ta saM gra ha las kyang yid lha'i ngo bo'i ting nge 'dzin las mngon par byang chub pa lnga bstan pa bo d+hi tsit+tet+pa da yA mi la sogs pas bstan to/_/rgya cher rol pa las kyang /_shAkya thub pa de bzhin gshegs/_/mngon par byang chub 'di bzhed nas/_/nair+ny+dza na'i chu
[\[193a.7\]]'gram gnas/_/mi g.yo ting 'dzin la zhugs nas/_/de tshe rgyal ba mkha' rdo rje/_/til gyi gang bu gtams pa las/_/de la dbyangs gcig gis bskul te/_/bsam pa 'di ni rnam dag min/_/'dis ni thar pa mi thob ste/_/zhes bya ba la sogs pas bskul lo/_/de bzhin du yang
[\[193b\]]
[\[193b.1\]]rnal 'byor pa yang ngo /_/de ltar yid kyis lus de snang ba thob pa las snang ba mched pa de las rlung drug_/de las thig le'i dbus rgyal ba rigs drug tu bzhengs nas bskul lo/_/mnyam pa la gzhag pa'i sems tsam la gnas nas/_rlung drug 'gags nas dga' bral la gnas so/_/kun rdzob
[\[193b.2\]]bden pa'i rim pa ste bzhi pa'o//_//de nas sku gsung thugs rnam par dag pa'i lhan cig skyes pa'i 'od gsal ba'i ngo bo nyid bzhi pa'i gnas skabs zad pa 'di/_'byung ba med pa'i mdo las kyang /_chos 'di sgra skad kyis ni lung bstan pa/_/chos dang sgra dag 'dir ni rnyed ma gyur/_/chos
[\[193b.3\]]nyid tshul gyis dngos la 'jug byed pa/_/bzod mchog bla na med pa thob par 'gyur/_/zhes gsungs te/_dus kyi 'khor lo las kyang /_kun rdzob kyi rnal 'byor ni mdog dang phyag dang dbyibs dang bcas pa'o/_/don dam pa'i rnal 'byor ni mdog dang phyag dang dbyibs dang bral ba'o zhes gsungs so/_/de yang
[\[193b.4\]]skye ba med pa'i bka' lits+tsha bI dri ma med par grags pa'i mdo las kyang /_'jam dpal gyis ni yang dag zhus/_/rgyal ba'i sras po mi gsung bzhugs/_/mi gsung bas ni rgya cher bshad/_/ces gsungs so/_/de'i don ni 'di yin te/_rlung gi rlung ni mkha' dang ye shes la thim pas lte ba'i 'khor
[\[193b.5\]]lo nas gsang ba'i 'khor lo rdo rje nor bu'i dbus su byang chub kyi sems ril por 'dzin pa'am/_rjes su gzhig pa'i man ngag gis don dam pa'i bden pa ru bcug pas dngos po thams cad rnam par dag ste/_sku'i lhan cig skyes pa'i dga' ba dang /_gsung gi lhan cig skyes pa'i dga' bdag thugs
[\[193b.6\]]kyi lhan cig skyes pa'i dga' ba dang /_ye shes kyi lhan cig skyes pa'i dga' ba dang /_ra ba la a tshes bcu gsum dang /_bcu bzhi dang /_bco lnga dang /_bcu drug pa'i yar ngo'i phyogs kyi rtog pa las 'das pa bcu drug phyed phyed 'dzin pa'i bdag nyid can rdo rje nor bur chud nas mi 'dzag pa'i bde ba
[\[193b.7\]]lhan cig skyes pa'i sku/_ma ning gi gnas skabs bcu drug pa'i cha yongs su rdzogs pa'i nam mkha'i dkyil ltar skad cig ma gcig la thugs su chud pa sprin med pa'i nam mkha' dang 'dra bar snang ngo /_/don dam pa'i bden pa dbugs stong brgyad brgya mnyam pa la gzhag kyang rung mnyam pa las langs
[\[194a\]]
[\[194a.1\]]kyang rung gsang bar nyi ma dang zla ba'i cha zad pa bcu drug pa las yongs su rdzogs pa dang sa dang po'i bden pa la gnas zhes bya ba thob ste sbyin pa'i pha rol tu phyin pa yongs su rdzogs pa'o/_/de yang kha dog med pa lus med pa dbyibs med pa bya ba dang rtsol ba thams cad dang bral ba so so rang gis
[\[194a.2\]]rig pa rdo rje slob dpon gyi kha las shes par bya'o/_/rdo rje bcu drug pa'i ngo bo nyid rang bzhin thams cad dang bral ba don dam pa'i bden pa yod pa dang med pa'i phyir skad cig ma gcig shes te gcig tu mi 'gal ba'i phyir ro/_/yang bcom ldan 'das de nyid 'bras bu sngags kyi theg par lhan cig skyes pa'i sku
[\[194a.3\]]dga' ba ni lhan cig skyes pa'i sku gzung ba dang 'dzin pa spangs pa/_rnam par shes pa'i chos nyid las 'das pa srid pa dang mya ngan las 'das pa la mig nas pa sangs rgyas rnams kyi lhan cig skyes pa lha mo rnams kyi sdom pa'o zhes gsungs so/_/de yang mtshan yang dag par brjod pa las/_bcu
[\[194a.4\]]drug phyed phyed thig le can/_/cha med cha las 'das pa po/_/bsam gtan bzhi pa'i rtse mo can/_/bsam gtan yan lag kun shes shing /_/ting 'dzin rig pa rgyud rig pa/_/zhes gsungs so/_/don dam pa'i bden pa bstan pa'i rig pa ste lnga pa'o//_//de nas zung du 'jug pa la bslab
[\[194a.5\]]par bya ste bzhi pa'i de nyid thob pa'o/_/de nas rdo rje nor bu nas yar bzlog ste/_gsang ba'i gnas su dbugs sum stong brgyad brgya pa gcig 'gags pas sa gnyis pa thob ste/_tshul khrims kyi pha rol tu phyin pa yongs su rdzogs pa'o/_/de nas lte ba dang snying ga dang mgrin pa dang dpral ba rnams
[\[194a.6\]]su sum stong drug brgyar mnyam pa la bzhag kyang rung ma bzhag kyang rung 'gag pas bzhi dang drug dang brgyad dang bcu bzhi'i sa rnams 'thob ste/_pha rol tu phyin pa bcu yongs su rdzogs nas sa bcu thob ste/_sa bcu'i dbang phyug phyag na rdo rje'i rjes su mthun pa'i mngon par shes pa lnga dang /_nyon
[\[194a.7\]]mongs pa'i sgrib pa dang shes bya'i sgrib pa dag par 'gyur ro/_/de nas bla ma dam pa'i man ngag gis dpa' bar 'gro ba'i ting nge 'dzin la bslab par bya'o/_/'di dag ni don dam pa ye shes kyi sku ro mnyam pa rdo rje lta bu'i ting nge 'dzin to/_/de la bslabs pas gsang ba nas lte ba'i bar du khu ba gyen du 'gro
[\[194b\]]
[\[194b.1\]]bas mar ngo'i sku'i dga' ba dang /_gsung gi dga' ba dang /_thugs kyi dga' ba dang /_ye shes kyi dga' ba dang bzhi'i bdag nyid can no/_/stong pa nyid dang de yang yi ge ya la wa ra'o/_/de nas lte ba nas snying ga'i bar du byang chub kyi sems gyin du 'dren nus na/_sku'i dam pa'i dga' ba dang /_gsung gi
[\[194b.2\]]dam pa'i dga' ba dang /_thugs kyi dam pa'i dga' ba dang /_ye shes kyi dam pa'i dga' ba ste/_sa drug gi bdag nyid stong pa chen po stong nyid can ta la oM ar ro/_/snying gnas mgrin par 'dren nus tsam na sku'i dga' bral dang /_gsung gi dga' bral dang /_thugs kyi dga' bral dang /_ye shes kyi
[\[194b.3\]]dga' bral te/_sa brgyad pa'i bdag nyid can/_don dam pa stong pa nyid e A l-I ai/_de nas mgrin pa nas dpral ba dang gtsug tor gyi gnas su byang chub kyi sems 'dren nus tsam na sku'i lhan cig skyes pa'i dga' ba dang /_gsung gi lhan cig skyes pa'i dga' ba dang /_thugs kyi lhan cig skyes
[\[194b.4\]]pa'i dga' ba dang /_ye shes kyi lhan cig skyes pa'i dga' bas sa bcu pa non nas/_stong pa nyid bcu drug pa'i bdag nyid r-i I a i'i yi ge'i bdag nyid can nam mkha' stong pa'i mthar thug pa'o/_/bcom ldan 'das kyis dpa' bar 'gro ba'i ting nge
[\[194b.5\]]'dzin gyi mdo las gang dpa' bar 'gro ba'i ting nge 'dzin thob pa'i skyes bu dam pa 'di ni sangs rgyas thams cad kyi yul du mchis pa lags so/_/rang dbang gi ye shes la dbang bgyid pa lags so/_/dpa' bar 'gro ba'i ting nge 'dzin ma thob pa'i phyir byang chub sems dpa' zhes nga mi smra'o/_/dpa' bar 'gro ba'i ting nge 'dzin ma thob pa'i phyir byang
[\[194b.6\]]chub sems dpa' de la ni mngon par shes pa thob pa zhes nga mi smra'o/_/dpa' bar 'gro ba'i ting nge 'dzin ma thob pa'i phyir byang chub sems dpa' de la ni sbyang ba byas pa zhes nga mi smra'o/_/byang chub sems dpa' de la ni sbyin pa dang /_tshul khrims dang /_bzod pa dang /_brtson 'grus dang /_bsam gtan
[\[194b.7\]]dang /_shes rab dang /_thabs dang ldan pa zhes nga mi smra'o/_/dpa' bar 'gro ba'i ting nge 'dzin ma thob pa'i phyir byang chub sems dpa' de la ni mang du thob pa zhes pa mi smra'o/_/dpa' bar 'gro ba'i ting nge 'dzin ma thob pa'i phyir byang chub sems dpa' de la ni mos pa dang ldan pa'o zhes nga mi smra'o/_/rigs kyi
[\[195a\]]
[\[195a.1\]]bu dag de bas na nges par 'byung ba'o/_/lam thams cad du nges par 'byung ba ni 'dod pa'i byang chub sems dpa' rlom sems thams cad med pa'i phyir dpa' bar 'gro ba'i ting nge 'dzin la bslab par bya'o zhes gsungs so/_/de bas na dpa' bar 'gro ba'i ting nge 'dzin dang /_rnam mkhar
[\[195a.2\]]mdzod kyi ting nge 'dzin dang /_rdo rje lta bu'i ting nge 'dzin dang /_zung du 'jug pa'i ting nge 'dzin la bslab par bya'o/_/de nas byang chub sems dpa' des dbugs nyi khri chig stong drug brgya gtsug tor gyi gnas su 'gags nas byang chub kyi sems gtsug tor gyi gnas su 'dren nus tsam dang /_skad cig ma gcig la
[\[195a.3\]]mngon par rdzogs par byang chub pa 'gro ba dang mi 'gro ba thams cad snang bar byed la/_nyon mongs pa thams cad las rnam par grol ba bsgom pa de nyid kyi mthu yis thabs kyi bdag nyid can zhi ba/_mtshan dang dpe [(]byed [,]byad [)]'byung ba'i gzhi can rnam pa kun gyi mchog dang ldan pa/_stong pa nyid kyi ye shes las byung
[\[195a.4\]]ba/_gnyis su med pa mchog tu zhi ba gzung ba dang 'dzin pa bsgom pa de nyid kyi mthu yis spangs pa/_lhan cig tu skyes pa'i sku mchog tu mi 'gyur ba ye shes de kho na nyid rdo rje 'chang chen po 'dod pa dang gzugs dang gzugs med pa la mi gnas pa/_'od gsal ba'i rang bzhin dri ma med pa ye shes
[\[195a.5\]]sgyu ma dang 'dra zhing sgra dang dri dang ro dang reg bya dang chos las 'das pa'i ting nge 'dzin gyi mig can mchog gcig ni mthong bar bya'o/_/sangs rgyas thams cad mkhyen pa nyid dang rnam pa thams cad mkhyen pa nyid dang lam mkhyen pa nyid dang lam gyi rnam pa mkhyen pa nyid dang stobs bcu dang mi 'jigs pa la sogs pa'i yon
[\[195a.6\]]tan gyi 'byor ba steng bas na de sangs rgyas kyi 'bras bu rab tu ster ba'o/_/'dir rtsa ba'i rgyud du bcom ldan 'das kyi gsungs pa'o/_/yod dang med pa las 'das pa/_/gnyis med dngos dang dngos med zad/_/stong pa snying rje gnyis med pa/_/rdo rje sbyor ba bde chen po/_/stong pa'i chos ni rnam par
[\[195a.7\]]spangs/_/rdo rje sbyor ba gnyis med pa'o/_/zhes gsungs so/_/de yang mtshan yang dag par brjod pa las/_sangs rgyas thog ma tha ma med/_/dang po sangs rgyas rgyu med pa/_/ye shes mig gcig dri ma med/_/ye shes lus can de bzhin gshegs/_/zhes gsungs so/_/dpal dam pa dang po
[\[195b\]]
[\[195b.1\]]las kyang /_nam mkha' las kyang nam mkha' 'byung /_/thams cad stong pa nam mkha' cha/_/zhes gsungs so/_/de'i phyir na skad cig ma gcig la mngon par rdzogs par byang chub pa'o/_/rnam pa lngas mngon par byang chub pa de ni de kho na nyid skyes bu'i dus su ye shes rnam pa drug shar te/_gzugs
[\[195b.2\]]kyi phung po dang lo'i yi ge rnam par dag pas me long lta bu'i ye shes snang zhing srid pa'i chos thams cad ye shes sgyu ma tsam du shes so/_/de nyid thugs rje chen po tshor ba'i phung po dang r-i'i yi ge rnam par dag pas thams cad la nyi ma ltar khyab pas/_mnyam pa nyid kyi ye shes so/_/mnyam pa nyid kyi
[\[195b.3\]]ye shes de nyid 'du shes kyi phung po dang u'i yi ge rnam par dag pa so sor 'byed pas na so sor rtog pa'i ye shes so/_/de nyid kyis 'gro ba sems can thams cad la dgos 'dod re ba thams cad bskong bas 'du byed kyi phung po dang i'i yi ge rnam par dag pas na bya ba nan tan grub pa'i ye shes so/_/de nyid
[\[195b.4\]]nam mkha' las tha mi dad pas na stong pa nyid kyi ye shes te/_rnam par shes pa'i phung po dang a rnam par dag pa'o/_/de thams cad rang rig pa bde ba chen po'i rang bzhin yin pas na bde ba chen po'i phung po dang e rnam par dag pas so/_/drug pa ni khyab byed do/_/lnga pa ni khyab bya'o/_/de yang dus kyi
[\[195b.5\]]'khor lo las/_thams cad mkhyen pa'i ye shes sku/_/nyin mor byed pa'i 'od lta bu/_/pad+ma'i 'dab ma 'dra ba'i spyan/_/sangs rgyas seng ge'i gdan bzhugs pa/_/zhes gsungs so/_/yang de nyid las/_stong pa'i yi ge dang thig le/_/mchog gi rdo rje 'dzin pa dang /_/zhes gsungs so/_/
[\[195b.6\]]dpal dgyes pa'i rdo rje las kyang /_e yi cha byad bzang po gang /_/dbus su waM gyis rnam par brgyan/_/sangs rgyas rin chen za ma tog_/bde ba chen po kun gyi gzhi/_/zhes gsungs so/_/dpal 'khor lo sdom pa las kyang /_gsang ba mchog gi dgyes pas na/_/thams cad bdag nyid rtag tu
[\[195b.7\]]bzhugs/_/zhes gsungs so/_/de bas na ye shes lnga'o/_/bde ba chen po chos kyi dbyings las tha mi dad pa la de skad ces bya'o/_/rnam pa nyi shus mngon par byang chub pa ni/_ye shes lnga po re re la yang sku gsung thugs ye shes rnam pa bzhi dang ldan/_longs spyod rdzogs pa'i sku mtshan gyi me tog
[\[196a\]]
[\[196a.1\]]la dpe byad kyi 'bru chags pa byang chub sems dpa' sa bcu pa'i dbang phyug nyid la bde ba chen po nyid de ltar snang ngo /_/de ni rnam pa nyi shus mngon par rdzogs par byang chub pa'o/_/sgyu 'phrul dra bas mngon par rdzogs par byang chub pa ni/_sems can gdul bya ji ltar gdul bde bzhin du sprul
[\[196a.2\]]pa'i sku'i zhing khams bsam gyis mi khyab pa ru ji ltar 'dul ba'i sku snang bar mdzad pa'o/_/de yang gcig las 'phros pa'i rgyud las/_'jig rten khams la rdul snyed du/_/sku don rdul phran grangs med nyid/_/sprul pa rdul snyed bsam yas kyis/_/skad cig yud la lhun gyis grub/_/ces so/_/
[\[196a.3\]]gsung gi sgo nas mchog dpag tu med pa ston to/_/de yang mtshan yang dag par brjod pa las/_dpag bsam shing chen rgyas pa yi/_/bum pa bzang po che ba'i mchog_/byed pa sems can kun don byed/_/phan don sems can mnyes gshin pa/_/zhes gsungs so/_/bde ba chen po nyid ji ltar yang
[\[196a.4\]]snang ba ji ltar yang ma yin te/_bden pa gnyis su med pa thabs dang shes rab gnyis su med pa rdo rje 'chang chen po zhes bya'o/_/zung du 'jug pa gnyis su med pa'i rtogs pa ste drug pa'o//_//de nas rdo rje 'dzin pa'i dam tshig yang dag par bstan par bya ste/_dam tshig la rnam pa gsum yod de/_
[\[196a.5\]]slob dpon phyi dang nang gi'o/_/kun gyi mchog tu slob dpon te/_/rtsa ba'i rgyud dang bsdus rgyud dang /_/grub pa thob pa'i slob dpon ni/_/dpal ldan yan lag med rdo rje/_/u rgyan pad+ma la ba pa/_/in+d+ra bo d+hi la k+Sh+mI dang /_/nA gA rdzu na rje 'bangs bcas/_/sha ba ri dang DoM bi dang /_/sa ra AR+Ya lU yi pa/_/
[\[196a.6\]]dA ri ka sogs grub thob pa'o/_/slob dpon mkhas pa grangs med kyis/_/kun gyi gtso bo slob dpon pas/_/'di la dam tshig ma nyams na/_/'dul khrims nyis brgya lnga bcu dang /_/byang sems sdom pa nyi shu sogs/_/nyams kyang rdo rje 'dzin pa thob/_/dbang bskur slob dpon mig dang 'dra/_/rgyud ston
[\[196a.7\]]pa ni lus dang 'dra/_/man ngag ston pa snying dang 'dra/_/de bas slob dpon mchog yin pas/_/ngag 'khyal tshig gcig brjod mi bya/_/zhe sa'i tshig dag ma brjod na/_/ngu 'bod gnas su skye bar ni/_/nges par rdo rje 'dzin pa dang /_/grub thob slob dpon grangs med gsungs/_/yid la ngan sems skyes
[\[196b\]]
[\[196b.1\]]gyur na/_/thugs kyi dam tshig nyams pa ste/_/nges par rdo rje dmyal bar 'gro/_/phyag mi 'tshal zhing gong mi 'jog_/lus kyi brnyas pa byas gyur na/_/rdo rje brag chen gtams par ni/_/dpag tshad brgya khrir gnas par 'gyur/_/sngags rgod drag po rnon po yang /_/bsgrub kyang grub par mi 'gyur ro/_/
[\[196b.2\]]dpal ldan rdo rje 'dzin pa yang /_/snying la zhugs pa dral te gshegs/_/rigs 'dzin sar zhugs mkha' 'gros kyang /_/de la 'jigs par mi 'gyur ro/_/dpal ldan rdo rje 'dzin pa dang /_/byang chub sems dpa' grangs med dang /_/grub thob slob dpon rnams kyis gsungs/_/rgyud chen bde mchog
[\[196b.3\]]'khor lo las/_/ji ltar pad+ma 'byung gnas nyams dga' la/_/ngang pa mang po'i tshogs rnams 'dus pa ltar/_/de bzhin rnal 'byor dam tshig ma nyams na/_/ma mo mkha' 'gro dam tshig can rnams 'du/_/dpal chen gsang ba 'dus pa las/_/snying nas slob dpon smod pa ni/_/nam yang grub
[\[196b.4\]]par mi 'gyur ro/_/dpal bde mchog 'khor lo'i rgyud las/_slob dpon phyi dang nang gi dam tshig gsungs so/_/shin tu mnyam gzhag sgrub pa pos/_/rtag tu dam tshig bskyang ba dang /_/dam tshig nyams pas dkyil 'khor du/_/dbang bskur dngos grub thob mi 'gyur/_/zhes gsungs pa
[\[196b.5\]]dang /_phyi dang nang gi dam tshig brgyad/_/phyag na rdo rjes gsal bar gsungs/_/rtag tu dngos grub rnams kyi rgyur/_/dam tshig rnams ni bskyang bar bya/_/rigs gzhan las 'byung pho nya mo/_/'dod la chags pas bgrod mi bya/_/gnyis su med dang thogs med dang /_/dam tshig rnams la spyod
[\[196b.6\]]pa dang /_/bud med spyod pa bsgrub pa dang /_/tshangs par spyod pa de bzhin zhal/_/zhes pa nas dam tshig bskyang ba'i cho ga'o zhes pa'i bar ni bde ba mchog gi stod 'grel las shes par bya'o/_/de ltar phyi'i dam tshig nyams pas ni 'jig rten pas dpya bar 'gyur ro/_/chos la smod pas sdig pa chen
[\[196b.7\]]por 'gyur ro/_/sdig pa bskyed pas bsod nams nyams par 'gyur ro/_/bsod nams nyams pas dngos grub med do/_/nang gi dam tshig nyams pas dga' ba bzhin shor nas chags pa dang bral ba'i sdig pa las sdug bsngal skye'o/_/de ltar dam tshig nyams pas phyag rgya chen po'i dngos grub mi
[\[197a\]]
[\[197a.1\]]thob bo/_/rdo rje slob dpon la brnyas pa byas zhing bkur ba ma byas pas mi pha rol pos brnyas par 'gyur ro/_/rdo rje slob dpon gyi sku gsung thugs sun phyung bas rdo rje 'dzin pa sun phyung ba dang 'dra bas rdo rje dmyal bar 'gro'o/_/dus 'khor bde chen rgya mtsho lta bu la/_/shes rab zab mo
[\[197a.2\]]gru gzings lta bus 'chad/_/bla ma zla rgyas lta bu'i thugs mnga' ba/_/bka' gnang nyes par gyur na bzod par bzhes/_/dus kyi 'khor lo snying po'i rgyan zhes bya ba'i sgrub thabs lho phyogs rgya mtsho'i yul du sku 'khrungs pa mkhas pa chen po bram ze bsod snyoms pas mdzad pa rdzogs so//_//
[\[197a.3\]]rgya gar gyi paN+Di ta b+ha dra bo d+hi'i zhal snga nas dang /_bod kyi lo tsA ba gyi jo zla ba'i 'od zer gyis bsgyur cing zhus te gtan la phab pa'o//[ {D1366}]@##/_/rgya gar skad du/_/kA la tsakra u pa de sha/_bod skad du/_dus kyi 'khor lo'i man ngag_/bcom ldan 'das dpal rdo rje sems
[\[197a.4\]]dpa' la phyag 'tshal lo/_/mkha' la kun zhen sems kyis mig mi 'dzums shing rdo rje'i lam zhugs pas/_/stong las du ba smig rgyu mkha' snang dri med gsal dang mar me dang /_/'bar ba zla ba nyi ma rdo rje che mchog thig le mthong ba'o/_/de dbus sangs rgyas sku ni yul bral du ma longs spyod
[\[197a.5\]]rdzogs sku'o/_/chu 'dzin dang bral mkha' la brtan lta rnal 'byor pas ni snang bar bya/_/ji srid dus kyi rtsal ri mo nag 'od dri med 'phro mthong ba/_/de la kun mkhyen sku ni rnyog med sna tshogs kha dog chu nyi mtshungs/_/rnam kun rang gi sems de yul dang rnam bral gzhan gyi sems nyid med/_/sku
[\[197a.6\]]mthong ba ni nyi ma re re dus su srog gi rlung 'gog byed/_/ji srid rang lus 'od zer 'khor lo 'khor bzhin pa yis bskor mthong bas/_/sdom brtson rnams kyi zla drug reg spangs lam sems zhi ba'i bde bar 'gro/_/chags dang chags bral mtha' thog skad cig la ni khyab bdag dbugs grangs 'phel/_/
[\[197a.7\]]mgo dra nang gi dga' bral lhan skyes ye shes rnam shes dag dbus su/_/gnyid log dus su rdo rje pad+ma dag gis gnyis gnyis sbyor bde gang /_/de yi 'phel byed bla ma'i bka' yi dbang gis 'phel la 'di mtshang med/_/rnal 'byor pa bzang la sbyor rgyal bdag la 'jug bdud dang nyon mongs 'joms/_/da
[\[197b\]]
[\[197b.1\]]ni sems 'od gsal ba la 'jug pa'i phyir/_/kha zhes bya ba la sogs pa gsungs te/_'dir sngags kyi tshul dang /_pha rol tu phyin pa'i theg pa'i tshul rnal 'byor rnam pa gnyis pa bslab par bya ste/_nam mkha' dang bla gab med pa la rnal 'byor goms par bya'o/_/gang nam mkha'i rnal 'byor la slob
[\[197b.2\]]pa de mtshan mo mun pa la nam mkha' la kun du zhen pa'i sems kyis du ba la sogs pa'i mtshan ma mthong ba'o/_/mig mi 'dzums shing rdo rje'i lam zhugs pas zhes bya ba ni dbu mar srog gi rlung zhugs pa'o/_/stong las zhes bya ba ni nam mkha' la kun du zhen pa'i sems dang mig mi 'dzums pa
[\[197b.3\]]dang /_rdo rje'i lam du zhugs pas stong pa las du ba dang smig rgyu dang mkha' snang dri ma med pa gsal ba dang de bzhin du mar me ni mtshan mo'i sbyor bas mthong ngo /_/de nas sprin med pa'i nam mkha' mthong ngo /_/de nas yang nam mkha' la nyin mo'i sbyar ba ni/_nam mkha' las byung rang byung ba/_/shes
[\[197b.4\]]rab ye shes me bo che/_/zhes gsungs te/_sprin med pa'i nam mkha' la 'bar ba mthong ba'o/_/rnam par snang mdzad 'od chen po/_/ye shes 'od zer lhang nge ba/_/zhes pa ni zla bar snang ba'o/_/'gro ba'i mar me zhes pa ni nyi mar snang ba'o/_/ye shes sgron ma zhes bya ba ni sgra gcan du snang ba'o/_/
[\[197b.5\]]gzi brjid chen po 'od gsal ba/_/zhes bya ba ni glog ste cha dam pa'o/_/rigs pa'i rgyal po sngags mchog mtsho/_/zhes bya ba ni thig ler mthong ba'o/_/de ltar mtshan ma bcu 'dus pa la sogs par mtshan mo'i sbyor ba gsungs shing /_/mtshan yang dag par brjod par nyin mo'i sbyor ba bcom ldan
[\[197b.6\]]'das kyis gsungs so/_/gsang sngags rgyal po don chen byed pa ni bum pa dang ras la sogs pa rnam pa thams cad skur mthong ba'o/_/de dbus zhes bya ba ni thig le'i dbus su sangs rgyas kyi sku yul dang bral ba rdzas med cing rtog pa'i longs spyod rdzogs pa'i sku du ma mthong ba'o/_/de nas sku'i sbyar
[\[197b.7\]]bas me shigs pa'i sgra nyid thos so/_/de ltar sprul pa'i sku ni gzugs su snang ba'o/_/longs spyod rdzogs sku ni sgrar snang ba'i don to/_/'dir nyi ma'i sbyor ba ni chu 'dzin dang bral ba'i nam mkha' brtan par lta ba'i rnal 'byor pas snang bar bya ste/_snga dro dang phyi dro'i nyi ma la rgyab bstan par bya'o/_/
[\[198a\]]
[\[198a.1\]]gzhan du na nyi ma'i 'od zer rnams kyi rab rib tu 'gyur te/_des gnod pa'i phyir ro/_/de ltar nyi ma re re la bslab par bya zhing snang ba'o/_/ji srid dus kyi rtsa a ba d+hU tI'i nang du chud pa'i thig le'i dbus su ri mo nag po skra'i tshad tsam gyi 'od zer dri ma med pa 'phro ba mthong ba'i bar du'o/_/de
[\[198a.2\]]la kun mkhyen sku zhes pa ni khams gsum ma lus pa rnyog pa med pa'i chu'i nang gi nyi ma lta bu mdog sna tshogs pa kun rang gi sems yul dang rnam par bral ba de nyid gzhan gyi sems mi shes pa'i phyir gzhan gyi sems ma yin pa'o/_/'dir dang po rang gi sems snang ba de bzhin gshegs pa'i sha'i spyan
[\[198a.3\]]gyis yang dag par mthong ba'o/_/lha'i mig la sogs pas gzhan gyi sems shes pa mthong ba'o/_/bcom ldan 'das kyis spyan lnga po de dag ni chos yang dag sdud pa las gsungs so/_/de ltar rim pa bzhin sha'i spyan dang /_lha'i spyan dang /_sangs rgyas kyi spyan dang /_shes rab kyi spyan dang /_
[\[198a.4\]]ye shes kyi spyan rnams bsgoms pa'i stobs kyis 'byung bar 'gyur ro/_/de nas ma gzigs pas ci yang mi mnga' ba'i thams cad mkhyen par 'gyur ro/_/de'i phyir sku mthong bas nyi ma re re'i dus su srog gi rlung 'gog pa bum pa can gyi sbyor ba bya'o/_/ji srid rang lus 'od zer 'khor lo 'khor bzhin
[\[198a.5\]]pas bskor ba mthong ba zhes bya ba ni sngon du gsungs pa'i sku'i nang du mthong ba'o/_/sdom brtson rnams zhes bya ba ni las dang po pa tshangs par spyod pa rnams so/_/zla ba drug tu reg spangs zhes bya ba ni dbang po gnyis kyi sbyor ba spangs pa'o/_/lam gyi sems zhes bya ba ni stong pa nyid kyi sku'i sems
[\[198a.6\]]so/_/zhi ba'i bde bar 'gro zhes bya ba ni mi zad pa'i bde ba thob pa'o/_/chags dang zhes bya ba ni dkar po'i phyogs so/_/de'i mthar song ba zhes bya ba ni bcu drug pa'i cha'i mtshan nyid do/_/de nas chags bral zhes bya ba ni nag po'i phyogs so/_/de'i thog ma zhes bya ba ni nag po'i phyogs la ma
[\[198a.7\]]zhugs pa'o/_/skad cig ces bya ba ni skad cig ma gcig la mngon par byang chub pa'i mtshan nyid de'i skad cig go/_/dbugs grangs 'phel zhes bya ba ni nyi khri chig stong drug brgya'i dbugs gsang ba'i rdo rje'i nor bu'i rtse mo nas 'phel lo/_/brgya phrag sum cu rtsa drug gi dbugs dgu brgyad dgu brgya'i
[\[198b\]]
[\[198b.1\]]grangs bkag cing spangs pa nges na sa gnyis gnyis thob par 'gyur ro/_/de ltar lte ba dang /_snying ga dang /_mgrin pa dang /_/dpral bar bzhi dang /_drug dang /_brgyad dang /_bcus sa rnams thob par 'gyur ro/_/gtsug tor du srog thams cad zad pas sa bcu gnyis 'thob par 'gyur ro/_/de nas mgo'i
[\[198b.2\]]dra ba'i nang nas gsang bar 'ong ba ni dga' ba dang lhan cig skyes pa dag gis dbu ma'o/_/de ltar ni gnyid log pa'i dus su'o/_/snying gar ni ye shes dbu ma'o/_/mgrin par ni sku dang /_gsung dang /_thugs dang /_ye shes kyi thig le'i rang bzhin gyis so/_/gang dpral ba nas 'ongs pa ni gnyis kyi sbyor
[\[198b.3\]]ba'i bde ba'o/_/de'i bde ba ni bla ma'i bka'i dbang gis khu ba'i bde ba gyen du 'gro bar byed do/_/sngon du gsungs pa'i srog 'gog pa dang bral ba'i bar du 'phel ba la ngo mtshar med do/_/de ltar nyon mongs pa dang /_bdud bcom nas rgyal ba'i bdag po la ste rnal 'byor bzang po a ba d+hU tI'i gnas pas lo gcig gi
[\[198b.4\]]sbyor bas g.yon dang g.yas su chud pa'i srog rnams bsad nas rgyal ba'i bdag po stong pa nyid kyi sku la 'jug go/_/de'i phyir bum pa can gyi sbyor bas bde ba chen po'i skad cig bskyed de/_bde ba 'phel bar nges pa'o/_/dus kyi 'khor lo'i man ngag slob dpon dus 'khor zhabs chen pos mdzad pa rdzogs so//_//
[\[198b.5\]]rgya gar gyi mkhan po bud+d+ha kA ra b+ha dra dang /_lo tsA ba gyi jo zla ba'i 'od zer gyis bsgyur ba'o//[ {D1367}]@##/_/rgya gar skad du/_sha Dang+ga yo ga nA ma/_bod skad du/_sbyor ba yan lag drug pa zhes bya ba/_dpal ldan sha ba ri pa la phyag 'tshal lo/_/sgrib pa'i sprin tshogs dang bral ba/_
[\[198b.6\]]grangs mthar rlung rtog kun 'gag pa'i/_/bar snang du ni spyan ras gzigs/_/gang ba'i zla ba 'char te mdzes/_/srid zhi'i dmigs dang bral byed gang /_/khyab byed de nyid tha dad min/_/stong yang rnam pa kun dang ldan/_/sa rnams dbang phyug rab mi gnas/_/g.yo med rtog kun dang bral yang /_/
[\[198b.7\]]mkhas la ma nyams bde ba ston/_/sems min las ni 'char ba'i mgon/_/'gro sems byin gyis rlob gyur cig_/yod rtog rtag pa'i mthar gyur te/_/ma dpyad med rtog mnar med rgyu/_/grol lam de ltar bsubs gyur la/_/gang zhig sems las 'das pa yi/_/stong nyid thugs rje tha mi dad/_/
[\[199a\]]
[\[199a.1\]]nam mkha'i gzugs brnyan ston pa lo/_/bla ma de la rab dga' bas/_/rtag tu gus byas phyag 'tshal lo/_/de lta'i bla ma dngos chen gyis/_/bstod pa rang rtog brjod pa nyid/_/'bar ba'i me ni med pa na/_/du ba'i rgyun ni gang la 'byung /_/rtogs brjod pa yi skyon yin mod/_/
[\[199a.2\]]'jug par byed pas gzhan don rgyu/_/ston pas ma nges dngos po la/_/dgos don grub 'dod ga la 'jug_/drang don rtogs pas khengs pa can/_/lam las 'khrul pa'i sngags pa rnams/_/dgag pa 'jug pa'i tshig sgo nas/_/ma rtogs rtogs phyir sangs rgyas kyi/_/bka' yi 'jig rten
[\[199a.3\]]kun don phyir/_/go bla tshig gis 'jam dbyangs kyis/_/bka' bsdu'i tshul gyis shaM b+ha lar/_/dus 'khor bsdus rgyud legs par gsungs/_/thugs rje chen po'i sprul sku des/_/TI ka dri med 'od ces mdzad/_/de gsal nges don thob nas su/_/mkhas kun srid du sel zhing rol/_/gang du
[\[199a.4\]]ji srid shes bya la/_/kun mkhyen zhes mtshan don dang ldan/_/'khrul zhing snying po med par gyur/_/shes rab pha rol phyin pa zhes/_/mkha' byung sangs rgyas yum gcig gis/_/skye 'dod ma lus rnam rtog tshogs/_/slar mi 'byung tshul 'joms par mdzad/_/gang du dri med nam mkha'
[\[199a.5\]]la/_/mig phyed brtan par bshad pa na/_/bde chen stong rtogs rtog med las/_/du ba la sogs rtog med 'byung /_/de bas na rdzogs pa'i rim pa gsal bar byed pa/_phyag rgya chen po'i lam bsgom pa'i rjes su mthun pa/_dpal ldan dang po'i sangs rgyas la sogs pa'i rgyud nas gsungs pa/_
[\[199a.6\]]yang dag par rdzogs pa'i sangs rgyas nyid kyi 'bras bu ster bar byed pa'i gsung rab rin chen 'dus par bya ste/_sangs rgyas rin chen gyi za ma tog dang po'i sangs rgyas kyi rgyud kyi rgyal po las gsungs pa/_nyams med bde ldan ye shes dbang can rnam pa kun ldan pa/_/'gro kun sgyu ma can gyi thig le rgyal
[\[199a.7\]]po'i dbang phyug gi_/_A li kA li nyi zla'i gdan ni rdo rje 'dzin pa'i min/_/hUM yig gyur ba'i sku gzugs dang ni phyag mtshan mi 'dod do/_/ces bya ba'o/_/de bas na las dang po pa'i rnal 'byor pa ma nyams pa'i mchog bsgrub par mngon par 'dod pa/_bla ma dam pa'i man ngag thob pa/_ma rungs pa'i
[\[199b\]]
[\[199b.1\]]grogs spangs pa/_du ba la sogs pa'i mtshan ma la goms pa rtsa dbu ma sbyangs pa/_sems can thams cad la bu gcig pa'i bsam pa can/_'jig rten dang 'jig rten las 'das pa'i bden pa la brten pa/_rang lus dang bu dang chung ma la sogs pa la ltos pa med pa/_/dgon pa dang gtsug lag khang dang /_
[\[199b.2\]]bla ma'i nor gyi longs spyod las logs pa/_sangs rgyas dang byang chub sems dpa'i lam bsten pa/_byams pa snying rje dga' ba btang snyoms tshangs pa'i gnas bzhi la gnas pa/_zhi ba la sogs pa 'jig rten gyi grub pa sgrub pa'i 'dod pa dang bral ba/_thams cad mkhyen pa'i go 'phang thob par 'dod
[\[199b.3\]]pa/_/chos dbyings rnam pa thams cad dang ldan pa'i stong pa nyid kyi me long la phra phab pa bzhin du ma skyes pa'i chos mthong ba mig yor dang rmi lam lta bu rang bzhin can/_rdul phra rab kyi phung po'i chos kyi brtag dpyad dang bral ba/_chad pa'i stong nyid ring du byas pa/_nang gi bde ba rang rig pa'i chos la
[\[199b.4\]]rjes su chags pa/_phyi'i dbang po'i bde ba yongs su spangs pa/_shes rab dang thabs kyi bdag nyid byang chub kyi sems brtan par byed pa kho na la brtson pa can/_bde ba chen po'i mchog shes rab ye shes kyi lam gyi man ngag thob pas rten dang rten can dang /_phyag mtshan dang /_mdog dang /_dbyibs
[\[199b.5\]]dang /_dkyil 'khor gyi rtog pa mi 'dod ces bya'o/_/de bzhin du/_rgyal bas gsungs pa'i de nyid ni/_/bcu drug bzhi ru rab phye bas/_/sna tshogs rnam rtog lam gyis ni/_/brgya lam med pas mi 'thob bo/_/hUM phaT la sogs rtog pa can/_/bskyed pa'i rim pa las 'das pa/_/rdzogs rim
[\[199b.6\]]sbyor ba de nyid ni/_/de nyid rgyu yin gzhan min no/_/de ni shing la gnas pa yang /_/dum bur gtubs kyang mthong ba med/_/gtsub shing gtsub stan gtsubs pa las/_/de nyid du ni mthong ba ltar/_/rnam rtog goms pa'i thabs kun gyis/_/sems kyi snang tshul mi mthong mod/_/ro ma rkyang ma
[\[199b.7\]]gcig sbyor bas/_/de nyid du ni de snang 'gyur/_/du ba la sogs mtshan ma yin/_/dbu mar rgyu ba srog rtsol gyis/_/rig ma brtul zhugs rtag ma nyam/_/byang sems gyen du rgyu ba yis/_/sangs rgyas kun lam 'di yis ni/_/rnal 'byor bde ba thob 'gyur te/_/pho nya kun gyi lhan skyes yang /_/ma
[\[200a\]]
[\[200a.1\]]nyams bde mchog thob 'gyur ro/_/gzugs la sogs pa'i rtog pa can/_/dkyil 'khor la sogs sgom pa pos/_/'jig rten bsgrub pa 'grub mod kyi/_/'dod pa'i grub chen ga la 'byung /_/sems can snying rje gzhan don dang /_/rtag tu dge ba brtson pa'o/_/rnam par dag pa'i
[\[200a.2\]]slob ma yis/_/bla ma'i drin gyis lam mchog thob/_/lam mchog rin chen legs pa 'di/_/bag med mi la byin kyang ni/_/rang khyim nags su zhugs pa yi/_/spyod yul jag pas 'phrog par 'gyur/_/bag med le lo the tshom dang /_/gnyid dang 'gyod pa chom rkun gyi/_/nye du'i nags nang
[\[200a.3\]]zhugs pa yis/_/grol lam mchog ni 'phrog 'gyur ro/_/srog gcod ma byin len dang brdzun/_/phra ma tshig rtsub gzhan bud med/_/ngag 'khyal ba rnab sems gnod sems dang /_/log lta'i chom rkun gyis kyang 'phrog_/bza' btung shin tu tshad med dang /_/longs spyod du ma'i chom rkun
[\[200a.4\]]gyis/_/bag med rgyal 'gyur rmongs pa'i ltar/_/brtson 'grus ldan pas yang 'phrog 'gyur/_/rin chen yin min mi shes pa/_/gzhan mi mkhas la ston par byed/_/rin thang med pa'i rin chen de/_/mi mkhas tshig gis skal med 'gyur/_/rin chen yon tan mkhas pa la/_/mi
[\[200a.5\]]shes de ni bstan par bya/_/de yi rnam dag tshig gis ni/_/rang gi rin chen shes par bya/_/pha ma bu mo sring mo nu/_/spun dang yid 'ong chung ma dang /_/sangs rgyas byang sems kun gyi yang /_/gzugs kyi bdud ni geg byed do/_/chom rkun nye du spangs nas su/_/'bad de slob mas rin chen las/_/_
[\[200a.6\]]bla ma dam pa'i drin las byung /_/thos nas shin tu gsang bar bya/_/bdag byin brlab pa'i rim pa dang /_/dpa' bo'i rim pa thar lam min/_/shin tu rnam dag rim pa nyid/_/sangs rgyas kyis gsungs grol phyir ro/_/gang gis dbang bskur don nyid kyis/_/shes rab thabs dang ldan rgyud du/_/
[\[200a.7\]]mtshams med lnga dang ldan rnams kyang /_/bde bsangs rgyas kyis bsdu byas/_/dpa' bo'i rim pa phyi min te/_/lus la srog rlung zad byed yin/_/nam mkhar khams gsum snang ba gang /_/bdag byin brlab par de bshad do/_/'khor ba snying po med pa la/_/de zad pas ni de nyid las/_/chu
[\[200b\]]
[\[200b.1\]]shing zad pas de 'bras ltar/_/sangs rgyas 'bras bu 'byung 'gyur ro/_/rta bla mo dang sdig srin ni/_/ma las skyes te ma gsod do/_/sgyu ma las byung rnal 'byor sems/_/de ltar sgyu ma gsod par byed/_/gnyis med mi g.yo rgyu med dang /_/yi dam ma nyams chags chen dang /_/dngos po
[\[200b.2\]]dngos min ma yin pa/_/ye shes sems dpa' kun du bzang /_/sgra med sgra chen lhan skyes dang /_/byang sems thig le 'dzin pa'i dpal/_/dus kyi 'khor lo'i rdo rje dang /_/rnal 'byor shes rab thabs dang ldan/_/de ltar rdo rje'i rnal 'byor gang /_/bde gshegs du mas bsten dang bshad/_/
[\[200b.3\]]rdo rje 'dzin pa gsang sngags rigs/_/byang sems kun gyis bka' bsdu mdzad/_/rdo rje'i thig gnas dam tshig ldan/_/rnyog pa dang bral 'dod pa med/_/bzod ldan lam gnas de nyid bsgom/_/dmyal ba'i 'jigs skyob slob ma la/_/lam ston don gyi tshangs par spyod/_/bdud 'joms rdo rje
[\[200b.4\]]sems grags pa'i/_/bla ma thog mar bsten par bya/_/lha yi dmigs pa rnam pa gnyis/_/mngon sum dang ni rjes dpag go/_/de nyid sbyor bas nam mkha' la/_/skar ma ltar ni mngon sum du/_/longs spyod rdzogs sku du ma snang /_/yongs su ma smin rnal 'byor la/_/goms phyir ri mo la
[\[200b.5\]]sogs pa/_/don dam min pa'i rtogs pa ni/_/shi ba'i ro ltar rjes dpag go/_/'dir sems can gyi bsam pa'i dbang gis rnal 'byor pa rnams la lha'i dmigs pa rnam pa gnyis te/_mngon sum dang ni rjes dpag go/_/de nyid las mngon sum ni de kho na nyid kyi sbyor bas nam mkha' la skar ma
[\[200b.6\]]bzhin du longs spyod rdzogs pa'i sku du ma sgyu ma dang rmi lam lta bu dus gsum gyi srid pa gsum sha'i mig la sogs pa gzung ba'o/_/'dir dang po mngon shes med pas las dang po pa'i rnal 'byor pas sha'i mig gis sna tshogs gzugs brnyan mthong ngo /_/mngon shes byung nas lha'i mig gis mthong
[\[200b.7\]]ngo /_/'dod chags dang bral bas na sangs rgyas kyi spyan gyis gzigs so/_/byang chub sems dpar gyur nas shes rab kyi mig gis so/_/yang dag par rdzogs par byang chub pa na ye shes kyi mig gis te/_phung po lhag ma dang bral bas so/_/de ltar stong pa nyid mthong ba'i slad du de bzhin
[\[201a\]]
[\[201a.1\]]gshegs pas mig lnga ste sha'i mig la sogs pa'o/_/sems can gzhan stong pa nyid ma mthong ba rnams la dmus long nyid yin no zhes de kho na nyid bsgom pa'i nges pa'o/_/de nyid ma yin pa'i sgrub pa ni mngon sum med par rjes dpag de shi ba'i lus dang 'dra ba don dam pa ma yin pa'i
[\[201a.2\]]rtog pa ri mo la sogs pas bstan par bya'o/_/de ltar lugs ma dang byas pa'i gzugs brnyan sangs rgyas dang byang chub sems dpa' rnams kyi dkyil 'khor ram bris nas blos smon pa'i rnal 'byor la bsgom pa'i phyir nges pa'i rnam pa can brtan par bya ste/_rnam rtog tu bsgom pa'i nges pa'o/_/bsnyen pa
[\[201a.3\]]bdud rtsi lnga sogs dang /_/rdo rje bzhi sngags bzlas sogs kyis/_/nye sgrub so sor rtog sogs dang /_/pad rdor las byung bdud rtsis so/_/sgrub pa dga' ba la sogs dang /_/pad+mar ro gcig rdor gsum gyis/_/sgrub chen phra ba'i rnal 'byor dang /_/ma nyams rig ma'i sbyor bas so/_/'dir las dang
[\[201a.4\]]po bas thog mar sgrub thabs kyi cho gas bsnyen par bya ste/_phyi'i bdud rtsi ldan ni bshang ba la sogs pa'o/_/sogs kyi sgras ni sgron ma lnga'o/_/nang gi bdud rtsi lnga ni phung po lnga'o/_/lha mnyes pa'i phyir de zos pas bsnyen pa'o/_/sogs pa'i sgras sgron ma lnga ni dbang po lnga'o/_/de dag la ltos
[\[201a.5\]]pa med pa ni bsnyen pa ste/_lus dang nor gyi sred pa yongs su spong ba'o/_/bsnyen pa des lhas mchog sbyin te bshad pa la sogs pa zos pas ma yin no/_/rdo rje bzhi ni lus ngag yid gsum kyi longs spyod pa la ltos pa med pa dang /_nyams pa'i bde ba la ltos pa med pa ste lus ngag yid gsum
[\[201a.6\]]tshangs par spyod pa'i brtul zhugs kyi don to/_/'dis lhas mchog sbyin gyi sred pa'i longs spyod la ltos pas ma yin na/_/sngags bzlas pa la sogs pa la bzlas pa ni srog rtsol te/_sogs pa'i sgras 'phangs pa dang dgang ba dang gzhil ba'i sbyor ba ni/_/bsnyen pa ste nges lhas mchog sbyin gyi
[\[201a.7\]]srog ma non pas ma yin no zhes nges don to/_/sgrub pa thun mong gi phreng bas bzlas pa la sogs pa ni drang don to/_/nye ba'i sgrub pa ni so sor rtog pa la sogs pa ste/_'khor ba pa'i zas ni mig la sogs pas gzugs la sogs pa gzung ba'o/_/de nas log pa ni so sor rtog pa ste stong nyid kyi
[\[201b\]]
[\[201b.1\]]gzugs brnyan la gzhan mig la sogs pas yul gzung ba'o/_/de bzhin du bsam gtan dang srog rtsol dang 'dzin pa'o/_/nges don du rdo rje dang pad+ma las byung ba'i bdud rtsis nye ba'i sgrub pa'o/_/drang don du 'khor gyi lha kun bskyed pa'o/_/bsgrub pa bshad de/_dga' ba la sogs pa'o/_/'dir
[\[201b.2\]]dga' ba la sogs pa rdo rje gsum ni sku gsung thugs kyi thig le'o/_/snying dang lte ba gsang ba'i pad+mar ro gcig tu gyur pa'i thig le bsgom pa ni bsgrub pa'o/_/sgrub pa chen po ni nges pa'i don du phra ba'i rnal 'byor ni rtsa dbu ma la gyen du rgyu ba'i sa bon gyis te/_shes rab ma'i sbyor bas ma nyams pa'i bde
[\[201b.3\]]bas so/_/drang don du shes rab ma'i chos 'byung gi sna'i rtse mor thig le'i sbyor ba la sogs pa'o/_/stong nyid byang chub thog ma ru/_/de nas zla ba thig le 'dzin/_/de las sku ni bskyed pa yin/_/dbang po'i byin rlabs rigs drug gis/_/'di ni bsnyen pa thun mong yin/_/nye bar sgrub pa rdo rje
[\[201b.4\]]bzhis/_/'dir thabs chung sogs rnam pa bzhi/_/bsgrub pa sgrub chen ngag la yang /_/'dir bskyed pa'i rim pas thog mar stong pa nyid las byang chub pa ni sems can rnams la tha mar phung po dor ba las phung po gzhan ma blangs pa'i bar du stong ba'i mtshan nyid can srid gsum stong par mthong ba gang yin
[\[201b.5\]]pa de ni stong pa nyid ces brjod do/_/de'i rjes su zla ba'i thig le 'dzin pa ni ma'i mngal du kun gzhi'i rnam shes kyi sa bon gyi thig le gzung ba'o/_/de las sku bskyed pa ni zla ba bdun gyis gzugs rdzogs pa'o/_/rigs drug gis mig la sogs pa byin rlabs ni gzugs la sogs pa'i yul la 'jug
[\[201b.6\]]pa'o/_/'di dang 'dra bar las dang po pas lha'i sgrub pa la yang rtog pa'i bdag nyid bsgom par bya'o/_/'di ni thun mong gi bsnyen pa'o/_/nye ba'i sgrub pa ni srog rlung yongs su rdzogs pa ste/_rdo rje bzhi ni lus ngag yid gsum ye shes rdo rje rdzogs pas so/_/'dir thabs rnam bzhi ni bsnyen pa dang /_
[\[201b.7\]]nye bar bsgrub pa dang /_sgrub pa dang /_sgrub pa chen po ste/_lo bcu drug gi bar du'o/_/'dir chung ngu ni skyes ma thag gi byis pa'o/_/so skyes nas byis pa bar ma'o/_/so 'gogs pa na gzhon nu'o/_/so skyes nas bcu drug bar dar la bab pa ste bu bskyed pa'i phyir ro/_/de ltar lha rnams la yang
[\[202a\]]
[\[202a.1\]]yan lag bzhi bsgom par bya'o zhes 'jig rten pa'i bden pa'i nges pa'o/_/da ni don dam pa'i bden pas sangs rgyas kyi sku bskyed pa brjod do/_/thog mar stong pa nyid byang chub pa ni mun nag la ci yang mi sems pa'o/_/de zla ba thig le 'dzin pa ni thig le chen po'i bar du du ba la
[\[202a.2\]]sogs pa'i mtshan ma 'byung ba'o/_/bu bskyed pa ni thig le de las kun mthong ba'o/_/rigs drug gi ni sgrib pa dang bral ba'i phung po drug gis te/_byin rlabs ni so so'i skye bo'i phung po dang khams dang skye mched 'gog pa'o/_/de nas chung ngu la sogs pa'i dbye bas thob par 'gyur te/_sa bcu gnyis
[\[202a.3\]]kyi dbang phyug gi bar ro/_/de nas/_bden don rnam pa bcu gnyis don/_/de nyid rnam pa bcu drug rig_/rnam pa nyi shus byang chub pa/_/rnam pa sangs rgyas kun gyi mchog_/ces nges pa'o/_/de bzhin du/_nam mkha' du ba la sogs lam/_/bsgoms te sna tshogs gzugs kyi bar/_/de nas
[\[202a.4\]]srog rlung thur sel gnyis/_/rtsa yi 'khor lor stan par bya/_/rnal 'byor byang sems zla ba ni/_/rA hu la ltar dgod par bya/_/gang 'dod skye ba 'di nyid du/_/zhag 'ga' zhig gis thob par 'gyur/_/lam gyi rgyal po 'di rim pas bsgom pa'i gdams pa dang po'i sangs rgyas kyi mchog la
[\[202a.5\]]bcom ldan 'das kyis gsungs pa 'di lta ste/_dbu ba la sogs bsgoms nas su/_/sems ni logs su brtan par bya/_/rtsa dbu ma ni sbyangs nas su/_/ma nyams mchog ni bsgrub par bya/_/pad+mar rdo rje bzhag nas su/_/srog rlung thig ler gnas par bya/_/thig le rnams la 'khor los sgyur/_/rdo rje
[\[202a.6\]]thig le 'gog par bya/_/rnal 'byor rtag tu rtag bgreng ba/_/rtag tu byang sems gyen du rgyu/_/phyag rgya chen po'i sbyor ba yis/_/rdo rje dbab pas byin brlab pa/_/rgyal chen drug brgya dang bcas pa'i/_/stong phrag nyi shu gcig dang ldan/_/ma nyams bde ba'i skad cig ni/_/tshangs pas rdo rje sems
[\[202a.7\]]dpar 'gyur/_/ji srid bcu ni ma skyes par/_/shes rab ma gzhan mi bya'o/_/phyi rol g.yengs bar 'byung ba'i phyir/_/mtshan ma rnams kyang bsgom pa'o/_/rdo rje sems nyid so sor rtog_/bcu ste bsam gtan mi bskyod do/_/srog rtsol don grub rnam pa bcu/_/'dzin pa rin chen 'byung ldan yin/_/DoM bi
[\[202b\]]
[\[202b.1\]]la ni rjes su dran/_/'od dpag med de de bzhin no/_/rnam par snang mdzad ting nge 'dzin/_/yul dang yul can bcu po ni/_/'jug pa med par so sor rtog_/lus la shes rab bsam gtan ni/_/rtog pa rnam dpyod dga' ba dang /_/bde ba'i sems ni rtse gcig go/_/srog rtsol lam gnyis spangs
[\[202b.2\]]nas su/_/srog rlung dbu mar rgyu ba'o/_/'dzin pa rgyu ba gnyis med par/_/srog rlung thig ler 'jug pa'o/_/rjes dran lus dang nam mkha' ru/_/gtum mo'i bar du snang ba 'byung /_/shes rab thabs dang sbyor ba yis/_/ma nyams bde bas ting nge 'dzin/_/so sor rtog gi yul bral zhing /_/
[\[202b.3\]]byin rlabs par 'byung sngags kun gyi/_/bsam gtan sbyor bas dag pa ni/_/mngon shes lnga ni thob par 'gyur/_/nyi zla dang bral srog rtsol dag_/byang chub sems dpa' kun gyis bsngags/_/bdud dang nyon mongs srog bral ba'i/_/stobs bcur 'dzin pa'i stobs kyis 'jug_/rjes su dran pas
[\[202b.4\]]dag pas na/_/ye shes sku las 'od kor 'byung /_/ting 'dzin da gzhag 'ga' zhig gis/_/ye shes sku ni 'grub par 'gyur/_/so sor rtog la sogs pa yis/_/sngags pas don grub ma gyur na/_/nA da goms pa btsan thabs kyis/_/pad+mar rdo rje nor bu la/_/thig le 'gog pas bsgrub par
[\[202b.5\]]bya/_/bsnyen par thig le'i sbyor ba ni/_/'khor lo can gyi khro stangs kyis/_/nam mkha' rnam pa bcu yin no/_/nye ba'i bsgrub pa sbyor drug ni/_/bdud rtsi'i lam du gnas pa yi/_/bgegs mthar byed kyi lta bas so/_/shes rab sbyor byung thig le ni/_/rdo rje'i nor bur phyin nas su/_/ma mnyam
[\[202b.6\]]gsum 'gyur bsgrub par ro/_/ma mnyam bde gcig zhi ba ni/_/lhan skyes ye shes sgrub chen la/_/da ni sbyor ba drug bshad de/_/so sor rtog ni las dang por rdo rje sems dpa' ste ye shes kyi phung po'o/_/de yang mtshan ma'i dbye bas rnam pa bcu ste/_du ba/_smig rgyu/_srin bu me khyer/_mar
[\[202b.7\]]me/_'bar ba/_zla ba/_nyi ma/_rA hu la/_glog_/thig le/_snang ba'i dbye bas ma brtags pa'i ye shes kyi phung po'o/_/bsam gtan mi bskyod ni rnam pa bcu ste/_rnam shes kyi phung po'o/_/yul dang yul can bcu ni sna tshogs gzugs la gcig tu gyur pa ni bsam gtan no/_/srog rtsol
[\[203a\]]
[\[203a.1\]]yang bcu ste/_don yod grub pa 'du byed kyi phung po g.yon dang g.yas kyi dkyil 'khor bcu ni gcig tu gyur pa'i phyir ro/_/'dzin pa rin chen 'byung ldan ni tshor ba'i phung po'o/_/srog rlung 'dzin pa ni lte ba/_snying ga_/mgul pa/_dpral ba/_spyi gtsug gi pad+ma la 'gro ba dang /_
[\[203a.2\]]'ong ba'i dbye bas rnam pa bcu'o/_/DoM bi la ni rjes su dran pa 'od dpag med 'du shes kyi phung po rnam pa bcu'o/_/rjes su dran pa ni DoM bi la ste rtsa dbu ma 'dod pa'i gnas skabs bcu'i dbye ba yis so/_/rnam par snang mdzad ting nge 'dzin ni rnam pa bcu ste rlung bcu 'gog pas so/_/de ltar bcom ldan
[\[203a.3\]]'das rlung rnams mi rgyu bas rab tu mi gnas pa'i mya ngan las 'das pa'o/_/de ni so sor rtog pa la sogs pa'i mtshan nyid brjod de/_so sor rtog pa ni yul dang yul can bcu'i 'brel pas rnam par shes pa mi 'jug pa ste/_lus la shes rab ni nam mkha'i gzugs brnyan stong pa'i yul
[\[203a.4\]]rnams su mig la sogs pa lnga gzhan gyis rab tu 'jug pa'o/_/de bzhin du yul de nyid la shes rab ni lta ba'o/_/rtog pa ni dngos por gzung ba'o/_/dpyod pa ni nges pa'o/_/dga' ba ni sna tshogs gzugs la zhen pa'o/_/bde ba mi g.yo ba ni sna tshogs gzugs dang sems gcig tu byed pa'o/_/
[\[203a.5\]]de ltar gzung ba dang 'dzin pa'i dbye bas bsam gtan ni rnam pa bcu'o/_/srog rtsol lam gnyis spangs nas ni g.yon dang g.yas pa'i lam spangs pa ni/_'gags nas lam dbu ma la 'jug pa'o/_/de yang bcu ste dkyil 'khor bcu 'gog pas so/_/thig le ni dpral bar srog rlung 'jug pa'o/_/rgyu
[\[203a.6\]]ba gnyis bral ni 'gro 'ong dang bral ba'o/_/'dzin pa ni dpral bar srog rlung 'dzin pa ste sems rtse gcig go/_/gtum mo'i bar du snang ba ni nam mkha' srid pa gsum gyi snang ba rjes su dran pa ste/_rnam pa bcu ni sngar bshad pa nyid do/_/shes rab thabs dang sbyor ba yis ni shes par bya ba dang rnam shes
[\[203a.7\]]gcig tu gyur pas ye shes kyi gzugs la ma nyams pa'i bde ba'i dbang gis ting nge 'dzin rnam pa bcu ste/_srog rlung la sogs pa rgyu ba med pas so/_/de ltar sbyor ba yan lag drug gi sgrub pa'o/_/da ni so sor rtog la sogs pa'i phan yon brjod de/_so sor rtog pas dag par 'gyur ba ni sna
[\[203b\]]
[\[203b.1\]]tshogs gzugs brnyan brtan par gyur na ste/_de'i tshe sngags kun gyi byin gyis brlab par 'gyur ro/_/smras pa tsam gyis mchog sbyin la sogs pa ster ro/_/mngon shes lnga ni gang gi tshe mig btsums pa med par gyur pa de'i tshe lha'i mig 'byung ngo /_/de ltar bsam gtan gyi dag pas na lha'i rna ba'ang ngo /_/
[\[203b.2\]]srog rtsol gyis dag pas ni gang gi tshe nyi ma dang zla ba'i lam dang bral zhing rtag tu dbu mar rgyu ba/_de'i tshe srog rtsol gyis dag pas byang chub sems dpa' rnams kyis bsngags pa brjod par 'gyur ro/_/bdud dang nyon mongs sogs bral ba'i stobs bcu ni/_stong pa'i gzugs brnyan ni gzung ba yin te/_de la
[\[203b.3\]]'dzin pa'i sems 'jug pa ni 'dzin pa'i stobs kyis so/_/srog rlung gi 'gro 'ong zad pas ro gcig tu 'gyur ro/_/rjes su dran pas dag pa ni sems kyis gzugs brnyan 'khyud pa ste/_rnam rtog thams cad dang bral ba nyid do/_/de'i tshe dri ma med pa'i 'od kor 'byung ngo /_/ba spu rnams las 'od zer
[\[203b.4\]]lnga yang spro ba'o/_/ye shes sku las ni stong pa nyid kyi sku las so/_/ting nge 'dzin dag pa ni gzung ba dang 'dzin pa'i sems gnyis gcig tu gyur pas ma nyams pa'i bde ba de ni ting nge 'dzin te/_des dag pa ni bral bar gyur pa'o/_/zhag 'ga' zhig gis ni log gsum dang phyogs gsum gyis 'grub pa'o/_/ye shes
[\[203b.5\]]sku ni dbang bcu la sogs pa thob pa'i byang chub sems dpar 'gyur ro zhes so sor rtog pa la sogs pa'i nges pa'o/_/da ni btsan thabs kyi sbyor ba bshad de/_/so sor rtog pa la sogs pas stong pa'i gzugs brnyan mthong na yang ma nyams pa'i skad cig mi skye na srog rlung mi non pa'i phyir de'i tshe nA shed goms pa btsan
[\[203b.6\]]thabs kyis srog rlung dbu mar rgyu bar byas la/_pad+mar rdo rje'i nor bu la byang sems thig le 'gog pas 'dzag pa med par ma ma nyams pa'i skad cig bsgrub par bya'o zhes btsan thabs so/_/nA da la goms pa ni 'dir sgrub thabs kyi le'u ra bcom ldan 'das kyis gsungs pa 'di lta ste/_nus pa gang 'gro lte ba las/_/
[\[203b.7\]]mchog gnas bcu gnyis bcu drug mthar/_/lte bar de thim dbyu gu'i tshul/_/glog me lta bu gyen du rgyu/_/dbu mar bskyod pa 'jam zhing rgyu/_/'khor lor gtsug tor bu ga gnas/_/khab bzhin phyi rol pags la reg_/de dus thur ser gyen du bskyod/_/rlung gnyis bkag nas gtsug tor ral/_/
[\[204a\]]
[\[204a.1\]]gzhan gyi lus la zhugs par 'gyur/_/de ltar rdo rje langs byas nas/_/sems ni gzung 'dzin bral ba'i tshe/_/mkha' la spyod par 'gro ba dang /_/mngon shes lnga ldan sna tshogs yum/_/da ni stong nyid gzugs brnyan bsgrub par bya ba'i phyir lta stangs bshad de/_'dir bsnyen pa ni
[\[204a.2\]]du ba la sogs pa'i mtshan ma bsgom pa ste/_der dang po'i sbyor ba ni du ba la sogs pa'i mtshan ma sems kyis gzung ba'o/_/de yang rnam par bcu ste du ba la sogs pa dmigs pa'i ye shes bcu'o/_/de yang gtsug tor 'khor los sgyur ba khro bo'i lta stangs ni mig 'dzums pa med par gyen du lta bas mtshan ma
[\[204a.3\]]'byung ste/_mtshan mo'i sbyor ba rnam pa bzhi dang /_nyin mo'i sbyor ba rnam pa drug go/_/de bas gzugs brnyan gyi bar so sor rtog pa dang bsam gtan gyi bsnyen pa'i yan lag yin no/_/bdud rtsi'i lam la sogs pa la bgegs mthar byed ni bdud rtsi 'khyil pa ste/_de'i blta ba ni bdud rtsi'i gnas dpral
[\[204a.4\]]ba ste/_der btang bas der nye ba'i sgrub pa la yan lag drug go/_/gzugs brnyan mthong ba ni srog rtsol dang srog rlung 'dzin par bya'o zhes nye ba'i sgrub pa'o/_/shes rab sbyor byung thig le ni shes rab ma'i chags pa las byung ba'i thig le rdo rje nor bur gnas pa'o/_/ma nyams pa gsum ni gsang ba dang /_
[\[204a.5\]]lte ba dang /_snying gar ro/_/de ltar bsgrub pa'i yan lag bya'o/_/ma nyams bde gcig zhi ba ni byang chub sems pas kyi ma nyams pa'i skad cig ni zhi bar brjod do/_/lhan skyes ye shes sgrub chen ni ma nyams bde ba dang byang sems lhan cig tu gyur pa chen po'i yan lag bzhi pa'o/_/sgyu ma lta bu phyag rgya che/_/nam
[\[204a.6\]]mkhar sems su med sems la/_/me long gzugs brnyan lta bur snang /_/khams gsum na ni snang bar byed/_/glog ltar 'od zer du ma spro/_/sgyu ma'i sku las tha mi dad/_/yul dang dbang po'i dbye ba med/_/snang ba tsam ste nam mkhar gnas/_/sems su med sems gcig pu yang /_/'gro ba
[\[204a.7\]]sna tshogs sems la 'khyud/_/rang sems las byung sems snang tsam/_/me long nang gi gzugs brnyan bzhin/_/rnal 'byor kun gyis bsten bya ba/_/sangs rgyas sras bcas kyis bsten bya/_/ye shes me de 'bar ba na/_/phung po la sogs dang bcas pa'i/_/rtog pa'i dra ba sreg par byed/_/rnal
[\[204b\]]
[\[204b.1\]]'byor kun la lo gcig gis/_/lhan cig skyes bde thob par byed/_/shes rab 'dzin pa'i sems yin nyid/_/ye shes de yi gzung bya ste/_/snang tsam du ba la sogs bcu/_/phyi yul dang bral 'dzin pa de/_/gzung yul la thim dbang skur yin/_/de las ma nyams lhan skyes dang /_/mya ngan las
[\[204b.2\]]'das bde ba ni/_/bzhi pa dpe med 'jig rten 'das/_/sangs rgyas gsung 'di gang snying la/_/zhal na yod de bla ma'i mchog_/'dir shes ra ba ni 'dzin pa'i sems yin te/_de'i snang ba du ba la sogs pa rnam ba bcu gzung bar bya ba pra phab pa dang /_me long gi gzugs brnyan lta bu'i gzung bya ni
[\[204b.3\]]ye shes so/_/me long la rang gi mig gi gzugs brnyan ni rang gi mig gi gzung bya yin no/_/gzung yul la thim dbang bskur yin pa ni gzungs cha'i ye shes la 'dzin pa'i shes rab rab tu 'jug pa phyi'i yul la mi 'jug pa ni so sor rtog pa dang bsam gtan dang srog rtsol dang 'dzin pa kun ni thim par
[\[204b.4\]]brjod de yan lag drug la'o/_/de las ni thim pa la ste ma nyams lhan skyes dang mya ngan las 'das pa'i bde ba ni bzhi pa'i bde ba ste/_byis pa dang dar la bab pa dang /_'dzag pa'i bde ba mchog 'jig rten gyi dpe las 'das pa khams gsum gyi spyod pa las grol ba'i don to/_/dgod pa dang /_lta ba dang /_
[\[204b.5\]]reg pa dang /_'khyud pa dang /_lag pas gzung ba dang /_'khrig pa dang bral ba/_las kyi phyag rgya dang yid kyi phyag rgya'i rgyu las ma byung ba/_stong pa nyid rnam pa thams cad so sor snang ba'i mtshan nyid can ngo /_/sangs rgyas kyi gsung 'di ye shes kyi thabs yin te/_slob dpon gang gi snying la gnas pa rang
[\[204b.6\]]gis myong ba'i phyir zhal la yod pa slob ma rnams la ston pa'i phyir dus rtag tu yod pa de ni bla ma'i mchog ste rdo rje 'dzin pa'i don to/_/dbang po gnyis kyi bde ba rtogs pa gzhan ni ma yin no/_/nam mkhar sems chags mig mi 'dzums/_/rdo rje lam zhugs pad+ma las/_/du ba smig rgyu srin me khyer/_/mar
[\[204b.7\]]me 'bar ba zla nyi ma/_/rA hu la glog thig le snang /_/de nas gzugs brnyan yul med pa/_/longs spyod rdzogs sku du ma snang /_/da ni rang sems kyi sang ba la rab tu 'jug par brjod de/_sngags kyi theg pa dang pha rol tu phyin pa 'dir rnal 'byor bsgom pa gnyis te/_nam mkha' la rnal 'byor bsgom pa
[\[205a\]]
[\[205a.1\]]dang /_bla gab med par ro/_/nam mkha' la rnal 'byor byed pa ni mtshan mo bu ga med pa'i khang pa ru mun pa nag po la nam mkha' la sems chags pas du ba la sogs pa'i mtshan ma mthong ba'o/_/rdo rje lam zhugs ni rtsa dbu mar srog rlung 'jug pa'o/_/mig mi 'dzums pa'i
[\[205a.2\]]nam mkha' las/_du ba/_smig rgyu/_srin bu me khyer/_mar me zhes bya ba bzhi mtshan mo'i sbyor bas mthong ngo /_/de nas sprin med pa'i nam mkha' mthong ste/_nam mkha' de las nyin mo'i sbyor bas/_nam mkha' las byung rang byung ba/_/shes rab ye shes mi bo che/_/zhes bya ba sprin med pa'i
[\[205a.3\]]nam mkha' 'bar bar mthong ngo /_/de nas/_'od chen rnam par snang bar byed/_/ye shes snang ba lam me ba ni zla ba'i snang ba'o/_/'gro ba'i mar me ni nyi ma'o/_/ye shes sgron ma ni rA hu la'o/_/gzi brjid chen po 'od gsal ba ni glog go/_/sngags drag mnga' bdag rig sngags rgyal ni thig le'o
[\[205a.4\]]zhes pa ni mtshan ma ni bcu'o/_/gsang ba 'dus pa la sogs pas mtshan ma'i sbor pas so/_/mtshan brjod las nyin mo'i sbyor bas bcom ldan 'das kyis gsung so/_/de nas/_gsang sngags rgyal po don chen byed/_/ces bya ba bum pa dang ras la sogs pa'i rnam pa thams cad dang ldan pa'i
[\[205a.5\]]gzugs brnyan mthong ba'o/_/de nang gi ni thig le'i dbus su gzugs brnyan yul med pa de'i dngos po med pas so/_/longs spyod rdzogs sku du ma ni gzugs brnyan gyi sbyor bas rang sgra gang yin pa de thos par 'gyur ro/_/de ltar rtog pa med cing gzugs kyi snang ba ni sprul pa'i sku'o/_/sgra'i snang
[\[205a.6\]]ba ni longs spyod rdzogs pa'i sku'o/_/sprin med nam mkha' rnal 'byor gyis/_/mig gnyis brtan pas blta bar bya/_/thig ler dri med 'od 'phro can/_/ri mo phra nag mthong ba'i bar/_/ri mo nag der kun mkhyen sku/_/rnyog med chu la nyi ma ltar/_/rang bsam rnam pa kun dang ldan/_/yul
[\[205a.7\]]med sna tshogs snang bar 'gyur/_/nyin mo'i sbyor ba 'dir sprin med pa'i nam mkha' la rnal 'byor pas mig brtan par blta bar bya ste/_snga dro dang phyi dro nyi ma la rgyab bstan nas so/_/gzhan du na rab rib 'byung ste des de la gnod pa'o/_/zhag re re zhing blta bar bya ste/_thig le'i nang du ri mo nag po sku'i
[\[205b\]]
[\[205b.1\]]tshad dri med 'od 'phro ba mthong ba'i bar du'o/_/a ba d+hU tI ra ri mo nag po de'i nang du kun mkhyen gyi sku yin pa'i khams gsum chu la nyi ma ltar mdog sna tshogs rnyog pa med pa/_rang gi sems rnam pa kun dang ldan pa/_yul dang bral ba/_sems gzhan ma yin te/_gzhan gyi sems shes pa med pas
[\[205b.2\]]so/_'dir dang por rang sems kyi snang ba 'di rnal 'byor pa'i sha'i mig gis mthong ste/_lha'i mig la sogs pas gzhan gyi sems shes pa mthong /_tshe sdus pa las bcom ldan 'das kyis mig lngar bshad de/_sha'i mig_/lha'i mig_/sangs rgyas kyi spyan/_shes rab kyi spyan/_ye
[\[205b.3\]]shes kyi spyan ni goms pa'i stobs kyis 'byung bar 'gyur ro/_/de bsan thams cad mkhyen pas ma gzigs pa mi srid do/_/sa yi rnam pa sra ba min/_/chu snang de min chu min phyir/_/me ltar de min drod med pas/_/rlung snang de min mi g.yo'i phyir/_/mkha' ltar de min mthong phyir ro/_/
[\[205b.4\]]mdog sna tshogs snang mdog ma yin/_/rnam pa kun ldan yang mi mthong /_/byis pas ma rig mun phyir ro/_/sa rlung chu yi rlung la thim/_/chu ni me la rlung la thim/_/chu ni me la me rlung mkhas mtshan ma bcu/_/de yang sna tshogs gzugs brnyan 'gyur/_/de yang ma nyams bde ba'i mchog_/rang
[\[205b.5\]]sgra ye shes sku ru 'gyur/_/ye shes las byung rdzu 'phrul sku/_/sgrub pa skye ba 'di nyid du/_/dbu mar srog rlung 'jug pa dang /_/g.yas g.yon nyi zla'i rgyu ba sdom/_/sems ni sna tshogs sku la chags/_/bde ba mchog gi rdo rje bslang /_/yang na pad+ma rdo rje'i sgra/_/rdo rje gsor ba rang lag gis/_/
[\[205b.6\]]bde phyir sa bon 'dor mi bya/_/'chi 'jigs 'phrog gi la ma'i zhal/_/'di ni phyag rgya chen po'i gdams ngag_/dang po'i sangs rgyas las kyang gsungs/_/'di kho na ni bsgrub par ya/_/bsam du med pa'i snang ba dang /_/du ba la sogs mtshan ma dang /_/shes rab gzugs brnyan mkha'
[\[205b.7\]]dang mnyam/_/yod dang med pa las 'das pa'i/_/rang sems kyis ni myong ba'i don/_/rdul phra rab kyi tshogs pas ni/_/kun nas yongs su spangs pa yi/_/du ba smig rgyu srin me khyer/_/mar me 'bar ba zla nyi ma/_/rA hu la glog thig le che/_/sna tshogs gzugs brnyan 'od gsal ba/_/
[\[206a\]]
[\[206a.1\]]btsums dang ma btsums mig dag gis/_/stong par gang ni ma brtags pa/_/gzugs brnyan gang mthong rmi lam ltar/_/de ni rtag tu bsgom par bya/_/bsgom pa'i gzugs brnyan dngos med la/_/rnal 'byor pa yi bsgom ma yin/_/sems ngo dngos po med pa min/_/sku
[\[206a.2\]]la rtog med mthong phyir ro/_/phra phab ltar ni me long la/_/dngos med las byung gzhon nus mthong /_/'das dang ma 'ongs pa yi chos/_/de nyid rnal 'byor nam mkha' mthong /_/de med pas ni dngos po min/_/dngos po stong pa'i don mthong phyir/_/dngos po med las don yod min/_/sgyu ma'i dra ba rmi
[\[206a.3\]]lam bzhin/_/chos can med pa'i chos kyis 'dir/_/skye bar 'dir ni rab tu bstan/_/mtha' yas sems can sems tshim pa'i/_/yid bzhin nor bu ji bzhin no/_/sngar ma mthong ba'i gzhon nu mas/_/pra phab pas ni rkun po mthong /_/phyogs gcig gi ni mig dag gis/_/sgrub pa pos ni phyi nang
[\[206a.4\]]mthong /_/gal te yod pa'i gzugs mthong na/_/rang gi gdong pa cis mi mthong /_/gal te med pa'i gzugs mthong na/_/ci ste ri bong rwa mi mthong /_/gzhan gyi mig gis mi mthong la/_/rang gi mig gis kyang mi mthong /_/ji ltar gzhon nu ma yi bu/_/ma skyes pa yang mthong 'gyur ro/_/gsang
[\[206a.5\]]'dus kyi rgyud phyi ma las kyang /_so sor sdud dang bsam gtan dang /_/srog rtsol de bzhin 'dzin pa dang /_/rjes su dran dang ting nge 'dzin/_/sbyor ba yan lag drug tu 'dod/_/'dir so sor sdud ni phyi'i gzugs la sogs pa la mig gi/_dbang pos mig gi rnam par shes pa la sogs pa mi 'jug par nang gi
[\[206a.6\]]yul du ba la sogs pa rnams la lha'i mig la sogs pas lha'i mig gi rnam par shes pa la sogs pa rab tu 'jug pa ste/_nang gi stong pa nyid la dmigs pas pra phab pa'i gzhon nu mas mthong ba ltar stong pa la ma brtags pa'i dngos po thams cad mthong ba ni so sor rtogs par brjod de/_khams gsum
[\[206a.7\]]gyi sku mthong ba'i phyir ro/_/bsam gtan ni chos thams cad stong par mthong ba ste/_shes rab ni de dag la sems rab tu 'jug pa'o/_/rtog pa ni sems kyi dngos po gzung ba'o/_/dpyod pa ni dngos po so sor rtog pa'o/_/dga' ba ni dngos po thams cad la sems gnas pa'o/_/mi g.yo ba'i bde
[\[206b\]]
[\[206b.1\]]ba ni dngos po thams cad las bde ba thams cad phun sum tshogs pa'o/_/de ltar bsam gtan yan lag lnga ldan no/_/de nas srog rtsol rlung ni rkyang ma dang /_ro ma g.yon pa dang g.yas pa'i lam 'gags te/_a ba d+hU tI dbu ma'i lam la srog rlung rtag tu 'jug pa ste/_dga' ba dang /_bum pa can dang /_
[\[206b.2\]]'phang pa'i sbyor bas dbu ma la oM yig gis 'jug pa dang /_hUM yig gis 'gog pa dang /_AHyig gis phyir 'byung ba ste/_zla ba dang /_rA hu la dang /_nyi ma'i tshul gyis rnal 'byor gyis byed do/_/de nas 'dzin pa ni srog gis dang /_chu dang /_me dang /_rlung gi dkyil 'khor lte ba dang /_snying ga dang /_mgul
[\[206b.3\]]pa dang /_dpral bar 'jug cing phyi rol du mi 'byung zhing /_thig ler srog rlung 'jug pa ni 'dzin pa'i yan lag tu brjod do/_/rjes su dran pa ni rang gi yi dam gyi lha'i gzugs brnyan rtog pa med par mthong ba dang /_de las 'od zer rnam pa sna tshogs pa'i 'od kor dang khams gsum gyi spro ba rnam pa du ma
[\[206b.4\]]ni rjes su dran par brjod do/_/de nas ting nge 'dzin ni yi dam gyi lha la rjes su chags pas ma nyams pa'i bde ba thob pa gang yin pa de dang sems gcig tu gyur cing gzung 'dzin dang bral ba ting nge 'dzin du brjod do/_/bsnyen pa'i dus su nam mkha' chos 'byung la sems kyi rdo rje rab tu bzhag la so sor rtog
[\[206b.5\]]gis bsgoms te/_bsam gtan gyis brtan par bya'o/_/de la bcom ldan 'das kyis dam bcas pa/_bsam pa thams cad yongs spangs nas/_/gang zhig yongs su brtag par bya/_/gal te yid ches ma byung na/_/de tshe de tshig bdag gi brdzun/_/zhes bya'o/_/'dir yid ches pa ni du ba la sogs
[\[206b.6\]]pa'i mtshan ma yin te/_sngags la sogs pa gzhan ni nyin gcig gis mi 'grub pas ci ste yid ches par 'gyur/_de bas the tshom ma byas par blo rten med par byas la stong pa nyid zab mo la dmigs pa med pa'i ye shes 'byung ngo /_/khyi sogs pa la sha yi mig_/lha yi mig ni lha sogs la/_/rang sangs
[\[206b.7\]]rgyas dang nyan thos dang /_/sangs rgyas spyan ni gsum pa 'byung /_/byang sems la ni shes rab spyan/_/sgrib pa med cing kun du gzigs/_/ye shes spyan ni sangs rgyas la/_/dang po'i mtshan ma ni du ba la sogs pa sna tshogs kyi gzugs rdzogs pas ma nyams pa'i skad cig thob pa'o/_/mtshan ma bar
[\[207a\]]
[\[207a.1\]]ma ni ma nyams pa'i skad cig brgya phrag bco brgyad kyis dang po thob pa dang /_mngon shes lnga dang mthong ba'i don mthong ba dang /_'jig rten gyi grub pa thob pa'o/_/tha ma'i mtshan ma ni nyams pa'i skad cig stong phrag nyi shu gcig dang /_drug brgyas sa bcu gnyis thob pa sangs rgyas nyid
[\[207a.2\]]rdo rje 'dzin pa'o/_/phyag rgya chen po 'grub po zhes bya ba thog ma'i dang po'i sangs rgyas kyi rgyud la sogs par gsungs pa sbyor ba yan lag drug pa rdzogs so//_//grub pa thob pa'i paN+Di ta chen po shrI a nu pA ma rak+Shi ta pA da naM gis mdzad pa la stod dir ri'i glang skor mkhan pa khrod du/_rgya gar shar
[\[207a.3\]]phyogs dza ga ta la'i paN+Di ta chen po bi b+hU ti tsan+d+ra dang /_gnyal gyi lo tsA ba mi mnyam bzang pos bsgyur ba'o//[ {D1368}]@##/_/rgya gar skad du/_Sha Dang+ga yo ga TI kA/_bod skad du/_sbyor ba yan lag drug pa'i 'grel pa/_dpal dus kyi 'khor lo la phyag 'tshal lo/_/dus kyi 'khor
[\[207a.4\]]lo'i dbang phyug dang /_/yon tan che ba'i bla ma la/_/btud de sbyor ba drug pa yi/_/yon tan rdzogs byed 'grel pa brtsam/_/'dir phyi nang gi rim pa la sbyangs pa'i thugs dang ldan pa'i slob dpon dpe med 'tsho dmigs pa'i de kho na nyid bsgom zhing /_dpal khar+sa pa Ni'i drung du lo bcu gnyis bzhugs
[\[207a.5\]]kyang rtogs pa'i khyad par ma thob pas yi chad nas gnyid du song ba la rdo rje rnal 'byor mas gsung byung ste/_bu bi kra ma pU ra ra song shig_/der khyod la rtogs pa'i khyad par 'byung bar 'gyur zhes so/_/des de'i bka' spyi bor bzhag nas/_slob ma tshod dpon gyi bu paN+Di ta chen po dpal 'dzin dang bi kra ma
[\[207a.6\]]pU rar gshegs so/_/der dus bzang por dge sbyor la bzhugs pa la nam phyed la a ba d+hU tI'i tshul gyi rdo rje 'chang gis dngos su gdams/_de'i gdams pa thob pa tsam gyis ting nge 'dzin la snyoms par zhugs so/_/de nas bcom ldan 'das de nyid du mi snang bar gyur/_nam langs pa dang de 'ang ting nge 'dzin
[\[207a.7\]]las langs nas bdag nyid chen po bla ma de'i grogs mdzad pa'i dpal 'dzin pa la gdams pa gnang ngo /_/des kyang thugs rje dang skal par ldan par paN+Di ta chen po 'od byed lha la gnang /_des kyang paN+Di ta chen po'i bla ma snyigs ma'i dus kyi thams cad mkhyen pa chos kyi 'byung gnas zhi ba la bshad/_des kyang brjod du
[\[207b\]]
[\[207b.1\]]med pa'i yon tan gyi 'byung gnas kyi bla ma mnyes par byed pa la brtson pa nyi ma dpal bdag gis de kho na nyid thob bo/_/'di ni bla ma'i brgyud pa'o/_/de ltar slob mas gsol ba btab pa'i dbang gis slob dpon dpe med 'tsho des rdo rje 'dzin pa'i sa go 'phang thob pa'i rgyu sbyor ba yan lag drug pa byed par 'dod pas
[\[207b.2\]]rang gi yi dam la bstod pa byed pa'i sgo nas yan lag drug pa brjod de/_sgrib pa la sogs pa'o/_/de kho na nyid la bsgribs pas sgrib pa nyid kho na sprin gyi tshogs te de dang bral bas grangs ma lus pa rtogs pa dang /_dbugs rlung 'gags pas mthar thug pa'i bar snang la 'char ba spyan ras gzigs ni sangs
[\[207b.3\]]rgyas te/_de kho na gang ba'i zla ba yin pas skye bo rnams dga' bar byed pas mdzes pa'o/_/nges don gyi gzung 'dzin gyi sgro btags pa dang bral ba ste/_'dis so sor rtog pa dang bsam gtan gyi yan lag bshad do/_/grangs ma lus pa'i rtog pa ni chags pa dang bcas pa'i sems kyi skad cig stong phrag brgyad cu
[\[207b.4\]]rtsa bzhi'i mtshan nyid can dang /_'byung ba dang /_rngub pa'i rlung 'gags pa'i bar snang du rnam pa thams cad du mthong ba'i sna tshogs gzugs 'dis srog rtsol dang /_'dzin pa dang /_rjes su dran pa bshad de/_'char ba'i gtum mo la reg pas bde ba chen po'i 'khor lo las so/_/sangs rgyas thams
[\[207b.5\]]cad kyi spyi gtsug dang rdo rje'i rtse mos 'dzin pas 'jig rten dbang phyug_/dga' ba bcu drug gis gang ba'i zla ba de lta bur mdzes pa'o/_/'dis ting nge 'dzin gyi yan lag bshad do/_/da ni yan lag drug pa'i bya ba 'gal tshabs can du bshad do/_/srid zhi la sogs pa'o/_/srid pa ni skye ba dang /_'chi ba'i
[\[207b.6\]]rgyun kun rdzob dang /_zhi ba ni don dam pa'i bden pa ste/_de gnyis kyi dmigs pa dang bral yang de gnyis las tha mi dad pas zung du 'jug pa'o/_/khams gsum la khyab pas khyab byed/_stong pa/_shin tu stong pa/_stong nyid chen po/_thams cad stong pas stong pa'o/_/me long gi gzugs brnyan lta bu'i
[\[207b.7\]]rnam pa thams cad dang ldan pa'o/_/rtog pa med pa'i ye shes mthar thug gi gnas skabs pa ste/_de'i dbang phyug bcu gnyis pa'o/_/rab tu mi gnas ni dmigs pa la mi chags pas so/_/g.yo med ni ma nyams pas so/_/gnyis dang bral bas rtog med/_mkhas pa ni rtog med kyi ye shes
[\[208a\]]
[\[208a.1\]]rtogs pa la 'dod pa'i yon tan lnga'i bde ba ma nyams pa ston pa'o/_/sems min ni rtog pa 'gag pa'i sems so/_/de las 'char bas 'gro bas bsten bar bya bas mgon te/_des 'gro ba dag gi sems byin gyis rlob par smon pa'o/_/yod pa'i yon tan brjod pa sngon du 'gro
[\[208a.2\]]bas bla ma la phyag 'tshal ba bshad de yod rtog la sogs pa'o/_/cung zad kyang yod par rtog na rtag pa'i mthar 'gyur te/_de yang ma brtags par dor na chad pa'i mtha' ste bskal pa du mar mnar med du sdug bsngal myong ba'i rgyu'o/_/de ltar dam pa'i lam subs par gyur pa las dpal ldan bla ma gang
[\[208a.3\]]gis sems las 'das pa sems ma yin pa'i sems kyi rang bzhin stong par sdug bsngal la sogs pa'i rnam pa thams cad dang ldan pa/_nam mkha'i gzugs brnyan ni sna tshogs pa'i gzugs slob ma dam pa la ston par byed pa'i bla ma de la rab tu dga' bar byed pas lus ngag yid kyi sgo nas phyag 'tshal lo/_/
[\[208a.4\]]'o na bla ma'i drin kho nas lam dam pa thob na de rang la bsngags pas mchog gi yan lag drug pa brjod pas ci bya zhe na/_smras pa/_de lta la sogs pa'o/_/ji lta ba'i lam ston pa po'i bla ma'i yon tan brjod pa ni rang gi rtog pa brjod pa kho na ste/_gang gi phyir 'bar ba'i me med na du ba 'byung ba gsal bar
[\[208a.5\]]mthong ba mi srid pa bzhin no/_/'o na nga rgyal zhi ba'i rgyu de kho na nyid kyi lam rtogs pa nyid la bdag de kho na nyid rig pa'o zhes nga rgyal mi rigs she na/_smras pa/_rtogs brjod la sogs pa'o/_/bdag gi rtog pa'i nga rgyal 'di skyon du mi 'gyur te/_gang gi phyi thar pa 'dod pa rnams 'jug par byed pas
[\[208a.6\]]gzhan don gyi rgyu/_rnyed pa la sogs pa'i phyir ni ma yin no/_/gang gi phyir ston pa pos ma nges pa'i dngos po la 'dod pa'i don bsgrub pa'i phyir skye bo rnams mi 'jug pa'o/_/da ni rgyud kyi byung tshul bshad de/_so so skye bos byas pa'i 'grel pas rgyud kun gyi drang don rtogs pas khengs pa'i sngags pa rnams
[\[208a.7\]]kun rdzob dang don dam pa'i dbye bas mi shes pas lam la 'khrul pa/_gzugs kyi phung po ni rnam par snang mdzad yin zhes pa la sogs pas 'jug pa rnam par snang mdzad kyi tshig gis gzugs kyi phung bo stong par bstan pas gzugs bkag par mi rtog pa de kho na nyid rtogs par bya ba'i phyir dpal rdo rje 'chang
[\[208b\]]
[\[208b.1\]]gi bkas byang chub sems dpa' sems dpa' chen po 'jam dpal gyi sbrul ba sham+b+ha la'i rgyal pos bka' bsdus pa'i sgo nas dus kyi 'khor lo'i rgyud phyi ma gsungs/_'dis ston pa bo dang /_bka' sdud pa po dang /_don gyi zhu ba po phyag na rdo rje'i sprul pa rgyal po zla bzangs yin pas/_rgyud kyi che ba brjod do/_/rgyud
[\[208b.2\]]gang la 'jig rten dbang phyug gi sprul pa pad+ma dkar pos don thams cad gsal bar byed pa'i dri ma med pa'i 'od ces bya ba'i 'grel pa mdzad/_des gsal bar byas pa sangs rgyas rin po che'i thugs dam pa'i lam gyi dam pa bsod nams bsags pa rnams kyis bla ma las thob nas nges don bdud rtsi ston pas dga'
[\[208b.3\]]ba bzhi'i bdud rtsis srid pa'i du gsal zhing /_ma nyams pa'i bde bas rol pa 'dis bshad pa po'i che ba brjod do/_/slar yang rgyud kyi rgyal po'i bsngags pa brjod de/_gang du la sogs pa'o/_/shes bya'i tshogs thams cad phyi nang gi rig pa'i gnas kyi rten la/_dang po'i sangs rgyas las ma gsungs
[\[208b.4\]]pa gang yin pa de ni med do zhes gsungs pa'i phyir ro/_/rgyud kyi rgyal po gang la sangs rgyas bcom ldan 'das la thams cad mkhyen pa zhes mtshan don dang ldan par bstan/_/yang de kho na nyid rin po che'i 'byung gnas gang la dbang phyug la sogs pa'i tshig snying po med pas rtswa dang 'dra'o/_/shes rab kyi pha rol tu
[\[208b.5\]]phyin pa chos stong pa rtogs pas nam mkha' las byung ba ni sna tshogs gzugs las byung ba'i sangs rgyas kyi yum gyis skye bar 'gyur ba ni rtogs pa'i tshogs ma lus pa slar mi 'byung ba'i tshul du 'joms par mdzad do/_/da ni du ba la sogs pa'i mtshan ma ste ba'i rgyu yin la gdug pa'i rten bla ma'i gdams pa
[\[208b.6\]]bshad de/_/gang du la sogs pa'o/_/rgyud gang la dri ma ste sprin la sogs pa med pa'i nam mkha'i bar snang la/_dmigs pas mig phyed brtan par gtad pa na snying rjes brlan pa rtog pa dang bral ba'i sems las mu bzhi dang bral ba du ba la sogs pa'i rtags 'byung ngo /_/mun pa gnag pa la ci
[\[208b.7\]]yang bsam par mi bya'o zhes pa ni gdams pa'o/_/gzhan du yang /_yid kyi rtsa ba phyung byas te/_/stong pa nyid la goms byas na/_/ma rig rab rib kyis ldongs pa'i/_/mig sman 'di las gzhan ci yod/_/ces so/_/sa ra ha bas kyang /_chos kun mkha' dang mnyam byas shing /_/nam mkha'
[\[209a\]]
[\[209a.1\]]mnyam par sems bzung nas/_/sems de sems ma yin byas na/_/des ni bla med byang chub 'thob/_/ces gsungs so/_/da ni rdzogs pa'i rim pa gsal bar byed pa ni kun rdzob dang don dam ro gcig par son pa'o/_/dus kyi 'khor lo'i ye shes kyi le'u tshigs su bcad pa brgya
[\[209a.2\]]dang nyi shu rtsa drug gi rjes la nyams med la sogs pa'o/_/nyams pa med pa'i lhan cig skyes pa'i sku'i A li dang kA li pad+ma dang zla ba nyi ma'i gdan hUM yig yongs su gyur pa las phyag mtshan las byung ba'i gzugs dang dbyibs dang phyag dang dbyibs su rtog pa'i chos 'gog pas bcom ldan 'das ma nyams
[\[209a.3\]]pa'i ye shes kyi bsgrub pa brjod de/_A li ni A la sogs te dbyangs kyi tshogs zla ba'o/_/kA li ni ka la sogs pa gsal byed kyi tshogs nyi ma'o/_/de gnyis gcig tu gyur pa'i gdan dang /_paM las pad+ma dang /_a las zla ba/_raM las nyi ma/_ma nyams pa'i ye shes dang ldan pa'i rdo rje 'chang gi gdan ma
[\[209a.4\]]yin no/_/hUM las byung ba'i rdo rje yongs su gyur pa las lha'i sku rten pa mi 'dod do/_/mngon par zhen pa'i mtshan nyid can yin pas nyams pa'i phyir ro/_/ma nyams pa'i bde ba skyed cing nyams pa 'joms pas tha mal pas brtags pa'i a la sogs pa'i yi ger dang bral ba lha'i dbang po dang ldan pa'o/_/de
[\[209a.5\]]bsan la sogs pa go sla'o/_/chos kyi dbyings ni mkha' la sna tshogs gzugs rnam pa thams cad dang ldan pa'i stong pa'i me long la phra phab pa ni sgrub pa pos bsdams pa bzhin no/_/der med pa'i chom rkun la sogs pa gzhon nu mas mthong bzhin du rtog pa med par ma skyes pa'i chos mthong ba'o/_/
[\[209a.6\]]byis pas brtags pas phyi rol gyi dngos po med pas mig yod na rmi lam lta bur snang bas so/_/bems po med pas rdul phra rab med pa'o/_/rgyang pan pa'i lugs la ma zhugs pas chad pa'i stong nyid ring du byas pa'o/_/nang gi bde ba rang nyid kyi rig pa la chags pas so/_/las kyi phyag rgya
[\[209a.7\]]mi bsten pas phyi'i la sogs pas so/_/man ngag ni 'chad par 'gyur bas so/_/rgyal ba la sogs pa ni lam ma thob pas bsdu na bzhi/_phye na bcu drug 'chad par 'gyur ba ni rtog pa'i lam gyis mi 'thob bo/_/hUM phaT la sogs pa ni sogs pa'i sgras phyag rgya la sgos pa dang bral ba bskyed
[\[209b\]]
[\[209b.1\]]pa'i rim pa lam du zhugs pa ste/_de de las 'das pa rdzogs pa'i rim pa ni nam mkha' la bsgoms pas rtogs par bya ba de'i rim pa ni du ba la sogs pa'i sbyor ba de kho na nyid rgyu yin gyi pad+ma la sogs pa'i rtogs pa gzhan ma yin no/_/byang chub kyi sems mthong ba'i thabs bshad de/_me ni la sogs
[\[209b.2\]]pa'o/_/rten med pa lta zhog gi shing la gnas pa yang sta re la sogs pas gcod pa dang sog legs gshags kyang mi mthong la gtsub shing la sogs pa'i sbyor bas mthong ba ltar de bzhin du rnam rtog yang dang yang du goms pas sems kyi snang tshul mi mthong gi 'on kyang ro ma dang rkyang ma dbu ma gnyis
[\[209b.3\]]su med pa'i sbyor bas rang sems de nyid du snang bar 'gyur/_don dam pa bsnyen pa las de bshad pa/_shing las me byung chu ni chu shel las/_/zho las mar dang rdo las gser sogs ltar/_/bud med bstan pas ma nyams bde ba ni/_/de thabs sbyor bas skal ldan gyis gzung bya/_/khyod kyi sems
[\[209b.4\]]la cung zad bsags pa min/_/gzhag bya med la 'phel zhing 'grib pa med/_/rang gi sems la sems nyid snang ba tsam/_/dper na khams gsum chu la nyi ma bzhin/_/zhes so/_/sems gcig pu nyid shes rab kyi gzugs brnyan las du mar 'gyur zhes dgongs pa'o/_/de nyid bshad
[\[209b.5\]]de/_du ba la sogs pa'o/_/du ba nyid thog mar gang gi yin pa de ni smig rgyu la sogs pa'o/_/rtags ni yid ches pa'o/_/srog rtsol ni bum pa can de gong dang 'og tu rtsa gsum 'gog pa'i bdag nyid can no/_/dbu mar rgyu ba ni sems kyi rtsa la srog rlung zhugs nas rgyu ba'o/_/rig ma'i brtul
[\[209b.6\]]zhugs ni rig ma gtso bor byas pa tshangs par spyod pa'o/_/ma nyams pa ni 'greng ba'o/_/gyen du rgyu ba ni nor bu dang pad+ma la sogs te lam 'dis ni du ba la sogs pa la yan lag drug pa'i mtshan nyid can gyis so/_/sangs rgyas thams cad kyi dbang po dang bral ba'i bde ba ni ma nyams pa'i
[\[209b.7\]]mchog yin no/_/pho nya kun ni rtsa stong phrag bdun cu rtsa gnyis 'gog pa'i rang bzhin mkha' 'gro ma rnams kyi lhan skyes so/_/gzugs la sogs pa ni gzugs la sogs pa la gzugs bsgoms pa ni las kyi phyag rgya'o/_/sogs pa'i sgras yid kyi phyag rgya'o/_/dkyil 'khor ni rten yin la/
[\[210a\]]
[\[210a.1\]]'khor lo ni brten pa lha'i tshogs so/_/sogs pa'i sgras sngags dang phyag rgya'o/_/de dag bsgoms pas 'jig rten ni khams gsum ste de'i grub pa ni 'og min gyi bar gyi dbang phyug grub kyi phyag rgya chen po grub pa 'jig rten las 'das pa gang la grub/_'o na
[\[210a.2\]]lam gyi gdams pa 'di thams cad las 'byung ngam ma yin te 'on kyang sems can la sogs pa'o/_/lam 'di bla ma dam pa'i drin gyis dbang la sogs pas tha mal pa'i nga rgyal gyi dri ma dag pas rnam par dag pa'i slob ma la skye'o/_/phyag rgya chen po'i thig le las gsungs
[\[210a.3\]]pa/_ji ltar dug ni sngags sogs kyis/_/sbyangs pa yis ni bcud len 'gyur/_/de ltar dbang la sogs pa yis/_/ma dag slob ma dag par 'gyur/_/zhes so/_/gang gi sems can snying rje gzhan don dang rtag tu dge ba la brtson pa'o/_/da ni lam thob na'ang bag med pas
[\[210a.4\]]me dang 'bral ba'i rgyu bshad de/_lam mchog la sogs pa'o/_/sangs rgyas nyid dka' tshegs med par gang gis thob pa de ni lam ste/_de nyid dga' ba 'phel bar byed pas rin po che/_rnyed par dka' ba dang 'dod pa'i don phun sum tshogs pa ster bas yid bzhin
[\[210a.5\]]nor bu lta bu'o/_/bag med ni phan pa dang bde ba la ltos pa med pa/_'khor bar rigs drug tu 'khyams pa/_snying rje la sogs pa'i yon tan dang bral ba/_gzhan la phan pa dang bde ba la mi brtson pa la byin na rang gi khyim ni chung ma ste de nyid nags yin te/_ma rungs pa'i
[\[210a.6\]]sems can gyi rten yin pas so/_/der 'di la dbang po rnams chags pas yul te/_gzugs la sogs pa phyi'i yul longs spyod de ni dman pa ste/_lam gyi mi mthun phyogs yin pa de rmongs pas bsten pa'o/_/de nyid chom rkun te de dag gis phrogs par 'gyur/_'di
[\[210a.7\]]dag 'ba' zhig gis ma yin gyi 'on kyang bla ma dang lung dang rang nyid yid ches pa'i lam rin po che la the tshom dang le lo ni dge ba la ma spro ba'o/_/gnyid ni lus dang yid las su mi rung ba'o/_/'gyod pa ni las dman pa bdag gis byas pas lam mngon sum bdag gis bya bar mi
[\[210b\]]
[\[210b.1\]]nus so zhes bya ba'i rnam pa can no/_/chom rkun 'di dag gi nye du ni bu dang chung ma la sogs pa de nyid nags te der zhugs pa'i grol lam mchog ni 'phrog par 'gyur ro/_/ting nge 'dzin gyi sgrib pa 'di dag 'ba' zhig pa ma yin gyi/_'on kyang srog gcod pa dang /_ma byin par
[\[210b.2\]]len pa dang /_brdzun du smra ba dang /_phra ma dang /_tshig rtsub po dang /_'dod pas log par g.yem pa dang /_ngag 'khyal pa dang /_brnab sems dang /_gnod sems dang /_log lta ste 'di dag gis kyang lam rin po che 'phrog par 'gyur ro/_/de dag 'ba' zhig gis ma
[\[210b.3\]]yin gyi 'on kyang bza' btung shin tu tshad med pas kyang 'phrog ste de la bza' ba ni sha la sogs pa'o/_/btung ba ni chang la sogs pa'o/_/shin tu ni rgyal ba'i chos kyis so/_/longs spyod ni phreng ba tsan+dan na bud med la sogs pa sna tshogs pa'o/_/des brtson 'grus dang ldan pa'i
[\[210b.4\]]yang 'phrog na brtson 'grus med pa'i lta ci zhig dgos/_bag med ni grogs ngan pa dang 'grogs pa la sogs te/_des brgyal ba bzhin no/_/lam rin chen brtag pa bshad de/_rin chen la sogs pa'o/_/rang gis rin chen yin min mi shes pas gzhan sdig can mi
[\[210b.5\]]mkhas pa la rin chen yin nam ma yin zhes ston na/_des ma yin zhes smras/_des tshig gis skal ba med pas de 'dor bar byed do/_/des sdig pa'i grogs dang 'grogs pa'i skyon bshad do/_/'o na rang gis brtag pas mi shes pa lam rin chen ji ltar shes she na smras pa/_
[\[210b.6\]]rin chen la sogs pa'o/_/rin chen brtag dpyad mkhas pa kho na la brten par bya ste de'i mi slu ba'i tshig gis rin thang med par shes par bya/_des dge ba'i bshes gnyen bsten pa bshad do/_/lam la zhugs pa la bdud byung na spang bar bshad do/_/pha la sogs pa'o/_/gang
[\[210b.7\]]gi phyir lam 'phrog pa yod pa de bas bdud sdig can sangs rgyas la sogs pa'i gzugs kyis bar chad byed de 'dis 'tshang rgya ba'i lam yin zhes bya ba la sogs pa bdud kyi le'u las bshad pa bzhin no/_/nye bar bsdus shing bshad de chom rkun la sogs pa'o/_/gang
[\[211a\]]
[\[211a.1\]]gi phyir lam 'phrog pa yod pa de bas nye du dang the tshom la sogs pa spangs nas 'bad de bla mas gnang ba'i lam rin po che shin tu gsal bar bya/_thar pa thob pa'i lam gzhan yang yod ce na/_smras pa/_bdag la sogs pa'o/_/bdag byin gyis brlab pa'i
[\[211a.2\]]rim pa ni zhi ba'i lha la dmigs pa'o/_/dpa' bo'i rim pa ni drag po'i lha la dmigs pa'o/_/de ni thar pa'i slad du sangs rgyas kyis bstan pa ma yin gyis 'on kyang shin tu rnam par dag pa'i rim pa nyid rdzogs pa'i rim pa 'ba' zhig pa'o/_/de cis shes she na/_smras pa/_gang
[\[211a.3\]]gis ma la sogs pa'o/_/rgyu mtshan gang gis pa dang /_ma dang /_dgra bcom pa bsad pa dang /_dge 'dun gyi dbyen dang /_de bzhin gshegs pa la ngan sems kyis khrag 'byin pa ste mtshams med pa lnga byas pa rnams kyang bde bas 'bad rtsol med par rnam dag gi rim pa
[\[211a.4\]]dbang gi don gyis bsdus par byas pa las gzhan du na mtshams med pa byas pa rnams dpa' bo'i rim pas drag po'i las las ldog par mi 'gyur ro/_/bdag byin gyis brlabs pas kyang 'khor ba'i bde ba las thar pa mi thob bo/_/'o na rim pa gnyis po 'di lam ma yin na
[\[211a.5\]]bcom ldan 'das kyis ci ste gsungs she na/_smras pa/_dpa' bo zhes bya ba la sogs pa'o/_/dpa' bo'i rim pa ni phyi rol du ma yin gyi gang gi phyir lus la srog rlung zad par byed pa 'di yin no/_/bdag byin gyis brlab pa ni rang sems kyi snang ba ste/_de yang nam mkha'
[\[211a.6\]]la khams gsum gyi snang ba'o/_/bdag byin gyis brlab pa ni rang gi sems kyi snang ba ste/_khams gsum gyi snang ba yin pas byung nas de mi ldog pas 'khor ba mi ldog par 'gyur ro/_/ji ltar sangs rgyas she na/_smras pa/_'khor ba la sogs pa'o/_/khams gsum
[\[211a.7\]]snying po med pa brdzun pa zad pa'i rjes su sangs rgyas thams cad mkhyen pa la sogs pa'i yon tan can 'bras bu 'byung ngo /_/dper na chu shing snying po med pa la 'bras bu smin pa ni de zad nas 'byung ba bzhin no/_/'o na sgyu ma ltar snang ba 'di ma rig pa yin pas de las byung ba'i byang
[\[211b\]]
[\[211b.1\]]chub kyi sems ji ltar 'tshang rgya ba'i rgyu yin zhe na/_smras pa/_rta bla mo la sogs pa'o/_/rta bla mo dang sdig srin la sogs pa rnams ni ma gang las skyes pa de gsod par byed/_de ltar thabs dang shes rab rnal 'byor gyi sems de 'ang bzhi pa kun rdzob kyis gang las byung ba des
[\[211b.2\]]sgyu ma de gsod par byed/_rnal 'byor gyi sems 'di'i ma nyams tshul gyis dbye ba bzhi dang bcu drug bshad de/_gnyis med la sogs pa'o/_/gnyis med ni 'khor ba dang mya ngan las 'das pa de gang la med pa'o/_/nor bu dang pad+ma las mi g.yo bas mi g.yo ba'o/_/thabs
[\[211b.3\]]sam shes rab kyi rgyu med pas rgyu med do/_/bla na med pa'i bde ba ster bas yi dam ste rnal 'byor bzhi pa'o/_/dbugs nyi khri chig stong drug brgya 'gog pas ma nyams so/_/chags pa dang chags pa dang bral ba'i bar du gnas pas chags pa chen po'o/_/rnam pa dang bcas pa dang rnam pa
[\[211b.4\]]med pa'i bar las grol bas dngos po dang dngos min ma yin pa'o/_/shes bya ma lus pa mthong bas ye shes de rnal 'byor gsum pa'o/_/'gro ba dga' bar byed pa sngon du 'gro ba sems can gyi don la zhen pas sems dpa'o/_/thog mtha' bar du dge bas kun du bzang po'o/_/
[\[211b.5\]]bdud dang nyon mongs pa la rtog pa spangs pas phyi nang du brjod pa'i sgra med pas sgra med do/_/rang sgra'i rang bzhin med pas sgra chen de rnal 'byor gnyis pa'o/_/mngal las skye ba spangs pas lhan skyes so/_/sku bzhi'i sgrib pa zad pas byang chub sems kyi thig le 'dzin no/_/stong nyid
[\[211b.6\]]dang snying rje tha mi dad pas dpal dus kyi 'khor lo'i rdo rje/_tshul khrims kyi tshogs rdzogs pas thabs dang shes rab dang ldan pa'i rnal 'byor te rnal 'byor dang po'o/_/bstan pa'i phyir bla ma'i mtshan nyid bshad de/_de ltar la sogs pa'o/_/rdo rje'i theg pa la 'jug pa ma nyams pa'i
[\[211b.7\]]ye shes bsgoms pas de kho na nyid bsgom la/_byang sems bsrung bas dam tshig dang ldan pa/_'dod chags la sogs med pas rnyog ma med pa/_bu dang chung ma dang rang lus la sogs pa ltos pa med pas 'dod pa med pa/_bzod pa dang ldan pa'i sangs rgyas pa'i lam la
[\[212a\]]
[\[212a.1\]]gnas pa'i bla ma mnyes par byas pa/_dmyal ba'i 'jigs pa las skyo pa ba'i lam ston pa/_ma nyams pa'i bde ba thob pas de nyid du tshangs par spyod pa/_bdud bzhi 'joms par byed pa'i bla ma de ni rdo rje 'dzin pas byin gyis brlabs pas de'i sprul pa yin
[\[212a.2\]]pas rdo rje sems dpa' yin no/_/da ni 'jig rten dang 'jig rten las 'das pa bsgrub pa'i phyir lha'i dmigs pa bshad de/_lha'i la sogs pa'o/_/de nyid kyi sbyor ba ni sna tshogs gzugs sgom pa'i sbyor bas so/_/skar ma'i 'khor lo bzhin ni nor bu sngon po zla ba'i dkyil 'khor
[\[212a.3\]]gyi rnam pa can thig le'i nang du mtha' yas pa'i sangs rgyas kyi longs spyod rdzogs pa'i sku mthong ba sngon du 'gro ba dpag tshad brgyar ring ba'i dngos po mthong ba'i sha'i mig gis khams gsum gyi bum pa la sogs pa mthong ba dang /_sangs rgyas kyi spyan dang /_gzhan sems
[\[212a.4\]]rig pa dang /_chos thams cad mi rtog pa'i mtshan nyid can shes rab kyi spyan dang ye shes kyi spyan gyis dngos po thams cad rnam pa thams cad du mthong ba'o/_/tha mal pa gzhan gyi sa la sogs pa la byas pa dang /_ra gan la sogs pa blugs pa/_spro ba la sogs pa med pas shi
[\[212a.5\]]ba'i ro ltar mthong ngo /_/bdud rtsi lnga ni bshang ba dang /_gci ba dang /_rkang mar dang /_khrag dang /_sa bon no/_/sogs pa'i sgras sgron ma lnga ste ba lang dang /_khyi dang /_glang po che dang /_rta dang /_mi'i sha'o/_/nang gi bdud rtsi lnga ni phung ste/_sgron ma lnga ni dbang po lnga'o/_de la
[\[212a.6\]]ltos pa med pa'o/_/zas ni mngon par phyogs pa ste/_tha mal pa'i gzugs la sogs pa mngon du phyogs pa las log pa ni so sor rtog pa'o/_/gzugs la sogs gzhan ni rdul phran ma yin pas 'jig rten las 'das pa'i gzugs la sogs pa'o/_/rdo rje'i pad+ma ni
[\[212a.7\]]spyi gtsug gi pad+ma ste der 'char ba ste/_bdud rtsis ni ma nyams pa'i byang chub kyi sems so/_/zla ba bdun gyis ni nye bar mtshon pas zla ba dgu'o/_/phung po drug gis ni gzugs dang /_tshor ba dang /_'du shes dang /_'du byed dang rnam par shes pa dang /_ye shes kyi phung pos so/_/chung ngu
[\[212b\]]
[\[212b.1\]]la sogs pa'i dbye bas sa thob pa ni chung ngu la sogs pa bzhi pa gsum la sbyar bas so/_/rab tu dga' ba nas ye shes spyan gyi bar sa bcu gnyis so/_/bden pa rnam pa bcu gnyis kyi don ni lug dang glang la sogs pa'i khyim bcu gnyis kyi dag pa sna bug tu 'pho ba bcu gnyis 'gog pa'o/_/
[\[212b.2\]]de nyid rnam pa bcu drug rig ni 'khor ba'i cha bcu drug zla ba'i cha zad pas ma nyams pa'o/_/rnam pa nyi shus byang chub pa ni sbyor drug bsgoms pas dag pa'i dbu mas sbyangs pa phung po lnga dang /_khams lnga dang /_dbang po lnga dang /_skye mched lnga dag pa'i rnam par rtog pas so/_rnam
[\[212b.3\]]par sangs rgyas ni ma rig pa 'gog pas so/_/kun rig ni dngos po thams cad sangs rgyas kyi rang bzhin du rtogs pas so/_/de nyid kyi phyir mchog yin no/_/zhag 'ga' zhig gis ni log sum dang /_zla ba phyed dang gnyis dus kyi 'khor lo'i zhag gis phyag rgya chen po'i grub pa thob
[\[212b.4\]]par 'gyur ro/_/da ni tshigs bcad rdo rje sems la sogs pas sbyor ba drug bshad do/_so sor rtog ni du ba la sogs pa mtshan ma'i dbye bas rnam pa bcu'o/_/bsam gtan ni sna tshogs gzugs la yul dang yul can bcu gcig tu 'gyur pas so/_/srog rtsol ni g.yon dang
[\[212b.5\]]g.yas kyi dkyil 'khor bcu gcig tu gyur pas so/_/'dzin pa ni lte ba snying ga mgul ba dpral ba spyi gtsug tu srog rlung 'gro ba dang 'ong ba med pas rnam pa bcu'o/_/rjes su dran pa la 'dod pa'i gnas skabs bcu'i dbye bas ni/_sems pa 'dod dang lus tshad 'byung /_/kha
[\[212b.6\]]skams pa dang za mi 'dod/_/'dar dang myos pa lus 'khor dang /_/sems 'khrul ba dang shin tu brgyal/_/sems can lus la gnas skabs 'di/_/rdo rje 'chang gi gnas skabs yin/_/ting 'dzin rlung bcu 'gog pa ni/_/srog dang thur sel mnyam pa nyid/_/gyen
[\[212b.7\]]du rgyu dang khyab byed dang /_/klu dang rus sbal kri ka ra/_/lha sbyin nor las rgyal ba'o/_/chags pa dang chags pa dang bral bas rab tu mi gnas pa'i mya ngan las 'das so/_/mig la sogs pa lnga gzhan gyis ni sha'i mig la sogs pa sna tshogs gzugs mthong ba'o/_/nges
[\[213a\]]
[\[213a.1\]]pa ni stong pa nyid du nges pa'o/_/sna tshogs gzugs la zhen pa ni yul la sogs pa'i yid tsam gyis bla na med pa shes rab dang thabs ro gcig tu gyur pa'i de kho na nyid la 'jug pas yid bde ba gang yin pa de ni dga' ba'o/_/bde ba mi g.yo ba ni lus sbyangs pa la
[\[213a.2\]]sogs pa'i bde bas so/_/lam gnyis dbu mar 'jug pa ni sna bug g.yon par nam mkha' la sogs lnga dang /_g.yas su sa la sogs pa lnga mi rgyu bas ro ma rkyang ma 'gags nas dbu ma'i lam kho na la 'jug pa dang gnas pa dang 'byung ba'i mtshan nyid can phra ba ni srog rtsol yin
[\[213a.3\]]no/_/rgyu ba gnyis bral ni lte ba snying dang mgul ba spyi gtsug la 'gro ba dang 'ong ba med pas so/_/rnam pa bcur sngar bshad pa ni sems 'dzin pa la gnas pas na rang gi dang gis du ba la sogs pa'i mtshan ma rnam pa bcu'i snang ba sngon du 'gro bas rdzogs pa'i dkyil 'khor gyi lha'i snang
[\[213a.4\]]ba gzugs brnyan lta bu rtog pa med pa/_de nas 'od dum 'phro ba/_de nas khams gsum du lha'i dkyil 'khor spro ba la sogs pa sngon du 'gro ba sems pa la sogs pa 'dod pa'i gnas skabs bcu'i mtshan nyid can rjes su dran pa'o/_/srog rlung la sogs pa rgyu ba med pas ni
[\[213a.5\]]gtum mo 'bar bas rdo rje'i nor bu'i rtse mor gnas pa ma nyams pa'i byang sems yin pas rim gyis 'khor lo drug la nyi khri chig stong drug brgya'i dbugs rlung 'gog pas rtog med ma nyams pa'i bde ba'i rang bzhin zung du 'jug pa'i ye shes kyi rdo rje 'chang gi rang bzhin ting nge 'dzin yin no/_/
[\[213a.6\]]byang chub sems dpar 'gyur ro zhes pa ni mya ngan las 'das pa'i sems skye ba dang byang chub pa dang chos kyi 'khor lo bskor ba la sogs pa mi mdzad pa ste/_de mdzad pa na sangs rgyas kyi zhing khams su rdzogs pa'i sangs rgyas kho nar grags par 'gyur ro zhes dgongs pa'o/_/dbang bcu ni
[\[213a.7\]]tshe dang /_las dang /_mos pa dang /_yo byad dang /_smon lam dang /_rdzu 'phrul dang /_chos dang /_sems dang /_skye ba dang /_ye shes la dbang ba la sogs pa'o/_/nA da la goms pas ni lhan cig skyes pa'i ye shes kyi dga' ba la goms pas so/_/ji ltar bshad pa'i gzhon nu
[\[213b\]]
[\[213b.1\]]ma'i pad+mar rdo rje bcug cing g.yo ba med par ngal sol de'i pad+mar rdo rje'i nor bus mnan la dga' ba dang mchog tu dga' bas yud tsam mi g.yo zhing gnyis ka la nyams pa'i dga' ba 'char ba na hUM zhes brjod pa sngon du 'gro bas bla ma dam pa'i drin la mngon du phyogs shing /_lhan cig skyes pa'i dga'
[\[213b.2\]]ba bzhi pa myong bas byang chub kyi sems bkag ste ma nyams pa'i skad cig thob pa'o/_/dmigs pa med pa'i gnas su 'gro/_/bcu gnyis kyi mthar ni sna bug g.yon pa na nam mkha' nas sa'i dkyil 'khor gyi bar du sor bcu drug nas bcu gnyis kyi mthar ro/_/bcu drug mthar ni sna bug
[\[213b.3\]]g.yas pa nas sa'i dkyil 'khor nas nam mkha'i bar du sor bcu gnyis nas bcu drug gi mthar ro/_/hUM gi sgras brjod pas srog dang thur sel gnyis sbyar bas lte bar thim par byas nas dbu mar bcug ste glog gi me dang mtshungs pa gyen du bskul bas kha ba lta bu'o/_/grong 'jug
[\[213b.4\]]mi nus na 'pho ba byas te rdo rje langs pa ni bde ba'i ye shes kyi mchog bskyed nas so/_/mkha' la spyod pa ni 'og min gyi bar du dbang byed pa'o/_/mngon shes lnga ni rdzu 'phrul dang /_lha'i mig dang /_lha'i rna ba dang /_gzhan gyi sems shes pa dang /_sngon gyi gnas rjes su
[\[213b.5\]]dran pa ste mngon shes lnga'i rang bzhin du sna tshogs yum gyur te phyag rgya chen po la chags pas rtog med gtum mo 'bar bas so/_/ma nyams gsum ni sems kyi thig le ni gsang gnas su 'gog pa dang /_/ngag gi thig le lte bar 'gog pa dang /_lus kyi thig le snying gar 'gog
[\[213b.6\]]pa'o/_/ma nyams pa'i bde bas ni rdo rje'i rtse mor thig le'i tshogs ma nyams pas ye shes kyi thig le 'gog pa'o/_/rlung gnyis 'gog pa zhes bya ba'i bar gyis mkha' spyod kyi bsgrub pa dang /_sna tshogs yum zhes bya ba'i bar gyis phyag rgya chen po'i sgrub pa bstan to/_/phyag rgya
[\[213b.7\]]chen po sgyu ma lta bu ni me long dngas pa'i gzugs brnyan lta bu'o/_/nam mkhar sems su med pa ni sems ma yin pa'i sems la'o/_/shes rab dang ye shes kyi go rims bzhin du ni chos thams cad stong par rtogs pa ni shes rab bo/_/ye shes ni 'dzin pa'i sems so/_/
[\[214a\]]
[\[214a.1\]]du ba la sogs pa'i snang ba ni de'i gzung bya yin no/_/ji ltar me long gi gzugs brnyan mig rang gi mig gis mthong ba de bzhin du stong pa nyid kyi rang bzhin rang sems kyis stong pa nyid kyi rang bzhin rnam pa thams cad dang ldan pa'i rang sems mthong ngo /_/gzung bya'i
[\[214a.2\]]sems du ba dang ldan pa'i mtshan nyid 'di la rnal 'byor pas dbu ma la srog rlung gzhug dgos/_des mtshan ma mthong ba'o/_/'di ni bla ma'i zhal dang po sku'i rdo rje'o/_/de bas nyi ma dang zla bar 'gro ba'i srog rlung bsdams pas gnyis pa srog rtsol gsung gi rdo rje'o/_/byang sems
[\[214a.3\]]ni byang sems sna tshogs gzugs brnyan la chags pa gsum pa thugs kyi rdo rje'o/_/bde ba'i mchog gis rdo rje bslang /_/sna tshogs gzugs kyi sgo nas dga' ba ma skyes na de'i tshe bul bar rdo rje'i sgra bya'o/_gal te shes rab ma ma rnyed na de'i tshe rang gi lag gis rdo rje gsor ba bde ba
[\[214a.4\]]'phel ba'i phyir te ltung ba'i phyir ma yin no/_/de ltar byang sems mi 'dor zhing bde ba dang ldan pa 'chi ba'i 'jigs pa las skyob pa bzhi pa ye shes rdo rje 'di'o/_/'di ni rnal 'byor pas bsgom pa'i des pa'o/_/dang po sangs rgyas ni dbang mdor bsdus pa'i skabs su ste/_'di kho
[\[214a.5\]]nal sogs pa'o/_/nyon mongs pa dang shes bya'i sgrib pa'i bud shing can/_thams cad mkhyen pa'i ye shes kyi me du ba la sogs pas 'di kho na rnal 'byor bas bsgrub par bya ste/_ji lta bus she na/_rtsa ba'i rgyud dang /_rgyud phyi ma dang /_shes rab kyi pha rol tu phyin pa la
[\[214a.6\]]sogs pa nges don gyi mdo las grags pa/_stong pa nyid la snang ba rtog pa thams cad dang bral bas bsam du med pa de kho na nyid kyi 'bras bu mngon du 'byung bas mtshan ma sogs gzung 'dzin dang bral bas rang bzhin gyis stong ba'i shes rab kyi gzugs brnyan/_phyi nang gi sgrib
[\[214a.7\]]bas ma g.yogs pas nam mkha' dang mnyam pa/_yod med la sogs pa'i rtog pa med pas/_yod med las 'das pa/_rang rig yin pas rang sems kyis myong ba'i don ma byas pas ngo mtshar ba/_rang bzhin med pas rdul phra rab kyi tshogs pas stong pa/_mo gsham gyi bu
[\[214b\]]
[\[214b.1\]]mo dang phrad pas bde ba rmi lam du 'byung ba ltar/_nam mkha' las byung gzugs brnyan la/_/brten bas rang la de bzhin no/_/sa yi rnam pa la sogs pa ni gzugs brnyan gyi mtshan nyid do/_/'dir stong pa nyid kyi snang ba dngos po ma yin pa la sogs par snang ba sra ba min/_khu ba'i
[\[214b.2\]]rnam pa can smig rgyu'i chu bzhin du chu ma yin te/_dngos po ma yin pas so/_/me'i rnam pa can me ma yin te/_mi sreg pas so/_/g.yo ba rlung ltar snang /_rlung min dngos po min pas so/_/nam mkha' lta bu de mi mthong ba'i phyir ro/_/sgyu ma'i grong khyer ltar dkar po la sogs
[\[214b.3\]]pa'i kha dog dang ldan kyang dngos po ma yin pas mdog ma yin no/_/rnam pa thams cad dang ldan yang byis pa rnams kyis mthong bya ma yin te/_nyon mongs pa dang bdud kyi mthu ste/_g.yon dang g.yas su srog rlung rgyu bas so/_/da ni dkyil 'khor lnga thim tshul bshad de/_sa
[\[214b.4\]]rlung la sogs pa'o/_/gang gi tshe rnal 'byor ba mig brtan cing khro bo'i stangs kyis stong pa la sems gtad pa de'i tshe sna bug g.yon nam g.yas la nam mkha' la sogs pa'am/_sa la sogs pa rgyu bas sa'i rlung chu rlung la thim/_de ltar g.yon nas nam mkha' la sogs
[\[214b.5\]]pa rnam shes kyi dkyil 'khor gyi bar ro/_/de ltar stong pa nyid du ba la sogs pa rtags bcur 'gyur/_rtags kyang rnam pa thams cad dang ldan pa'i gzugs brnyan du 'gro/_gzugs brnyan de ma nyams pa'i bde bar 'gro/_de nyid shes rab kyi pha rol tu phyin pa'i ye shes yin/_
[\[214b.6\]]ye shes las nam mkha' la 'gro ba la sogs pa'i rdzu 'phrul dang khams gsum gyi dbang phyug gi sgrub pa skye ba 'di nyid dug grub par 'gyur ro/_/rnal 'byor nyi bar bsdus shing bshad de dbu ma la sogs pa'o/_/'dir dang po 'dzin pa'i sems stong bar thim pa ni ro gcig tu gyur
[\[214b.7\]]ba'o/_/byis pa dang dar la bab pa dang 'dzag pa ni thabs kyi nyams pa'i bde ba gnyis 'gyur ba dang bul ba'o/_/shes rab mi 'dzag pa ste myur du ma nyams pas so/_/de dag gi mchog 'jig rten las 'das pa gang gi mi 'dzag pa de bzhin pa phyag rgya chen po las byung
[\[215a\]]
[\[215a.1\]]ba'o/_/da ni rang gi sems snang ba me long gi gzugs brnyan lta bu la 'jug par bshad de/_nam mkha' la sogs pa'o/_/mtshan mo ni mun pa nye bar mtshon pa'o/_/chags pa ni nam mkha' la sems thim pa'o/_/gzugs kyi snang ba ni me long gi gzugs brnyan
[\[215a.2\]]lta bu de rnyog pa dang bral ba thogs pa med par snang bas so/_/sgra'i snang ba ni mgul pa dang rkan la sogs pa'i rtsol ba las byung ba ma yin/_bde ba chen po'i stobs kyis rang sgra tsam myong bas so/_/tshigs bcad 'dis sku gnyis bshad do/_/gzhan gyi sems shes pa med pa ni rang gi
[\[215a.3\]]sems las tha dad pa gzhan gyi sems shes par byar med pas so/_/gsungs pa/_ma skyes pa dang ma 'gags pa/_/'dir ni shes bya gang mthong ba/_/de ni rang sems gzhan ma yin/_/phyi yi shes bya las gzhan phyir/_/de bas rang gis rang nyid la/_/rgyas 'debs pa ni gar
[\[215a.4\]]yang med/_/ral gri chen pos rang nyid kyi/_/rang sogs gcod par mi nus bzhin/_/tshigs bcad 'dis chos kyi sku sgrub par bshad do/_/phyi nang khyab pa'i du ba'i rnam pa sprin gyi snang ba'i rjes su 'byung ngo /_/de gsungs pa/_dang po nyid du sprin bzhin snang /_/du bar snang ba gnyis
[\[215a.5\]]ba'o/_/zhes so/_/smig rgyu ni g.yo bA chu bzhin no/_/srin bu me khyer dang mar me'i rnam pa grags pa bzhin no/_/mtshan ma bzhi po 'di dag ni bug med pa'i khyim du mun pa las 'byung bas/_mtshan mo'i sbyor ba dang nam mkha'i sbyor ba'o/_/gsang ba 'dus pa las dang po
[\[215a.6\]]dang gnyis pa bzlog par gsungs pa/_sems 'gog rdo rjer gyur pa na/_/mtshan ma dag ni 'byung bar 'gyur/_/mtshan ma de yang rnam pa lnga/_/byang chub rdo rjes gsungs pa yin/_/thog mar smig rgyu'i rnam pa can/_/du ba lta bu gnyis pa'o/_/srin bu me khyer gsum pa
[\[215a.7\]]ste/_/mar me lta bu bzhi pa yin/_/sprin med nam mkha' lta bu ni/_/rtag tu snang ba lnga pa'o/_/zhes so/_/sprin med nam mkha' snang ba sngon du 'gro ba me'i rnam pa can 'bar ba dang zla ba dang nyi ma'i snang ba grags pa bzhin/_sgra gcan ni rin chen nag po ltar snang /_glog
[\[215b\]]
[\[215b.1\]]dang thig le chen po ni brtan pa dang g.yo ba gsal bar byed pa mdog sngon po zla ba'i dkyil 'khor gyi rnam pa ltar snang /_mtshan ma drug po 'di dag ni sprin med pa'i nam mkha'i snang ba las byung ba nyin mo'i rna 'byor dang blags ba med pa'i rnal 'byor ro/_/de nas de'i dbus su longs
[\[215b.2\]]spyod rdzogs pa'i sku'i bdag nyid sangs rgyas kyi gzugs brnyan mthong ba sngon du 'gro ba skad cig gcig la lag mthil na yod pa'i chu bzhin du dang ba rnam pa thams cad dang ldan pa'i bum pa dang ras la sogs pa'i sna tshogs gzugs 'od gsal ba mthong ba'o/_/btsums pa la
[\[215b.3\]]sogs pa ni bar snang la phyed phye ba'i mig gnyis kyis stong pa ni gzung 'dzin dang bral ba las te/_ma brtags pa'i rnal 'byor gyi mngon sum du gzugs brnyan du ba la sogs pa rtag tu bsgom par bya'o/_/rnal 'byor gnyi ga nam mkha' la chags pa la sogs pas dus kyi
[\[215b.4\]]'khor lor gsungs so/_/shes rab kyi pha rol tu phyin pa las kyang gsungs pa/_rin po che snang ba zhes bya ba'i ting nge 'dzin dang /_rin po che sgron ma zhes bya ba dang /_zla ba'i snang ba zhes bya ba dang /_/nyi ma'i sgron ma zhes bya ba dang /_rnam pa thams cad mthong ba zhes bya ba la sogs
[\[215b.5\]]pa'o/_/de bas the tshom med par du ba la sogs pa'i lam 'tshang rgya bar 'dod pas bsgom par bya'o/_/'o na rtog pa dang bral ba phyag rgya chen po yin la/_sgom pa ni sgro btags pa ste ji ltar bsgom par bya zhes bshad ce na/_smras pa/_sgom pa la sogs pa'o/_/gdams
[\[215b.6\]]pa ji lta ba bzhin du phyi nang med pa la sgom pa'i gzugs brnyan de nyid la/_rnal 'byor ba'i bsgom pa gang yin pa de dngos po ma yin pa'i phyir bsgom pa ma yin no/_/'o na dngos po'i yin rung dngos po ma yin pa'i yin rung rtog pa la khyad med pas ji ltar dngos min sgom
[\[215b.7\]]zhe na smras pa/_sems la sogs pa'o/_/gang gi phyir stong nyid kyi gzugs brnyan la rnal 'byor pa'i dngos dang dngos min gyi rtog pa med de/_stong nyid kyi gzugs brnyan ma brtags pa'i du ba la sogs pa la mngon sum du mthong ba'i phyir ro/_/dgongs pa 'di lta
[\[216a\]]
[\[216a.1\]]ste gal te brtag pa yin na dngos por 'gyur te lugs ma la sogs pa bzhin no/_/mthong ba med na dngos po ma yin par 'gyur te mo gsham gyi bu la sogs pa bzhin no/_/'dir ni ma brtags par mngon sum du mthong bas thams cad legs par gnas so/_/mthong
[\[216a.2\]]ba'i dpe bshad de pra phab pa la sogs pa'o/_/pra phab pa ni sgrub pa pos byed pa ste/_me long dang ral gri dang mthe bong dang mar me dang zla ba dang nyi ma dang chu la mig gi spyod yul dngos po las ma byung ba/_chom rkun la sogs pa bems po'i chos las ma byung ba/_ma brtags
[\[216a.3\]]par mthong ba 'di la dngos po dang dngos min med do/_/dngos po med par don byed nus pa tsam dmigs pas so/_/'jig rten kho na la dngos po med par dngos por mthong ste/_dper na sgyu ma dang rmi lam la sogs pa'o/_/chos can la sogs pa ni rtog pa med pa'i ye shes
[\[216a.4\]]'byung ba de ni rnam pa thams cad du 'gro ba'i don sgrub par byed pas yid bzhin nor bu lta bu'o/_/dpe bshad de sngar la sogs pa'o/_/sngar ma mthong ba'i chom rkun la sogs pa sngags kyis byin gyis brlabs pa'i mig gis gzhon nu mas pra phab na mthong /_/sgrub pa pos ni
[\[216a.5\]]gzhon nu mas bshad pa der song la nyi tshe ba'i mig gis mthong ngo /_/bsam pa 'di lta ste sgrub pa'i man ngag sngags kyis byin gyis brlabs pa'i blo'i spyan gyis rnal 'byor pa gzhon nu ma bzhin byang sems ma nyams pas ma bstan pa/_tha mal pa'i bgrod bya ma yin pa nam mkha'
[\[216a.6\]]la 'jig rten las 'das pa'i de kho na nyid mthong ngo /_/de'ang spros pa mtha' dag dang bral bar bshad de gzhan gyis la sogs pa'o/_/gzhan gyi mig gis mi mthong ste du ba gzhan du mi mthong ba'i phyir ro/_/rang gi mig gis mi mthong ste mig ras kyis bkab pa'i phyir ro/_/pra
[\[216a.7\]]phab pa'i dpe 'dis rnal 'byor gyi mngon sum rang bzhin kun med pas ma skyes te/_rmi lam du gzhon nu mas bu dmigs pa bzhin thams cad mkhyen pa'i ye shes grub bo/_/sbyor ba yan lag drug gi ni/_/bdag gis bshad pa'i dge ba gang /_/des ni 'jig rten ma lus
[\[216b\]]
[\[216b.1\]]pa/_ma nyams bde ba thob par shog_/sbyor ba yan lag drug pa'i 'grel pa paN+Di ta chen po nyi ma dpal ye shes kyis mdzad pa rdzogs so//_//rgya gar shar phyogs kyi paN+Di ta chen po shrI bi b+hU ti tsan+d+ras ru lag gi snying po 'bring mtshams kyi sa'i cha dpal rgya rtags kyi gtsug
[\[216b.2\]]lag khang du bsgyur cing zhus te gtan la phab pa'o//[ {D1369}]@##/_/rgya gar skad du/_shrI kA la tsakra u pa de sha sUr+ya tsan+d+ra sA d+ha na nA ma/_bod skad du/_/dpal dus kyi 'khor lo'i gdams ngag nyi ma zla ba bsgrub pa zhes bya ba/_dpal rdo rje sems dpa' la phyag 'tshal lo/_/
[\[216b.3\]]b+hi ku ni zhes bya ba'i paN+Di ta/_dbus 'gyur tshal du sku 'khrungs pa/_rig pa'i gnas lnga kun la mkhas pa/_dgung lo bzhi brgya bzhes/_sa dang po'i bden pa mthong /_'jam dpal gyi lung bstan thob nas mu khyud 'dzin ri'i 'gram du rkang mgyogs kyis byon/_rigs
[\[216b.4\]]gsum mgon po'i brgyud pa bram ze nyi ma'i shing rta la dus kyi 'khor lo dam pa dang po gsan/_dbang bsgrub thabs dang bcas pa thob/_de'i dus su srod la rgyal po zla ba bzang po byon/_khyod yul dbus su 'gro ba la phyi dus kyi 'khor lo shes kyang nang dus kyi 'khor lo mi shes
[\[216b.5\]]so zer ro/_/de khyed la zhu byas pas nang g.yo ba rlung la gdams pa/_bde ba ye shes rdo rje yis/_/phrin las drug gi 'khor lo bskor/_/ma rig 'khrul 'khor bcom nas ni/_/ye shes lnga ni bskyed mdzad pa/_/gtso bo rdo rje 'chang la 'dud/_/bag chags rlung gis bskyod nas
[\[216b.6\]]ni/_/'gro ba rmongs shing sdug bsngal bas/_/gsal byed 'khor lo bshad par bya/_/bskyed dang gnas dang dbye ba dang /_/rtsis dang lam du bya ba dang /_/nad 'joms pa dang 'bras bu gnyis/_/rnam shes bskyod pa'i rlung 'byung ste/_/rlung las me ni skyes pa'o/_/de las
[\[216b.7\]]chu dang sa 'byung ste/_/nam mkha' kun du khyab pa'o/_/rlung las skyes pa'i dug lnga yis/_/las bsags 'bras bu 'khor ba smin/_/pho rlung mo rlung ma ning rlung /_/thod rgal pa dang bzhi ru gnas/_/yang na 'byung ba lnga yi rlung /_/rnam shes nam mkha'i tshul du gnas/_/
[\[217a\]]
[\[217a.1\]]ming dang gnas dang kha dog dang /_/rgyu dang byed pa'i las dang ni/_/zin dang log rengs bcos thabs dang /_/ngag dang yon tan bskyed pa'o/_/ye shes khams las thur sel dang /_/stong pa dag las srog gi rlung /_/'di gnyis rnam pa gsum du 'gyur/_/rlung
[\[217a.2\]]gi rlung las mnyam gnas dang /_/me la gyen du rgyu ba ste/_/chu la khyab par byed pa nyid/_/mkha' las rlung 'byung de las ni/_/klu dang rus sbal rtsangs pa dang /_/lha sbyin dang ni nor las rgyal/_/lnga po sa rlung me dang ni/_/chu dang sa las rim 'byung ste/_/drug gi bdag nyid bcu ming
[\[217a.3\]]can/_/sa lte chu snying me mgrin dang /_/rlung dpral mkha' gtsug ye shes gsang /_/snying 'khor rlung dang dpral 'khor chu/_/'khor gzhan gnas khams mthun pa'o/_/sa ser chu dkar me ni dmar/_/rlung gnag mkha' sngo ye shes ljang /_/sa chu me rlung nam mkha' ni/_/bcu
[\[217a.4\]]gnyis bcu gsum bcu bzhi dang /_/bco lnga bcu drug phyi ru rgyu/_/phyir 'phel nang du thung ngu rgyu/_/ye shes sa mkha' mnyam du ste/_/sna bug gnyis nas rgyu ba'o/_/'og nas sa dang g.yon du chu/_/g.yas su mi dang steng du rlung /_/bzhi dbus nam mkha' rgyu ba ste/_/sna bug gnyis
[\[217a.5\]]mnyam ye shes so/_/khyim ni bcu gnyis dbye ba yis/_/dus sbyor 'pho chen bcu gnyis la/_/'byung lnga rlung gi dbye ba yis/_/dus sbyor 'pho chung drug cu'o/_/'byung lnga'i 'pho chung re re la/_/sum brgya drug cu rgyu ba yis/_/dus sbyor bcu gnyis 'pho chen re'ang /_/stong dang
[\[217a.6\]]brgyad brgya rgyu ba ste/_/zhag gcig rtog rlung nyi khri dang /_/dgu brgya nyer lnga rgyu ba'o/_/'byung lnga'i 'pho chung mtshams re nas/_/bcu gcig bzhi cha chad pa yis/_/dus sbyor bcu gnyis mtshams re nas/_/lnga bcu rtsa drug bzhi cha rgyu/_/zhag gcig ye rlung drug brgya dang /_/bdun cu rtsa
[\[217a.7\]]lnga rgyu ba'o/_/skyes bu khams snyoms zhag gcig la/_/nyi khri chig stong drug brgya rgyu/_/skye 'jig gnas 'pho 'khrig dus dang /_/brgyal dang gzas zin ting 'dzin thob/_/de min 'jig rten rlung du zad/_/de ni rlung gi rgyu ba'o/_/gti mug sa la nga rgyal chu/_/'dod chags me la phrag
[\[217b\]]
[\[217b.1\]]dog rlung /_/zhe sdang mkha' ste ser sna'i sems/_/ye shes khams kyi 'byed par bshad/_/sems can kun gyi srog gyur ba'i/_/rlung gis las kun byed pa'o/_/mthun dang mi mthun zin pa yi/_/gnyis stobs gsum stobs shes par bya/_/srog 'dzin log rengs 'chi smyo dang /_/thur
[\[217b.2\]]sel log rengs rtsa chu sri/_/gyen rgyu log rengs dbugs mi bde/_/me mnyam log rengs rmu chu skran/_/khyab byed rlung log rengs pa na/_/mdze dkar la sogs nad mad byed/_/dbyug rlung 'khrul 'khor sbyor ba dang /_/dmigs dang byin rlabs bde ba bsgom/_/zas dang spyod lam sman
[\[217b.3\]]dpyad dang /_/rten 'brel gyis ni bcos par bya/_/rlung sems 'dres shing dag pa yi/_/mngon shes lnga ni thob par 'gyur/_/sngags rnams kun gyis byin rlob pas/_/phrin las bzhi ni rtsol med 'grub/_/sa rlung yon tan 'chi ba med/_/me yis bkrag la drod dang ldan/_/chu
[\[217b.4\]]yis bde dang snum la 'gril/_/rlung gis gsal dang yang bar byed/_/nam mkha' nam mkha' lta bur 'grub/_/ye shes yon tan bsam mi khyab/_/gzhan gyi rlung rtsis phyi nas brtsi/_/phyogs dang dus dang byed pa'i las/_/gzugs dang dbyibs dang kha dog dang /_/sgra
[\[217b.5\]]gdangs sgra yi byed pa dang /_/rgyu tshul spyod lam la sogs pa/_/'byung ba lnga dang 'byung chung dang /_/dgra gshed grogs su 'gyur ba dang /_/btang snyoms byed pa'i rlung rtsis brtsi/_/'di ni phyi yi rlung rtsis so/_/nang gi rlung rtsis nang nas brtsi/_/A li kA li rab dbye bas/_/
[\[217b.6\]]khams drug rlung ni rtsis kyis 'jug_/g.yas g.yon dbus nas rgyu ba yi/_/rlung drug byed las brtag pa yis/_/bzang ngan byed las shes par bya/_/'di ni nang gi rlung rtsis so/_/rnal 'byor rig pa'i rtsis shes nas/_/'char tshul gzugs dang kha dog dang /_/spyod lam tshe dang dbang
[\[217b.7\]]thang dang /_/phan gnod las kyi ltas kyang shes/_/lha 'dre sgra yi ngos 'dzin dang /_/nad dang rten 'brel phan yang shes/_/phyi nang byed pa 'char bar 'gyur/_/khyad par phrin las bzhi la 'jug_/pho rtsa mo rtsa ma ning rtsa/_/pho rlung mo rlung ma ning rlung /_/thod rgal bzhi yi sbyor ba yis/_/
[\[218a\]]
[\[218a.1\]]'dis kyang phyi nang rtsi bar nus/_/sngon 'gro sbyor ba ldan pa yis/_/lam ni bya ba'i rim pa ni/_/'byung dang 'jug dang gnas dang gsum/_/yi ge gsum gyis rtsa lam sbyangs/_/rdo rje skyil krung sogs gnas pas/_/rdo rje bzlas pa'i rim pa yis/_/rlung ni lam du
[\[218a.2\]]byed par 'gyur/_/'khrul 'khor sbyor ba mkhas pa yis/_/rlung lnga a ba d+hU tIr gzung /_/rgyu ba dag pa rang gnas bsgom/_/zhag lnga a ba d+hU tI ru/_/tshud pa'i rtags ni 'byung bar 'gyur/_/bum pa can dang btsan thabs kyis/_/bcings dang zhi bar byas pa yis/_/nor bu'i me la
[\[218a.3\]]srog zhugs pa'i/_/bde ba skye bar nges pa ste/_/'od kyi 'khor lo mthong ba dang /_/mgo bo na na gzhag par bya/_/thur sel rgyu ba 'jam rlung gzung /_/rlung gi nad rnams spong bar 'gyur/_/srog dang rtsol bas bad kan sel/_/btang bas mkhris pa sel par byed/_/'dus pa'i
[\[218a.4\]]nad la steng 'og dgag_/dwangs ma'i sbyor bas sel bar byed/_/lte ba'i 'og tu srog rlung dgag_/ma lus pa ni sel bar byed/_/khyad par rtsol ba'i rlung gis sel/_/a ba d+hU tIr dwangs par byed/_/kha sbyor rlung gis rkyen snang bsrung /_/reg dang ral gri bcud dbang po/_/bdud rtsi
[\[218a.5\]]'bras bu ri lu dang /_/gi wang dang ni mig sman dang /_/rkang la byugs dang mthil lam brgyad/_/'jig rten dngos grub brgyad des 'grub/_/mchog gi 'bras bu ster bar byed/_/ces gsungs so/_/yang nam gung la rgyal po grags pa byon nas/_/khyod 'dzam bu'i gling gi
[\[218a.6\]]yul dbus su 'gro ba la nad pa lto gos la sred pa mang bas/_nang gnas pa rtsa gtum mo la gdams pa 'di dgos gsungs nas gdams pa/_ji ltar sgom pa rtsa yi gnad/_/rab tu phye ste bshad par bya/_/brgyad khri dang ni bzhi stong dang /_/nges par phye na 'bum sde'o/_/
[\[218a.7\]]ba spu bye ba ji tsam par/_/rtsa yi grangs kyang de bzhin te/_/byed pa las kyi rtsa rnams ni/_/stong phrag bdun cu rtsa gnyis dang /_/sum cu rtsa gnyis dag tu brjod/_/la la nyi ma'i rtsa yis ni/_/gling bzhi gling phran rnams la bskor/_/ra sa zla ba'i rtsa yis kyang /_/gong
[\[218b\]]
[\[218b.1\]]bzhin bskor nas gnas pa'o/_/'khor lo rnams kyi rtsa yi gtso/_/gtsug tor bzhi la snying gar brgyad/_/spyi bo ru ni mi yi bdag_/mgrin pa ru ni so yi grangs/_/lte bar brgyad kyis brgyad bsgres pa/_/gsang bar rgyal po nyis 'gyur nyid/_/rtsa ba lte ba'i dkyil nas gyes/_/
[\[218b.2\]]rtse mo don snying lnga la zug_/don snying las ni rtsa lnga gyes/_/rtse mo skye mched lnga la zug_/yul lnga dag ni myong bar byed/_/lte ba'i dkyil nas rtsa bzhi gyes/_/brgyad kyis lus ni skyed par byed/_/rtsa yi gtso bo gsum du bshad/_/a ba d+hU tI zhes bya ba/_/lhan cig skyes
[\[218b.3\]]pa skyed par byed/_/'di ni rtsa yi rgyal por bshad/_/sngon 'gro bya ba rdzogs nas kyang /_/sbyang zhing gnad la bor bar bya/_/gling bzhi ri rab dag la bsdu/_/ri rab srog shing bsrang bar bya/_/rgyu ba'i nyi zla gzung bar bya/_/nyi zla'i 'od kyis rab bsros te/_/raM las
[\[218b.4\]]glog gi rgyun byung bas/_/mtshan nyid bzhi dang ldan pa yis/_/oM hUM AHyi bar du bsreg_/haM las babs pas bdud rtsi'i rgyun/_/yig 'bru gsos kyi bar du bsgom/_/rgya mtsho'i dkyil du nyi ma dgod/_/raM las byung ba gtum mo'i mes/_/khams gsum po ni me ru 'bar/_/
[\[218b.5\]]ji ltar sbyin sreg me yis ni/_/til mar dgang blugs de bzhin no/_/ri rab bskyod dang rlung lha ste/_/bud shing bzang po bsten par bya/_/glog gi me yi rtse mo yis/_/spyi bo'i zla ba gzhu bar bya/_/gang dang gang gis thig le bzhu/_/'di las mgrin pa snying ga dang /_/
[\[218b.6\]]lte ba gsang ba ru ni 'gog_/rdzogs sangs rgyas kyis bka' stsal to/_/'byung po'i dug rnams ma lus sel/_/nad las rnam par rgyal po thob/_/gtum mo yon tan brgyad dang ldan/_/bde ba dam pa ston pa dang /_/chos kyi dbyings ni ston par byed/_/thun bzhi
[\[218b.7\]]rim pas nyams su blang /_/zhag bdun nyi shu rtsa gcig la/_/skye dang brtan par byed pa yin/_/zhes gsungs so/_/yang nam tho rangs rgyal po pad+ma dkar po byon nas/_/khyed 'dzam bu'i gling gi yul dbus 'gyur tshal de na/_/chags
[\[219a\]]
[\[219a.1\]]pa de la mchog tu sred/_/tshe thung nad mang dbang thang chung bas nang 'gyur ba byang chub kyi sems la gdams pa 'di dgos so gsungs nas gdams pa/_gtso bo rdo rje 'chang chen la/_/gsang ba'i snying po 'di skad thos/_/khyod la rab tu bshad par bya/_/rtags dang
[\[219a.2\]]nyams pa'i nyes dmigs dang /_/nyams pa'i tshul dang mi nyams bsrung /_/dngas 'phel thabs dang rgyas pa dang /_/dngas pa'i yon tan bstan pa'o/_/lus dang rtsa yi sgo rnams dang /_/skra dang ba spu bye ba dang /_/mdog dang bzhin gyi dkyil 'khor dang /_/sems nyams
[\[219a.3\]]skad kyi gdangs dang ni/_/grib ma gnas khang lus las shes/_/mtshan ltas rtog la drang srong mkhas/_/bde gsal med pa'i sgyid pa sgyur/_/stobs chung shed dma' snying mi dga'/_/bkrag mdangs lus stobs med pa dang /_/brang la ba spu log pa dang /_/mi'am
[\[219a.4\]]ci la yi dgas lus/_/ngag nyams thos la snying rlung 'jug_/nad mang bgegs 'jug tshe yang thung /_/'dod yon chu yis skams pa yis/_/dbang thang chung zhing longs spyod ngan/_/byang sems dpag bsam skams pa yis/_/'dod pa'i 'bras bu ga la 'byung /_/
[\[219a.5\]]pho mo dbang du mi 'gyur zhing /_/mthun pa dag kyang dbral bar 'gyur/_/mi ma yin rnams mi 'du zhing /_/zhi drag la sogs 'grub pa min/_/mkha' 'gro dbang du mi 'du zhing /_/dngos grub dag kyang nyams par byed/_/gnas khar lud pa byin med cing /_/sa
[\[219a.6\]]yi snum yang med par 'gyur/_/mi yi nor bu med pa la/_/de yi bde legs ga la 'byung /_/rgyun 'dzag gang bas 'dzag pa dang /_/gdon dang bag chags chags skyes 'dzag_/kha zas kyis kyang 'dzag par byed/_/mig dang rna ba sna dang ni/_/kha dang dbang po dag
[\[219a.7\]]nas 'dzag_/khyab byed thig le zhes bya ba/_/rdul dang gdongs nas 'dzag par byed/_/chu dang rtsa 'khru'i dus su ni/_/nad gzhi dag gis 'dor bar 'gyur/_/me dang nyi ma ngal dub las/_/nad drag po yi rgyun las ni/_/'di rnams kyis ni skems par byed/_/sna rtsa
[\[219b\]]
[\[219b.1\]]rlung ni kha d+ha la lam/_/de bzhin kha dang 'og rtsa d+ha la/_/nyi ma 'dor bar byed pa yin/_/mo yi nyams pa'i rkyen dag ni/_/dkar po pho dang cung zad mtshungs/_/khyad par chags skyes chags spyod 'dzag_/tshes brgyad dang ni bcu bzhi dang /_/nya dang gnam stong gang
[\[219b.2\]]yin la/_/phyi ru sgra gcan rgyas pa yis/_/nang du nyi ma 'dor bar 'gyur/_/kha sna nu ma nas kyang 'dor/_/rgyu dang rkyen dang byed pa'i las/_/gnod pa'i 'bras bu shes par bya/_/'dzag gnyis thur sel dbang du byas/_/'khrul 'khor gyis ni legs par dgram/_/sngags
[\[219b.3\]]dang rdzas dang rten 'brel bsrung /_/rgyud dag gsang rlung dbang du bya/_/glang mo myos skad shes par bya/_/zas ngan spangs la zas mchog bsten/_/steng rlung 'gog pa'i sbyor ba yis/_/'khrul 'khor bya zhing gsang rlung bzung /_/khong gseng mkha' 'gro d+hU tIr gzhug/_/
[\[219b.4\]]drod kyi sbyor ba la sogs kyis/_/gtum mo bsgom zhing dgram par bya/_/drag spyod spangs la bag yod bsten/_/drang srong rig pa sman du gtang /_/gnad kyis drug rnams dag par bya/_/nyi ma ri rab dbus su sba/_/dgram pa'i sbyor ba shes par bya/_/rgya mtsho dkyil gyi sgra gcan gyis/_/nyi
[\[219b.5\]]zla gnyis po zos nas ni/_/nyi zla ri rab rtse ru drang /_/'khrul 'khor gyis ni dgram par bya/_/de 'dra sbyor ba sna tshogs ni/_/kun mkhyen rig pa de la dris/_/rnal 'byor dbang rab rnams kyis ni/_/don dam phyag rgya che bsten nas/_/mi g.yo bsam gtan sbyor ba yis/_/rgyu mthun bde
[\[219b.6\]]stong ting 'dzin bsgom/_/lo gsum zla phyed gsum gyis ni/_/mchog gi dngos grub thob par gsungs/_/rnal 'byor dbang 'bring rnams kyis ni/_/sems brtag ye shes phyag rgya bsten/_/rang lus thabs ldan sbyor ba yis/_/cha mthun bde stong ting 'dzin pa bsgom/_/gzugs khams
[\[219b.7\]]lha dang thun mong gi_/dngos grub thob pa rgyal bas gsungs/_/rnal 'byor dbang tha rnams kyis ni/_/mtshan chos ldan pa'i las rgya bsten/_/snyoms par 'jug pa'i sbyor ba yis/_/'dzag bcas bde stong ting 'dzin bsgom/_/'dod khams lha dang thun mong gi_/dngos grub thob par
[\[220a\]]
[\[220a.1\]]rgyud las gsungs/_/chags can bde stong spel 'dod kyis/_/kha sbyor rlung bcings 'dzin bsgrubs te/_/mtshan nyid ldan pa'i bu mo la/_/skyabs 'gro dbang bskur snod du bya/_/lus la rigs drug sa bon dgod/_/skyed dang sdud pa'i rim pa yis/_/rdo rje
[\[220a.2\]]pad+ma byin gyis brlab/_/gzugs sgra chags pa rgyas par bya/_/spyod des dngas ma g.yo bar bya/_/sngon 'gro gsum gyis sbyang byas nas/_/'du shes gsum ldan bsgom pa yis/_/dngos gzhi snyoms 'jug sbyor ba yis/_/dbab bzung bde stong ro myong bya/_/rjes su ldog
[\[220a.3\]]cing gnas su bsdus/_/dgram pa gnyis med bsres la bsgom/_/rus sbal 'gros su dal bus dbab/_/dgos pa gnyis la mkhas par bya/_/thur sel rlung ni gsum du 'gyur/_/bde 'phel rgyun 'grogs rab 'jug dang /_/khyab byed rgyas pa'i rlung gis gzung /_/
[\[220a.4\]]rgyun 'grogs bskyod pa'i sbyor ba yis/_/zla ba 'dzin la mkhas pa yin/_/thur sel dbang mi thob pa na/_/bde 'phel chos 'byung gnyis med bsres/_/rgyun 'grogs kyis ni nyi 'od 'dren/_/rab 'jug rlung gis gnas su gzung /_/zla ba rgyun 'grogs kyis 'dren ni/_/yi
[\[220a.5\]]ge gsum gyis gyen la zlogs_/tshangs par lhan skyes myong bsdus pas/_/mgo bo na na dgram par bya/_/sems dang rlung ni rim gyis dgram/_/nyi shu rtsa gcig rim pas so/_/rlung sems gnyis su med bsres la/_/zhen pa ye shes gnyis med bya/_/bde stong zung 'jug ting
[\[220a.6\]]'dzin bsgom/_/dngas ma'i dngas ma yul la 'dren/_/dang sa ma'i bde ba skyes pa dang /_/bde ba rtsal sbyang thabs la mkhas/_/de ni rnal 'byor chen por 'gyur/_/yul la chags pa skyes pa na/_/dngas ma'i dngas ma yul la 'dzag_/nang du dngos 'dzin skyes pa na/_/dngas
[\[220a.7\]]ma'i dngos po nyams par 'gyur/_/zhen pa dang bcas spyod pa na/_/dngas ma'i dngos po rnyed par byed/_/gnyis med gnas na dngas ma 'phel/_/gang yang der shes dngas ma rgyas/_/yon tan tshogs ni dngas ma'i stobs/_/gsal ba'i dngas ma stong pa nyid/_/rtog
[\[220b\]]
[\[220b.1\]]pa'i skyon bral zla ba yis/_/nyon mongs gdung ba sel bar byed/_/stong pa'i dngas ma gsal 'od can/_/thugs rje ye shes nyi ma yis/_/ma rig sdug bsngal sel bar byed/_/bag chags sprin gyis ma gos par/_/nyi zla mchog tu rgyas par bya/_/gtso bo rdo rje 'chang chen gyis/_/
[\[220b.2\]]de skad gsungs pa bdag gis thos/_dus kyi 'khor lo gsang ba'i skad/_/gzhan du bshad pa ma yin no/_/nyi zla sku la rgyas pa yis/_/bkrag mdangs gzi brjid chen por ldan/_/snum zhing 'gril la pags pa dngas/_/nad med bde ba rdo rje ldan/_/byin chen dngas dang ldan pa dang /_/
[\[220b.3\]]bde bskyed tshangs pa'i dbyangs su 'gyur/_/gsal bas phyi nang chos rnams shes/_/rtog med bdag 'dzin rang sar grol/_/bde stong rdo rje sdug bsngal 'joms/_/lus dang rus pa sems la smin/_/yon tan yon tan bsam mi khyab/_/lus kyi thig le rgyas pa yis/_/
[\[220b.4\]]tshe dang longs spyod dbang thang dang /_/'dod yon rgyas shing ye shes 'phel/_/kun rdzob bde bas sdug bsngal zhi/_/don dam thig les 'khrul pa zhi/_/gnyis med thig les sgrib pa zhi/_/'di ni zhi pa'i phrin las so/_/bud med mkha' 'gro dbang du 'du/_/mo chags
[\[220b.5\]]kun gyi yid du 'ong /_/lha klu gnod sbyin ma mo yang /_/dbang 'gyur mi yi smos ci dgos/_/tshangs pa la sogs dbang du 'du/_/skyes pa rnams ni smos ci dgos/_/rdzas dang 'dod yon de bzhin no/_/phyogs skyong rnams ni dbang du 'du/_/drag po'i las la mtshon char 'gyur/_/
[\[220b.6\]]gsad dang bskrad dang rmongs dang rengs/_/kun la dbang bsgyur rdo rje yin/_/rlung sems 'dres la rgyas pa yi/_/ting 'dzin stobs kyis gang yang nus/_/phal cher dwangs pa'i thig le yis/_/sa 'og gter rnams mthong ba dang /_/lus kyi rtsa mthong mun pa sel/_/dngas mas
[\[220b.7\]]sems ni bde bar 'char/_/sangs rgyas lta bu 'byung bar 'gyur/_/dngas ma'i dngas ma gyur pa yis/_/lus la bde ba rgyas pa dang /_/khro gtum stag sogs ldan par byed/_/rab tu dngas pas mchog mthong 'gyur/_/mchog tu dngas pas mngon shes drug_/de bzhin
[\[221a\]]
[\[221a.1\]]rjes dran drug kyang 'char/_/dngas ma stobs 'gyur zhes bya ba/_/sred med bu yi stobs sogs thob/_/dngas ma bcud ces bya ba yis/_/snang ba bde bar 'char ba dang /_/khams gsum ro la spyod par nus/_/mi g.yo dngas ma zhes bya bas/_/'khor
[\[221a.2\]]ba bde bar shar nas ni/_/phyir mi ldog pa'i sa thob bo/_/dbang sgyur dngas mas sbrul ba 'gyed/_/mya ngan 'das pa'i bde ba 'char/_/mchog dang mchog min sprul pa nus/_/rdo rje dngas ma zhes bya las/_/ji lta ba dang ji snyed shes/_/sa rnams dbang phyug thub byed pa'i sku/_/
[\[221a.3\]]zag med rnam dag zhing du ni/_/zag med rdo rje'i skur bstan nas/_/nyid dang mnyam pa'i 'khor rnams la/_/bde ba chen po'i chos bstan nas/_/'khor dang bcas pa mngon sangs rgyas/_/sangs rgyas gtso bor dbang bskur ro/_/zhes gsungs so/_/de nas bla ma b+h-i ku pa yis
[\[221a.4\]]dus kyi 'khor lo'i tshig dang don du bcas pa spyan drangs 'ongs pas/_/mkha' 'gro ma bzhi'i mu khyud 'dzin ri thal thal bskyal nas/_paN+Di ta khyod kyis nged kyi mdzod stong par bzhag zer ro/_/de lta na rdzu 'phrul gyis 'dzam bu'i gling du byon la chos 'di rnams kyi bka' srung
[\[221a.5\]]gyis byas pas bka' srung byed par dam bcas te/_rdo rje'i mgur re blangs pa ni rin chen mkha' 'gro na re/_a ba d+hU tI rtsa yi mchog_/dang po'i mdud pa khrol nas ni/_/rlung sems dbyer med 'dzud shes na/_/lhan cig skyes pa mngon du byed/_/rtsa lam sbyongs
[\[221a.6\]]shig rnal 'byor pa/_/zhes dang /_rdo rje mkha' 'gro na re/_rlung gi rgyal po srog gi rlung /_/'dzin cing dag par byed shes na/_/phung po rdo rje dbang byas te/_/mkha' spyod gnas su 'gro bar nus/_/srog rtsol sbyongs shig rnal 'byor pa/_/zhes dang /_pad+ma
[\[221a.7\]]mkha' 'gro na re/_e la waM gyis rnam par brgyan/_/dga' ba gsum la rim gyis bslab/_/lhan cig skyes pa ngo sprad pas/_/mtshams med lnga pa byas pas kyang /_/rang byung ye shes rtogs par byed/_/bde ba sbyongs shig rnal 'byor ba/_/zhes dang /_sangs rgyas
[\[221b\]]
[\[221b.1\]]mkha' 'gro na re/_ma btsal lhun gyis grub pa'i don/_/dri ma med pa ngo shes pas/_/'khor ba mya ngan 'das par grol/_/rang rig sangs rgyas bla na med/_/gnas lug rtogs shig rnal 'byor pa/_/zhes gsungs nas/_gsang tshig snying gtam du gdams te rang
[\[221b.2\]]gnas su gshegs so/_/de nas bla ma yul dbus 'gyur tshal du byon nas sangs rgyas kyi bstan pa dar par mdzad do/_/gnas pa rtsa yi dus 'khor gyis/_/phyi nang chos kun shes par byed/_/g.yo ba rlung gi dus 'khor gyis/_/srid dang zhi ba kha los sgyur/_/'gyu
[\[221b.3\]]ba byang sems dus 'khor gyis/_/phun sum tshogs pa skyed par byed/_/'khor lo gsum gyi don thos nas/_/'khor lo gsum gyi don bkod pas/_/khams gsum gnas pa'i sems can rnams/_/sku gsum mngon du rtogs par shog_/dpal dus kyi 'khor
[\[221b.4\]]lo'i man ngag_/'khor lo gsum gyi rim pa nyi ma zla ba sgrub pa zhes bya ba rdzogs so//_//rgya gar phyogs dza ga d+ha la'i paN+Di ta ma hA bi b+hU ti tsan+d+ra sa/_/dpal ding ri glang 'khor du sgra rang 'gyur du bsgyur nas gsungs pa'o/_/[{D1370}]@##/_/rgya gar skad du/_
[\[221b.5\]]dz+nyAn tsak+Shu sA d+ha na nA ma/_bod skad du/_ye shes spyan sgrub pa zhes bya ba/_dpal rdo rje sems dpa' la phyag 'tshal lo/_/sku gsum yon tan phrin las rab rdzogs pa'i/_/spyan lnga sgrib med 'gro ba'i don mdzad pa/_/dpal ldan lha yi sku la phyag 'tshal lo/_/
[\[221b.6\]]dpal ldan dus 'khor dam pa dang po las/_/mkha' 'gro rab gsang spyan lnga rab sgrub pa/_/sgrib pa dang bral gsal bar bdag gis bri/_/dur khrod shin tu bla gab can yid 'ong /_/phyi nang gsang ba'i mchod pas rab mchod nas/_/khrus byas gdan gnas tshangs
[\[221b.7\]]pa'i gnas bzhi ldan/_/skyil krung bcas nas dbang po rnam par phye/_/thub pa'i lta bas rnam par bltas pa ni/_/smig rgyu du ba me khyer mar me mkha'/_/zla nyi rA hu la dang glog ltar snang /_/thogs med snang ba la sogs gang yang 'byung /_/brjod kyis mi lang sha
[\[222a\]]
[\[222a.1\]]yi spyan gyi sa mthong /_/srog rtsol sbyor bas gzung dang 'dzin pa sbyang /_/rdo rje gtsug tor lta stangs lus gnad ldan/_/nam mkha' sems can mig gi 'dzum pa yi/_/rdo rje'i lam du zhugs pa nam mkha' las/_/du ba smig rgyu srin bu me khyer dang /_/mar
[\[222a.2\]]me 'bar dang zla ba nyi ma dang /_/rA hu la dang glog dang thig ler snang /_/snyigs ma snang ba rab tu 'byung ba yin/_/gnas shing mkha' yi sbyor ba yis/_/dkar dang ser dang dmar dang ljang /_/mthing ga sangs rgyas 'od rnams 'char/_/'od chen rnam par snang bar byed/_/'od
[\[222a.3\]]kor 'og min zhing yang mthong /_/gzugs brnyan gnyis kyi sbyor ba yis/_/de nang gzugs brnyan yul med pa/_/longs spyod rdzogs sku du ma mthong /_/rdzogs pa'i sangs rgyas lam me ba/_/lha yi spyan gyis rnam par mthong /_/ye shes mig gcig dri ma med/_/bcom
[\[222a.4\]]ldan 'das kyis 'dus pa las/_/srog stsol sbyor bas 'dzin pa sbyang /_/brtan 'gyur rdo rje'i lam nas ni/_/nam mkha'i khams su spro bar bya/_/mngon shes lnga ni thob par 'gyur/_/'od kyi dkyil 'khor 'char bar 'gyur/_/d+hU tI'i nang du 'od gsal gzung /_/rtog med
[\[222a.5\]]sems kyi de nyid shes/_/rdo rje lus kyi de nyid mthong /_/gsang sngags chos la mkhas par 'gyur/_/srog rtsol sgo ru 'od gsal gzung /_/rgyu ba rlung gi de nyid shes/_/rlung lnga'i kha dog mthong bar 'gyur/_/zhi rgyas las rnams dbang du 'du/_/snang ba'i steng du 'od gsal
[\[222a.6\]]gzung /_/phra ba 'od la brten nas ni/_/rags pa'i 'od chen ngo sprad pas/_/rtog med 'di la srid 'das snang /_/kun rdzob rgyu dang 'bras bu'i chos/_/chos kyi spyan gyis mthong bar 'gyur/_/'gro ba'i mar me ye shes sgron/_/sgrib pa med pa chos kyi spyan/_/spyi dang rang gi mtshan
[\[222a.7\]]nyid shes/_/shes rab spyan gyis rnam par thob/_/des ni sangs rgyas spyan bsgrub ste/_/srog dang rtsol ba la brten nas/_/rtog med chos sku mthong bar 'gyur/_/rdo rje'i sbyor bas longs sku mthong /_/gnyis med snang dag sprul sku mthong /_/rtog med gsal bas me long ye
[\[222b\]]
[\[222b.1\]]shes dang /_/rtog med ngang las 'od rnams so sor rtog_/sna tshogs stong snang mnyam nyid ye shes so/_/rnam par dag pas bya grub ye shes te/_/ma skyes chos shes chos dbyings ye shes so/_/ye shes lnga mthong sangs rgyas kun dang mnyam/_/rang bzhin lhun grub sangs
[\[222b.2\]]rgyas ni/_/mdor na phung po drug rnams ni/_/sangs rgyas drug tu rab tu grags/_/rdo rje'i skye mched nyid dag kyang /_/dkar dngas sgrol ma zhes sogs pa/_/me dang rlung sogs rab tu grags/_/phyi nang gsang ba'i dkyil 'khor gyi/_/sangs rgyas bde chen zhing khams gnas/_/
[\[222b.3\]]de la bcom ldan dam bcas pa/_/bsam pa thams cad yongs spangs nas/_/zhag gcig yongs su brtag par bya/_/gal te yid ches ma byung na/_/de tshe de tshig bdag gis brdzun/_/snyan brgyud lag len ldan pa gces/_/skye ba bskyed pa'i rim pa las/_/'chi ba rdzogs
[\[222b.4\]]pa'i rim pa 'jug_/'byung ba rim par thim pa las/_/phyi ru stobs thim nang du nus thim na/_/'od lnga spyan la sogs pa'i bsu ba 'byung /_/rigs lnga snyoms 'jug ye shes ngo bo gzung /_/'od gsal chos sku'i ngo bo sangs rgyas 'byung /_/'chi ba zhes bya rnam rtog ste/_/mkha'
[\[222b.5\]]spyod gnas su khrid pa'o/_/'chi ba 'od gsal chos sku las/_/bar dor longs spyod rdzogs sku 'char/_/snang ba mched dang thob pa las/_/sngar gzugs srid pa'i sha gzugs can/_/dbang po kun tshang thogs med 'gro/_/las kyi rdzu 'phrul bsam mi khyab/_/'jigs
[\[222b.6\]]pa'i sgra bzhi ya nga'i g.yang sa gsum/_/thig le mi brtan bzhin du snang bar 'gyur/_/snyigs ma nyams pas 'khrul snang sgra ru ldang /_/'od lnga nyams pas rigs drug gnas su skye/_/snang ba la sogs chos kyi sku ru shes/_/'khrul pa'i snang ba rang gi mdangs su shes/_/
[\[222b.7\]]'jigs skrag med shes skyes bu las zin 'dra/_/spros bral mkha' mtshungs chos sku pha las skyes/_/dngas ma'i 'od las longs sku zhal yang mthong /_/nyon mongs lnga dag ye shes lnga ru shar/_/zag med bde ba nam mkhar mi shong ngo /_/skye ba sprul pa'i sku ru mngon sangs
[\[223a\]]
[\[223a.1\]]rgyas/_/thabs dang shes rab gnyis dang sku gsung thugs/_/sa bcu bgrod nas gsang ba'i sgo nas ni/_/byon nas 'gro ba'i don ni byed par 'gyur/_/dus 'khor shes kyang gdams pa 'di mi ldan/_/ngal ba don med sangs rgyas 'bras mi 'byung /_/phyi rtsis
[\[223a.2\]]gsal yang snying po'i don mi gsal/_/de bas skal ldan 'gro kun phan phyir bris/_/dus kyi 'khor lo'i gdams pa dam pa dang po las spyan lnga sgrub pa'i thabs slob dpon dus zhabs kyis mdzad pa rdzogs so//_//dus zhabs kyis thugs rje chen po la sogs pa rig
[\[223a.3\]]gsum mgon po la gsan no/_/des ye shes kyi mkha' 'gro sU R+Ya d+har+m+ma la/_des rat+na shra'i b+ha dra la/_des shAkya shrI b+ha dra la/_/des rgya gar shar phyogs dzA ga d+ha la'i paN+Di ta ma hA bi b+hU ti tsan+d+ras sgra rang 'gyur du mdzad nas bsgyur ba'o/_/[{D1371}]@##/_/rgya gar skad du/_tri dzo gi hr-i da
[\[223a.4\]]byA kA sha nA ma/_bod skad du/_rnal 'byor gsum gyi snying po gsal ba zhes bya ba/_'jam pa'i dbyangs la phyag 'tshal lo/_/oM gyis snang ba lam du nges/_/rdo rje sems la phyag 'tshal nas/_/sbyangs pa rab tu gyur pa'i lam/_/phyag rgya chen po bsgom par bshad/_/dbang
[\[223a.5\]]gis smin byas dam tshig ldan/_/de la rnal 'byor gsum bstan te/_/gzhan la nam yang ma yin no/_/byin gyis brlab dang rtog pa bsgom/_/rang bzhin rnal 'byor gsum du nges/_/'chi ba'i rtags nyid shes byas nas/_/srog gi thig ler nges par gzhug/_/so sor
[\[223a.6\]]sdud dang bsam gtan dang /_/srog rtsol de bzhin 'dzin pa dang /_/rjes su dran dang ting nge 'dzin/_/rnal 'byor yan lag drug ces bya/_/mtshan mo gseng med khyim du ni/_/shin tu mnyam gzhag sgrub pa pos/_/byed pa lnga la bcing ba gnyis/_/bla ma'i zhal las shes
[\[223a.7\]]par bya/_/yod dang med pa las 'das pa'i/_/du ba smig rgyu srin me khyer/_/mar me sems kyis nam mkhar mthong /_/gzhon nu ma yis snga las ni/_/lkog tu gyur pa'i rkun ma mthong /_/nyi tshe ba yi mig gis ni/_/sgrub pa po yi song nas mthong /_/chu 'dzin dang ni
[\[223b\]]
[\[223b.1\]]bral ba yi/_/nam mkha' dngas par gyur pa la/_/snga dro nyi ma rgyab phyogs te/_/phyi dro yang na de bzhin no/_/nyi phyed mig la gnod phyir spang /_/nam mkha' las byung rang byung ba/_/shes rab ye shes me bo che/_/'od chen rnam par snang bar byed/_/ye shes snang ba
[\[223b.2\]]lam me ba/_/'gro ba'i mar me ye shes sgron/_/gzi brjid chen po 'od gsal ba/_/sngags mchog sngags bdag rig sngags rgyal/_/gsang sngags rgyal po don chen byed/_/ji srid thig le'i nang du ni/_/ri mo nag po skra yi tshad/_/de mthong 'od gsal go 'phang ni/_/rnal
[\[223b.3\]]'byor ba yis thob pa yi/_/so sor sdud pa snyoms 'jug pas/_/sngags rnams thams cad byin gyis brlab/_/shes rab rtog dang dpyod pa dang /_/dga' dang bde ba mi g.yo ba/_/bsam gtan yan lag lnga brtan pas/_/mngon shes lnga thob mi bdag kye/_/
[\[223b.4\]]bar ma dbugs 'byung mchog yin te/_/bshang gci dang ni zla nyi yi/_/rtsa bzhi dang ni yang dag ldan/_/ye shes lnga yi rang bzhin dbugs/_/'byung ba lnga yi ngo bo nyid/_/sangs rgyas lnga yis byin gyis brlabs/_/srog dang rtsol ba zhes byar bshad/_/rtag tu 'dzin
[\[223b.5\]]pa'i stobs kyis ni/_/rdo rje sems dpa' yang dag 'jug/_/lte bar gtum mo sbar ba yis/_/de bzhin gshegs pa lnga bsregs te/_/spyan la sogs pa yang bsregs nas/_/haM bsregs pa las zla rgyun 'bab/_/dam tshig sems dpa' spyod yul can/_/sku
[\[223b.6\]]mthong nas ni nyin re yis/_/dus su srog gi rlung dag ni/_/rnal 'byor thar pa 'dod pa yis/_/bum pa sbyor bas dgang bar bya/_/ji srid du ni 'khor bzhin ma/_/rang gi lus la yongs bskor ba/_/'od zer 'khor lo mthong 'gyur te/_/sngon gsungs sku la rang
[\[223b.7\]]gi yin/_/des ni zla drug reg spangs bde/_/chu nyi lta bur rab snang bar/_/dri ma med par sna tshogs mdog_/rnam pa kun du rang gi sems/_/rang gi sems nyid bde ba nyid/_/ting 'dzin bde chen rnal 'byor la/_/spyan lnga mngon shes drug 'byung ste/_/chu srin la sogs
[\[224a\]]
[\[224a.1\]]khyim rnams su/_/ma rig la sogs lugs bzlog pas/_/sa ni bcu gnyis thob 'gyur te/_/rtog pa med pa'i chos can la/_/skad cig gcig la mngon sangs rgyas/_/rdo rje nyi ma snang ba che/_/rdo rje zla ba dri med 'od/_/sa rnams yongs su rdzogs pa yi/_
[\[224a.2\]]dngos po gnyis su rab bstan te/_ye shes yod pa des na de/_/skyob pa ye shes can du brjod/_/dmigs pa med pa snying rje yis/_/sgyu 'phrul dra bas byang chub/_/yid bzhin nor bu lta bu ni/_/mtha' yas sems can re skor ba'i/_/sems can sgrol ba'i bde
[\[224a.3\]]ba che/_/'dzag pa'i 'dod chags sel bar byed/_/'gro drug sdug bsngal sel byed pa'i/_/lam mchog tshol dang phrad par shog/_/rnal 'byor gsum gyi snying po gsal ba zhes bya ba/_byang chub sems dpa' 'jam dpal rgyal po grags par gdul bya la dgongs nas skye
[\[224a.4\]]ba bzhes nas mdzad pa rdzogs so//_//paN+Di ta so ma nA tha dang /_lo tsA ba 'bro shes rab grags kyis bsgyur pa'o//[ {D1372}]@/_/sbyor ba yan lag drug gi man ngag bzhugs//_@##/_/dpal ldan bla ma dam pa rnams dang dpal dus kyi 'khor lo la phyag 'tshal lo/_/dus kyi 'khor lor phyag 'tshal nas/_/
[\[224a.5\]]rnal 'byor yan lag drug bshad bya/_/so sor sdud dang bsam gtan dang /_/srog rtsol de bzhin 'dzin pa dang /_/rjes su dran dang ting nge 'dzin/_/rnal 'byor yan lag drug tu ni/_/rgyun du sangs rgyas mchog gis gsungs/_/kun la drug tu shes bya ste/_/rab kyis dang
[\[224a.6\]]po rtog pa'o/_/'bring gis srog rtsol la sogs yin/_/tha mas drug po rim pas bsgom/_/byis pa gzhug dang bum pa dang /_/gsang ba ye shes sngon song bas/_/bzhi pa yi ni dbang byas te/_/dam tshig rtsa ba yan lag can/_/de yis dben par gnas byas la/_/so sor
[\[224a.7\]]sdud pa 'di ltar bsgom/_/bsgom pa stong nyid bsgoms pa yis/_/'gag pa rlung ni 'gag par byed/_/skye ba shugs la bde ba skye/_/'byung ba lam rtags dngos su 'byung /_/ngo bo stong ba nyid yin te/_/so so'i rtog pa thams cad sdud/_/dbye ba bcu ru gsungs pa yin/_/
[\[224b\]]
[\[224b.1\]]dbang po'i mngon sum dag tu bzhed/_/ye shes phung po shes rab bo/_/'bol ba'i stan la byed pa ni/_/lus bsrang rdo rje skyil krung bca'/_/lce bzlog gsus sbyar mig gyen bzlog_/gtsug tor sgyur pa'i lta stangs so/_/lag gnyis rdo rje bsdam par bya/_/des ni rlung rnams 'ching
[\[224b.2\]]byed pa'o/_/dpral ba'i thig ler srog bcug la/_/g.yas pas yi rlung dus bsgom/_/mtshan mo bla gab bcas pa ru/_/nam mkha' la dmigs stong nyid bsgom/_/sprod dang tho rangs gung la min/_/nyin mo bla gab med pa ste/_/nam mkha' la bltas snga dro phyi/_/nyi zer nyi ma'i
[\[224b.3\]]gung la min/_/de ltar bsgoms pas yul sogs dgag_/nang du lha yi mig sogs te/_/stong nyid gzugs te dmigs bcas mthong /_/chos la pha rol bcu gnas la/_/lha la lha mo bcu zhes bya/_/rtags su lam la bcu mthong 'gyur/_/du ba smig rgyu mkha' snang dang /_/
[\[224b.4\]]mar me 'byung ste 'byung rlung thim/_/tha ma sprin med nam mkha' ni/_/rtags can shes rab pha rol phyin/_/'bar ba zla nyi glog sgra gcan/_/thig le drug ste tha ma yin/_/thams cad rgyur mthong rtags can te/_/'byung lnga ye shes phung po lnga/_/gsang 'dus mtshan brjod nas
[\[224b.5\]]phyed phyed/_/sprul sku longs sku rtogs med do/_/rdo rje bslang ba'i bde ba 'byung /_/bsgoms pas dus kar ri mo nag_/mthong ba nang du stong gzugs so/_/des ni stong gzugs rtogs par byed/_/so sor sdud la snyoms zhugs nas/_/sngags kun byin gyis rlob byed la/_/ngag
[\[224b.6\]]gi bden par 'grub pa'o/_/gzung ba'i yul dang bral bar 'gyur/_/gnyis pa bsam gtan yan lag ni/_/stong gzugs brtan phyir byed pa'o/_/ngo bo yul ni stong gzugs te/_/dus ni nam mkha' rgyu dus so/_/dbye ba rnam pa lnga zhes bya/_/lta stangs de nyid phyag rgya ni/_/mnyam
[\[224b.7\]]gzhag yid kyi mngon sum ste/_/sgom pa sngar gyi stobs gzugs la/_/sems gzhag nam mkha' lta ba yin/_/'byung ba'i rim pas gong thim pas/_/sa sogs gang mthong sgyu ma ltar/_/mnyam gzhag rjes thob med par mthong /_/bsam gtan chags pa'i bde ba 'byung /_/
[\[225a\]]
[\[225a.1\]]lha mos bskul la lung bstan thob/_/stong nyid sems 'jug shes rab ste/_/dngos rnams sems 'dzin rtog pa'o/_/de 'dzin 'jug pa spyod pa'o/_/sems kun gzhag pa dga' ba'o/_/bde ba phun sum mi g.yo bde/_/mkha' yi bdag nyid rnam shes so/_/
[\[225a.2\]]bsam gtan la ni snyoms zhugs na/_/mngon par shes pa thob par 'gyur/_/de gnyis thog mar dge ba ste/_/stong gzugs rtogs pas bsnyen par gsungs/_/de nas stong gzugs mthong nas ni/_/mi 'gyur bde ba skye pa'i phyir/_/srog rtsol yan lag bsgom par bya/_/rkang
[\[225a.3\]]pa gcig gis gcig mnan cing /_/mthe bong nang bcug khu tshur bsdam/_/yul ni rtse gsum rlung yin no/_/'du byed phung po rlung rgyu'i dus/_/lta stangs bdud rtsi 'khyil pa'o/_/phyi ru dang po rlung gtor nas/_/nang du myur dang rnam sdud dang /_/rengs dang sngags sbyor gda'
[\[225a.4\]]yis ni/_/bum pa can dang rdul mtha' yis/_/rlung gnyis dbus su rab bcug nas/_/rlung bcu rab tu zhi bar bya/_/rdo rje me la srog zhugs pa'i/_/bde ba nges par skye bar 'gyur/_/zla ba drug tu brtson byas pas/_/zhag re rlung bcu 'gag 'gyur te/_/nyi khri chig
[\[225a.5\]]stong drug brgya 'gag_/de yis lte bar rlung gnyis 'dom/_/ye shes gtum mo 'bar ba yis/_/sangs rgyas lha mo bcu sad nas/_/khu ba bcas pa'i bde ba 'byung /_/steng dang 'og tu gnas gnyis dod/_/ma zos bkres med zos kyang 'ju/_/thur sel mi 'dzag bde ba
[\[225a.6\]]'dzag/_/sgyu 'phrul rdo rje gsum po che/_/lus yang la sogs mi rtog bde/_/yid kyi mngon sum zhes bya'o/_/srog dang rtsol bas nges par ni/_/sangs rgyas byang chub sems dpas gzigs/_/rlung sems rab tu brtan bya'i phyir/_/'dzin pa'i yan lag bsgom par bya/_/
[\[225a.7\]]yul ni bde ba'i rlung nyid do/_/brtan par 'dzin pas 'dzin pa'o/_/tshor ba'i phung po dbus mar gnas/_/lta stangs la sogs de 'dra la/_/lag pa gnyis bsdam nam mkha'i dus/_d+hU tIr rlung ni tshud tsam gyis/_/lam du mi 'gyur thig ler gzhug_/lus sogs
[\[225b\]]
[\[225b.1\]]thig le bzhi po la/_/rim dang cig car rlung sems ni/_/nges par btsud nas mi g.yo bya/_/de la mi g.yo brtan gyur pas/_/thig ler chags pa'i bde ba skye/_/bud med kun la snyoms 'jug kyang /_/thig le ltung par mi 'gyur ro/_/lus ston bde skye lus brtan 'gyur/_/
[\[225b.2\]]de yang yid kyis mngon sum mo/_/rtag tu 'dzin pa'i stobs kyis ni/_/rdo rje sems dpa' yang dag 'jug_/'chi bdag la sogs kyis mi tshugs/_/'gro dang 'ong ba zad byed cing /_/nyon mongs la sogs zad par byed/_/stobs bcu la ni 'jug par 'gyur/_/tshe
[\[225b.3\]]ring nad med khams cha snyoms/_/de gnyis bar du dge ba ste/_/nye bar bsgrub pa zhes bshad la/_/drag shul spyod par gsungs pa'o/_/de nas bde ba spel bya'i phyir/_/rjes su dran pa'i yan lag bya/_/yul ni bde ba nyid yin te/_/bde ba rgyud la dran pa'o/_/ye shes
[\[225b.4\]]rlung rgyu'i dus su'o/_/lta stangs lha yi lta ba ste/_/'du shes phung por mthe'u chung gzhug_/dbye ba gsum ste bsgoms stobs dang /_/lag pa bud med sbyor ba yis/_/'khor nas dpral gnas byang sems dbab/_/rdo rje nor bur rab gzung ba/_/dngul chu'i dpe yis shes
[\[225b.5\]]byas la/_/steng nas 'og tu rdo rje gcig_/de 'dra rlung sems gtad pas ni/_/dga' ba bzhi la bcu drug skye /_/yar ngo chags chen mtshan nyid do/_/ras bal stag la be shing dpe/_/spros bcas spros med shin tu med/_/'pho ba'i bag chags spangs byas pas/_/sgrib pa
[\[225b.6\]]gsum po dag par 'gyur/_/chags pa shin tu sbyar bar bya/_/de don bsgoms pas bde chen ni/_/lhan cig skyes pa skye bar 'gyur/_/mngon shes drug kyang cher 'gyur zhing /_/gzugs sku rnam gnyis mngon sum mthong /_/nges par lung bstan thob par 'gyur/_/rang rig
[\[225b.7\]]mngon sum du ni 'dod/_/rjes dran la ni snyoms 'jug pa/_/'od kyi dkyil 'khor 'byung bar 'gyur/_/gzhan yang ye shes sku las so/_/bsgrub pa zhes ni gsungs pa'o/_/de nas mi 'gyur bde bsgrub phyir/_/ting nge 'dzin ni nges par bsgom/_/ngo bo bde stong gnyis
[\[226a\]]
[\[226a.1\]]med de/_/de la rtse gcig gnas pa'o/_/gzugs kyi dbyings kyi phung po sogs/_/ye shes rlung rgyu'i dus su'o/_/sangs rgyas zhi ba'i lta stangs te/_/lag pa ting 'dzin phyag rgya'o/_/bsgom pa dmigs bcas stong gzugs dang /_/dmigs med bde ba ro
[\[226a.2\]]mnyam la/_/sems ni mi g.yo brtan par gnas/_/dngos po thams cad bde 'char ro/_/dpal ldan mi 'gyur bde ba skye/_/sangs rgyas dngos su yang dag mthong /_/de la brtan par gyur pa des/_/thig le gyen bzlog spyi bor 'gro/_/rdo rje nor bu ngo bo nyid/_/thob nas
[\[226a.3\]]chos sku longs sku dang /_/sprul sku gnas bzhir thob par 'gyur/_/rdo rje bzhi dang rnam thar dang /_/byang chub bzhi yang rtogs par 'gyur/_/gsang gnas spyi bor rlung dag ni/_/stong dang brgyad brgya 'gags pa yis/_/sa ni bcu gnyis rim pas thob/_/
[\[226a.4\]]sku ni bcu drug dag par 'gyur/_/thig le spyi bo rdul nor bu/_/mi gnas mya ngan 'das par brjod/_/yon tan thams cad rdzogs par 'gyur/_/ting 'dzin dbang sgyur tsam gyis ni/_/sgrib pa thams cad bral bar 'gyur/_/dri ma med par dag par 'gyur/_/gzugs
[\[226a.5\]]kyi phung por gsungs pa'o/_/sgrub pa chen po zhes bshad de/_/rnal 'byor mngon sum yin par 'dod/_/de gnyis tha mar dge bar 'dod/_/de ltar yan lag drug po la/_/lo gsum zla phyed gsum gyis ni/_/sangs rgyas 'dra bar 'gyur ba ste/_sa dang thob pa zhes kyang 'dod/_/khams
[\[226a.6\]]drug sbyangs pas ye shes drug_/rigs drug pha rol phyin drug 'dod/_/mngon shes drug dang rjes dran drug_/rlung drug ye shes bla ma gsungs/_/lus gzer 'phags la phyag rgya gsal/_/de nas spyod pa gsum byas pas/_/dag pa'i sku bzhi ye shes 'grub/_/stobs sogs yon
[\[226a.7\]]tan kun rdzob pa/_/tshe 'dir nges par 'gyur ba'o/_/bar dor sangs rgya'i man ngag 'di/_/'og rlung steng gi bu gar gdon/_/sbyor drug man ngag yod pa dag_/ma bsgoms na yang skye bdun 'grub/_/so sor sdud pa'i rtags byung zhing /_/gal te shi bar gyur pa na/_/de ni lam dam pa dang 'phrad/_/
[\[226b\]]
[\[226b.1\]]de nas dngos grub thob par 'gyur/_/chags can sbyor drug man ngag ni/_/dbab dang gzung dang bzlog pa dang /_/gnas su bskyal la rtsa dmigs gdab/_/rlung bsre sbyor ba drug pos bya/_/so sor sdud pa'i spog pa ni/_/drag tu byed cing 'tsham par bya/_/bsam gtan stong gzugs drag tu bsgom/_/
[\[226b.2\]]btsan thabs sbyor bas rlung gzung ba/_/mgo bo mi na'i bar du bya/_/rlung sems drag tu thig ler gzung /_/chags la las rgya mang la sbyar/_/bde chen ro mnyam dag tu bya/_/'di min mchog ni mi 'grub ces/_/gsungs pas nges par 'di bsgrub bya/_/rtog bsgom 'jig rten 'khor
[\[226b.3\]]gsungs pa/_/bskyed rim la sogs ci zhig bya/_/dus 'khor zhabs kyis gsungs pa yin/_/sbyor ba yan lag drug gi man ngag dus 'khor zhabs kyis mdzad pa'i snyan rgyud zhal gyi man ngag rdzogs so//_//paN+Di ta so ma nA tha dang /_lo tsA ba 'bro shes rab grags kyi sa bsgyur
[\[226b.4\]]ba'o//[{D1373}]@##/_/rgya gar skad du/_shrI kA la tsa kro pa de sha yo ga Sha Dang+ga tan+t+ra pa ny+dzi kA nA ma/_bod skad du/_dpal dus kyi 'khor lo'i man ngag sbyor ba yan lag drug gi rgyud kyi dka' 'grel zhes bya ba/_dpal dus kyi 'khor lo la phyag 'tshal lo/_/yod min med
[\[226b.5\]]min yod med min/_/gnyis ka'i bdag nyid med pa 'ang min/_/mu bzhi las ni rnam grol ba/_/bde chen sku la phyag 'tshal lo/_/dang po sangs rgyas rgyu med las/_/'jam pa'i rdo rjes phyung ba yis/_/sku rnams bzhi yi don bsdus pa/_/mtshan nyid de ni dgrol bar bya/_/shes rab
[\[226b.6\]]thabs min zhes bya ba la sogs pa gsungs pa la/_'dir shes rab ces bya ba ni cha bco lnga'i bdag nyid dkar po'i phyogs/_nag po'i phyogs ni zla ba'i cha zad pa'i phyir na thabs so/_/de ltar dkar po ni mtshan mo ste/_nag po ni nyin mo'i/_/de'i phyir lhan cig skyes
[\[226b.7\]]pa'i sku ni shes rab las kyang ma yin no/_/thabs las skyes pa yang ma yin no/_/lhan cig skyes pa'i sku 'di lta bu zhes bya ba ni sangs rgyas rnams kyi yul lo/_/de ltar yod pa min te/_dkar po'i phyogs kyi bde ba zad pa'i phyir ro/_/med pa yang ni ma yin te/_skad cig ma
[\[227a\]]
[\[227a.1\]]dang po'i dga' ba'i cha'i dngos po ni nag po'i phyogs med pa yin no/_/yod med min te/_'di dag gnyis ni phan tshun 'gal ba'i phyir/_/gcig tu 'dus shing lhan cig byed pa med do/_/gnyis ka'i bdag nyid med pa yang ma yin zhes bya ba ni dkar po'i
[\[227a.2\]]phyogs yar ngo dang /_nag po'i phyogs mar ngo 'di gnyis ka la yang char rtogs pa lhan cig skyes pa'i bde ba med do/_/de ltar/_mtha' bzhi yongs su rdzogs shing dag pa'i cha bcu drug ma ni stong pa nyid rnam par mi rtog pa spros pa dang bral ba gzung 'dzin med pa'i chos can de ni
[\[227a.3\]]mu bzhi las grol ba skye/_lhan cig skyes pa'i skur brjod do/_/bde chen sku zhes bya ba ni mchog tu mi 'gyur ba'i ting nge 'dzin su la yod pa de ni he ru ka yin te dus kyi 'khor lo zhes bya'o/_/phyag 'tshal lo zhes bya ba ni de lta bu su la yod pa de la ni lus kyis phyag 'tshal ba dang /_
[\[227a.4\]]ngag dang yid kyis phyag 'tshal ba zhes bya ba'i don to/_/des na shes rab kyi rgyu mthun pa'i mtshan nyid rnal 'byor pa rnams la bzhi pa zad pa'i phyir ro/_/de ltar na shes rab ma grub pa'o/_/'di ltar lhan cig skyes pa'i sku ni bdag gi don phun sum tshogs pa'o/_/gzhan gyi
[\[227a.5\]]don phun sum tshogs pa chos kyi skur ni 'gyur ba ste/_shin tu gnyid mthug po log pa sad pa'i phyir ro/_/de yang shes rab dang ni thabs kyi rang bzhin nges par mun pa dang bral zhing /_ye shes dang rnam shes dbye ba nyid ces bya ba la 'dir ye shes bya ba ni rnal 'byor pa'i 'dzin
[\[227a.6\]]pa'i sems so/_/rnam par shes pa ni gzhan gyi sems gzung bar bya ste/_de'i phyir shes bya'i mtshan nyid do/_/de ltar 'dzin pa'i sems ni shes rab ma ste/_rtog pa thams cad rnam par spangs pa'i phyir ro/_/rnal 'byor pa rnams kyi thabs kyi sems ni kun du brtags pa'i
[\[227a.7\]]snying rje'i mtshan can no/_/de'i phyir 'dzin pa dang gzung ba'i dbye ba de yis shes rab dang thabs kyi rang bzhin ni gzhan gyi don mdzad pa'i chos sku ste/_de yang lhan cig skyes pa las byung ba'o/_/de ltar rgyu mthun bde ba ni lte bar lhan cig skyes pa'o/_/snying ga chos kyi 'khor lo
[\[227b\]]
[\[227b.1\]]ni rnam par smin pa yin te/_der ni chos kyi sku'o/_/longs spyod rdzogs pa'i sku de ni zhes bya ba ni gzhan gyi don phun sum tshogs pa'o/_/sgra brnyan lta bur ni sems can du ma'i don mdzad pa zhes bya ba ni 'dir lha'i mig gis gang 'das pa dang /_ma 'ongs pa'i gzugs
[\[227b.2\]]brnyan gyi rnam pa lta bu'am/_chu'i zla ba lta bu dang po'i gsal ba gang mthong ba de las sgra 'byung ba'i sgra brnyan de ni longs spyod rdzogs pa'i sku shes rab dang thabs kyi ngo bo lha'i snyan gyi rnam par shes pa ni 'dzin pa ste/_sgra brnyan ni gzung bya'i phyir ro/_/de'i phyir 'das pa dang ma 'ongs
[\[227b.3\]]pa'i dus kyi grangs shes pa ni che ge mo'i rtog pa dang /_che ge mo'i dus dang /_che ge mo'i zla ba dang /_che ge mo'i phyogs dang /_che ge mo'i nyi ma la sogs pa la che ge mo 'dir 'gyur zhes zer ba ni/_de'i sems can so so'i skye bo rnams gdul bar bya ba yin te/_de ni rmi lam
[\[227b.4\]]gyi gnas skabs zad cing med pa'i phyir ro/_/mgrin pa las skyes bu byed pa ni longs spyod rdzogs pa'i sku ste/_steng na gnas pa'i sa bon can rnams la yin gyi/_sa bon med pa rnams la ni ma yin no/_/sems can rnams ni smin par bya ba'i don du slar yang 'di ru 'gyur ba
[\[227b.5\]]ni zhes bya ba la sogs pa gsungs pa la longs spyod rdzogs pa'i sku dang /_sangs rgyas sprul pa'i sku ru 'gyur zhes pa ni thabs dang shes rab gnyis su med pa'i bdag nyid de/_gcig dang du ma sems can rnams kyi sprul pa du ma mthong ba'i phyir du ma'o/_/de ltar gcig dang
[\[227b.6\]]du ma'i rnal 'byor ni don dam par ni thabs dang shes rab gnyis su med pa'o/_/kun rdzob tu ni gcig dang du ma 'gal ba yin te/_de yang sad pa'i gnas skabs zad pa'i phyir dpral ba dri ma med par sprul pa'i sku 'thob ste/_/de yang gzugs rnams thams cad la sna tshogs kun du
[\[227b.7\]]bde ba ston pa'i phyir ro/_/de ni nor bu chen po rin chen tog ces bya'o/_/de ltar lhan cig skyes pa gcig pu la ngo bo nyid kyi sku dang /_chos kyi sku dang /_longs spyod rdzogs pa'i sku dang /_sprul pa'i sku ste sku re re la yang bzhi bzhi'i bdag nyid can no/_/de nyid thams cad kyang sngon du brjod
[\[228a\]]
[\[228a.1\]]pa de nyid dpal rdo rje sems dpa' 'di gcig pu dus mtha'i sprin dang 'dra ba'i nyon mongs ba rnams dral zhing med par byas nas he ru kar gyur pa ste zhes bya ba ni mi 'pho ba'i chos kyis nyams su blangs pa'i rnam par shes par la de bzhin no/_/he ru ka zhes pa ni drag po
[\[228a.2\]]rnams ni smin par mdzad pa'i dus rdo rje sems dpa' phyir spro ba'o/_/rdo rje sems dpa' de yang rmongs pa rnams smin par bya ba'am/_dgrol bar bya ba'i ster ram/_de'i don go bar bya ba'i phyir na/_de yang dam tshig rgyal sogs zhes bya ba ni rnam par snang mdzad gzugs kyi phung po
[\[228a.3\]]gnas gyur pa ste de bzhin no/_/rin chen 'dzin pa de nyid sdug bsngal bar 'gyur ba rnams la sbyin pa'i don du rin chen 'byung ldan gnas gyur pa ste/_mi 'pho ba'i chos kyi thabs dang shes rab snyoms par 'jug pa'i sdug bsngal thams cad rab tu 'phro bar byed pa zad par byed pa'i tshor
[\[228a.4\]]ba'i bde ba de gzhan ma'o/_/de yang pad+ma 'dzin pa chags pa'i rgyur zhes bya ba ni snang ba mtha' yas su 'gyur ro/_/de yang snang ba ni sems la bde ba snang ba'o/_/mi 'khor mi 'phro ba'i chos kyis gang 'phro ba'i bde ba ster ba'i 'du shes te don gzhan ma'o/_/de yang bgegs
[\[228a.5\]]rnams gzhom pa'i don du ni/_phyag rgya pad+ma ral gri 'dzin/_/don yod grub pa ru ni 'gyur/_/zhes bya ba ni mi 'phro ba'i chos kyi 'du byed rnams te/_gzhan lus dang ngag dang yid dang ye shes rnams gang sgrib pa med pa'i sems su byed pa'i phyir ro/_/bdud la sogs pa'i sgrib
[\[228a.6\]]pa rnams gzhom par mdzad pa zhes bya ba ni rang gi rnam par shes pa la sogs pa phung po lnga dag pa'i sangs rgyas lnga'o/_/de ni bcom ldan 'das kyis rtsa ba'i rgyud stong phrag bcu gnyis par gsungs so/_/de yang bcom ldan 'das kyis rnal 'byor pa rnams kyi dngos grub rnam pa
[\[228a.7\]]gnyis su gsungs te/_dang po 'jig rten pa'i rnal 'byor gyi dngos grub bsgrub pa ni 'dod khams kyi lha drug tu skye ba dang /_ral gri dang /_mig sman dang /_rkang mgyogs dang /_ri lu la sogs pa rnal 'byor pa rnams kyis bsgrubs na 'grub bo/_/yang rnal 'byor pa rnams
[\[228b\]]
[\[228b.1\]]kyis rlung dang rtsa dang thig le dang nA da la sogs pa rtog pa can gyi rnal 'byor bsgoms pa yis ni gzugs khams kyi lha bcu bdun du skye bar 'gyur zhing longs spyod khyad par du 'phags pa thob cing thun mong gi dngos grub bsgrub pas 'grub pa de ni 'jig rten pa yin gyi/_de rnams ni 'jig
[\[228b.2\]]rten las 'das pa ni ma yin no zhes phyag na rdo rje'i bstod 'grel dang /_dpal dus kyi 'khor lo'i sgrub thabs kyi le'ur bcom ldan 'das kyis nges pa'i don du gsungs so/_/drang ba'i don du bcom ldan 'das kyis rgyud kha cig tu bskyed pa'i rim pas sangs rgyas par 'gyur/_
[\[228b.3\]]zhes gsungs te/_de ni bcom ldan 'das kyis byis pa rmongs pa mi shes pa rnams la drang ba'i don du gsungs pa yin te/_de yang bcom ldan 'das kyis dbang rab byed du dbang bdun po 'dis sa bdun po thob ces gsungs pa ni byis pa rnams 'jug pa'i phyir yin te/_nges pa'i
[\[228b.4\]]don du bcom ldan 'das kyis ni ma gsungs te/_de yang dpal mchog dang po'i rgyud ye shes kyi le'ur zad par sa la sogs pa bzhi bsgoms nas rtogs pa thob na bsam gtan bzhi pa'i lhar skye bar 'gyur zhes gsungs so/_/de rnams ni 'jig rten pa'i dngos grub sgrub pa'i
[\[228b.5\]]thabs su bstan to//_//da ni bcom ldan 'das kyis 'jig rten las 'das pa'i dngos grub sgrub pa'i phyir rnal 'byor pa rnams kyis sbyor ba yan lag drug bsgom par rgyud mtha' dag tu yang gsungs la/_byang chub sems dpa' phyag na rdo rjes mdzad pa'i stod
[\[228b.6\]]'grel du yang bshad do/_/yang byang chub sems dpa' pad+ma dkar pos 'grel pa dri ma med par grags par yang rgyas par bshad do/_/slob dpon zla grags kyis sgron ma gsal bar yang bshad de don go bar yang ma gsungs so/_/de yang 'grel pa dri ma med pa la ba rten nas
[\[228b.7\]]sbyor ba yan lag drug rgyas par bshad par bya ste/_de la dang po so sor spong ba zhes bya ba ni bcom ldan 'das kyis gsungs pa la so sor spong ba na mig gi dbang po yul rnams las log pa'o/_/rna ba'i dbang po sgra rnams las log pa'o/_/sna'i dbang po dri rnams las log
[\[229a\]]
[\[229a.1\]]pa'o/_/lce'i dbang po ro rnams las log pa'o/_/lus kyi dbang po reg bya 'jam rtsub rnams las log pa ni so sor spong ba'i mtshan nyid do/_/'dir so sor spong ba'i sgra ni dang po'i las can gyi rnal 'byor pa'am/_rnal 'byor ma rnams kyi spyod yul
[\[229a.2\]]yin zhes bya ba'i don to/_/de yang rgyal ba'i dbang po zhes bya ba ni shes bya thams cad 'dzin par byed pa/_ye shes kyi phung po yin zhes brjod do/_/de yang ye shes kyi phung pa'i spyod yul du gyur pa'i mtshan ma'i dbye ba rnam pa bcu gcig gzung bar bya ste/_de yang dang por so sor spong
[\[229a.3\]]ba'i dus su lta ba lta bu dang /_gnyis pa smig rgyu lta bu dang /_gsum pa nam mkha' gsal ba lta bu dang /_bzhi pa mar me lta bu dang /_lnga pa sprin med pa'i nam mkha' lta bu rnams ni gsang ba 'dus pa'i rgyud phyi mar gsungs te/_de lta ni so sor spong ba'i mtshan mo'i rnal 'byor
[\[229a.4\]]gyi sbyor bas de rnams mthong bar 'gyur/_de ni so sor spong ba dang po'i bshad pa'o/_/yang so sor spong ba gnyis pa ni nyin mo'i rnal 'byor gyi sbyor bas mtshan ma rnam pa drug 'byung ba nyid de/_dang po 'bar ba lta bu dang /_de nas zla ba shar ba lta bu dang /_de nas nyi ma'i dkyil 'khor
[\[229a.5\]]shar ba lta bu dang /_de nas 'ja' lta bu dang /_de nas glog lta bu ste/_de la sgra gcan 'dzin lta bu dang zhes bya ba ni phyi rol sngo bsangs nam mkha'i mdog dang 'dra ba zlum pa'o/_/de'i nang du ngur ser du gnas pa'i 'od zer 'phro ba lta bu snang ba/_cha phra la 'tshor ba 'dar ba/_gzhig
[\[229a.6\]]bar dka' ba'o/_/de'i nang na thig le lta bu zhes bya ba ni 'od zer 'phro ba lta bu snang ba ni 'od zer lnga'i tshogs gnas pa'i che chung skra'i rtse mo'i tshad tsam du rnal 'byor pas mthong ba ni thig le lta bu ste de ni so sor spong ba gnyis pa'i bshad pa'o/_/da ni bsam gtan bshad par bya ste/_de la
[\[229a.7\]]bsam gtan zhes bya ba ni dmigs pa'i yul de nyid la sems mi g.yo zhing mi ldog par gnas pa ni bsam gtan dang po'o/_/yang bsam gtan gnyis pa ni de ltar bsgoms pa'i dbang gis de ltar yang mthong pa'i ba'i dbye bas brtags pa ma yin pa'i mthong ba ni ye shes kyi phung po zhes pa ni rnal 'byor ba'i lus
[\[229b\]]
[\[229b.1\]]'di nyid kho nas mthong ba'o/_/de bzhin du bsam gtan mi bskyod pa zhes bya ba ni rnam par shes pa'i phung po rnam pa bcu yul dang yul can bcu po rnams gcig cing sems phyir mi 'phro bar nang du dbu mar zhugs pa nyid de/_sna tshogs pa'i sku ste bsam gtan gnyis pa zhes brjod do/_/da ni srog
[\[229b.2\]]dang rtsol ba brjod par bya ste/_de la srog ces bya ba ni dbugs phyir 'byung bas kun rdzob byang chub kyi sems zad par byed cing rtsa rnams stongs par byed/_rtsol zhes bya ba ni nang du 'byung ba ste mi shor bar byed pa'o/_/yang gi sgras ni rnal 'byor pa rnams kyi srog dang rtsol ba 'gog na tshe ring zhes
[\[229b.3\]]bya'o/_/ral gri can zhes bya ba ni 'du byed kyi phung po ste/_de yang srog dang rtsol bas sna bug g.yon dang /_sna bug g.yas pa nas rlung gi dkyil 'khor lnga lnga gcig tu mnyam par so sor ma 'dres par gyur cing sna bug g.yon pa nas oM dkar por gyur nas nang du 'jug cing lte ba'i hUM
[\[229b.4\]]la thim pa ni rtsol ba zhes brjod do/_/hUM las phyir AHdmar por gyur nas sna bug g.yon pa nas byung nas sor bcu bdun tshun chad du 'phros pa ni srog ces bya'o/_/yang srog ces bya ba ni byang chub kyi sems bde ba'i 'pho bar gyur pa na srog ces bya'o/_/rtsol ba zhes bya ba ni nang du
[\[229b.5\]]'jug pa la yang rnam pa bcur hUM la thim par gnas pa ni rtsol pa zhes brjod do/_/de yang srog dang rtsol ba yang rnam pa bcur rnal 'byor pa rnams kyis shes par bya'o/_/de ni srog dang rtsol ba'i bshad pa'o/_/de ni 'dzin pa bshad pa ni 'dzin pa bshad par bya ste/_de la
[\[229b.6\]]'dzin pa'i ngo bo brjod par bya ste/_rin po che'i phyag rgya zhes bya ba ni tshor ba'i phung po nyams su myong ba'o/_/tshor ba ni bde ba de 'dzin pa ste/_mi 'gyur ba'am/_brtan pas na 'dzin pa ste/_sku'i thig le 'dzin pa dang /_gsung gi thig le 'dzin pa dang /_thugs kyi thig le 'dzin pa
[\[229b.7\]]dang /_ye shes kyi thig le 'dzin pa rnams bde ba chen po'i 'khor lo rnams dang /_sprul ba'i 'khor lo dang /_chos kyi 'khor lo dang /_longs spyod kyi 'khor lo dang /_dpral bar dbang byed kyi 'khor lo dang /_gtsug tor gyi 'khor lo rnams su kun rdzob byang chub sems dbu
[\[230a\]]
[\[230a.1\]]ma nas 'gro ba dang /_'ong ba'i rang bzhin mi 'pho bar gnas pa ni 'dzin pa'i dbye bas rlung rnam pa bcu 'gro ba dang 'ong ba ste/_de ni 'dzin pa'i yan lag tu brjod de/_des ni 'dzin pa bshad do/_/de ni rjes su dran pa bshad par bya ste/_de la dran pa zhes bya ba ni lte ba chos
[\[230a.2\]]kyi 'byung gnas dkyil 'khor don dam pa byang chub kyi sems gzhom du med pa zhes bya ba gtum mo me'i rnam pa sor gcig pa/_phra ba la kha dog dkar mo 'tsher ba 'dod chags kyi mes thams cad gdungs shing sreg pa/_lus kun la khyab par byed pa'i nus pa yod pa de las sems kyis
[\[230a.3\]]rjes su dran pa ni dran pa zhes bya'o/_/yang shes rab kyi pad+mar byang chub kyi sems 'dzin pa'i dus su dmigs pa'i yul mi brjed pas na dran pa zhes bya ba ni 'du byed kyi phung po ste/_rlung rnam pa bcu gsang ba'i rdo rje dang pad+ma gnyis gnyis su med cing gcig par gyur ba'i shes rab kyi chags
[\[230a.4\]]pas bzhu ba'i bde ba de la nyon mongs par mi rtog cing mi chags pa ni dran pa yin te/_de yang g.yung mo rjes su dran pa'o/_/yang dran pa zhes pa ni rtsa dbu ma a ba d+hU tIr 'dod pa'i bde ba'i gnas skabs su rlung rnam pa bcu'i dbye bas 'gog nus shing bde ba la mi chags na yang rtsa rjes su
[\[230a.5\]]dran pa'i dran pa zhes brjod do/_/rjes su dran pa bshad zin to/_/da ni ting nge 'dzin bshad par bya ste/_de la ting nge 'dzin ces bya ba brjod pa la/_dpal gyi ting nge 'dzin 'khor lo can zhes bya ba ni bcom ldan 'das rnam par snang mdzad kyi ting nge 'dzin te/_rlung rnam pa bcu gtsug
[\[230a.6\]]tor gyi 'khor lor 'gog pas na ting nge 'dzin zhes bya bar brjod de/_de lta na ni bcom ldan 'das ni mi gnas pa'i mya ngan las 'das pa zhes brjod do/_/de ci'i phyir na mya ngan las 'das pa zhes brjod ce na/_sangs rgyas rnams ni gtsug tor gyi 'khor lo nas gsang ba bde ba chen
[\[230a.7\]]po'i 'khor lo'i par du kun rdzob byang chub kyi sems dang /_don dam pa byang chub kyi sems gnyis gnyis su med par gyur cing /_stong pa nyid dang snying rje tha mi dad pa las rlung rnam pa bcu rnams rdo rje'i nor bu'i rtse mor 'gog pa dang /_gtsug tor tu rgyas par mdzad pa ni de rnams mi rung
[\[230b\]]
[\[230b.1\]]ba de la dgongs nas mi gnas par mya ngan las 'das pa zhes kyang brjod do/_/ting nge 'dzin bshad zin to/_/yang so sor spong ba'i las bshad par bya ste/_de la so sor spong ba'i las brjod par bya ba ni so sor zhes bya ba ni rnal 'byor pa'i lus la phyi'i yul dang /_nang gi yul yul can
[\[230b.2\]]rnam pa bcu rnams kyis 'brel pas rnam par shes pa la mi 'jug cing de nyid la brtan par gyur pa ni so sor spong ba'i las so/_/spong ba zhes bya ba ni don go bar ma gyur pas yul la mi 'jug pa'o/_/so sor spong ba'i mtshan nyid kyi sku'i yul rnams la mig lnga la sogs pa gzhan mngon
[\[230b.3\]]par shes pa rnam pa lnga la 'jug pa'o/_/de ni so sor spong ba'i mtshan nyid do/_/da ni bsam gtan gyi las dang mtshan nyid brjod par bya ste/_de bzhin du yang so sor rtog pa'i shes rab kyis nang du bdag nyid lta bar bya'o/_/yang rtog pa zhes bya ba ni phyi dang nang du dngos po thams cad la 'dzin
[\[230b.4\]]par byed/_de la dpyod pa zhes bya ba ni de'i don nges par byas zhing de'i rang bzhin khong du chud par byed cing go bar gyur pa'o/_/dga' ba zhes bya ba ni stong pa nyid kyi sku mthong ba de nyid la zhen par 'gyur bar gnas pa ni dga' ba'o/_/de la mi g.yo ba'i bde ba zhes bya ba ni sku dang lhan cig tu
[\[230b.5\]]sems 'dres par gyur nas/_/me nyams pa la gsal ba'i bdag nyid can gyis mi g.yo bar gyur pa'o/_/de ltar na gzung ba dang 'dzin pa'i dbye bas rlung rnams dang 'dres pa'i bsam gtan rnam pa bcu rnal 'byor pas shes par bya'o/_/de ni bsam gtan gyi mtshan nyid do/_/de ltar
[\[230b.6\]]so sor spong ba'i mtshan nyid dang /_bsam gtan gyi mtshan nyid bshad zin to/_/da ni srog dang rtsol ba'i las dang mtshan nyid bshad par bya ste/_de la srog ces bya ba ni sna bug g.yon pa dang g.yas pa gnyis nas gcig la gcig car du rgyun mi 'chad par rgyu ba ni srog gi las so/_/srog gi
[\[230b.7\]]mtshan nyid ces bya ba ni rang bzhin gyis dbu mar dbugs bcu gcig dang bzhi cha rgyus nas bde ba bskyed pa ni srog gi mtshan nyid do/_/rtsol ba zhes bya ba ni g.yon pa dang g.yas pa'i sna bug nas nang du 'jug cing gnas pa ni rtsol ba'i las so/_/rtsol ba'i mtshan nyid ni g.yon pa dang g.yas
[\[231a\]]
[\[231a.1\]]pa'i sna bug nas rgyu ba'i srog 'gog cing dbus ma'i lam du 'jug pa'i rtsol ba'i mtshan nyid do/_/de ltar rlung rnam pa bcu ste/_nam mkha' dang sa la sogs pa'i dkyil 'khor rnam pa bcu rtsa dbus mar 'gog par byed/_des ni srog dang rtsol ba'i las dang mtshan
[\[231a.2\]]nyid bshad zin to//_//da ni thig le'i mtshan nyid brjod par bya ste/_'dir thig ces bya ba ni shes bya'i dngos po gtan la 'bebs pa ste/_dngos po mi 'gyur bar byed pa'o/_/le zhes bya ba ni dpral ba'i dbus su phug rdugs kyi rtsa srog gi rlung bcug cing /_bla ma'i man ngag ltar rnal 'byor
[\[231a.3\]]pas bsgoms pas sngar rtsa ma nyams pa rnams rnal 'byor gyi stobs kyis rtsa stong phrag bdun cu rtsa gnyis su thig le rgyas shing thams cad khyab par byed pa ni thig le zhes brjod do/_/de ni thig le'i mtshan nyid bshad zin to/_/da ni dang gi sgras thig le bshad do/_/da ni yang 'dzin pa
[\[231a.4\]]bshad par bye ste/_gnyis ka'i 'gro ba rab tu 'jigs/_/zhes bya ba ni sna bug g.yon pa dang g.yas pa'i rlung rgyu ba ni byis pa so so'i skye bo rnams la ni 'jigs te/_de ci'i phyir zhe na/_'pho ba'i bde ba la chags shing zhen pa dang bcas pa ni 'khor bar yang skye ba'i las rab tu bsags shing
[\[231a.5\]]de'i dbang gis ngan song gsum du ltung zhing dmyal bar skye ba ni 'jigs pa'o/_/rnal 'byor pa rnams kyis ni dpral pa srid pa'i gnas su 'gro ba dang 'ong ba'i srog gi rlung bkag pas ni gtsug tor gyi 'khor lo na rtsa chen po bzhi gnas pa ni 'byung ba bzhi las grub pa dra ba'i dpe
[\[231a.6\]]dang 'dra bar byas nas lus grub ces bya ste/_rtsa lus thams cad la dra ba ltar khyab nas gnas pa'o/_/de ci'i phyir zhe na/_dra ba nas mar zhugs nas lus thams cad la bde bas khyab par byed cing bde bas mnyam pa'o/_/yang srog gi rlung gis kyang thams cad la khyab par gnas
[\[231a.7\]]pa'o/_/de ci'i phyir zhe na/_thams cad la tshor ba mnyam du skye zhing rul ba dang skams pa med pa ni srog gi rlung thams cad la khyab par gnas so/_/de'i phyir rnal 'byor pa ni rtsa'i dra ba nas mar thig le bzhis lus thams cad la khyab par gnas shing lus bde ba dang bcas
[\[231b\]]
[\[231b.1\]]shing gsal ba mi rtog pa bsgoms pas ni srid pa'i rtse mo las gyen du skyod par byed cing thams cad man ngag khyad par can rnams 'dzin to/_/yang 'dzin pa'i mtshan nyid ni dpral bar srog 'gog pa dang /_rdo rje nor bu'i rtse mor srog gi rlung 'gag pa dang /_rdo rje'i rtsa bar sems rtse
[\[231b.2\]]gcig par gyur pas byang chub kyi sems mi 'pho ba'i bde ba 'dzin par byed pas na 'dzin pa'i mtshan nyid ces brjod do/_/des na 'dzin pa'i las dang mtshan nyid bshad zin to/_/da ni yang rjes su dran pa'i las dang mtshan nyid brjod par bya ste/_de la gtum mo zhes bya ba ni mi srun
[\[231b.3\]]pa'o/_/yang na shin tu kun la khro ba'i rang bzhin can ni gtum mo'o/_/dpe de lta bu'i rang bzhin ni shes rab kyi bya gdong ma la yon tan yod pas gtum mo zhes ming du btags so/_/yang nyon mongs pa rnams mi skye ba'i nus pa yod pas na gtum mo'o/_/yang shin tu myur ba'i yon
[\[231b.4\]]tan nam/_/drag por gcod pa'i yon tan nam/_/myur du smin par byed pa'i rang bzhin nam/_/dngos po thams cad brjod pa'am/_/dmigs pa med par byed pas na gtum mo ste dran pa'i las so/_/dran pa'i mtshan nyid de ni 'jig rten gsum po thams cad du snang bar byed pa'o/_/srid
[\[231b.5\]]pa gsum gyi nam mkha' la 'phags par byed cing mi g.yo bar gyur pas na gtum mo dug gsum sreg par byed pa'o/_/de rnams dran pas na dran pa zhes brjod do/_/des ni rjes su dran pa bcur bstan pa'o/_/da ni ting nge 'dzin gyi las dang mtshan nyid brjod par bya ste/_de
[\[231b.6\]]la thabs dang shes rab kyi bdag nyid kyi zhes bya ba ni shes bya dang ye shes ro gcig tu 'dres par gyur pa'i yul thams cad 'gag par 'gyur ba/_spros pa'i mtha' dang bral ba sems mchog tu mi 'gyur ba'i dbang gis chos kyi sku nam mkha' la sprin dang sa pa lta bu'i sems gsal ba
[\[231b.7\]]rtogs par 'gyur ro/_/de ni ting nge 'dzin gyi las so/_/ting nge 'dzin gyi mtshan nyid ni ye shes kyi sku de ni ting nge 'dzin gyi stobs kyis rnyed par 'gyur ro/_/de yang srog gi rlung rnam pa bcu la sogs pa rnal 'byor pas 'gags pa'am/_med par gyur cing sems mi g.yo bar gyur pas
[\[232a\]]
[\[232a.1\]]mthong zhes pa ni rtsa ba'i rgyud stong phrag bcu gnyis par bcom ldan 'das kyis nges pa'i don du gsungs so/_/des ni ting nge 'dzin gyi las dang mtshan nyid bshad zin to/_/de yan chad sbyor ba yan lag drug gi dbye ba dang mtshan nyid dang las rnams bstan nas/_da ni
[\[232a.2\]]yon tan brjod par bya ste/_de ltar sbyor ba yan lag drug gsungs pa'i sgrub thabs te/_'di ni chu sogs dbye ba yis/_/gsum du yang ni 'gyur ba yin/_/sna tshogs bdag po'i sgrub thabs ni/_/dus kyi 'khor lo de rig go/_/phyag rgya gsum dang tshad gsum gyi/_/rnam pa gsum gyi
[\[232a.3\]]'gro dbang gis/_/rnal 'byor rnams la thar ster ro/_/de la chu sogs dbye ba yis/_/zhes bya ba ni las kyi phyag rgya chos dang ldan pa lo bcu gnyis ma'am/_bcu drug ma'am/_nyi shu lon ba'o/_/ye shes kyi phyag rgya lha mo'am/_klu mo'am/_mi mo gang la mos pa'am/_ye shes kyi
[\[232a.4\]]lha mo'am/_mkha' 'gro ma'o/_/phyag rgya chen mo'o/_/gsum du yang ni 'gyur ba yin/_/zhes bya ba ni/_las kyi phyag rgya lo bcu gnyis ma la sogs pa la brten nas bde ba la sems gtad cing dmigs pa yis ni byang chub kyi sems 'dzag pas ni 'gro ba'i rnal 'byor
[\[232a.5\]]ba'i bde ba tshad chung ngur 'gyur te/_de'i dngos grub kyi 'bras bu ni las kyi phyag rgya la brten nas rnal 'byor pas bsgrubs pas 'dzag pa'i bde ba chung ngu chu'i yon tan zhes pa ni 'jig rten pa rnams dang dga' ba sum 'gyur du 'byung ba des ni 'dod khams kyi lha'i longs spyod dang rgyan dang
[\[232a.6\]]'khor khyad par can thob par gyur pa ni phan yon dang bo'o/_/yang ye shes kyi phyag rgya ni lha mo la sogs pa dmigs pa'i yul du byas nas sems bde ba la gtad nas bde ba skyed pa ni chu'i yon tan zhes pa ni bde ba 'jig rten pa dang bde ba bzhi 'gyur du 'byung ba ni rnal 'byor pa'i
[\[232a.7\]]'bab pa'i 'gro ba ni bde ba'i tshad 'bring por 'gyur te/_des dngos grub kyi 'bras bu ni ye shes kyi phyag rgyal brten nas rnal 'byor pas bsgoms pa ni gzugs khams kyi lha bcu bdun gyi bde ba'am/_longs spyod dang rgyan dang 'khor khyad par can rnams skye ba
[\[232b\]]
[\[232b.1\]]gcig gis thob par 'gyur zhes dpal dus kyi 'khor lo'i sgrub thabs kyi le'ur gsungs te/_de ni bsod nams kyi tshogs khyad par can yin gyis/_ye shes kyi tshogs khyad par can ni ma yin zhes de la 'byung ngo /_/'di ni phan yon gnyis pa'o/_/phyag rgya chen po stong pa nyid
[\[232b.2\]]dang snying rje dbyer mi phyed pa'i phyag rgya chen mo la dmigs pa'i bde ba bskyed pa ni mi 'bab pa'i bde ba chen po de ni rnal 'byor mchog gi yang mchog ces bya ste/_sa'i yon tan zhes pa ni lnga 'gyur du 'byung ba'i bde ba des ni skad cig tsam yid la byas kyang srid pa las gyen du gshegs so zhes
[\[232b.3\]]bcom ldan 'das kyis gsungs te/_dper na nags chen po dpag tu med pa yod kyang gtsub shing las byung ba'i me shin tu chung yang nags de rnams me des thams cad sreg pa dang mtshungs te/_lus dang ngag dang yid dang ye shes kyi sgrib pa'am/_bag chags dpag tu med pa yod
[\[232b.4\]]kyang /_stong pa nyid rnam par mi rtog pa'i ting nge 'dzin la rtog pa thams cad spangs nas thun gcig bsgoms nas dag par 'gyur ro zhes bcom ldan 'das kyis rtsa ba'i rgyud du gsungs te/_nges pa'i don to/_/de yang phyag rgya chen pos ni bsod nams dang ye shes kyi tshogs gnyis ga'i
[\[232b.5\]]'bras bu dang bde ba bskyed par 'gyur ro/_/de ltar phyag rgya gsum la rnal 'byor pas bsgoms pas dngos grub kyang gsum du de ltar 'byung bar 'gyur ro/_/sna tshogs brtan pa'i sgrub thabs ni dus kyi 'khor los de rig go zhes bya ba ni bcom ldan 'das kyis sbyor ba yan lag drug
[\[232b.6\]]bsgom par bya zhes gsungs te/_rnal 'byor bas sangs rgyas nyid thob par bya ba'i don du sbyor ba yan lag drug bsgom par bya ba ni de bzhin gshegs pa'i nges pa'o/_/phyag rgya gsum dang zhes bya ba ni las kyi phyag rgya dang /_ye shes kyi phyag rgya dang /_phyag rgya chen po dang gsum la brten
[\[232b.7\]]nas bsgom pa'o/_/tshad gsum dang zhes bya ba ni skyes bu blo dman pa dang /_skyes bu blo 'bring dang /_skyes bu blo rtsal rab tu phyin pa rnams la phyag rgya gsum ci rigs par sbyin par bya'o/_/dang gi sgras ni phyag rgya gsum las mi 'pho bar nyams su long shig par bstan pa'o/_/rnam pa
[\[233a\]]
[\[233a.1\]]gsum gyis 'gro dbang gis/_/zhes bya ba ni phyag rgya gsum gyis snga ma'i sangs rgyas rnams dang /_ma byon pa'i sangs rgyas rnams dang /_da ltar gyi shAkya thub pa yang de la brten nas sangs rgyas so zhes bya ba'i don to/_/rnal 'byor rnams la thar ster ro/_/zhes bya ba ni de
[\[233a.2\]]ltar phyag rgyas gsum la brten nas bsgrubs na zhi ba dang grol ba'i rgyur 'gyur zhing chos kyi skur 'gyur zhes bya ba'i don to/_/so sor spong ba la sogs pa'i phan yon bshad zin to/_/da ni so sor sdud pa'i 'bras bu bshad par bya ste/_de la 'dir so sor sdud pa zhes bya ba la sogs pa
[\[233a.3\]]gsum ste/_'dir rnal 'byor bas mtshan mo bsgoms pa'i dus su so sor sdud pa yang dag par 'gyur te/_stong pa nyid kyi sku la brtan par gyur pa de'i tshe/_rnal 'byor pa la sngags thams cad kyis byin gyis brlabs pas tshig gis mchog ster ba zhes bya ba ni ngag gi smra ba thams
[\[233a.4\]]cad btsun pa dang /_ci smras pa kun yang sems can rnams la snyan par 'gyur ro/_/longs spyod dang yo byad thams cad 'phel bar 'gyur ro/_/des ni so sor sdud pa'i 'bras bu brjod de bshad zin to/_/da ni bsam gtan gyi 'bras bu bshad par bya ste/_de la/_bsam gtan sbyor
[\[233a.5\]]ba dag pa yis/_/mngon par shes pa lnga po ni/_/thob par 'gyur ro mi yi bdag_/ces bya ba gsungs pa la/_de la/_bsam gtan sbyor ba dag pa yis/_/zhes bya ba ni 'dir gang gi tshe mig mi 'dzums par bgrad pa dang /_lus mi 'gul bar bsrang bas a ba d+hU tIr yid
[\[233a.6\]]btsud de/_sems ma g.yengs par gnas pa de'i tshe bsam gtan dag pa'o/_/mngon par shes pa lnga po ni/_/thob par 'gyur ro zhes bya ba ni 'bras bu rnam par dag pa lha'i spyan la sogs pa lnga thob par 'gyur te/_sha'i spyan dang /_lha'i spyan dang /_shes rab kyi spyan dang /_chos
[\[233a.7\]]kyi spyan dang /_ye shes kyi spyan la sogs pa thob par 'gyur ro/_/mi'i bdag ces pa ni 'phags pa 'jam dpal la bod pa'i tshig yin te/_de'i sgras rnal 'byor pa rnams kyis thob par 'gyur zhes bya ba'i don to/_/sogs kyi sgras ni de bzhin du lha'i snyan la sogs
[\[233b\]]
[\[233b.1\]]pa yang thob par 'gyur ro zhes bya ba'i don to/_/de nas bsam gtan gyi 'bras bu bshad zin to/_/da ni srog dang rtsol pa'i 'bras bu brjod par bya ste/_de la srog dang rtsol ba zhes bya ba ni rnal 'byor pas g.yon nas 'jug pa'i rlung rgyu ba chad pa dang /_g.yas nas phyir 'byung ba'i rlung rgyu ba
[\[233b.2\]]'chad pas na/_nyi ma dang zla ba'i lam dang bral bar gyur pa de'i tshe srog bkag pas rtag tu rtsa dbu ma nas rlung rgyu bar gyur pa de'i tshe/_srog dang rtsol ba dag pa las byang chub sems dpas mchod pa ste/_sku'i dam tshig bsrungs pa dang /_gsung gi dam tshig bsrungs pa dang /_thugs
[\[233b.3\]]kyi dam tshig bsrungs pa dang /_ye shes kyi dam tshig bsrungs pa zhes bya ba ni lus kyi thig le mi 'pho ba dang /_ngag gi thig le mi 'pho ba dang /_sems kyi thig le mi 'pho ba dang /_ye shes kyi thig le mi 'pho ba ste/_rnal 'byor chen po'i rang bzhin sngags par 'gyur zhes bya ba'i don
[\[233b.4\]]to/_/des ni srog dang rtsol ba'i 'bras bu bshad zin to/_/da ni 'dzin pa'i 'bras bu brjod pa ste/_nyon mongs la sogs bdud 'joms shing /_/stobs bcu la ni 'jug par 'gyur/_/de la/_nyon mongs la sogs bdud 'joms shing /_/zhes bya ba ni stong pa nyid kyi sku gzung ba la 'dzin
[\[233b.5\]]pa'i sems 'jug cing mi g.yo bar 'gyur ba ni 'dod chags dang /_zhe sdang dang /_gti mug dang cha mnyam pa ste/_lha'i bu'i bdud dang /_'chi bdag gi bdud dang /_phung po'i bdud dang /_nyon mongs pa'i bdud ces pa ni lus kyi sgrib pa dang /_ngag gi sgrib pa dang /_yid kyi sgrib pa
[\[233b.6\]]dang /_ye shes kyi sgrib pa rnams mi 'byung ngo /_/stobs bcu la ni 'jug par 'gyur/_/zhes pa ni 'dzin pa'i stobs kyis srog gi rlung 'gro ba dang /_'ong ba'i bye brag med par 'gyur/_zad par 'gyur/_'gags par gyur pas ni lte ba'i gzhom du med pa la dbugs thim par gyur
[\[233b.7\]]pas/_kun rdzob byang chub kyi sems dang don dam pa byang chub kyi sems gcig tu 'dres pas dpral bar srog 'gog pa ni sa bcu thob pas stobs bcu 'byung ba ni 'dzin pa las thob par 'gyur ro/_/'dzin pa'i 'bras bu bshad zin to/_/da ni rjes su dran pa'i 'bras bu brjod par bya ste/_/de
[\[234a\]]
[\[234a.1\]]la rjes su dran pa zhes bya ba ni 'dir shes rab stong pa nyid kyi sku la thabs snying rje'i bdag nyid 'khyud pas rjes su dran pa ni sems kyi rnam par rtog pa thams cad dang bral ba'i de nyid dang gzhan nyid du brjod du med par sems bde ba la gnas pa ni dran pa'o/_/yang
[\[234a.2\]]dran bas des gzung ba de'i phyir gang dag de'i tshe dri ma med pa'i 'od 'phro ba'i dkyil 'khor du bsam pa ni bdag gi bde ba 'dis sems can thams cad kyang bde ba 'di lta bu dang ldan par gyur la/_bdag kyang dus 'di nas brtsams nas snying po byang chub la gtugs kyi bar du/_bde
[\[234a.3\]]ba 'di dang mi 'bral bar gyur cig pa ni dran pa'o/_/yang bde ba de nyid ji ltar stong pa bzhin du khams gsum po dag 'di dag thams cad kyang skad cig ma'i so so la mi gnas pa'o zhes bsam pa yang dran pa'o/_/yang thig le gsum po rdzogs pa'i skad cig ma de nyid ni shes
[\[234a.4\]]rab ye shes so zhes dran bas na dran pa'o/_/yang ye shes kyi thig le de nyid rdzogs pa'i bde ba de nyid ni dpe'i bzhi pa yin zhes bya bar dran pas na dran ba'o/_/yang thig le bzhi gsang ba'i pad+mar spros pas ni sku bzhi sprul pa bye ba phrag phyed dang bzhi bkye bas shes rab kyi skye
[\[234a.5\]]gnas dang /_skra dang so dang /_sen mo la sogs pa thams cad gdul bya'o/_/'gro rnams 'dul bar bsams pa ni dran pa'o/_/yang rnal 'byor pa dang rnal 'byor ma gnyis kyi lus kyi ba spu'i bu ga bye ba phrag phyed dang bzhi nas bde ba'i 'od zer dang sprul pa dpag tu med par spros pas
[\[234a.6\]]'jig rten gyi khams gzhan na gnas pa'i 'gro ba rigs drug thams cad la phog pas de dag gis kyang lhan cig skyes pa'i bde ba rtogs par gyur te/_'od zer dang sprul pa de dag slar log nas bdag nyid kyis byi bo nas lus thams cad la khyab pas bzhi pa stong gi char yang mi phod pa'i bde
[\[234a.7\]]ba skyes par bsams pa ni dran pa'i 'bras bu'o/_/des ni dran pa'i 'bras bu bshad zin to/_/da ni ting nge 'dzin gyi 'bras bu brjod par bya ste/_ye shes sku la thig le bzhi 'byung ba/_/de ni stong pa nyid kyi sku las spros pa'o/_/zhes bya ba gsungs pa la ye shes kyi sku la thig le bzhi
[\[234b\]]
[\[234b.1\]]'byung ba zhes bya ba ni thabs kyi gsang ba'i rdo rje nas sku'i thig le 'byung ba dang /_gsung gi thig le 'byung ba dang /_thugs kyi thig le 'byung ba dang /_ye shes kyi thig le 'byung ba'i don to/_/de ni stong pa nyid kyi sku la spros pa'o zhes bya ba la shes rab kyi gsang ba'i pad+mar sku'i sprul pa spros
[\[234b.2\]]pa dang /_gsung gi sprul pa spros pa dang /_thugs kyi sprul pa spros pa dang /_ye shes kyi sprul pa rnams spros pas 'gro ba'i don mdzad ces bya ba'i don to/_/de'i phyir dag pa'i ting nge 'dzin gyis zhes bya ba ni 'dir stong pa nyid kyis sku la gzugs pa'i sems spangs pa dang /_'dzin pa'i
[\[234b.3\]]sems spangs pas dag cing ro gcig pa'i de bzhin nyid kyis sems gang gi tshe mi 'gyur ba'i skad cig ma skyes pa'i don rtogs pa ni ting nge 'dzin du brjod do/_/de'i phyir ting nge 'dzin des dag pas na/_lus dri ma med par bya'o/_/ngag dri ma med par byas so/_/yid dri ma med par
[\[234b.4\]]byas so/_/ye shes dri ma med par byas pa yin te/_rnal 'byor pa des nyin zhag gcig gam/_zla ba gcig gam/_zla ba gsum mam/_zla ba drug gam/_lo gcig gam/_tha na lo gsum dang /_zla ba phyed dang gnyis kyi nyin mtshan gyis ye shes kyi lus grub ste/_mchog
[\[234b.5\]]gi dngos grub ster bar gyur te/_'bras bu sa bcu'i dbang phyug byang chub sems dpa' 'jam dpal dang mtshungs par 'gyur te/_sa bcu la sogs pas bsgrubs pa dang /_de nas rnal 'byor pa des don khyad par can nyams su myong bas sa bcu gcig thun mong gi lam sa thob par gyur cing
[\[234b.6\]]brnyes pas ye shes kyi/_sgrib pa spangs pas bcu gnyis pa brnyes pas ni rdo rje 'chang gi sa zhes bya ba ste/_des na ting nge 'dzin gyi 'bras bu bshad zin to/_/so sor sdud pa la sogs sbyor ba yan lag drug gi nges pa dang /_dbye ba dang /_re re'i nges pa'i don bstan cing bsgrub pa'i yan
[\[234b.7\]]lag bstan to/_/da ni sbyor ba yan lag drug gi sgrub pa'i thabs bstan par bya ste/_de la rnal 'byor pa rnams kyis btsan thabs kyi sbyor ba shes par bya ste/_'dir gang gi tshe so sor sdud pa la sogs pa rnams kyi stong pa nyid kyi sku la sna tshogs kyi gzugs mthong ba na srog la rnal 'byor
[\[235a\]]
[\[235a.1\]]pas ma bsdams pas mi 'dzag pa'i bde ba skad cig ma mi skye na/_de'i tshe rnal 'byor pas 'chad par 'gyur ba'i nA da la btsan thabs kyis goms par byas la nyams su blang bar bya ste/_de la rnal 'byor pas lus bsrang ste/_skyil mo krung bcas la/_dbugs
[\[235a.2\]]sor gzhag cing sems ni yangs par gnas shing /_lag pa g.yas pas rtse chung ngam gnyid log rtsa bags kyis mnan cing mi g.yo bar gnas par bya'o/_/de ltar yang nas yang du mi lci tsam grangs mang byas la ro stod dang spyi bo min pa de tsam du byas na/_rtsa dbu mar srog gi rlung
[\[235a.3\]]rgyu ba nyid kyis shes rab kyi pad+mar gnas pa'i rdo rje nor bu'i nang du chud pa'i byang chub kyi sems kyi thig le bzhi mi 'pho ba'i 'gog pa'i bde bas brgya'i char yang mi phod pa'i rgyu mthun pa'i mi 'dzag pa'i skad cig ma'i bde ba lhan cig skyes pa'i sku'i don bsgrubs pas/_mthong bar tshe
[\[235a.4\]]'di la 'gyur ro/_/de ni btsan thabs kyi sbyor ba dang po'o/_/btsan thabs kyi sbyor ba gnyis pa brjod par bya ste/_stong pa nyid kyi rang bzhin shes rab ma dang snyoms par zhugs shing /_mnyam par 'jog pa'i dus na snying rje'i bdag nyid thabs kyi gsang ba'i gnas thur sel gyi sgo
[\[235a.5\]]g.yas pa'am/_lus ber ba langs pa'i dus nyid du rdo rje nor bu'i rtsa bar lag pa g.yas pas mnan cing lus mi g.yo bar sems bde ba la gtad cing yar drang ba dang /_rgyu zhabs kyi she tshigs pa la sbyar ba dang /_mig bgrad pa dang /_rkang pa'i mthe bong nang du bskum pa
[\[235a.6\]]dang /_rting pa phyir brkyang pas shes rab dang thabs gnyis char yang mi g.yo mi 'grul bar bde ba la sems gtad cing gnas pa ni/_btsan thabs kyi sbyor ba gnyis pa'o/_/da ni stong pa nyid kyi sku bsgrub pa phyir lta ba brjod par bya ste/_de la bsnyen pa zhes bya ba la sogs
[\[235a.7\]]pa gsungs te/_'dir bsnyen pa zhes bya ba ni dang po'i rtags du ba nyin mtshan gcig la rnal 'byor pas bsgoms pas mthong bar 'gyur ro/_/phyi nang gi smig rgyu la sogs pa 'byung bar 'gyur ro/_/bsnyen pa de'i dang por sbyor ba yan lag drug bsgoms pas rtags du ba la
[\[235b\]]
[\[235b.1\]]sogs pa'i mtshan mar 'dzin pa'i sems spangs pa'i bdag nyid can gyi rnal 'byor pa'i sems kyis gsal la mi rtog pa bsgoms pa'i stobs kyis 'byung bar 'gyur ro/_/gzung 'dzin dang bcas pa'i sems kyis bsgoms pas ni 'byung bar 'gyur ba ma yin no/_/de yang rtags
[\[235b.2\]]bcu gcig yin te/_du ba ni dang po 'di rnams yid ches pa'i rgyur bstan pa yin la/_lhag ma bcus ni phyi nang brtan par byed pa'i sbyor ba yang dag par byed pa yin te/_de rnams kyang dngos por bzung ba las byung ba ni ma yin no/_/dngos po med pa la rtags de rnams byung bar
[\[235b.3\]]'gyur ro/_/de la so sor sdud pa dang po'i lta ba brjod par bya ste/_de la 'khor lo can zhes bya ba gsungs pa la/_'khor lo can ni gtsug tor gyi 'khor lo'i 'dab ma bzhi la lta ba'o/_/can zhes pa ni thig le bzhi gnas pas na can no/_/lta ba zhes pa ni khro bo gtsug tor rgyal
[\[235b.4\]]po'i lta ba ni steng du gtsug tor gyi 'khor lo'i 'dab ma bzhi la thig le bzhi 'byung ba bzhis bskyed cing bde ba de la dus thams cad du lta bar byed do/_/skad cig ma gcig tsam yang mi yengs par de nyid la yang dang yang du lta bar byed do/_/de'i spyod lam ni mig dag mi 'dzums
[\[235b.5\]]ba dang /_kha gdangs shing dbugs sor gzhag pa dang /_dngos por 'dzin pas gzung ba dang /_'dzin pa'i yul dang bral ba dang /_dbugs smin mtshams su phug rdugs kyi rtsa la rang bzhin du zhugs shing gnas pa ni khro bo de'i spyod lam yin no/_/de bzhin du rnal 'byor pa sgrub
[\[235b.6\]]pa nyams du len pa rnams kyis kyang de bzhin spyod lam bya ste/_rnal 'byor pas mtshan mo'i sbyor ba la rtags lnga 'byung bar 'gyur ro/_/nyin mo'i sbyor ba la rtags rnam pa drug 'byung bar 'gyur ro/_/nyin mo'i sbyor ba zhes bya ba ni snga dro nyi ma shar ma thag nas sprin med pa'i nam mkha'i
[\[235b.7\]]khams dngas pa la nyi ma la rgyab kyis phyogs la nub tu kha bltas la gzung ba dang 'dzin pa'i sems gnyis spangs nas/_sprin med nam mkha' ji ltar dngas shing gsal ba de bzhin du dngos po thams cad kyang nam mkha' bzhin du dngas shing gsal ba'i rang bzhin no
[\[236a\]]
[\[236a.1\]]zhes rnal 'byor pa'i bsam pa'i yul sngon du de ltar yin no/_/phyi nas blos de ltar mi dpyad par sor gzhag par bya'o/_/nyi ma gung la bab pa'i dus su ni khas gsang zhing /_dmigs par mi bya'o/_/de ci'i phyir zhe na/_mig la nyi mas phog pas ni mig rab rib can
[\[236a.2\]]du 'gyur zhing skyon can du gyur nas/_dmigs pa mi gsal bar 'gyur zhing /_/dge ba'i bar chod du 'gyur ro/_/phyi dro nyi ma yol bar gyur pa dang nyi ma la rgyab kyis phyogs nas kha shar phyogs su bltas la snga ma ltar nam mkha' de nyid la dmigs par bya'o/_/srod dang tho rangs
[\[236a.3\]]rnams su ni ci bde bar gnas shing kha ton dang bzlas pa dang dmigs pa la sogs pa bya ba thams cad spangs nas rnal 'byor chen po'i nga rgyal gyis gnas par bya'o/_/de ltar bsgoms na de nas sku stong pa nyid rnam par mi rtog pa rtogs shing 'grub par 'gyur ro/_/sku'i mthar ni bsnyen
[\[236a.4\]]pa'i yan lag tu 'gyur te/_de ni so sor sdud pa dang /_bsam gtan gyis de rnams 'grub par 'gyur ro/_/da ni nye bar sgrub pa bshad par bya ste/_/de la/_bgegs mthar byed kyi lta ba ni/_/zhes bya ba de la/_bgegs mthar byed ni khro bo bdud rtsi 'khyil pa'o/_/de'i lta ba ni bdud rtsi'i
[\[236a.5\]]gnas su song ba ste/_bdud rtsi'i gnas zhes bya ba ni dpral ba nas kun rdzob byang chub kyi sems gnas pa'o/_/srid pa'i gnas zhes bya ba ni de nas lus thams cad la khyab par byed pa'i kun rdzob byang chub kyi sems 'dzag pa'i gzhi de ni gnas pa'o/_/bgegs mthar byed
[\[236a.6\]]de'i lta ba ni bdud rtsi'i lam zhes bya ba ni lu gu rgyud du bcings pa'i rtsa lam du dbu ma a wa d+hU tIr byang chub kyi sems dang kun gzhi'i rnam par shes pa gcig tu 'dres nas rdo rje rtse gcig pa lta bur gyur pa ni yan lag drug gi nye bar sgrub pa'o/_/nye ba'i sgrub pa bshad nas/_yang
[\[236a.7\]]gi sgras ni srog dang rtsol ba dang /_'dzin pa zhar la brjod par bya ste/_stong pa nyid bsgoms pa las sku mthong nas rnal 'byor pa bdag nyid kyi lte bar hUM mthing nag sor gcig pa bsams nas sna bug g.yon pa nas dang po sor bcu bdun nas bzlog ste/_oM dkar po gcig dbugs
[\[236b\]]
[\[236b.1\]]dang 'grogs nas nang du zhugs pas lte ba'i hUM la thim par bsams nas ji tsam bde ba tsam du gzhag go/_/de mi bde ba'am/_gang ba snyam byed na/_de nas hUM las dbugs byung ba yang sna bug g.yas pa nas byung ba AHdmar po dang 'grogs nas phyir sor bcu bdun tshun chad 'phros
[\[236b.2\]]pas yang dang yang du rnal 'byor pas bsgom pa ni srog dang rtsol ba'i rnal 'byor ro/_/de la brtan pa thob na ni bde ba khyad par can skye zhing sems shin tu yang brtan par gyur nas dngos po thams cad 'gags pa dang /_dbugs yang ring bar 'gyur te/_hUM las dbugs ji ring ji ring du
[\[236b.3\]]byas la/_oM nang du je thung du bya zhing /_AHyang phyir 'byung ba oM dang mnyam par je thung je thung du bsam mo/_/phyi nas sna bug gnyis 'dom pa'i mtshams su sor bzhi'i nang nas thig le gsum gnas par bsams la/_des dbugs la phog pas dbugs slar log nas
[\[236b.4\]]hUM la thim par gyur pas bde ba dang bcas par de yar 'ong ba dang /_mar 'gro bas sna bug gi sum mdor thig le gsum ni kha dang sna bug gnyis su re re gnas pas srog gi rlung la phog pas srog gi rlung phyir log pas kun gzhi rnam par shes pa dang 'dres nas don dam pa byang chub kyi
[\[236b.5\]]sems sor gcig pa la hUM dang dbugs su bcas pa thim par gyur pa ni srog nye bar sgrub pa'o/_/nye bar sgrub pa bshad zin to/_/da ni sgrub pa brjod par bya ste/_shes rab las spros zla ba'i thig le zhes bya ba ni 'dir shes rab kyi chags pas zhu ba'i rnal 'byor pa'i thig le de
[\[236b.6\]]ni spros pa'i zla ba'i thig le zhes bya'o/_/de yang shes rab las spros pa'i byang chub kyi sems kyi thig le de yang rnal 'byor pa'i rdo rje nor bu'i nang du son pa'i bde ba gang yin pa de ni yi ge bzhi'i bdag nyid de/_gsang ba bde ba chen po'i 'khor lor ye shes kyi rang bzhin gyi yi ge ho dmar
[\[236b.7\]]po dang /_lte ba sprul pa'i 'khor lor AHdmar skya dang /_snying ga chos kyi 'khor lor yi ge hUM dkar po dang /_longs spyod kyi 'khor lor oM rnams kha sbyor du thabs dang shes rab gnyis su med par sgrub pa ni de sgrub par 'gyur te/_'di ni sgrub pa'i yan lag gsum par 'gyur ro/_/
[\[237a\]]
[\[237a.1\]]des ni sgrub pa bshad zin to/_/da ni sgrub pa chen po brjod par bya ste/_bde ba ma nyams gcig zhi ba/_/zhes bya ni las kyi phyag rgya nu ma dang skra dang ldan pa lo bcu gnyis ma la sogs pa yang rung /_ye shes kyi phyag rgya gang la dmigs pa de brtan por gyur pa yang rung /_phyag
[\[237a.2\]]rgya chen po stong pa nyid la dmigs pa brtan por gyur kyang rung ste/_byang chub kyi sems kyi bde ba mi nyams pa'i skad cig ma gcig gi mtshan nyid de ni lus zhi ba dang /_ngag zhi ba dang /_yid zhi ba dang /_ye shes zhi ba zhes brjod do/_/de ni lhan cig skyes pa yin zhes bcom ldan 'das
[\[237a.3\]]kyis rtsa ba'i rgyud dpal mchog gi dang po zhes bya ba stong phrag bcu gnyis pa'i ye shes kyi le'ur gsungs so/_/sgrub chen ye shes sbyor ba'o/_/zhes bya ba ni don dam pa byang chub kyi sems de la rnal 'byor pas dus thams cad du byang chub kyi sems mi 'dzag pa'i bde ba'i rgyun gnas
[\[237a.4\]]shing /_rtog pa can gyi bde ba'i rgyun med do snyam pa'i shes pa dang lhan cig tu rnal 'byor pas gcig par bsgom pa ni sgrub pa chen po'i yan lag ste bzhi pa'o/_/de ltar ye shes kyi yan lag bzhi pa sgrub pa chen po bshad zin to/_/da ni rdzogs pa'i rang bzhin dbu ma chen po brjod par
[\[237a.5\]]bya ste/_lha la sogs pa sgrub pa sngar bshad pa'i bskyed pa'i rim pa ni 'jig rten pa'i dngos grub thob pa'o/_/rdzogs pa'i rim pa de kho na nyid sgrub pa ni 'jig rten las 'das pa'i dngos grub thob pa'o/_/bcom ldan 'das kyis de skad ces bka' stsal to/_/sangs rgyas rnams kyis
[\[237a.6\]]chos bstan la/_/bden pa gnyis la yang dag brten/_/'jig rten kun rdzob brten pa dang /_/don dam pa yi bden pas 'grub/_/ces bcom ldan 'das kyi bka' nges pa'i don to/_/yang bcom ldan 'das kyi bka' las/_rim pa gnyis pa yang dag brten/_/rdo rje can gyis bdag
[\[237a.7\]]la bstan/_/bskyed pa'i rim pa gcig yin te/_/gzhan ni rdzogs pa'i rim pa'o/_/zhes bka' nas 'byung ngo /_/de'i phyir na de ltar lha sgrub pa la ni rnam par rtog pa can gyi bskyed pa'i rim pa rnal 'byor bsgom pa rnams kyis thams cad bsgrubs pas 'grub par mi 'gyur ro/_/de kho
[\[237b\]]
[\[237b.1\]]na nyid kyi rang bzhin chos kyi sku sgrub pa la ni rnam par rtog pa dkar po dang /_dmar po dang /_ser po dang /_sngon po dang /_nag po dang /_ring ba dang /_thung ba dang /_sbom pa dang /_phra ba dang /_chag pa dang /_ma chag pa dang /_zla gam dang /_zlum po dang /_sog ka dang /_gru bzhi dang /_
[\[237b.2\]]yan lag dang /_nying lag dang /_ri dang /_nags tshal dang /_'khri shing dang /_gel pa dang /_kha dog dang /_dbyibs kyi tha snyad thams cad dang bral ba'i yan lag bzhi rdzogs pa ngang gis 'grub pa'o zhes bya ba ni rang gi rigs pas 'grub pa'o/_/dbu ma chen po'i don bshad zin to/_/
[\[237b.3\]]da ni srog dang rtsol ba'i yon tan dang skyon gnyis yi mtshan nyid brjod par bya ste/_srog ces bya ba la sogs pa gsungs te/_'di ltar rnal 'byor pas rnam par mi rtog pa bsgoms pa las sku mthong nas rnal 'byor pas rdo rje dril bu'i rtse mo nas brtsams nas gtsug tor gyi 'khor lo'i bar
[\[237b.4\]]du sems gtad cing dbugs sum stong drug brgya'i bar du 'gog cing bde ba nyams su myong bar bya ba ni yon tan du 'gyur ro/_/skyon du 'gyur ba ni rnal 'byor pas dbugs shin tu gsang bas sna rtser ram/_lte ba sprul pa'i 'khor lor cig car bsdams shing mi rgyu bar byas na ni srog gi
[\[237b.5\]]rlung yan man du 'gro sa med de lte bar brgyal bas srog gzhan du mi 'gyur bar a wa d+hU tIr zhugs nas tshangs pa'i bu ga nas byung nas/_rnal 'byor pa'i lus dor nas mgo bkas te 'chi ba'i dus byed par 'gyur ro/_/de ni skyon bstan pa'o/_/rnal 'byor pas mgo na bar mi byed
[\[237b.6\]]pa de srid du rnal 'byor du bya'o/_/de ltar byas na rnal 'byor pa rnams la mnyam pa'i bde ba phung po nyon mongs pa'i 'bras bu ster bar 'gyur ro/_/de la steng du zhes pa ni mgo po de srid na mi 'dod pa yin te/_rnal 'byor pas dmigs pa mi bya'o/_/byas na ni 'chi ba'i 'jigs pa
[\[237b.7\]]ster bar 'gyur te/_phung po 'jig par 'gyur ro/_/'on te rnal 'byor gyi stobs kyis gtsug tor gyi 'khor lo'i sgo phug nas srog gi rlung 'gro ba'i rnal 'byor pa ni mchog tu mi 'gyur ba'i bde ba go 'phang stong pa nyid kyi sku la gcig tu sbyor ba'i ting nge 'dzin de la sems rtse
[\[238a\]]
[\[238a.1\]]gcig pa'i yon tan gyis ni de ltar rnal 'byor pa de'i phung po med par gyur kyang /_med pa ni ma yin te/_yod ces bya ba'i don to/_/de ji ltar yod ce na/_rnal 'byor pa ni ma nyams pa'i bde ba mchog tu mi 'gyur ba'i ting nge 'dzin du 'gro bar 'gyur zhes bya ba ni
[\[238a.2\]]sangs rgyas bcom ldan 'das gang du yang ma grub pa'i chos kyi skur 'gyur zhes bya ba'i don to/_/'on te rnal 'byor pa chos kyi skur 'gyur ram/_gzhan zhig tu 'gyur snyam pa la/_de ltar mi 'gyur ro/_/rnal 'byor pa ni ma yin no/_/rnal 'byor pa zhes bya ba ni rnal 'byor pa'i
[\[238a.3\]]sems nyid chos kyi skur 'gyur ba la/_rnal 'byor pa 'gro zhes brjod par zad kyis/_rnal 'byor pa'i lus po 'gro ba ni ma yin no/_/'on kyang 'jig rten pa rnams la grags pa med ces bya ba ni rnal 'byor pa 'di ni shi bar gyur to zhes grags par 'gyur te/_shi ba ma yin no zhes bya ba
[\[238a.4\]]ni grub mtha' 'dzin pa rnams la rigs pa grub pa'o/_/srog dang rtsol ba'i skyon dang yon tan bstan pa sgrub thabs kyi le'ur bcom ldan 'das kyis gsungs pa nges pa'i don to/_/skyon dang yon tan gnyis bshad zin to/_/'bras bu srog ces pa la sogs pa ni go sla'o/_/da ni
[\[238a.5\]]rtsa'i kun du spyod pa'i gnas thabs brjod par bya ste/_thig le zhes pa ni dpral bar sku'i thig le gnyid sad pa'i gnas skabs skyed par byed pa'o/_/ma zhes pa ni mgrin par gsung gi thig le rmi lam rmis pa lta bu'i gnas skabs byed par byed pa'o/_/sgra zhes bya ba ni snying gar
[\[238a.6\]]sems kyi thig le shin tu gnyid log pa lta bu skyed par byed pa'o/_/ye shes zhes pa ni lte bar ye shes kyi thig le bzhi pa'i gnas skabs skyed par byed pa'o/_/bdud rtsi'i gnas su song ba ni lu gu rgyud du bcings pa'i rtsa de la yang bdud rtsi'i gnas su zhes bya ba ni dpral ba'i
[\[238a.7\]]dkyil 'khor ni thig le bzhi 'dzag pa'o/_/song ba ni zhes pa ni de ru'o/_/dus kyi me zhes pa ni ye shes kyi rtsar song ba ni bdud rtsi'i gnas su song ba'o/_/lu gu rgyud ces bya ba ni g.yon gyi rtsa la la nA dang /_g.yas pa'i rtsa ra sa nA'o/_/bcings pa'i rtsa zhes bya ba ni dbus kyi rtsa
[\[238b\]]
[\[238b.1\]]a ba d+hU tIr dang /_de'i nang gi ye shes kyi rtsar me kha dog dmar por gnas pa ni bcings pa'o/_/de ci ltar bcings she na/_de ni 'di ltar bcings so/_/lus kyi sgrib pa dang /_ngag gi sgrib pa dang /_yid kyi sgrib pa dang /_ye shes kyi sgrib pa rnams kyis lus gsal ba dang /_ngag
[\[238b.2\]]gsal ba dang /_yid gsal ba dang /_ye shes gsal bar gyur pa shel sgong phyis pa ltar gsal ba'i bdag nyid de/_dar gyi srin bus bdag nyid kun nas dkris shing mi thar ba de bzhin du/_'gro ba rnams kyang sgrib pa bzhis mi gsal bar byas so/_/rnal 'byor pa rnams kyis
[\[238b.3\]]de rtogs par byas shing /_lu gu rgyud du bcings pa'i rtsa ni lus dang /_ngag dang /_yid gsum yin te/_de yang 'dod chags dang /_zhe sdang dang gti mug rnams yin pas/_ye shes dkris shing mi gsal bar byas so/_/des dkris pa ni lte ba dang /_snying ga'i bar du lan gsum
[\[238b.4\]]du dkris so/_/de nas yang a ba d+hU tI ni snying gi ze'u 'bru'i dbus nas byung nas 'gro zhing srog gi rlung rgyu bar byed do/_/la la nA ni g.yon nas 'gro'o/_/ra sa nA ni g.yas nas snying ga'i pad+ma'i 'dab ma'i g.yas nas 'gro bar 'gyur ro/_/de nas snying ga dang /_mgrin pa'i pad+ma'i 'dab
[\[238b.5\]]ma'i bar du lan gsum du 'khyil nas yang 'gro bar 'gyur ro/_/de bzhin du yang mgrin pa dang /_/dpral ba'i dbus su lan gsum du 'khyil nas gnas pa'o/_/dpral ba nas gtsug tor gyi bar du lan gsum du 'khyil nas gnas te/_lus dang /_ngag dang /_yid gsum
[\[238b.6\]]dkris te/_de la rdul dang /_mun pa dang /_snying stobs gsum gyi rang bzhin gyis de ltar lan gsum pa bzhir byas nas/_lus kyi rtsi'i ra sa nA g.yas kyi rtsa sna bu gnas phyir byung ba ni/_bcu gnyis mtha' nas cha yi mthar/_/zhes pa ni sa'i khams kyi rlung sor bcu gsum du rgyu'o/_/
[\[238b.7\]]chu'i khams kyi rlung sor bcu bzhir rgyu'o/_/me'i khams kyi rlung sor bco lngar rgyu'o/_/rlung gi khams kyi rlung sor bcu drug tu rgyu'o/_/nam mkha'i khams kyi rlung sor bcu bdun du rgyu'o zhes ni nang gi le'ur gsungs so/_/sku'i g.yon gyi rtsa la la nA ni sor bcu bdun nas rgyu'o/_/
[\[239a\]]
[\[239a.1\]]ngag gi rtsa ra sa nA ni g.yas nas sor bcu gsum tshun chad du 'gro'o/_/yid kyi rtsa a ba d+hU tI cig car dbus ma nas sna bug gnyis 'dom pa nas sor bco lnga tshun chad du 'gro'o/_/de bzhin du 'og tu lte ba dang /_gsang ba'i gnas kyi bar du yang lan gsum du
[\[239a.2\]]'khyil bar byas nas/_bshang ba'i rtsa ni g.yas nas 'gro'o/_/gci ba'i rtsa ni g.yon nas 'gro'o/_/dung can ma ni dbus ma nas gsang ba'i rdo rje'i nang nas shes rab kyi pad+ma'i bya gdong mar 'gro'o/_/gsang ba'i pad+ma'i 'og tu bshad pa'i rtsa dbus su 'gro'o/_/gsang ba'i
[\[239a.3\]]rdo rje dang shes rab kyi pad+ma'i g.yon nas gci ba'i rtsa 'gro'o/_/g.yas kyi rtsa ra sa nA na sa kun rdzob byang chub kyi sems kyi khu ba 'gro'o zhes pa ni rtsi'i kun du spyod pa yin te/_bcom ldan 'das kyis zhib mor ni nang gi le'ur gsungs te 'dir ma bshad do/_/'di ni de bzhin
[\[239a.4\]]gshegs pa'i bka'i nges pa'o/_/rtsa'i kun du spyod pa bshad zin to/_/da ni rlung gnyis rgyu ba brjod par bya ste/_srog dang thur sel lan gsum rgyu/_/zhes bya ba ni steng du lus dang /_ngag dang yid gsum gyi rang bzhin g.yon dang /_g.yas pa dang /_dbus ma nas gyen du rgyu
[\[239a.5\]]ba srog gi rlung ngo /_/'og tu rgyu ba'i rdul dang /_mun pa dang /_snying stobs kyi rang bzhin bshad pa dang /_gci ba dang /_khu ba'i rtsa'i lam nas rgyu bar byed pa'i rlung ni thur du sel ba'o/_/rdo rjer bcas pa'i pad+ma ni shes rab rnams kyi skye gnas te/_'bab pa'i bde ba ster ba'i phyir
[\[239a.6\]]ro/_/nor bu dang bcas pa'i rdo rje ni 'dzin pa'i bde ba ster ba'i phyir ro/_/bud med kyi pad+ma dang ldan pa nyid do/_/pad+ma'i ze 'bru 'byed pa nyid yin no/_/dbus su rlung dang phrad pa ni lte ba'i dbus su gyen du rgyu ba'i srog gi rlung dang thur du sel ba'i rlung dag phrad pa'o/_/bya gdong
[\[239a.7\]]ma dang dung can ma gnyis phan tshun du mi g.yo bar phrad de/_byang chub kyi sems kyi rtsa gnyis rdo rje sbu gu'i nang du pad+ma'i ge sar zhugs pas mi 'pho ba'o/_/yul zhes pa ni shes rab ma'i pad+ma'o/_/yul can zhes pa ni thabs kyi rdo rje'i nor bu'o/_/rnam par dbye ba med
[\[239b\]]
[\[239b.1\]]ces pa ni thabs dang shes rab dbyer med cing mi phyed pa'o/_/yul rnam la yul can rnams te mig la sogs pa'i dbang po'i sgo mi 'jug pa ste/_dbu mar rlung rgyu ba'o/_/'jug pa zhes pa ni lte ba'i pad+ma'i srog gi rlung 'jug pa'o/_/sems mi g.yo ba de ni sngar bshad zin to/_/du
[\[239b.2\]]ba la sogs pa'i mtshan ma rnams ni a ba d+hU tIr srog gi rlung chung ba'i sgo nas 'dzin pa'o/_/yang gi sgras ni srog de nyid lte bar gzhom du med pa la thim par gyur pa'o/_/'di dag thams cad byis pa'i rang bzhin can rnal 'byor pa'am/_rnal 'byor ma rnams la gsang zhes pa ni
[\[239b.3\]]byis pa so so'i skye bo rnam par mi shes pa rmongs pa rnams dang /_dad pa shas chung zhing nyon mongs pa shas che ba rnams la gsang ba zhes bya ba ni sba bar bya'o/_/de rnams la ma sbas pa yin na rang yang dmyal bar ltung la/_gzhan la yang de la brten nas dmyal bar 'gro zhes pa ni
[\[239b.4\]]bcom ldan 'das kyi bka' nges pa'o/_/rlung gnyis kyi rgyu ba bshad zin to/_/da ni dkyil 'khor lnga'i zad pa brjod par bya ste/_sa zhes bya ba la sogs pa la/_'dir gal te khro bo'i lta bas stong pa la sems gzhag pa'i rnal 'byor pa mig ma btsums par gyur pa de lta na ni
[\[239b.5\]]g.yon pa'am/_g.yas par te sa zhes pa ni nye bar mtshon pa'o/_/gal te g.yas par sa'i dkyil 'khor 'bab pa'i dus su rnal 'byor pa sgom par byed pa de lta na ni/_cho ga 'di yin gyi g.yon gyi rtsar 'bab pa'i dus su ni ma yin te/_nam mkha'i dkyil 'khor la
[\[239b.6\]]sogs pa la rgyu ba'i phyir ro/_/de'i phyir g.yon pa'am g.yas par/_gang srog gi dkyil 'khor 'bab pa de'i chos can gyi phyir de nyid dkyil 'khor du brjod do/_/de'i phyir g.yas kyi rtsa'i sa'i dkyil 'khor las srog gi chu'i dkyil 'khor du 'gro ste/_de ltar ye shes kyi
[\[239b.7\]]dkyil 'khor gyi bar du'o/_/g.yon gyi rtsa las ni nam mkha' la sogs par 'gro ste/_de ltar stong par 'gro'o/_/mtshan ma rnam pa bcu ru 'gyur/_/zhes pa ni du ba la sogs pa'i mtshan ma rnam pa kun ldan gyi stong gzugs su 'gyur ro/_/gzugs las mi 'gyur ba'i
[\[240a\]]
[\[240a.1\]]bde bar 'gyur ro/_/shes rab kyi pha rol tu phyin pa'i ye shes de nyid do/_/ye shes las rdzu 'phrul zhes pa ni nam mkha' la 'gro ba la sogs pa'o/_/dngos grub ces pa ni khams gsum gyi dbang phyug tu 'gyur te/_mi rnams skye ba 'di nyid la/_/thob par
[\[240a.2\]]'gyur ro mi bdag kye/_/zhes bya ba ste lam du zhugs pa'i nges pa'o/_/da ni rang gi sems 'di snang ba la 'jug pa brjod par bya ste/_nam mkha' zhes bya ba la sogs pa bcom ldan 'das kyis gsungs te/_'di ltar bka' gsang sngags rdo rje'i theg pa dang /_shes rab kyi
[\[240a.3\]]pha rol tu phyin pa'i theg par ni bcom ldan 'das kyis ni rnal 'byor pa rnam pa gnyis la goms par bya zhes gsungs te/_rnal 'byor pa 'di ni yum shes rab kyi pha rol tu phyin pa brgyad stong par yang brgya byin gyi le'ur gsungs te/_lha'i dbang po brgya byin gyis tshe dang
[\[240a.4\]]ldan pa rab 'byor la 'di skad ces smras so/_/'phags pa rab 'byor shes rab kyi pha rol tu phyin pa 'di la rnal 'byor du byed par 'dod pas gang la rnal 'byor du byed/_/rnal 'byor pas rnal 'byor ji ltar rnyed par 'gyur/_/de skad ces smras pa dang /_tshe dang ldan pa rab 'byor gyis 'di
[\[240a.5\]]skad ces smras so/_/lha'i dbang po brgya byin la kau shi ka gang shes rab kyi pha rol tu phyin pa la rnal 'byor du byed par 'dod pas/_nam mkha' la rnal 'byor du bya'o/_/kau shi ka gang shes rab kyi pha rol tu phyin pa la rnal 'byor du byed par 'dod pas/_bla gab med pa la rnal
[\[240a.6\]]'byor du bslab par bya'o zhes bcom ldan 'das kyis gsungs so/_/de la nam mkha' bla gab yod pa la/_rnal 'byor pas rnam par mi rtog pa goms par bya ba dang /_kau shi ka yang nam mkha' bla gab med pa la rnal 'byor pas rnam par mi rtog pa goms par bya'o/_/de la
[\[240a.7\]]gang zhig nam mkha' la rnal 'byor du byed par 'dod pa'i rnal 'byor pa'i spyod lam ni sngar gong du bstan zin to/_/bla gab yod pa'i rnal 'byor brjod par bya ste/_de la rnal 'byor pa dang po khyim chen po dpangs mtho ba'i phyogs thams cad zhal zhal byas pa/_bu ga rta rnga yang
[\[240b\]]
[\[240b.1\]]mi shong bar tshags bsdams la khyim chen po'i nang du mun pa'i nam mkha' la dngos po thams cad la zhen pa'i sems cha phra mo tsam yang med par yongs su spangs bas/_mun pa la kun nas dang bas yongs su brtags pas ni rnal 'byor pa de la dang po du ba la sogs
[\[240b.2\]]pa'i rtags lnga mtshan mo'i sbyor bas mthong bar 'gyur ro/_/rtog pa thams cad yongs spangs shing /_/nyin zhag gcig la rnam par brtag_/de la rtags ni ma byung na/_/de tshe nga yi brdzun tshig yin/_/zhes bcom ldan 'das kyi bka' dam pa'o/_/mig dag mi 'dzums
[\[240b.3\]]pa ni mig gtsug tor la bltas te/_smin ma bteg la kha gdangs pa'am/_yang na btsums kyang rung ste/_lus mi 'gul/_mi brkyang bar byas la rnal 'byor du bya'o/_/rdo rje'i lam du zhugs pa yis/_/zhes pa ni 'dir srog gi rlung rtsa dbus ma a ba d+hU tIr dbang
[\[240b.4\]]med du bla ma'i man ngag gis zhugs pa ni stong pa nyid rnam par mi rtog pa las dbus mar zhugs pa'o/_/nam mkha' la zhen pa'i sems kyis zhes bya ba ni bla gab yod pa la rnal 'byor pas mig btsums pa dang /_rdo rje'i lam du zhugs pas stong pa las rtags du ba
[\[240b.5\]]lta bu dang /_smig rgyu dang /_rab gsal dang /_mar me dang /_dri ma med pa'i nam mkhar snang ba rnams ni mtshan mo'i sbyor bas mthong bar 'gyur ro/_/de ni khro bo gtsug tor rgyal po'i lta bas bsgom par bya'o/_/nyin mo'i rnal 'byor zhes pa ni bla gab med pa'i nam mkha' sprin med
[\[240b.6\]]pa'i dngas pa la rnal 'byor byed pa ni rgyal po'i lta stangs zhes bya ba ni dper na rgyal po 'khor mi rnams kyi nang na 'dug kyang /_/'khor mi rnams kyis rgyal po la rgol ba la sogs pa mi nus te/_rgyal po de yang 'khor rnams la 'jigs pa'am/_bag 'khum pa'am/_spu
[\[240b.7\]]zing zhes byed par mi 'gyur te/_rgyal po de'ang 'khor mi rnams kyi yid du 'ong ba dang /_mthong na dga' bar 'gyur ro/_/rgyal po des kyang 'khor mi thams cad kyi rten dang stegs byed cing /_rgyal po'i bya ba byed la rgyal srid sus kyang mi 'phrogs pa de bzhin du nyin mo'i rnal
[\[241a\]]
[\[241a.1\]]'byor byed pa'i rnal 'byor ba yang rgyal po dang 'dra ste/_nyon mongs pa 'dod chags dang /_zhe sdang dang /_gti mug dang /_nga rgyal dang /_phrag dog dang /_ser sna dang /_g.yo sgyu dang /_bdud la sogs pa rnams kyis glags mi rnyed de gtan 'byung bar mi
[\[241a.2\]]'gyur ro/_/des na rgyal po'i 'dug stangs dang khengs pa'i 'dug stangs zhes bya'o/_/sangs rgyas lnga bdag gzugs nyid ni/_/sgrub pa che la rnam par brtag_/ces phyag na rdo rje'i stod 'grel las 'byung ngo /_/des ni nyin mo dang mtshan mo'i rnal 'byor bshad zin to/_/da ni
[\[241a.3\]]bdud rtsi 'khyil pa'i lta stangs brjod par bya ste/_bdud rtsi 'khyil pa'i lta stangs zhes pa ni mig drang por blta ba ste/_drang por bltas pas ni snying ga na gnyid log pa lta bu'i bdud rtsi gnas pa'o/_/rnal 'byor pa'i spyod lam ni mdun drang por mig mi 'dzums par rnal
[\[241a.4\]]'byor pas cir yang mi dmigs shing /_cir yang mi rtog par dngos po thams cad yongs su spangs nas de nyid dang gzhan nyid du khams gang du yang mi len par brjod pa thams cad kyi yul las 'das pas gnas pa'o/_/des ni bdud rtsi 'khyil pa'i lta stangs bshad zin to/_/
[\[241a.5\]]da ni zhi ba lha'i 'dug stangs bshad par bya ste/_lha'i gzugs su bsgom par bya/_/zhes pa ni rnal 'byor pa bdag nyid kyi lte bar a dmar po gcig gsal bar bsgoms shing bsams pa de la/_gsang ba ye shes kyi me 'bar bar gyur bas lte ba'i a la phog pas a dro bar
[\[241a.6\]]gyur pa dang /_dro ba las kyang me 'bar bar gyur te/_stong pa nyid kyi rtsa a ba d+hU tI nas yar zhugs nas rang gi phung po dang /_khams dang /_skye mched dang /_dbang po lnga rnams bsregs pas thig le bzhir gyur to/_/thig le bzhi ni gzugs zhu bar gyur pa dang /_khams
[\[241a.7\]]zhu par gyur pa dang /_skye mched zhu par gyur pa dang /_dbang po zhu bar gyur pa'i thig le rnams so/_/lte ba las 'bar tsaN+Da lI/_/bde gshegs lnga ni bsregs nas su/_/spyan ma la sogs lnga bsregs te/_/haM bsregs ri bong can las kyang /_/bzhugs lte bar thim par
[\[241b\]]
[\[241b.1\]]'gyur/_/lte ba zhes bya ba ni bde ba chen po'i 'khor lo yin te gzhom du med pa'o/_/las zhes bya ba ni mchog tu mi 'gyur ba'i bde bskyed pa'o/_/'bar zhes pa ni 'dod chags kyi me/_shes rab kyi chags pas rab tu 'bar bas dug gsum bsreg pa'o/_/tsaN+Da
[\[241b.2\]]lI zhes bya ba ni bde ba myur du 'gugs par byed pas na gtum mo'o/_/bde gshegs lnga zhes pa ni gzugs kyi phung po dang /_tshor ba'i phung po dang /_'du shes kyi phung po dang /_'du byed kyi phung po dang /_rnam par shes pa'i phung po'o/_/de lnga ni de bzhin gshegs
[\[241b.3\]]pa lnga'i rang bzhin te/_bag chags kyi lus yin pas ni bsregs pa kho na'o/_/spyan ma la sogs shes pa ni sa'i khams ni Da ki na'i'o/_/chu'i khams lA ma'o/_/me khams ni khaN+Da ro ha'o/_/rlung gi khams ni rU bi ni'o/_/nam mkha'i khams ni chos kyi dbyings kyi
[\[241b.4\]]dbang phyug ma'o/_/de rnams ni khams lnga yin te/_lus bskyed pas so/_/bsreg pa ni spyan la sogs pa lha mo rnams so/_/lnga zhes pa ni skye mched lnga yin te/_mig gi skye mched dang /_rna ba'i skye mched dang /_sna'i skye mched dang /_lce'i skye mched dang /_lus kyi skye mched dang
[\[241b.5\]]lnga bsregs pa'o/_/bsregs pa'i sgras ni mig gi dbang po dang /_rna ba'i dbang po dang /_sna'i dbang po dang /_lce'i dbang po dang /_lus kyi dbang po dang /_yid kyi dbang po ste de rnams bsregs shing med par byas/_rnal 'byor ba'i nyon mongs pa dang /_bag chags ngan
[\[241b.6\]]ba zhen pa dang bcas pa'i dngos po rnams la chags par byed pa 'dir bsregs pa zhes pa ni rnal 'byor ba'i sems kyi snang ba'o/_/yang dag par ni bsregs pa dang mi bsreg pa gang yang yod pa ni ma yin no zhes bka' nas 'byung ngo /_/ste zhes pa ni bla ma dam pa'i
[\[241b.7\]]gdams ngag gis zin pa'i rnal 'byor ba rnams kyis gyis shig pa'o/_/haM zhes pa ni sprul pa'i 'khor lo nas brtsams te/_gtsug tor gyi 'khor lo'i bar du thug pa'i yi ge A li dang kA li rnams bsregs shing /_stong phrag bdun cu rtsa gnyis dang /_pad+ma'i
[\[242a\]]
[\[242a.1\]]'dab ma brgya lnga bcu rtsa drug bo thams cad bsregs shing med par byas pa'o/_/ri bong zhes pa ni gtsug tor gyi 'khor lo la gnas pa'i thig le bzhi haM dang bcas pa'i tshes bcu gcig gi zla ba lta bu'i rang bzhin du bzhu nas/_lte ba gzhom du med par
[\[242a.2\]]thim par gyur cing 'dres pa'i bde ba dang bcas par gnas pa'o/_/can zhes pa ni gtsug tor gyi 'khor lo dus thams cad du gnas zhes pa'i don to/_/kyang zhes pa ni thams cad bzhu nas gzhom du med pa la thim pa'o/_/gzhom du med pa de nyid kyang zhu bar 'gyur
[\[242a.3\]]pas shin tu cha phra bar gyur cing /_skra'i rtse mo brgya stong du gshags pa'i tshad du yang mi dmigs shing ma zhe na pa ni zhi ba lha'i gzugs su bsgom par bya zhes bya ba'i don to/_/des ni lha'i gzugs kyi bsgom pa bshad zin to/_/yang lha'i gzugs kyi bsgom pa brjod
[\[242a.4\]]par bya ste/_rnal 'byor bas shes rab kyi pad+ma'i dbus su chos kyi 'byung gnas gru gsum pa bsam nas/_dngos po thams cad rjod par byed pa'i nus pa 'di la yod pas/_bdag nyid kyis kyang nus pa de btsal par byed pa'i don 'di la nus pa yod do bsams
[\[242a.5\]]nas/_chos kyi 'byung gnas kyi dbus na gnas pa'i ge sar yi ge ra'i rnam pa lta bu'am/_yi ge I rnam pa lta bu de thabs kyi gsang ba'i rdo rje'i nang du btsud pas chos kyi 'byung gnas kyi a de rdo rjes phyed mar bcad pas/_/g.yon pa raM du gyur nas drod skyed par
[\[242a.6\]]bsam mo/_/g.yas pa yaM du gyur nas rlung gi rang bzhin du gyur te/_phan tshun du 'grogs nas/_rlung gis ra~M` la phog pas dro bar gyur nas dro ba las kyang me'i rang bzhin dro bar gyur te/_chos kyi 'byung gnas kyi rang bzhin a dros nas me 'bar bas/_gsang ba'i rdo rje
[\[242a.7\]]nor bu'i sbu gu'i nang na yar tsaN+Da lI zhugs nas 'khor lo drug dang bcas pa'i rtsa stong phrag bdun cu rtsa gnyis dang /_phung po dang /_khams dang /_skye mched dang /_dbang po dang /_las kyi dbang po dang /_lam gyi dbang po'i bya ba la sogs pa thams cad ba sregs shing /_
[\[242b\]]
[\[242b.1\]]med par byas nas bde ba dang bcas pa rang bzhin med par bsgom par bya'o/_/yang shes rab mas bsam pa ni/_/thabs kyi gsang ba rdo rje dung can ma nas pad+ma'i bya gdong ma'i dbus su zhugs nas yar zla ba'i rang bzhin bsil ba'i rlung a ba d+hU tI nas 'thon nas
[\[242b.2\]]'khor lo drug la sogs pa bsregs shing med par byas pa ni snga ma dang mthun no/_/de ltar thabs dang shes rab gnyis/_/gnyis su med pa'i bde ba de nyid la/_/dmigs shing sems gzung 'dzin gnyis dang bral nas/_bde ba de nyid la brten cing stong pa nyid dang snying rje
[\[242b.3\]]dbyer mi phyed par gnyis su med par rnal 'byor pas bsgom pa ni chags pa'i lam pa'i zhi ba/_lha'i gzugs su bsgom pa'o/_/chags pa'i lam pa'i rnal 'byor bshad zin to/_/da ni rtags rnams brjod par bya ste/_nyin mo'i rnal 'byor gyi rtags rnam pa
[\[242b.4\]]drug ni gsang ba'i gsang ba yin te/_bcom ldan 'das kyis ni sgyu 'phrul dra ba 'jam dpal glu'i le'ur gsungs so/_/de yang /_nam mkha' las byung rang byung ba/_/shes rab ye shes me bo che/_/'od chen rnam par snang mdzad pa/_/ye shes 'od zer lha ma me ba/_/
[\[242b.5\]]'gro ba'i mar me ye shes sgron/_/gzi brjid chen po 'od gsal ba/_/rig pa'i rgyal po gsang sngags mchog_/gsang sngags rgyal po don chen byed/_/ces gsungs so/_/nam mkha' las byung rang byung ba/_/shes rab ye shes me bo che/_/zhes pa ni sprin med pa'i
[\[242b.6\]]nam mkha' la rnal 'byor pas bsgoms pas 'bar ba lta bur rnal 'byor pas mthong ba'o/_/'od chen rnam par snang mdzad pa/_/ye shes 'od zer lham me ba/_/zhes pa ni zla ba'i dkyil 'khor shar ba lta bur rnal 'byor pa rnams kyis mthong ba'o/_/'gro ba'i mar me
[\[242b.7\]]zhes pa ni nyin mo'i dkyil 'khor ni 'gro ba rnams la mar me dang 'dra bas 'gro ba'i mar me'o/_/nyi ma'i dkyil 'khor shar ba lta bur rnal 'byor bas mthong ba'o/_/ye shes sgron zhes pa ni rdo rje'i sgra gcan sems rang gis rtogs pa ni rang gi ye shes snang bas na rang
[\[243a\]]
[\[243a.1\]]la sgron ma dang 'dra ste ye shes sgron ma dang /_rnal 'byor pa rnams kyis 'ja' tshon lta bur mthong ba'o/_/gzi brjid chen po 'od gsal ba/_/zhes bya ba ni mchog gi cha ste glog lta bu yin te/_kha dog dmar po 'khyug pa myur bar snang zhing mi rtag par mthong
[\[243a.2\]]ba'o/_/rig pa'i rgyal po gsang sngags mchog_/ces pa ni thig le kha dog rnam lngar snang zhing shin tu cha phra bar rnal 'byor bas mthong ba'o/_/de ltar rtags dang mtshan ma bcu gcig rnal 'byor pas mthong ba ni bcu gcig slob dpon las thob cing /_bzhi pa rnal 'byor
[\[243a.3\]]pas nyams su myong zhing /_nyams su blangs pas tshe 'di la 'bras bu sa bcu gcig thob par 'gyur zhes pa ni bcom ldan 'das kyis rgyud thams cad las kyang gsungs la/_dpal mchog gi dang po'i rgyud stong phrag bcu gnyis par bcom ldan 'das kyis
[\[243a.4\]]'di skad ces gsungs te/_bum pa'i dbang bskur sa brgyad yin/_/gsang ba'i dbang bskur sa dgu pa/_/shes rab ye shes bcu yin te/_/bzhi pa bcu gcig sa par bshad/_/ces 'byung ngo /_/de bzhin du yang dpal gsang ba 'dus pa'i rgyud phyi ma'i yang phyi
[\[243a.5\]]mar ni/_bcom ldan 'das kyis mtshan mo'i rnal 'byor gyi rtags lnga gsungs so/_/sgyu 'phrul dra ba 'jam dpal rdo rje'i glu'i le'ur ni/_bcom ldan 'das kyis nyin mo'i rnal 'byor rtags rnam pa drug gsungs so/_/gsang sngags rgyal po don chen byed/_/ces
[\[243a.6\]]ba ni bum pa dang /_snam bu dang /_re lde la sogs pa thams cad kyi gzugs rnal 'byor ba'i yid kyi shes pa la mthong ba'o/_/de'i dbus su zhes pa ni thig le'i dbus su sangs rgyas kyi sku mtshan sum cu rtsa gnyis dang /_dpe byad brgyad cus brgyan pa'i sku
[\[243a.7\]]mthong ba de ni rnal 'byor ba des yid kyis yin gyi mig gis ni ma yin no/_/phyi nas mig gis kyang mthong la/_yid kyis kyang mthong bar 'gyur ro/_/yul dang rnam par bral zhes pa ni rdzas su med pas gzung zhing dpyad du med pa/_brtags ma yin pa'i longs spyod
[\[243b\]]
[\[243b.1\]]rdzogs pa'i sku dum rnal 'byor ba bdag nyid kyis zhal mthong bar 'gyur ro/_/des na rnal 'byor ba des sku'i sbyor bas mi shigs pa'i sgra dang nam mkha' la bdag nyid kyi rna bas chos kyi sgra thos par 'gyur ro/_/yang nam mkha'i dkyil na de bzhin gshegs
[\[243b.2\]]pa rnams chos 'chad cing bzhugs pa'i sgra thos shing /_mig gis kyang mthong bar 'gyur ro/_/de bzhin gshegs pa rnams nam mkha'i dkyil na nyan thos kyi 'khor bye ba brgya stong dang lhan cig tu 'gro ba'i don mdzad pa'i yul rnams mthong bar 'gyur
[\[243b.3\]]ro/_/de ltar rnal 'byor bas gzugs su snang ba mthong ba ni rnal 'byor ba la sprul pa'i skur snang ba'o/_/sgrar rnal 'byor pa la snang ba ni longs spyod rdzogs pa'i skur 'gyur zhes bya ba'i don to/_/mig gis mthong ba ni chos kyi sku yin zhes bya ba'i don to/_/des ni phyi'i rtags
[\[243b.4\]]bshad pa'o/_/da ni nang gi rtags brjod par bya ste/_'dir ni nyin mo'i sbyor ba yis/_/chu 'dzin dang ni bral ba yi/_/nam mkha' brtan por ba lta ba yis/_/rnal 'byor pa yis 'grub par 'gyur/_/snga dro dang ni phyi dro yang /_/thun gnyis su ni bsgom par bya/_/snga
[\[243b.5\]]dro nyi ma rgyab phyogs te/_/phyi dro yang ni de bzhin no/_/dmigs pa brtan par rab bya zhing /_/gzhan du na ni nyi ma yis/_/rab rib can du 'gyur bar bshad/_/de yi gnod pa bsal byas te/_/nyin zhag so sor lta ba'o/_/ji srid thig le'i nang du ni/_/ri mo nag po
[\[243b.6\]]skra yi tshad/_/dri ma med pa'i 'od 'phro ba/_/dus kyi rdzas ni mthong ba yin/_/de mthong 'od gsal go 'phangs ni/_/rnal 'byor pa yis mthong bar 'gyur/_/de la tshig bcu gnyis ni sngar bstan pas go sla'o/_/ji srid thig le'i nang du ni/_/zhes bya ba ni lte bar zhu ba'i
[\[243b.7\]]thig le'o/_/ri mo nag po zhes pa ni lte ba'i 'og sbun gu'i mtshams na/_don dam par byang chub kyi sems kha dog gnag pa mthong ba'o/_/skra'i tshad ces pa ni shin tu phra ba/_chos kyi dbyings kyi bdag nyid yin pas shin tu gnag pa'o/_/skra'i tshad tsam la sor
[\[244a\]]
[\[244a.1\]]gcig par gnas pa mthong bar 'gyur ro/_/ba thag brkyang ba lta bu'am/_dar dkar gyi skud pa brkyang ba lta bu mthong ba'o/_/dri ma med pa zhes pa ni lus dri ma med pa dang /_ngag dri ma med pa dang /_yid dri ma med pa dang /_ye shes dri ma med par gyur bas na dri ma
[\[244a.2\]]med pa'o/_/'od 'phro ba zhes pa ni shes pa shel sgong phyis pa ltar dngas shing gsal ba ni 'od 'phro ba'o/_/dus kyi zhes pa ni don dam pa byang chub kyi sems dang kun gzhi 'grogs nas chos kyi skur gyur pa'o/_/rdzas ni zhes pa ni kun rdzob byang chub kyi sems don dam pa la
[\[244a.3\]]thim pa'o/_/mthong ba ni zhes pa ni don dam pa'i byang chub kyi sems 'byung ba bzhis ma bskyed pa'i gzhom du med pa lte ba'i 'og tu mthong ba'o/_/'og tu mthong ba'i sgras ni kun rdzob byang chub kyi sems smin mtshams su kha dog dkar po'i rnam par mthong ba'o/_/de mthong bas 'od
[\[244a.4\]]gsal go 'phang ni/_/rnal 'byor ba yis mthong gyur ba'o/_/zhes bya ste/_de yang dbu ma'i rtsa a ba d+hU tIr yid chud pa'i rnal 'byor bas mthong ba yin te/_yid ma chud pa rnams kyis ni ma yin no/_/de ltar mthong ba'i rnal 'byor ba de ni rnam pa thams cad mkhyen pa'i
[\[244a.5\]]sku des ni khams gsum ma lus pa skyu ru ra lag mthil du bzhag pa bzhin du thams cad sa ler mkhyen pa'o/_/chu nang nyi ltar rab snang ba/_/dri ma med pa'i sna tshogs mdog_/rnam pa kun du rang gi sems/_/gzhan gyi sems min rang gi sems/_/rang gi sems yin bde
[\[244a.6\]]pa nyid/_/gzhan gyi sems min bde ba yin/_/yul dang rnam par bral ba yin/_/rang bde yid kyi nyams myong ba/_/gzhan gyi sems bde chen po'i phyir/_/bde ba bstan du mi btub bo/_/zhes 'byung ngo /_/'dir dang po rang gi sems kyi snang ba'i de bzhin gshegs pa'i sha'i mig
[\[244a.7\]]gis dpag tshad stong mthong bar 'gyur ro/_/lha'i mig gis dpag tshad nyis stong mthong bar 'gyur ro/_/de bzhin du sangs rgyas kyi spyan rnam par dag pas dpag tshad stong mthong bar 'gyur ro/_/de bzhin du chos yang dag par sdud par spyan lnga bcom ldan 'das kyis gsungs so/_/de
[\[244b\]]
[\[244b.1\]]rnams kyang 'di lta ste/_rim pa bzhin du sha'i spyan dang /_lha'i spyan dang /_sangs rgyas kyi spyan dang /_shes rab kyi spyan dang /_ye shes kyi spyan rnams rnal 'byor bas sems a ba d+hU tIr btsud cing bsgoms pa'i stobs kyis 'byung bar 'gyur ro/_/de nas thams cad mkhyen
[\[244b.2\]]pas ma gzigs pa dang /_ma mkhyen pa cung zad kyang med do/_/de ltar rnal 'byor bas srog gi rlung zhes pa ni dbugs nyi khri chig stong drug brgya bdun cu rtsa lnga dbu mar tshud nas/_sna bug g.yon pa dang g.yas pa la rnal 'byor ba rnams la mi rgyun/_phyag rgya chen po'i rnal
[\[244b.3\]]'byor ba bsgoms pa'i stobs kyis dbugs brgyad brgya rnal 'byor bas 'gog par 'gyur ro/_/de ltar rnal 'byor bas 'gog na ni sa dang po thob par 'gyur ro/_/de la ye shes dang 'bras bu ni sha'i spyan rnam par dag pa thob/_mthong ba ni phyogs bcu'i 'jig rten gyi khams
[\[244b.4\]]gcig mthong bar 'gyur ro/_/'pho ba gnyis pa 'gog pas sa gnyis pa thob ste/_phyogs bcu'i 'jigs rten gyi khams gnyis tshun chad mthong bar 'gyur ro/_/'pho ba gsum pa 'gog pas sa gsum lha'i spyan rnam par dag pa mi las 'das pa sa gsum pa thob par 'gyur te/_
[\[244b.5\]]phyogs bcu'i 'jig rten gyi khams gsum mthong bar 'gyur ro/_/'pho ba bzhi pa 'gog pas sa bzhi pa thob par 'gyur te/_phyogs bcu'i 'jig rten gyi khams brgyad tshun chad mthong bar 'gyur ro/_/'pho ba lnga pa 'gog pas sa lnga pa sangs rgyas kyi spyan
[\[244b.6\]]rnam par dag pa mi las 'das pa thob par 'gyur te/_phyogs bcu'i 'jig rten gyi khams bcu drug mthong bar 'gyur ro/_/'pho ba drug pa srog gi rlung khri brgyad brgya sum cu rtsa phyed dang brgyad 'gog par 'gyur na ni/_sa drug pa thob pas phyogs bcu'i 'jig rten gyi khams sum cu rtsa gnyis
[\[244b.7\]]mthong bar 'gyur ro/_/'pho ba bdun pa'i srog gi rlung 'grogs pas ni sa bdun pa thob par 'gyur ro/_/phyogs bcu'i 'jig rten gyi khams drug cu rtsa bzhi'i tshun chad mthong bar 'gyur te/_sa de rnams thob ces pa ni byis pa rnams gzhug pa'i phyir ro/_/dbang thob
[\[245a\]]
[\[245a.1\]]yang byis pa so so'i skye bo rnams gzhug pa'i phyir yin no/_/yang dag pa'i don ni ma yin no/_/de yang bshad na chu dang cod pan gnyis kyis sku'i zhal nas dbang bskur bas lus kyi sgrib pa dag par byas nas sa gnyis par lung bstan to/_/dar dpyangs dang rdo rje
[\[245a.2\]]dril bu gnyis kyis gsung gi zhal nas dbang bskur bas ngag gi sgrib pa dag par byas nas sa bzhi pa thob par 'gyur ro/_/brtul zhugs dad ming gi dbang thugs kyi zhal nas bskur bas ni yid kyi sgrib pa dag par byas nas sa drug pa thob par 'gyur ro/_/slob dpon du gnang ba ni ye
[\[245a.3\]]shes kyi zhal nas dbang bskur bas ni ye shes kyi sgrib pa dag par byas nas sa bdun par lung bstan zhing thob par 'gyur zhes bya ba ni 'jig rten kun rdzob tu byis pa rnams gzhug pa'i phyir yin no/_/'pho ba brgyad pa'i srog gi rlung 'gog pas kyang sa brgyad pa thob la/_bum pa'i dbang
[\[245a.4\]]bskur ba thob pas kyang sa brgyad pa thob par 'gyur ro/_/sa brgyad pa thob pa'i mngon par shes pa ni shes rab kyi spyan gyi rnam par dag pa mi'i las 'das pa phyir mi ldog pa'i sa thob pas ni phyogs bcu'i 'jigs rten gyi khams brgya nyi shu rtsa brgyad kyi mtha' tshun chad 'thob par 'gyur
[\[245a.5\]]ro/_/'pho ba dgu pa'i srog gi rlung rgyu ba 'gog pas sa dgu pa thob la/_gsang ba'i dbang bskur ba thob pas kyang sa dgu pa thob par 'gyur ro/_/mngon par shes pa las ni shes rab kyi spyan rnam par dag pa thob pas/_phyogs bcu'i 'jig rten gyi khams nyis brgya lnga bcu rtsa
[\[245a.6\]]drug gi mtha' tshun chad mthong bar 'gyur ro/_/'pho ba bcu pa'i srog gi rlung rgyu ba 'gog pas sa bcu pa thob cing /_shes rab ye shes kyi dbang bskur ba thob pas kyang sa bcu pa ni 'jam pa'i rdo rje dang mtshungs te/_mngon par shes pa ni ye shes kyi spyan rnam par dag pa mi las 'das pa
[\[245a.7\]]thob ste/_phyogs bcu'i 'jig rten gyi khams lnga brgya dang bcu gnyis kyi mtha' tshun chad mthong bar 'gyur ro/_/'pho ba bcu gcig pa'i srog gi rlung rgyu ba 'gog pas bcu gcig pa thob la/_dbang bzhi pa 'jig rten las 'das pa'i dbang thob pas kyang sa bcu gcig sangs rgyas
[\[245b\]]
[\[245b.1\]]kyis ste sgrib pa gsum spangs pa'o/_/mngon par shes pa las ye shes kyi spyan lnga thob la/_phyogs bcu'i 'jig rten gyi khams stong phrag gcig dang /_nyi shu rtsa bzhi'i mtha' tshun chad mthong bar 'gyur ro/_/'pho bcu gnyis pa srog gi rlung rgyu ba nyi khri chig stong chen po'i 'jig rten drug
[\[245b.2\]]brgya bdun cu rtsa lnga'i srog gi rlung gtsug tor gyi 'khor lo 'gog na ni/_sa bcu gsum pa tshe 'di nyid kho nar dngos su brnyes te rdo rje 'chang gis thob pa ni de bzhin du stong spyi phud kyi 'jig rten gyi khams dang /_stong gnyis pa bar ma'i 'jig rten gyi khams dang /_stong gsum
[\[245b.3\]]gyi stong chen po'i 'jig rten gyi khams dang gzhan yang 'jig rten gyi khams gang gA'i klung gi bye ma snyed kyi grangs dpag tu med pa dang /_brjod kyis mi lang ba rnams mthong ba ni ye shes kyi spyan mnga' bas mthong bar 'gyur ro/_/stong chung ngu zhes pa ni 'jig rten gyi khams chen po'i
[\[245b.4\]]khongs su chud pas ni/_'dir bshad kyang grub pa las la sgrub pa'i skyon du 'gyur bas 'dir ma smos so/_/des ni nang gi rtags rnams bshad zin to/_/da ni sna tshogs gzugs kyi mtshan nyid brjod par bya ste/_sa zhes bya ba la sogs pa la 'dir stong pa nyid kyi snang ba ni sa'i
[\[245b.5\]]rnam par mthong yang sra ba ni ma yin te/_rdzas su med pa'i phyir/_zhu ba chu'i lus su snang ba yin yang chu min te/_'jug pa med pa'i phyir/_smig rgyu'i chu bzhin no/_/de ltar me'i rnam par snang yang me ma yin te/_sreg pa med pa'i phyir ro/_/g.yo ba rlung gi lus 'dra yang rlung ni min no/_/
[\[245b.6\]]gang g.yo ba'i rdzas su med pa'i phyir ro/_/rdzas su med pa'i phyir stong pa'i rnam pa yin yang mthong ste zhes pa ni sgyu ma'i grong khyer bzhin du'o/_/dkar po la sogs pa'i kha dog dang ldan yang kha dog kyang ma yin te/_rdzas su med pa'i phyir ro/_/rnam pa kun du ldan yang thams cad du byis pa rnams
[\[245b.7\]]kyis ma mthong ngo /_/de gang gi phyir zhe na/_nyon mongs bdud kyi stobs kyi mthus zhes pa ni g.yon pa dang g.yas pa'i rtsar srog kun du spyod pa'i phyir nges pa'o/_/da ni mthar thug pa'i don brjod par bya ste/_sku mthong ni nyin mtshan re/_/dus su srog gi rlung dag ni/_/rnal
[\[246a\]]
[\[246a.1\]]'byor thar pa 'dod pa yis/_/'gag pa ru ni rab tu bya/_/zhes pa ni bum pa can no/_/sku mthong nas ni zhes pa ni stong pa nyid rnam par mi rtog pa dngos po thams cad spangs pa bsgoms pa'i longs spyod rdzogs pa'i sku mthong ngo /_/nyin mtshan re zhes pa ni rnal 'byor bas bya ba thams cad spangs nas
[\[246a.2\]]rnal 'byor bsgom pa'o/_/dus su zhes pa ni thun brgyad du byas pa'i dus ma yol ba'o/_/srog gi rlung zhes bya ba ni g.yon pa dang g.yas pa la mi rgyu bar srog dbu ma la rgyu ba'o/_/dag ni zhes pa ni a ba d+hU tI ni dag pa'i rang bzhin can no/_/'gag pa ru ni zhes pa ni lte ba'i 'og tu rtsa gsum 'dom pa'i gnas
[\[246a.3\]]gsang ba bde ba bskyed pa'i nus pa yod pa can du/_yi ge k+Sha'am a shad lta bus kun rdzob byang chub kyi sems dang shes pa thur du 'gror mi ster bar 'gag go/_/gtsug tor gyi 'khor lo'i dbus su ni nam mkha'i gdong can ma'i khar ni yi ge haM mgo thur du bstan pas 'gag cing /_/dbus ma'i rtsa a ba d+hU tI
[\[246a.4\]]nag por gnas pa'i nang du ye shes kyi dar dmar po'i rgyun dang 'dra ba'i bdag nyid de dang /_kun gzhi'i rnam par shes pa 'dres nas yar 'gro ba ni yi ge haM gis 'gog par byed cing phyir mi 'byin to/_/haM zhu bas 'gog pa yin te/_ma zhu bas ma yin la/_haM bri ba yang med/_'phel ba yang med do/_/de bzhin du
[\[246a.5\]]'og tu 'gro ba ni yi ge k+Sha sa 'gog pa'i phyir mi thar bar yar breng mar breng gnas pa ni khams bde ba'i rtsa lta bu'am/_pi wang gi rgyud sbreng ba lta bur gnas byed par bsam pa ni dbu mar yid gzung ba'i bla ma'i gdams ngag go/_/rab tu bya zhes pa ni rnal 'byor bas yang nas yang 'bad pas bya zhes pa'i don to
[\[246a.6\]]zhes bya ba ni rnal 'byor ba'i don to/_/bum pa zhes bya ba ni gsang ba'i pad+ma'i sna rtse dang /_bya gdong ma dang /_lte ba'i AHdang /_snying ga'i hUM dang /_lkog ma'i oM dang /_dpral ba'i ho dang /_gtsug tor gyi 'khor lo'i haM rnams ni bum pa'o/_/can zhes pa ni kun rdzob byang chub kyi sems thig le'i rang bzhin
[\[246a.7\]]gyi dga' ba dang /_mchog gi dga' ba dang /_sna tshogs kyi dga' ba dang /_lhan cig skyes pa'i dga' bas 'khor lo drug tu khyab cing bde bas lus thams cad tshim par byed pa can no/_/ji srid du ni 'khor bzhin ma/_/rang gi lus la yongs bskor ba/_/'od zer 'khor los mthong 'gyur ba/_/sngon gsungs
[\[246b\]]
[\[246b.1\]]sku la rang gi yin/_/des ni zla drug reg spangs bde/_/thabs dang shes rab snyoms 'jug bral ba'o/_/zhes 'byung ba'o/_/ji srid ces ni sgom pa'i dus su rnal 'byor ba la 'byung ba'o/_/'khor bzhin ma zhes pa ni 'khor lo ltar 'khor bar snang ba'o/_/rang gi lus la zhes pa ni rnal 'byor pa bdag nyid mnyam
[\[246b.2\]]par gzhag pa'i dus su yang khyad par can du 'gyur par/_yongs 'khor ba zhes pa ni lus thams cad la gnas phyogs nas bskor bar mthong ba'o/_/'od zer 'khor lo mthong 'gyur ba/_/zhes pa ni 'od dkar po skya rengs shar ba lta bus bdag nyid la bskor ba mthong ba'o/_/sngon gsungs pa'i sku la zhes pa ni sna
[\[246b.3\]]tshogs kyis dus su mthong ba'i sku'o/_/des ni zla ba drug reg ces pa ni srog gi rlung zla ba drug gi bar du gnyis log rtsa lag pas mi drag pa tsam du mnan cing bkag na/_mi 'pho ba'i bde ba'i dbang bo gnyis kyi spros pa las byung ba'i bde ba bcu drug char yang mi phod pa'i bde ba skye bar 'gyur zhes bya ba'i don to/_/
[\[246b.4\]]spangs shing bde zhes pa ni las kyi phyag rgya dang /_ye shes kyi phyag rgya spangs pa'i phyag rgya chen po bsgom pa'i bde ba yin zhes pa'i don to/_/spangs zhes pa ni sdug bsngal dang bcas pa'i bsrub pa dang /_g.yo ba la sogs pa'i bde ba spangs pa'o/_/bde bar 'gyur zhes pa ni phan tshun du thabs dang shes rab gnyis mi
[\[246b.5\]]'pho ba'i bde ba ni mi 'dzag pa'i bde ba 'khor bar skye ba'i rgyu med pas ni mi 'dzag pa'i bde ba'i zhes pa ni de bzhin gshegs pas gsungs so/_/da ni rnal 'byor nye bar sdud pa brjod par bya ste/_dbus su srog ces pa la sogs pa la/_'dir dang por rnal 'byor ba yis dbus su zhes pa ni a ba d+hU tI la srog ni bcug
[\[246b.6\]]par byas na mtshan ma gang zhig mthong bar 'gyur ro/_/dpal ldan bla ma zhes pa ni sangs rgyas kyi rang gi sku'i rdo rje gcig pur brjod do/_/de nas nyi mar bcas song ba/_/zhes pa ni g.yas par bgrod pa dang bcas pa'o/_/zla bar bcas song ba zhes pa ni g.yon pa'i rtsar 'gro ba'o/_/g.yas dang g.yon ni bcing bar bya/_/zhes pa
[\[246b.7\]]ni g.yas pa dang g.yon par srog 'gro ba dbus mar bcing bar bya ba'i nges pa yin zhing /_srog sdud pa na gnyis pa gsung gi rdo rje'o/_/phyag rgya la ni sbyor ba'i sems/_/zhes pa ni gzugs la rjes su chags pa'i byang chub kyi sems zhu ba ste/_gsum pa thugs kyi rdo rje'o/_/mchog gi bde ba gnas pa dang /_/rdo rje
[\[247a\]]
[\[247a.1\]]kun du blang ba'o zhes bya'o/_/de nas gzugs kyi sgo yis dga' bar ma gyur pa de lta na ni pad+mar rdo rje'i sgra yang bya zhes ni skad cig gis bya'o/_/de yang shes rab ma rnyed pa de lta na ni rang gi lag pa chu skyes te/_bde ba'i rgyu ru gsor bar bya zhes pa ni bde bar 'phel ba'i don du bya yis ltung ba'i phyir ni
[\[247a.2\]]ma yin no/_/de ltar/_sa bon mi gtong ba bde ba/_/'chi ba yi ni 'jigs 'joms pa/_/'di ni dpal ldan bla ma'i zhal/_/zhes pa ni bzhi pa ye shes kyi rdo rje de nyid do zhes bya ba ste rnal 'byor goms pa'i nges pa'o/_/da ni sdom brtson 'bras bu brjod par bya ste/_lam gyi sems shes pa ni thabs dang shes rab gnyis su med
[\[247a.3\]]pa'i lam ni sems shes pa'o/_/stong pa nyid kyi gzugs kyi zhes pa ni thabs dang shes rab gnyis gcig phan tshun stong pa nyid du bsgom pa ni stong pa nyid kyi gzugs su bsgom pa'o/_/sdom brtson zhes pa las dang po pa'i dge slong rdo rje 'dzin pa dang /_dge tshul rdo rje 'dzin pa dang /_dge slong ma rdo rje 'dzin pa dang /_dge
[\[247a.4\]]tshul ma rdo rje 'dzin pa rnams ni sdom brtson no/_/de'i phyir tshangs par spyod pa la gnas pa rnams kyis bya ba thams cad gsang nas bya zhes bya ba'i don to/_/rnams kyi shes pa ni tshangs par spyod pa'i dge bsnyen dang /_dge bsnyen ma dang /_bsnyen gnas yan lag brgyad la gnas pa'i dge bsnyen pho mo rnams la ni dam tshig 'di
[\[247a.5\]]rnams sbyin par bya'o/_/so so'i skye bo khyim pa rnams la ni sbyin par bya ba ma yin te/_de ci'i phyir zhe na/_khyim pa rnams ni bya ba mang bas sgrub par byed pa'i gus pa dang mi ldan te/_des na dam pa'i chos la mi gus pa'i rgyur gyur zhing dam pa'i chos spong ba'i rgyu bsags pas sems can dmyal bar ltung bar 'gyur
[\[247a.6\]]ba'i las sogs so/_/des na khyim pa rnams la ni mi bstan zhes 'byung ngo /_/de la dge slong la sogs pa tshangs par spyod pa la gnas pa rnams ni 'jig rten pa'i bya ba kha na ma thob pa'i las kyi bya ba zhing las dang nyo tshong ba la sogs pa spangs shing /_dam pa'i chos lhur len par byed pa dang /_de bzhin gshegs
[\[247a.7\]]pa'i bka' la yid ches pas bka' sun mi 'byin pa dang /_dge slong la sogs pa tshangs par spyod pa la gnas pa rnams la bstan par bya'o/_/mtshan yang dag par brjod pa'i chos kyi dbyings kyi bstod par bcom ldan 'das kyis gsungs pa/_gnas brtan rgan po skye dgu'i bdag_/sum cu rtsa
[\[247b\]]
[\[247b.1\]]gnyis mtshan 'chang ba/_/sdu gu 'jig rten gsum na mdzes/_/zhes gsungs so/_/yang de nyid las/_phyir mi ldog pa phyir mi 'ong /_/'dren pa rang rgyal ba se ru'i tshul/_/nges 'byung sna tshogs las byung ba/_/'byung ba chen po rgyu gcig po/_/dge slong dgra bcom zag pa zad/_/'dod chags bral pas dbang po thul/_/bde ba rnyed pas
[\[247b.2\]]'jig med thob/_/bsil bar gyur pas rnyog pa med/_/ces 'byung ngo /_/me long lta bu'i bstod pa las/_/mgo zlum brtul zhugs chen po pa/_/tshangs par spyod pa brtul zhugs mchog_/dka' thub mthar phyin dka' thub che/_/gtsang gnas dam pa gau ta ma/_/bram ze tshangs pa tshangs pa shes/_/mya ngan 'das pa tshangs pa thob/_/grol
[\[247b.3\]]pa thar pa rnam grol lus/_/rnam grol zhi ba zhi ba nyid/_/ces bya ba ste slob dpon gyi dbang gi dus su bya'o/_/yang de nyid las/_chags bral lus las 'das pa'o/_/thub pa med pa dpe med pa/_/mi mngon mi snang gsal byed min/_/mi 'gyur kun 'gro khyab pa po/_/sa bon bral zhing zag pa med/_/rdul med rdul bral dri ma
[\[247b.4\]]med/_/nyes pa spangs pa skyon med pa/_/shin tu sad pa sad pa'i bdag_/kun shes kun rig dam pa po/_/rnam par shes pa chos nyid 'das/_/ye shes gnyis med tshul 'chang ba/_/rnam par rtog med lhun gyis grub/_/ces 'byung ngo /_/de nas dge slong la sogs pa sdom brtson rnams kho na la shes rab ye shes kyi dbang
[\[247b.5\]]bskur ba yin/_khyim pa rnams la ni ma yin no/_/de'ang bshad par bya ste/_yon tan yar ldan gyi dbang du byas nas ni sdom pa brtson zhes pa ni so sor thar pa'i sdom pa dang ldan pa ni sdom brtson zhes bya'o/_/so sor thar pa'i sdom pa ni byang chub tu sems bskyed pa'i dus su byang chub sems dpa'i sdom par 'gyur ro/_/byang chub
[\[247b.6\]]sems dpa'i sdom pa ni gsang sngags kyi dam tshig tu 'gyur ro/_/gsang sngags kyi dam tshig ni de bzhin gshegs pa'i dam tshig tu 'gyur ro/_/de bzhin gshegs pa'i dam tshig ni zag pa med pa ste/_'pho ba med pa'o/_/des na 'pho ba med pa'i ting nge 'dzin de bzhin gshegs pa dang khyad par med do/_/de ci'i phyir zhe na/_/dngos
[\[247b.7\]]po la reg pa med pas nyes par mi 'gyur ro/_/zhig ce na mi 'pho ba'i phyir ro/_/de yang skad cig ma gcig mngon par rdzogs par byang chub pa'i rnal 'byor gyi mtshan nyid kyis rang bzhin gyis rtog pa'i skad cig ma la/_chags bral dang po chags pa che/_/zhes 'byung ste/_chags bral thog ma mtha'/_/zhes 'byung ba ni
[\[248a\]]
[\[248a.1\]]skad cig ma bco lnga dang /_bcu drug ma byung ba'i bar ni skad cig ma'o/_/chags pa zhes pa ni dkar po'i phyogs tshes gcig nas brtsams pa'i nya'o/_/de'i mthar song ba ni bcu drug pa'i dbang po skad cig ma'i cha'i mtshan nyid zhugs pa'o/_/chags bral zhes pa ni nag po'i phyogs kyi skad cig ma gnyis pa la zhugs
[\[248a.2\]]pa'o/_/de'i chags bral dang por song ba ni nag po'i phyogs la ma zhugs pa de ni mngon par rdzogs par byang chub pa'i mtshan nyid kun dang mnyam par sbyor ba'i gsal ba rang la skyes pa shes pa ma bcos pa'i dad la gnas pa'i dpe bzhi pas mtshon pa'i dus kyi mtshan nyid kyi skad cig ma ni de nyid las dbugs
[\[248a.3\]]kyi grangs 'phel bar 'gyur ba ni nyi khri chig stong drug brgya bdun cu rtsa lnga'i grangs so/_/de yang gsang ba'i rdo rje'i nor bu'i rtse mo nas gsang ba'i gnas su dbugs sum stong drug brgya'i skad cig ma'i bde ba la sems gtad cing yar 'thon nas bde ba 'phel bar byed pa ni de'i grangs kyis srog gi rlung bkag pas
[\[248a.4\]]gsang ba'i gnas byang chub kyi sems kyis gang ba ni sa dang po'o/_/gsang ba'i pad+mar thig le bzhi phyin nas rnal 'byor des ni sa gnyis pa thob par 'gyur ro/_/de bzhin du shes rab kyi chags pas bzhu ba'i bde ba de la brten nas/_lte bar srog gi rlung su ma stong drug brgya'i skad cig ma la sems gtad cing yar
[\[248a.5\]]'then nas bde ba 'phel bar byed pas ni sa bzhi pa thob par 'gyur ro/_/yang snying gar shes rab kyi chags pas zhu ba'i bde ba de la sems gtad cing brten nas/_srog gi rlung grangs sum stong drug brgya'i skad cig ma la dmigs shing yar 'then nas bde ba 'phel bar byas te/_shes rab kyi pad+mar 'phros pas ni
[\[248a.6\]]sa drug pa thob par 'gyur ro/_/de bzhin du yang mgrin par srog gi rlung sum stong drug brgya'i skad cig ma'i bde ba 'phel bar byed cing /_yar 'then nas shes rab kyi pad+mar phyir 'phro bar byed pas ni sa brgyad pa thob par 'gyur ro/_/yang de bzhin du dpral bar srog gi rlung sum stong drug brgya'i skad cig ma la sems
[\[248a.7\]]gtad cing /_bde ba 'phel bar byed pa nis bcu ba thob par 'gyur ro/_/de bzhin du gtsug tor gyi 'khor lo'i 'dab ma bzhi'i thig le rnams la sems gtad cing srog gi rlung nyi khri chig stong drug brgya'i dbugs rnams thams cad der 'gog cing bde ba thams cad de ru bskyed cing rtsa stong phrag bdun cu rtsa gnyis
[\[248b\]]
[\[248b.1\]]bde ba'i ros rgyas shing bde ba 'phel bar byed pas ni sa bcu gnyis thob par 'gyur ro/_/de ni mdoms kyi sba ba sbubs su nub pa zhes bya ba yin te/_gtsug tor bltar mi snang ba zhes pa ni/_bde ba thams cad der bskyed cing des rgyas pas na gtsug tor bltar mi snang ba zhes bya'o/_/steng nas 'bar ba'i bar du ni shes pa la
[\[248b.2\]]de yang bcom ldan 'das kyis bka' stsal pa/_oM D+DA nas ni 'bar ba'i bar/_/thig le bzhi ni bzhu pa yis/_/gsang ba'i bar du 'ongs pa ste/_/bzhi pa de bzhin skyed pa yin/_/zhes rgyud las 'byung ngo /_/oM D+DA zhes pa ni gtsug tor gyi 'khor lo'i 'dab ma bzhi pa'o/_/nas ni zhes pa ni dpral ba nas snying gar brgyud cing bde ba skyed
[\[248b.3\]]par byed pa'o/_/'bar ba'i bar zhes pa ni lte ba'i a dmar po la bde ba skyed pa'i thig le bzhi zhes pa ni lus kyi thig le dang ngag gi thig le dang /_yid kyi thig le dang /_ye shes kyi thig le gnas pa'i/_/bzhu ba zhes pa ni shes rab kyi chags pas bzhu ba yis pad+ma nas 'bar bas lus bzhu pa dang /_ngag bzhu ba
[\[248b.4\]]dang /_yid bzhu ba dang /_ye shes bzhu ba'o/_/ye shes pa ni thabs dang shes rab gnyis snyoms par 'jug pa'i dus su dmigs pa'i yul khyad par can gyi rnal 'byor pa dang /_rnal 'byor ma rnams kyis bsgoms pa'i stobs kyis so/_/gsang ba'i zhes pa ni rtsa gsum 'dus pa'i sum mdor a ba d+hU tI'i rtse mor
[\[248b.5\]]ro/_/'ongs zhes pa ni sku'i thig le longs spyod pas bde ba skyed pa dang /_gsung gi thig le 'ongs pas bde ba khyad par can skyed pa dang /_yid kyi thig le 'ongs pas rtsa thams cad rgyas nas bde ba skyed pa dang /_ye shes kyi thig le 'ongs nas lus thams cad bde ba byed cing ba spu'i gseb thams cad sim par
[\[248b.6\]]byed cing bde ba skyed pa'o/_/bzhi pa zhes pa ni sems gang du yang mi g.yo ba'i ting nge 'dzin bya btsal thams cad dang bral ba'i sems gnyug mar gnas pa shes pa gang gis kyang ma bcing ba/_rkyen dang ma phrad pa dang gsal bar gnas pa de ni dpe'i bzhi pas mtshon pa'i yang dag pa'i bzhi pa ste/_sangs rgyas nyag
[\[248b.7\]]gcig gi spyod yul du gyur pa'o/_/rnal 'byor ba rnams ni dpes mtshon nas bzhi pa rnyed pa'o/_/de bzhin zhes pa ni rnal 'byor pa bla ma'i man ngag rnyed pa rnams ni grol ba'i rgyur 'gyur zhing ting nge 'dzin brtan par 'gyur ro/_/bla ma'i man ngag gis ma zin pa rnams ni ting nge 'dzin gyi rgyur mi 'gyur la/_dug gsum slar
[\[249a\]]
[\[249a.1\]]bskyed de ngan song du lhung zhing 'khor ba'i rgyu bsags nas 'bras bu sems can dmyal bar 'gro bar 'gyur ro/_/gal te 'dod chags la sogs pa la longs spyod nas grol ba la sogs pa'i rgyur 'gyur zhing bla na med pa'i byang chub mthong ni/_dud 'gro'i rigs khyi dang /_phag dang /_bong bu la sogs pa dang /_'phyon ma
[\[249a.2\]]rnams kyis kyang 'dod chags la longs spyod pas grol nas byang chub thob cing sangs rgyas par rigs te/_de rnams kyis ni 'grol ba'i rgyur mi'i 'gyur te 'ching ba'i rgyur 'gyur zhing 'bras bu sems can dmyal bar lhung zhing sreg pa dang /_'tshed pa'i sdug bsngal myong bar 'gyur ro/_/de nas bla ma'i gdams ngag la shin
[\[249a.3\]]tu yang gal che ste btsal bar bya'o/_/de yang 'di skad ces 'byung ste/_slob dpon gyis ni sdug bsngal gyi/_/rgya mtsho che las pha rol sgrol/_/yang na shin tu khyad par can/_/de dag de ni bla mar dbul/_/des na bla ma mnyes bya ste/_/zhes 'byung ngo /_/bskyed pa zhes pa ni bla ma'i man ngag ji lta ba bzhin du gtum mo me'i rnam pa
[\[249a.4\]]gsang ba'i dkyil 'khor nas bskyed nas phung po dang /_khams dang skye mched dang dbang po dang las dang /_las kyi dbang po'i bya ba ste/_drug drug gsum cu rtsa drug la sogs pa lus dang ngag dang yid dang ye shes kyi rang bzhin du ming du btags pa thabs shes rab kyi chags pas spros pa'i mes bsregs pas
[\[249a.5\]]na bskyed pa'o/_/yis zhes pa ni rnal 'byor pa dang /_rnal 'byor ma rtags rnams kyis gyis shig dang /_ting nge 'dzin rtogs par 'gyur zhes bya ba'i don to/_/'byung zhes pa ni dga' ba'i dga' ba dang /_dga' ba'i mchog gi dga' ba dang /_dga' ba'i sna tshogs dga' ba dang /_dga' ba'i lhan cig skyes pa'i dga' ba ni
[\[249a.6\]]longs spyod kyi 'khor lor yongs su rdzogs so/_/de'i gnyen po 'byung ba ni sku'i sku dang /_sku'i gsung dang /_sku'i thugs dang /_sku'i ye shes rnams so/_/mchog gi dga' ba zhes pa ni longs spyod kyi 'khor lo nas snying ga chos kyi 'khor lo'i bar du mchog gi dga' ba'i dga' ba dang /_mchog gi dga' ba'i mchog dga'
[\[249a.7\]]dang /_mchog gi sna tshogs dga' ba dang /_mchog gi lhan cig skyes pa'i dga' ba rnams ni der bde ba bskyed pa'o/_/de'i gnyen po ni gsung gi sku dang /_gsung gi gsung dang /_gsung gi thugs dang /_gsung gi ye shes rnams so/_/chos kyi 'khor lo nas sprul pa'i 'khor lo'i lte bar ni sna tshogs dga' ba dang /_sna tshogs
[\[249b\]]
[\[249b.1\]]dga' ba'i mchog dga' dang /_sna tshogs dga' ba'i dag 'bral dang /_sna tshogs dga' ba'i lhan cig skyes pa'i dga' bas bde ba bskyed pa'o/_/de'i gnyen po ni thugs kyi sku dang //_thugs kyi thugs dang /_thugs kyi ye shes rnams so/_/lte ba nas rdo rje nor bu'i rtse mor ni lhan cig skyes pa'i dga' ba'i dga' ba dang lhan cig
[\[249b.2\]]skyes ba'i mchog dga' dang /_lhan cig skyes pa'i sna tshogs dga' ba dang /_lhan cig skyes pa'i dga' bas bde ba bskyed pa'o/_/de'i gnyen po ni ye shes kyi sku dang /_ye shes kyi gsung dang /_ye shes kyi thugs dang /_ye shes kyi ye shes kyi rnams so/_/de ni zhes pa ni gtsug tor gyi 'khor lo nas lus dang ngag yid dang ye shes kyi rang
[\[249b.3\]]bzhin sa dang chu dang me dang rlung bzhis bskyed pa'i thig le bzhi dra ba'i nang nas 'og tu rtsa bzhi nas mar la 'bab par 'gyur ro/_/yang gi sgras ni dga' ba re re la yang dga' ba bcu drug 'byung ba ni 'khor lo drug gi rtsa rnams gtso bor byas nas rtsa stong phrag bdun cu rtsa gnyis dang /_ba spu'i bu ga dang so dang sen mo dang /_skra'i gnas thams
[\[249b.4\]]cad la yang dga' ba re re skyes pas kyang de dag thams cad du longs spyod cing bde ba bskyed ces bya ba'i don to/_/mi 'pho zhes pa ni rdo rje nor bu'i rtse mo nas phyir log pa'i bde ba mi 'bab pa ni lhan cig skyes pa'i mi 'pho ba zhes brjod do/_/de ltar 'khor lo drug tu longs spyod cing bde ba de la mi chags shing mi zhen pa'i sdom brtson
[\[249b.5\]]rnams ni dge slong rdo rje 'dzin pa la sogs pas brtul zhugs 'di 'dzin cing bsgrub par bya'o/_/sdom brtson bshad zin to/_/thabs dang shes rab gnyis dag ni/_/gnyis su med pas snyoms 'jug pas/_/bde ba 'phel bar zhes pa ni lus kyi bde ba dang /_ngag gi bde ba dang /_sems kyi bde ba dang /_ye shes kyi bde ba'i thig le'i
[\[249b.6\]]gzugs kyi dpral ba nas 'ongs pa bde ba de nyams su myong ba dang /_kun rdzob byang chub kyi sems so/_/rab tu bya zhes pa ni steng du bzlog pas 'gro ba'o/_/bla ma'i nges pa'i gdams ngag gi dbang gis shes pa ni sngar brjod pa'i srog gi rlung bkag pa las mchog tu dga' ba dang /_lhan cig skyes dbus shes pa ni lus thams
[\[249b.7\]]cad la ber ba langs pa'am/_bshang ba'i lam g.ya' ba'am/_shes rab thams cad rmongs pa'am/_myos pa'i dus der ni lte bar bde bskyed pa'o/_/rmi lam dang ni brgyal ba'i mtshams zhes pa ni gnyid log pa dang /_brgyal ba lta bu'i bde ba skyes pa ni snying gar bde ba skyes pa'o/_/ye shes dang ni rnam shes dbus su yang zhes pa ni
[\[250a\]]
[\[250a.1\]]mgrin par bde ba skyes pa'o/_/rnal 'byor pa rnams dpral ba'i bar du bde ba skyes par byed pa ni 'dir ni ngo mtshar gzhan med/_/de bzhin du yang brjod pa/_nyon mongs bdud rnams bcom nas ni/_/rgyal ba'i bdag po rnams 'jug ni/_/g.yon dang g.yas su song ba yi/_/srog rnams dang du bkag nas ni/_/stong nyid sku la ye shes rab 'jug pa/_/
[\[250a.2\]]a ba d+hU tIr btsud nas de bde ba/_/rnal 'byor rnams kyi mchog gi 'khor lo'i sbyor bas so/_/de nas rnal 'byor pas bum pa can gyis bde ba can gyis bde ba chen po'i skad cig ma'i bde bskyed cing dmigs pa dang /_de nas bde ba 'phel bar yang na yang du rnal 'byor pa'am/_rnal 'byor ma rtags kyis bya zhes pa ni rgyud thams cad kyi bka'i don yang de yin la/_dpal
[\[250a.3\]]mchog gi dang po'i 'grel ba dri ma med pa'i 'od du yang byang chub sems dpa'i pad+ma dkar pos kyang de skad bshad do/_/bcom ldan 'das kyi bka' ni thog mar yang dge ba'o/_/bar du yang dge ba'o/_/tha mar yang dge ba'o/_/thog mar yang dge ba zhes pa gzhom du med pa dang kun gzhi rnam par shes pa gnyis lhan cig mnyam du bud med rnams
[\[250a.4\]]kyi skye gnas su zhugs pas na lhan cig skyes pa'o/_/de ni thog mar yang dge ba'o/_/bar du yang dge zhes pa ni ji srid gnas pa de srid du kun gzhi rnam par shes pa dang /_bde ba gnyis mnyam du gnas shing mi phyed pas na lhan cig skyes par brjod de/_de ni bar du yang dge ba'o/_/tha mar yang dge ba zhes pa ni rnal 'byor pa rnams 'chi ba'i dus kyi tshe na yang
[\[250a.5\]]kun gzhi rnam par shes pa dang /_don dam pa byang chub kyi sems gzhom du med pa gnyis lhan cig tu 'grogs nas rtsa dbu ma nas yar zhugs nas tshangs pa'i bu ga nas phyir rdo rje sems dpa' bsam zhing des dbang bskur nas chos kyi skur gyur pa yang lhan cig skyes pa'o//_/de ni tha mar yang dge ba'o/_/de nas bcom ldan 'das kyi bka' la
[\[250a.6\]]spyad par gyis shig pa'o zhes bya ba'i don to/_/rnal 'byor a ba d+hU tI bdag gi sa ni/_/rgyal 'grel di ma med pa la brten nas/_/sbas pa'i mig 'byed 'grel pa 'di byas la/_/'gro ba dmus long mig dang ldan par shog_/mi ldan nas thob bcu drug pa de ldan shig_/sa thong chos dang longs spyod sku thob shog_/bsod nams dri med
[\[250a.7\]]bdag gis gang thob des/_/bdag nyid mi 'gyur ting nge 'dzin thob par shog_/sbyor ba yan lag drug gi 'grel pa sbas pa'i mig 'byed ces bya ba slob dpon A ba d+hU tI pas mdzad ba rdzogs so/_/rgya gar gyi mkhan po dge slong zla ba grags pas bsgyur zhing zhus te gtan la phab pa'o//_//
[\[250b\]]
[\[250b.1\]{D1374}]@##/_/rgya gar skad du/_Sha Dang+ga yo ga u pa de sha/_bod skad du/_yan lag drug gi sbyor ba'i man ngag/_/dpal mad bde ba chen po la phyag 'tshal lo/_/bde chen sku la phyag 'tshal lo/_/sbyor drug man ngag bshad par bya/_/sgrub po dbang bzhi thob pa yi/_/rdo rje 'chang chen sgrub don du/_/dben
[\[250b.2\]]pa'i gnas su 'bol stan la/_/yi dam lhar gnas sbyor drug bsgom/_/dang po so sor sdud pa ni/_/mtshan mo sngon la nyin mo phyi/_/bu ga med la thog mtho'i nang /_/ri rab bsrangs la gling bzhi bsdu/_/gyen la nyi zla dar lce bskyod/_/rdo rje bsdams pas rgya mtsho gzhom/_/steng gi rlung chen thur la brdeg_/
[\[250b.3\]]lus kyi byed pa zhes bya ste/_/des ni rlung rnams nang du 'ching /_/gtsug tor chen po'i lta stangs bya/_/lha yi nga rgyal gnas pa yis/_/nam mkha' zhen pas nam mkhar blta/_/du ba la sogs rtags lnga 'byung /_/stong nyid rtogs par 'gyur ba'o/_/nyin mo nang du nub shar ba blta/_/gung la bsgom
[\[250b.4\]]par mi bya'o/_/snga ma ltar ni byed bcings pas/_/phyi yi mkha' la rtog med blta/_/'bar ba 'dra sogs rtags drug 'byung /_rig pa mkha'i lding la sogs rtags/_/so sor sdud la snyoms zhugs na/_/sngags rnams kun gyi byin gyis rlob/_/stong nyid de brtan bya ba'i phyir/_/bsam gtan snga ma ltar ni
[\[250b.5\]]bsgom/_/nam mkhar mig lta stong nyid bsgom/_/de la goms pas shes rab dang /_/rtog dang dpyod dang dga' bde 'byung /_/de rtag mngon shes lnga 'byung 'gyur/_/bsam gtan la ni snyoms zhugs na/_/mngon shes lnga'i thob par 'gyur/_/rig pa rtse gcig sogs rgyur 'gyur/_/de gnyis
[\[250b.6\]]thog mar dge ba ste/_/stong nyid mthong rten byed pa'o/_/stong la bde ba rgyas gdab phyir/_/srog dang rtsol bas rlung dbang sdud/_/bdud rtsi 'khyil ba'i lta stangs bya/_/kun 'dar nang du dbugs bcug la/_/rdo rje'i bzlas pa brtsams par bya/_/des ni bde ba rab skyes na/_/gtum mo 'bar ba'i sbyor ba bya/_/
[\[250b.7\]]shin tu ma skyes phyag rgyar sbyar/_/lus sems bde ba chen por nges/_/sangs rgyas sras dang mkha' 'gro mthong /_/skul dang lung ston 'byung bar 'gyur/_/bum 'jug la sogs dgu ru 'gyur/_/srog dang rtsol bas nges par ni/_/byang chub sems sogs rnams ni gzigs/_/de brtan bya
[\[251a\]]
[\[251a.1\]]phyir 'dzin pa bsgom/_/'khor lo bzhi yi lte ba la/_/rlung sogs tha mi dad btsud bsgom/_/lus yang la sogs rtags 'byung ngo /_/bum gnas la sogs dgu ru 'gyur/_/rtag tu 'dzin pa'i stobs kyis ni/_/rdo rje sems dpa' yang dag 'jug_/de gnyis bar du dge ba'o/_/
[\[251a.2\]]bde stong dbyer med brtan bya'i phyir/_/rjes su dran pa bsgom pa ni/_/gnas bzhir brtan pa'i bde stong bsgom/_/shin tu goms byas sangs rgyas kyi/_/lta ba mi 'phro brtan par gnas/_/lus la 'od 'phro longs sprul mthong /_/rjes dran la ni snyoms zhugs na/_/'od kyi dkyil 'khor 'byung bar 'gyur/_/
[\[251a.3\]]rjes med la sogs sku shes bya/_/de brtan bya phyir ting 'dzin bsgom/_/bde stong dbyer med de nyid la/_/shin tu goms par bya ba'o/_/thams cad bde stong la sogs 'byung /_/lhun grub la sogs dgu ru 'gyur/_/ting 'dzin dbang sgyur tsam gyis ni/_/sgrib pa thams cad 'byang bar 'gyur/_/de
[\[251a.4\]]gnyis tha mar dge ba'o/_/de la spyod pa goms pa yis/_/tshe 'di nyid du sangs rgyas thob/_/ma thob par do'i sbyor drug bsgom/_/de ni chags bral man ngag ste/_/chags can sbyor drug gzhan du shes/_/de byas dge bas bdag dang gzhan/_/rdo rje 'chang chen gnas thob shog_/sbyor ba yan lag
[\[251a.5\]]drug gi man ngag tse lu pas mdzad pa rdzogs so//_//paN+Di tas man+ta shrI dang /_lo tsA ba rwa chos rab kyis bsgyur ba'o//[ {D1375}]@##/_/rgya gar skad du/_yo ga Sha Dang+ga nA ma/_bod skad du/_rnal 'byor yan lag drug pa zhes bya ba/_dpal rdo rje 'dzin pa la phyag 'tshal
[\[251a.6\]]lo/_/so sor gcod dang bsam gtan dang /_/srog rtsol de bzhin 'dzin pa dang /_/rjes su dran pa ting nge 'dzin/_/rnal 'byor yan lag drug tu gsungs/_/mi g.yo ba ni gsum ldan gyis/_/d+hU tI ra rlung bcu chud gyur pa/_/phyi nang rtog 'gags rtags byung ba/_/so sor gcod pa'i yan
[\[251a.7\]]lag yin/_/rtags rnams brtan par mthong 'gyur la/_/shes rab rtog dpyod dga' bde dang /_/rtse gcig mi g.yo rtog med ni/_/bsam gtan gyi ni yan lag yin/_/rlung bcud bu mang chud gyur pas/_/'khor lo bzhi yi thig le'i nang /_/rlung nyid 'gro 'ong byed pa ni/_/srog rtsol gyi ni yan lag yin/_/
[\[251b\]]
[\[251b.1\]]srog rlung thig le'i nang chud pas/_/rlung sems bde chen 'khor lo yi/_/haM gi thig ler zin pa ni/_/'dzin pa yi ni yan lag yin/_/rlung sems thig ler zin stobs kyis/_/gtum mo'i me 'od snang ba dang /_/bde drod khyad par can 'byung ba/_/rjes su dran pa'i yan lag yin/_/rtags bcu rdzogs par gyur
[\[251b.2\]]pa na/_/thig le chen po'i snang ba 'byung /_/sna tshogs thig le chen po la/_/re khA nag po'i ri mo 'byung /_/de nas 'gro drug la sogs dang /_/shin tu pra ba'i sprul sku dang /_/longs sku du ma mthong gyur pa/_/sna tshogs gzugs brnyan 'od gsal yin/_/de la sems ni thim pa na/_/ting 'dzin yan
[\[251b.3\]]lag mthar phyin pa'o/_/rnal 'byor yan lag drug pa zhes bya ba/_dpal sha ba ri dbang phyug gis paN+Di ta ma hA bi b+hU hi tsan+d+ra la gsungs pa'o//_//des sgra rang 'gyur du bsgyur nas gsungs pa'o//[ {D1376}]@##/_/rgya gar skad du/_yo ga mA lA/_/bod skad du/_sbyor ba'i phreng ba/_
[\[251b.4\]]dpal rdo rje sems dpa' la phyag 'tshal lo/_/bdag gi lha la phyag 'tshal lo/_/lhan skyes dri med de de bzhin/_/ye shes 'char ba'i man ngag ni/_/cung zad bdag gis bri bar bya/_/'gro ba nyon mongs kyis bcings pa/_/thar la nyon mongs 'jig byed pa'i/_/yang dag ye shes sbyor goms
[\[251b.5\]]pas/_/de ni 'jig par 'gyur ba yin/_/'dir ni rnal 'byor rab kyis ni/_/zla ba drug tu goms pa'am/_/lo dang rgyun mi 'chad pas kyang /_/yang dag dngos grub gcig tu 'gyur/_/spros pa thams cad btang nas ni/_/rnal 'byor 'dod la rab 'bad pas/_/'chad par 'gyur ba'i sbyor rnams la/_/
[\[251b.6\]]gcig tu bzung ste rnam bsgom bya/_/pho mo ma ni nga kha dog dang /_/'gro 'ong gnas pa rnam pa bltas te/_/de mthong ba yi 'bras bu ni/_/myur du sgrub pa po yis thob/_/gzhan yang yon tan skyon rnams kyi/_/rgyu ni skyes pa bud med de/_/de gsad pa yi rnam pa yis/_/ma ning 'dir ni rgyas par
[\[251b.7\]]bya/_/ma ning de ni rgyas gyur na/_/gser gyi ri bo rtse la khyer/_/yon tan phun tshogs ma lus pa/_/de las 'byung bar the tshom med/_/gzhan yang pho mo ma ning ni/_/'bad pa yis ni gnas nas 'byung /_/gdon te de yis gnas rnams las/_/yon tan rin chen phun tshogs thob/_/
[\[252a\]]
[\[252a.1\]]yang na pho mo ma ning ni/_/gnas 'di nyid du gzhug par bya/_/de gzhug de la myos byed blud/_/blud nas skyes pa bud med ni/_/'bad pas ma ning khar gzhug bya/_/bcud la brten pa'i yul rnams la/_/myos par byed pa blud par bya/_/blud nas rab tu 'bad pa yis/_/ma ning khar
[\[252a.2\]]ni gzhug par bya/_/de bzhin byas gyur dpag bsam shing /_/'dra ba 'di la the tshom med/_/de ltar sbyor ba 'di rnams kyis/_/rten ni 'di ru bshad par bya/_/gsum po dus dang dbye ba yis/_/drug dang lnga ni go rims bzhin/_/steng 'og rab tu phye ba yis/_/de yi so sor rnam gnyis 'dod/_/
[\[252a.3\]]shes bya'i dngos po 'di rnams ni/_/de phyir rnal 'byor pas shes bya/_/yang na lce chung rnal 'byor pas/_/rdo rje lce ni bskyod par bya/_/de bskyod pa las bdud rtsi'i rgyun/_/'bab par 'di la the tshom med/_/gang yang sa bon tshogs kyis sprul/_/yang na gzugs sku mdzes pa'am/_/lhan cig skyes pa
[\[252a.4\]]dri ma med/_/lha yi gzugs ni bsgoms pa yis/_/mngon par 'dod pas bsgrub par bya/_/sbyor ba rin chen 'di rnams la/_/sbyin dang tshul khrims snying rje che/_/thog mar rab tu 'bad pa yis/_/de la goms pa yang yang bya/_/'di ni rgyud rnams thams cad dang /_/mdo sde dag ni thams cad las/_/
[\[252a.5\]]sangs rgyas rnams kyis snying por gsungs/_/don dam pa yi sgrub thabs so/_/sbyor ba'i spros pa 'di rnams ni/_/yang dag par ni sbyar bar bya/_/slob ma bzang po de la ni/_/bla ma rang gis nyams myong bstan/_/sbyor ba'i phreng ba 'di rnams la/_/de nyid rin chen rab sbyar bya/_/de nyid rin chen ma thob na/_/
[\[252a.6\]]dngos grub nyid ni ji ltar thob/_/de bas slob ma bzang po yis/_/'dod pas bla ma rtag tu mchod/_/gang phyir bla ma mnyes pa yis/_/de nyid rin chen rab tu bstan/_/rin chen gang zag shes byas la/_/'bad pas de nyid brjod par bya/_/pad+ma dkar sogs slob ma la/_/tshig tsam yang ni brjod mi
[\[252a.7\]]bya/_/brjod na rab tu 'bad pa yis/_/man ngag 'khrul par gyur phyir ro/_/bla ma sna tshogs man ngag ni/_/mkhas pa sangs rgyas grags pas bsdebs/_/sbyor ba'i phreng ba paN+Di ta sangs rgyas grags pas mdzad pa rdzogs so//_//lo tsA ba dge tshul shes rab dpal gyis bsgyur
[\[252b\]]
[\[252b.1\]]pa'o/_/[{D1377}]@##/_/rgya gar skad du/_an+ta rma ny+dza rI nA ma/_bod skad du/_nang gi snye ma zhes bya ba/_dpal dus kyi 'khor lo la phyag 'tshal lo/_/nang mi shes pas 'gro ba ma lus 'chi dbang gyur/_/de phyir thams cad mkhyen pas nang gi thugs rjes gsungs/_/de yang rtogs dka'
[\[252b.2\]]gzhung mang skye bos shes mi nus/_/de bas btus te rtogs sla cung zad bdag gis bri/_/brtan dang g.yo ba'i 'jig rten ltar/_/nang dang dkyil 'khor de bzhin no/_/de shes pas ni lus gnas dang /_/grol phyir nang gi snye ma'o/_/de ltar bcom ldan 'das kyis skye ba dang /_rga ba dang /_na ba dang /_
[\[252b.3\]]'chi ba dang /_mya ngan dang /_smre sngags gdon pa dang /_sdug bsngal ba dang /_yid mi bde ba dang /_'khrugs pa'i dbang du gyur pa/_bdag dang byed pa po med kyang bdag dang bdag gi ba'i rtog pa'i mal stan la nyal zhing /_/rang bzhin gyis dag pa'i sangs rgyas kyi bdag nyid rang lus ma
[\[252b.4\]]rtogs pas dug dang 'dra ba'i spyod yul gyi ro la mngon par zhen pa'i skye bo rnams la snying rjes gsungs pa/_'jig rten ni rnam pa gnyis te brtan pa dang g.yo ba'o/_/de la brtan pa ni sa gzhi'i dbus su ri rab ste de bskor ba'i gling bdun dang /_mtsho bdun dang /_ri bdun dang /_steng du mtho
[\[252b.5\]]ris dang /_'og tu sa 'og go/_/der ri rab ni lus kyi rgal tshigs te rked pa nas tshigs pa dang po'i bar ro/_/spyi gtsug ni tshangs pa'i gnas so/_/mtho ris ni mkhur ba'i bar ro/_/mi yul ni lag pa gnyis kyi bar ro/_/sa 'og ni rkang pa gnyis kyi bar ro/_/ba tsha'i rgya mtsho ni dri chu'o/_/
[\[252b.6\]]chang gi mtsho ni rdul lo/_/chu'i mtsho ni mchil ma'o/_/'o ma'i mtsho ni bud med kyi nu zho dang skyes pa'i snabs so/_/zho'i mtsho ni glad pa'o/_/mar gyi mtsho ni tshil lo/_/sbrang rtsi'i mtsho ni sa bon te mtsho bdun no/_/mkhrig ma gnyis dang /_gru mo gnyis dang /_dpung mgo gnyis dang /_brla gnyis dang /_
[\[252b.7\]]pus mo gnyis dang /_long bu gnyis te dum bu bcu gnyis ni 'dzam bu'i gling chen po'o/_/drag po'i gling ni sha'o/_/khrung khrung gi gling ni skran no/_/mi 'am ci'i gling ni glo ba'o/_/ku sha'i gling ni lto ba'i tshil lo/_/dkar 'od kyi gling ni rgyu ma'o/_/zla ba'i gling ni rtsa rnams te gling bdun no/_/rdo rje'i
[\[253a\]]
[\[253a.1\]]ri rnams ni rkang pa dang /_lag pa'i sen mo rnams so/_/gangs ri ni lag pa'i rus pa'o/_/dri med ni lag ngar ro/_/nor bu'i 'od ni dpung pa'i rus pa'o/_/drug bral ni rkang pa'i rus pa'o/_/maN+DA ra ba ni rje ngar gyi rus pa'o/_/'od sngo ni brla'i rus pa ste ri bdun no/_/sa dang chu'i khor
[\[253a.2\]]yug gnyis bshad zin to/_/me'i khor yug ni khrag go/_/rlung gi khor yug ni pags pa rnams so/_/bcud kyi 'jig rten la skra rnams ni grub pa thob pa ste mkha' la byed spyod pa rnams so/_/mchan khung gi spu ni sa la spyod pa rnams so/_/b+ha ga dang ling+ga'i spu ni sa 'og na spyod pa'o/_/lha dang 'byung bo
[\[253a.3\]]rnams ni ba spu bye ba phrag phyed dang bzhi'o/_/gzhu'i dbyibs snying gar glog ste lho'i me'o/_/mgul pa'i zlum po la nyi ma'i me ste khyim gyi bdag po'o/_/lte ba gra bzhi pa sha za'i me sbyin sreg gis mchod bya'o/_/dpral bar ye shes kyi me ste/_gang na gza' rnams dang skar ma rnams glog
[\[253a.4\]]la sogs pa me 'char ba'o/_/gci ba'i lam ni nyi ma'o/_/bshang ba'i lam ni zla ba'o/_/sa bon gyi lam ni dus kyi me'o/_/kha ni sgra gcan no/_/mig g.yas pa ni mig dmar ro/_/g.yon pa ni lag pa'o/_/sna bug g.yas pa ni phur bu'o/_/g.yon pa ni pa ba sangs so/_/rna ba g.yas pa ni spen pa'o/_/
[\[253a.5\]]g.yon pa ni mjug rings te 'dir gza' bcu'o/_/so sum cu so gnyis las bzhi ni mtshams kyi skar ma'o/_/steng du bcu bzhi dang 'og tu bcu bzhi ni rA shi 'khor lo mthon dman du 'khor ba'i phyir ro/_/nam gru dang bcas pa phyogs kun du bdun bdun yin la/_/shar phyogs kyi dkyil du khrums smad
[\[253a.6\]]de/_de nas g.yon skor du dbyung ba la sogs pa'o/_/lo gcig gi nyin zhag ni sum brgya drug cu'o/_/nang du dbugs drug gi chu srang gcig chu grang drug cu dbyu gu gcig ste dbugs sum brgya drug chu'o/_/dbyu gu drug cus nyin zhag gcig ste dbugs ni nyi khri chig stong drug brgya'o/_/
[\[253a.7\]]'jig rten gyi khams la chu bo ni stong phrag bdun cu rtsa gnyis te/_lus la rtsa stong phrag bdun cu rtsa gnyis te ro rgyu ba'o/_/rgyu ma ni sprin te/_ro'i char 'bab pa dang sgra sgrogs pa'i phyir ro/_/phra ba dang rags pa'i spu ni tshes gcig dang gnyis so/_/de ltar pags pa ni tshes gsum dang
[\[253b\]]
[\[253b.1\]]bzhi'o/_/khrag ni tshes lnga dang drug go/_/sha ni tshes bdun dang brgyad do/_/rtsa ni tshes dgu dang bcu'o/_/rus pa ni tshes bcu gcig dang bcu gnyis so/_/rkang mar ni tshes bcu gsum dang bcu bzhi'o/_/cha bcu drug pa ni nya'o/_/sa las byung ba rnams ni skyes pa ste nang du ba spu rnams so/_/
[\[253b.2\]]rlung las byung ba ni sgo nga las skyes pa ste nang du shig rnams so/_/chu las byung ba ni drod gsher las skyes pa ste nang du srin bu rnams so/_/me las byung ba ni sa bon las skyes pa ste nang du sa bon nyid do/_/nam mkha' las byung ba ni rdzus te skyes ba ste nang du sems phra mo'o/_/phyi rol du tshes gcig la sogs pa
[\[253b.3\]]lnga lnga ni dga' ba dang /_bzang po dang /_rgyal ba dang /_stong pa dang /_gang ba'i ming can te nang du dkar po dang /_nag po'i phyogs kyi tshul du dpyid zla 'bring pho la sogs pa la lag pa g.yon pa'i mthe chung gi rtse mo'i tshigs la sogs pa gsum gsum bco lnga ni dkar po'i phyogs te nam mkha' la
[\[253b.4\]]sogs pa'i rim pa'o/_/lag pa g.yas pa'i mthe bong gi rtsa ba'i tshigs la sogs pa'i rim pas sa la sogs pa ni nag po'i phyogs so/_/de ltar zla ba gnyis pa'i tshes rnams ni rkang pa'i sor mo'i tshigs rnams so/_/de bzhin du sogs par yang ste lo gcig la lan drug tu 'khor ro/_/snying gar
[\[253b.5\]]shar gyi 'dab ma la nyi ma'o/_/mer zla ba'o/_/lhor mig dmar ro/_/bde na bra la du lag pa'o/_/nub tu phur bu'o/_/rlung du pa sangs so/_/byang du spen pa'o/_/dbang ldan du mkha' 'gro ma'i longs spyod kyi phyed la yang spen pa'o/_/phyed gzhan la sgra gcan no/_/gza' ni bdun la brgyad pa ni mkha'
[\[253b.6\]]'gro ma'i longs spyod de/_spen pa'i tshes la thun dang po'i phyed la stong pa'o/_/lte ba'i bzhi ni stong pa ste drug bcu la ni dkyil 'khor drug cu rgyu ba'o/_/dpral bar bcu drug la gnyis ni stong pa yin la/_bcu bzhi ni zla ba'i rkang pa ste 'byung ba la sogs pa'o/_/chu srang drug cu dbyu gu gcig_/dbyu gu drug
[\[253b.7\]]cu nyin zhag gcig_/drug cu drug cus bsgyur ba'i chu srang stong phrag sum brgya drug cu lus la yod do/_/phyi rol du nyi ma ni lo gcig gis khyim bcu gnyis 'khor ro/_/lus la lte ba'i rtsa bcu gnyis la nyin zhag gcig gis so/_/zla ba gcig la dbyu gu brgya phrag bco brgyad kyis 'pho ba gcig
[\[254a\]]
[\[254a.1\]]go/_lus kyi sna bug gcig la dbugs brgya phrag bco brgyad kyis 'pho ba gcig go/_/zhag mang nyung ltar dbugs mang nyung gis so/_/phyi rol du nyi mas dkyil 'khor gcig la longs spyod pa ni zhag drug gi dbyu gu sum brgya drug cu'o/_/sna bug la dkyil 'khor gcig
[\[254a.2\]]gi longs spyod ni dbugs sum brgya drug cu'o/_/sna bug re re dkyil 'khor lnga rgyu ste dbyu gu lngas so/_/sna bug gnyi gar 'og tu sa'i dkyil 'khor dang /_g.yon du chu'i dang /_g.yas su me'i dang /_steng du rlung gi dang /_dbus su nam mkha'i dkyil 'khor ro/_/mnyam par rgyu ba ni gnyi ga
[\[254a.3\]]las so/_/dkyil 'khor re re la dbugs sum brgya drug cu ste/_de la tha mar bcu gcig bzhi cha dbu mar mnyam par rgyu'o/_/sna bug g.yon nas nam mkha' la sogs pa dang /_g.yas nas la sogs pa ni rim pas rgyu ba'o/_/g.yon nas nam mkha' lha ni sgra gcan no/_/g.yas su dus
[\[254a.4\]]me'o/_/de bzhin du rlung la zla ba dang nyi ma'o/_/me la lag pa dang mig dmar ro/_/chu la pa ba sangs dang phur bu'o/_/sa la mjug rings dang spen pa'o/_/rkyang ma ni sa bon rgyu ba'o/_/ro ma ni khrag rgyu ba'o/_/lte ba'i nang du rtse 'dab pa bzhi dang /_/de'i phyir brgyad dang /_de'i phyir bcu gnyis dang /_
[\[254a.5\]]de'i phyir drug cu rtsa bzhi'o/_/lte ba'i steng du sor phyed dang bcu gsum na snying gar rtsa 'dab brgyad dang /_'dir 'pho ba ni thun re rer dbyu gu phyed dang brgyad kyis dbugs brgya phrag nyer bdun gyis so/_/srog rlung ni sna bug byed g.yas nas gyen du rgyu'o/_/thur sel ni g.yon nas 'og tu rgyu'o/_/
[\[254a.6\]]shar du snang ma'i rtsa la mnyam gnas so/_/mer glang chen gyi rtsa la gyen du rgyu'o/_/lhor dmar ser gyi rtsa la khyab byed do/_/bden bral du rgyal gyi rtsa la klu'o/_/nub tu rgyal ba'i rtsa la rus sbal lo/_/rlung du sku'i rtsa la rtsangs pa'o/_/byang du lug gi rtsa la lha sbyin no/_/dbang ldan du ku ha'i rtsa la nor
[\[254a.7\]]rgyal lo/_/dbus ma la srog ste skye bo kun la sbyor/_thur sel ni dung can ma la'o/_/g.yas g.yon gyi srog rlung gis stobs skyed do/_/thur sel ni bza' btung 'og tu 'khyer ro/_/mnyam gnas ni ro mnyam par byed do/_/gyen rgyu lus g.yo bar byed pa dang /_khas glu dang dgod pa la sogs pa
[\[254b\]]
[\[254b.1\]]dang /_lag pa dang rkang pas gar dang 'gro ba la sogs pa byed do/_/khyab byed ni chu la sogs pa'i dbang gis lus la nad byed do/_/klu yis sgregs par byed do/_/rus sbal gyis rkang lag skum par byed do/_/rtsangs pas 'khrug pa dang khro bar byed do/_/lha sbyin gyis g.yal bar byed do/_/
[\[254b.2\]]nor rgyal gyis ni shi ba'i lus kyang mi 'dor ba'o/_/rtsa brgyad po 'di dag ni brgya byin la sogs pa phyogs pa bdag gi rang bzhin te thun rgyu ba'o/_/snying gi steng du sor phyed dang bcu gsum gyi mthar mgul pa la 'dab ma sum cu rtsa gnyis te/_bzhi mi rgyu ba'o/_/gza' dang bcas pa'i skar ma'i
[\[254b.3\]]'khor lo ste/_dbyu gu drug cu las dbyug pa la sogs pa nyi shu rtsa brgyad kyis bgos pas thob pa de dbyu gu gnyis dang chu srang brgyad de 'dab ma re re la'o/_/mgul pa nas sor phyed gang bcu gsum nas dpral pa ste/_dbus su a dkar po ste a la sogs pa bcu drug gis bskor ba'o/_/
[\[254b.4\]]'dab ma bcu drug las 'dab ma gnyis dor nas zla ba'i rkang pa bcu bzhis dbyu gu drug cu la bgos pas thob pa dbyu gu bzhi dang chu srang bcu bdun 'dab ma re re nas rgyu'o/_/de nas tshes gcig la sogs pa'o/_/de nas sor bzhi pa'i steng du spyi gtsug pad+ma 'dab ma bzhi thun mtshams bzhi ste/_/
[\[254b.5\]]stong pa dang shin tu stong pa la sogs pa'i rang bzhin no/_/gsang gnas su 'dab ma sum cu rtsa gnyis kyi phyi rol gyi bcu drug la dbyangs yig rnams so/_/de'i nang bcu ni phung po dang /_khams kyi rang bzhin no/_/de'i nang du drug ste stong pa'o/_/'khor la drug brgya lnga bcu rtsa drug go/_/'dir
[\[254b.6\]]dbu ma ma bgrangs so/_/dbugs ni lte ba dang /_snying ga dang /_mgul pa dang /_dpral ba dang /_spyi gtsug dang /_sna bug dang /_dbyu gu dang /_skar ma dang /_tshes dang /_thun mtshams dang /_dkyil 'khor lngas 'bigs nas dmigs med pa bcu gnyis kyi mtha' dang bcu drug_/gnyis
[\[254b.7\]]kyi mtha' dang drug gi mthar rgyu'o/_/de nas ldog go/_/gang gi tshe phyi rol du thung ba sor bcu gnyis su rgyu ba de'i tshe lte ba'i 'og tu sor bzhi rgyu'o/_/rkang pa g.yon pa'i tshigs gsum la 'khor lo gsum ste/_zla ba'i tshes kyi grangs kyis lha sum cu sta sa'i khams la snying stobs la sogs pa'i
[\[255a\]]
[\[255a.1\]]dbye bas so/_/rkang pa g.yas pa chu khams dang /_lag pa g.yon pa me'i khams dang /_lag pa g.yas pa rlung gi khams te lo gcig la bcu gnyis so/_/g.yon dang g.yas pa'i lag pa dang rkang pa'i sor mo rnams ni sa la sogs pa'o/_/sor mo'i tshigs
[\[255a.2\]]gsum ni snying stobs la sogs pa'o/_/mthe bong sa'o/_/sdigs mdzub chu'o/_/gung mo me'o/_/ming med rlung ngo /_/mthe'u chung ni nam mkha'o/_/skra dang ba spu bye ba phyed dang bzhi ni nam mkha'o/_/ma'i khrag gis gsum ste/_pags pa dang /_sha dang khrag go/_/sku la sogs pa'i
[\[255a.3\]]rigs ni gsum ste lte bar 'khor lo'i rigs dang /_mgul par rin chen dang /_gsang bar gri gug go/_/pha'i sa bon gyis gsum steng rus pa dang /_rkang mar dang /_rgyus pa'o/_/rigs kyang gsum ste/_dpral bar pad+ma dang /_snying gar ral gri dang /_spyi gtsug tu rdo rje'o/_/mngal
[\[255a.4\]]du zla ba gcig gi bar du 'byung ba lngar gyur pa'i las sa bon 'phel lo/_/zla ba gcig gi rjes su de'i myu gu snying gar srog la sogs pa'i gnas phra mo bcu'o/_/lte bar drug cu bzhi dang de'i nang du 'pho ba'i rtsa ni bcu gnyis so/_/drug cu rtsa bzhi 'di dag lag pa dang rkang pa dang kha'i
[\[255a.5\]]gnas dang byed pa'i steng du song ste/_zla ba gnyis tshang nas lag pa la sogs pa cung zad 'byung ngo /_/rus sbal gyi gnas skabs su 'bur lnga ste lag pa gnyis dang rkang pa gnyis dang mgul bar mgo bo rkang lag gi tshigs drug la rtsa phra mo rnams so/_/zla ba bzhi tshad nas mgrin par
[\[255a.6\]]longs spyod kyi rtsa rnams so/_/zla ba lnga la phag gi skabs su sha la brten nas rus pa sum brgya drug cu dang /_de'i tshigs kyang sum brgya drug cu'o/_/khrag dang bde ba la sogs pa'i tshor ba dang /_zla ba drug la mngon shes kyis ma chags par byed/_srid pa'i sdug bsngal la rmongs/_
[\[255a.7\]]sangs rgyas kyi lam la bstod/_/zla ba bdun gyis smin ma dang skra dang kha spu dang mig la sogs pa'i skye mched tshang ba'o/_/mngal gyi zla ba'i gting la nyin re bzhin du rtsa brgya phrag gnyis gnyis dang /_/gnad sum brgya drug cu dang /_rkang mar dang /_lce sra ba'o/_/brgyad pa la bshang
[\[255b\]]
[\[255b.1\]]ba dang gci ba'o/_/dgu dang bcu gnyis kyi bar skye ba'i dus su mi'i seng ge ste/_skye gnas kyis bsdams pas sdug bsngal mi bzad par 'gyur ro/_/bcu drug gi bar shing rta bcu pa'i bu'o/_/skra dkar gyi bar khyab 'jug go/_/rgas pa ni sangs rgyas so/_/'chi ba'i tshe tshangs pa
[\[255b.2\]]can te phung po dang khams la sogs pa stong pa nyid du ro gcig tu byed pa'i phyir ro/_/de ni zhar las byung ba'o/_/da ni skabs su bab pa brjod par bya'o/_/lus la shes rab dang thabs ni rus pa dang sha'o/_/chu dang khrag go/_/me dang gci ba'o/_/rlung dang bshang ba'o/_/zla mtshan dang
[\[255b.3\]]sa bon no/_/sgra dang rna ba'o/_/dri dang sna'o/_/gzugs dang mig go/_/ro dang lce'o/_/reg bya dang lus so/_/chos kyi khams dang yid do/_/bshad pa 'bab pa dang bshang lam mo/_/'gro ba dang rkang ba'o/_/'dzin pa dang lag pa'o/_/smra ba dang ngag go/_/byang sems
[\[255b.4\]]mnyam pa dang lha'i dbang po'o/_/b+ha ga dang ling+ga'o/_/sa bon mnyam pa dang dung can ma'o/_/sa la sogs pa dang gzugs kyi phung po la sogs pa'o/_/'dir rtsa'i gtso bo gsum ste g.yon du rkyang ma zla ba rgyu ba'o/_/g.yas su ro ma nyi ma rgyu ba'o/_/dbus su dbu ma sgra gcan rgyu ba'o/_/
[\[255b.5\]]sna bug gnyis la dkyil 'khor lnga lnga ste de la g.yon gyi dkyil 'khor du nam mkha'i dkyil 'khor dang po la dbugs sum brgya zhes brgyad dang zhe gsum sor bcu drug phyi rol du rgyu ba'o/_/'di sgra gcan dang mi bskyod pa'o/_/steng du rlung gi dkyil 'khor gnyis pa la dbugs sum brgya zhe
[\[255b.6\]]brgyad dang zhe gsum sor bco lnga rgyu ba'o/_/'di don yod grub pa dang zla ba'o/_/lhor me'i dkyil 'khor gsum pa la dbugs sum brgya zhes brgyad dang zhe gsum sor bcu bzhi rgyu'o/_/'di rin 'byung dang lag pa'o/_/byang du chu'i dkyil 'khor bzhi pa la dbugs sum brgya zhe brgyad dang zhe
[\[255b.7\]]gsum sor bcu gsum rgyu'o/_/'di 'od dpag med dang pa ba sangs so/_/'og tu sa'i dkyil 'khor lnga ba la dbugs sum brgya zhe brgyad dang zhe gsum sor bcu gnyis rgyu'o/_/'di rnam snang dang mjug rings so/_/dbugs 'di nas 'phos nas g.yas pa'i 'og tu sa'i dkyil
[\[256a\]]
[\[256a.1\]]'khor dang por dbugs sum brgya zhe brgyad dang zhe gsum sor bcu gnyis rgyu'o/_/'di spyan ma dang spen pa'o/_/byang du chu'i dkyil 'khor gnyis pa la dbugs sum brgya dang zhe brgyad dang zhe gsum sor bcu gsum rgyu'o/_/mA ma kI dang phur bu'o/_/g.yas su me'i
[\[256a.2\]]dkyil 'khor gsum pa la dbugs sum brgya zhe brgyad dang zhe gsum sor bcu bzhi rgyu'o/_/gos dkar mo dang mig dmar ro/_/steng du rlung gi dkyil 'khor bzhi pa la dbugs sum brgya zhe brgyad dang zhe gsum sor bco lnga rgyu'o/_/sgrol ma dang nyi ma'o/_/dbus su nam mkha'i
[\[256a.3\]]dkyil 'khor lnga pa la dbugs sum brgya zhe brgyad dang zhe gsum sor bcu drug rgyu'o/_/rdo rje dbyings kyi dbang phyug ma dang dus kyi me'o/_/dbugs kyi grangs dang zhe gsum po thams cad dang po ltar ro/_/dkyil 'khor re re'i 'pho ba la dbu mar mnyam par rgyu ba'i dbugs bcu gcig dang /_
[\[256a.4\]]bzhi cha'o/_/g.yon na dkyil 'khor lngas lnga bcu rtsa drug dang bzhi cha gcig go/_/g.yas pa la yang nga drug dang bzhi cha gcig go/_/'pho ba bcu gnyis kyi dbugs drug brgya bdun cu rtsa lnga'o/_/nyin zhag gcig la dbu mar rgyu ba dang bcas pa nyi khri chig stong drug brgyar rgyu ba'o/_/de ltar
[\[256a.5\]]rang bzhin du rgyu ba la nyi mar mi shis pa 'byung ste/_sna bug g.yas pa na nyi ma lnga ba la bar med par rgyu ba na tshe lo gsum lhag mar yod de/_tshes bcu pa la rgyun du rgyu na lo gnyis so/_/tshes bco lnga la rgyun du rgyu na lo gcig go/_/tshes nyi shu la rgyun du rgyu na zla ba drug go/_/tshes nyi
[\[256a.6\]]shu lnga la rgyu na zla ba gsum mo/_/tshes nyi shu drug la rgyu na zla ba gnyis so/_/tshes nyi shu bdun la rgyun zla pa gcig go/_/nyer brgyad la rgyu na zhag bco lnga'o/_/nyer dgu la rgyu na zhag bcu pa'o/_/sum cu pa la rgyun zhag lnga'o/_/so gcig pa la rgyu na zhag gsum mo/_/so gnyis pa la rgyu
[\[256a.7\]]na zhag gnyis so/_/so gsum pa la rgyun zhag gcig go/_/zla ba'i mi shis pa brjod de tshe lo gsum yod pa'i sna bug g.yon pa na mi shis pa zhag gcig des mtshang ba'i zla ba gnyis rang bzhin du rgyu'o/_/mi shis pa zhag gnyis des ma tshang ba rang bzhin zla ba gnyis ni khyim dang por ro/_/
[\[256b\]]
[\[256b.1\]]gnyis pa la tshes lhag ma zla ba sum cu ste mi shis pa zhag bzhi des ma tshang ba zla ba gcig mi shis pa zhag lnga rang bzhin nyer lnga'o/_/mi shis pa zhag drug rang bzhin nyer bzhi'o/_/gsum pa la mi shis pa zhag bdun rang bzhin zhag nyer gsum mo/_/mi shis pa zhag brgyad rang bzhin zhag
[\[256b.2\]]nyer gnyis so/_/mi shis pa zhag dgu rang bzhin nyer gcig go/_/bzhi pa la mi shis pa zhag bcu rang bzhin nyi shu'o/_/mi shis pa bcu gcig pas rang bzhin bcu dgu/_mi shis pa bcu gnyis pas rang bzhin bco brgyad do/_/lnga pa la mi shis pa bcu gsum rang bzhin bcu
[\[256b.3\]]bdun no/_/mi shis pa bcu bzhi rang bzhin bcu drug go/_/mi shis pa bco lnga rang bzhin bco lnga'o/_/drug pa la mi shis pa bcu drug rang bzhin bcu bzhi'o/_/mi shis pa bcu drug rang bzhin bcu bzhi'o/_/mi shis pa bcu bdun rang bzhin bcu gsum mo/_/mi shis pa bco brgyad rang
[\[256b.4\]]bzhin bcu gnyis so/_/bdun pa la mi shis pa bcu dgu rang bzhin bcu gcig go/_/mi shis pa nyi shu rang bzhin bcu'o/_/mi 'dod pa nyer gcig rang bzhin dgu'o/_/brgyad pa la mi 'dod pa nyer bzhi rang bzhin drug dang zla ba gnyis so/_/dgu pa la mi 'dod pa nyer bdun
[\[256b.5\]]rang bzhin zhag gsum dang zla ba gnyis so/_/bcu pa la mi 'dod pa sum cu rang bzhin zla ba gnyis so/_/bcu gcig pa la mi 'dod pa so gsum rang bzhin nyer bdun dang zla ba gcig_/'dab ma bcu gnyis pa la thog ma'i lhag ma zla ba gsum gyi tha ma'i zhag gsum las zhag
[\[256b.6\]]gnyis sna bug g.yas pa nas rgyu ste gcig ni dbu mar rgyu'o/_/'dab ma dang po la zla ba drug zad de lhag ma'i 'dab ma rnams su gsum mo/_/nad med pa rnams kyi khams snyoms pa yin la/_mi snyoms pa'i tshe srog mi snyoms pas nyi ma dang zla ba'i skyon gyis dus ma yin par 'chi'o/_/
[\[256b.7\]]de bas sa bon dang zla mtshan gyi chos can zla ba dang /_nyi mas srog rtsol gang bar byas la 'chi ba bslu bar bya'o/_/nyi ma'i 'chi ltas la tshes la sogs pa bshad pas/_/da ni 'dir ma bshad pa brjod par bya'o/_/nyin phyed dang nyin gcig dang nyin zhag gcig dang nyin zhag gnyis
[\[257a\]]
[\[257a.1\]]dang gsum dang bzhir thug pa sna bug g.yas pa la rgyu na de la tshe lo ni bcu bzhi dang bcu gnyis dang bcu dang brgyad dang drug dang bzhi lhag ma'o/_/zhag lnga nas nyer lnga'i bar du ma bshad pa bcu drug bshad de/_drug bdun brgyad dgu rim par rgyu na tshe lo gsum
[\[257a.2\]]las nyin zhag nyer bzhi dang zhe brgyad dang don gnyis dang go drug re 'bri'o/_/nyin zhag bcu gcig dang bcu gnyis dang bcu gsum dang bcu bzhi rgyu na tshe lo gnyis las zhag nyer bzhi dang zhe brgyad dang don gnyis dang go drug dang dgu bri'o/_/zhag bcu drug bcu bdun bco brgyad
[\[257a.3\]]bcu dgu rim par rgyu na tshe lo gcig las zhag bcu gnyis dang nyer bzhi dang so drug dang zhe brgyad dang go drug 'bri'o/_/zhag nyer gcig dang nyer gnyis dang nyer gsum dang nyer bzhi rim pas rgyu na tshe lo zla ba drug las zhag drug dang bcu gnyis dang bco brgyad dang nyer bzhi dang zhe brgyad
[\[257a.4\]]'bri'o/_/rtsa dbu mar nyin zhag gcig srog gi rlung rgyu bar ma nus na g.yon pa'i 'chi ltas la dbugs g.yas su 'pho bar bya'o/_/nyi ma'i 'chi ltas la g.yon du 'pho bar bya'o/_/zla ba phyed kyi bar du mchan khung dang nu ma g.yas pa mnan na g.yon du rgyu'o/_/mchan khung
[\[257a.5\]]dang nu ma g.yon pa mnan na g.yas su rgyu'o/_/'khor lo drug la gnas pa'i rtsa drug go/_/gsang ba'i 'khor lo las gsum gyen du zla ba dang nyi ma dang sgra gcan rgyu'o/_/gsum 'og tu bshang ba dang gci ba dang sa bon dang zla ba dang nyi ma dang sgra gcan gyi mjug ma rgyu'o/_/
[\[257a.6\]]sbyor ba yan lag drug gis 'khor lo drug gi lte bar gnas pa la srog rlung 'jug par byas nas mtha' gcig tu 'chi ba bslu'o/_/dbu ma la srog rlung 'jug par ma nus na 'chi ba bslu bar mi nus so/_/da ni dus su 'chi ba bshad de tshe lo brgya'i nyin zhag ni stong phrag sum brgya ste/_
[\[257a.7\]]'dir rtsa stong phrag bdun cu rtsa gnyis su 'chi ba'i rlung 'jug pa na 'khor lo lnga'i rlung drug cha gcig bzhag ste 'pho ba'o/_/lo brgya'i drug cha ni bcu drug dang zla ba brgyad do/_/'chi ba'i rlung 'jug pa'i rim pa ni 'di lta ste/_lus la dbugs kyi 'khor lo ni dbugs drug go/_/
[\[257b\]]
[\[257b.1\]]chu srang gi 'khor lo ni chu srang drug cu'o/_/dbyu gu'i 'khor lo ni dbyu gu drug cu'o/_/'chi ltas kyi 'khor lo ni dus kyi 'khor lo gsum gyis zhag stong phrag gcig dang brgyad bcu'o/_/dus su 'chi ba'i 'khor lo ni zhag brgya phrag bcu gcig dang lnga bcu rtsa drug ste de yang lo
[\[257b.2\]]gsum zhag ni stong phrag gcig dang brgyad cu dang zla ba phyed dang gnyis kyis zhe lnga dang mngal gyi zla ba gcig gi sum cu dang lte ba'i zhag gcig ste de rnams bsdus pa'o/_/'khor lo 'di dag la 'chi ba'i dbugs kyi tshul dang chu srang gi tshul dang dbyu gu'i tshul dang nyin zhag gi tshul
[\[257b.3\]]gyis rim gyis 'jug go/_/gang la lo brgya thub pa 'chi ltas med pa de la skye nas lo phyed gnyis kyi sna bug gnyi ga'ang dbugs dkyil 'khor lnga'i rang bzhin du rgyu'o/_/de nas lo phyed kyi mthar g.yon gyi nam mkhar dbugs gcig mi 'dod pa rgyu'o/_/de nas lo phyed bzhi'i
[\[257b.4\]]bar mi rgyu'o/_/de nas lo phyed lnga pa la g.yas pa'i sa'i dkyil 'khor la dbugs gnyis mi 'dod par rgyu'o/_/drug pa la mi rgyu'o/_/bdun pa la g.yon pa'i nam mkhar dbugs gsum mo/_/brgyad pa la mi rgyu'o/_/de ltar dgu pa la g.yas pa'i sa la dbugs bzhi'o/_/
[\[257b.5\]]bcu pa la mi rgyu'o/_/bcu gcig pa la g.yon gyi nam mkhar dbugs lnga'o/_/bcu gnyis pa la mi rgyu'o/_/bcu gsum pa'i g.yas pa'i sa la dbugs drug rgyu'o/_/bcu bzhi pa la mi rgyu'o/_/de nas dbugs kyi dkyil 'khor gcig ste/_chu srang gcig gis longs ma spyad pa'i
[\[257b.6\]]zla ba phyed dang gnyis kyis mtshang ba lo bdun song ngo /_/de'i rjes la lo drug cu'i bar lo phyed pa re re bar du bor zhing g.yon pa'i nam mkha' la lnga bcu rtsa dgu dang sna bug g.yas pa sa'i dkyil 'khor la chu srang drug cu ste/_rA shi 'dab ma drug drug mi mnyam pa dang mnyam pa rnams
[\[257b.7\]]la'o/_/chu srang drug cu nyid dbyu gu yin no/_/lo drug bdun gyi rjes la lo sum cu'i bar du zla ba gsum gsum bar du bor zhing dbyu gu'i ngo bos rtsa la rgyu'o/_/lo phyed pa'i phyed gong ma la g.yon pa'i nam mkha' la dbyu gu gcig rgyu'o/_/phyed 'og ma la mi rgyu'o/_/lo phyed pa gnyis
[\[258a\]]
[\[258a.1\]]ba'i phyed gong ma la sna bug g.yas pa'i sa la dbyu gu gnyis rgyu'o/_/de ltar zla ba gsum gsum na g.yon pa'i nam mkha' dang g.yas pa'i sa la rA shi 'dab ma drug drug la dbyu gu nga dgu dang drug cu 'chi rtags rgyu'o/_/dbyu gu drug cus nyin zhag gcig go/_/zla ba
[\[258a.2\]]phyed dang gnyis kyis ma tshang ba'i lo go bdun gyi rjes su nyin zhag gi ngo bos nyin zhag gi/_/lor re re sngar bzhin rgyu'o/_/zhag lnga pa la rgyu na nyi ma'i tshes la lo gsum lhag ma lus so/_/zhag bcu pa la rgyu na lo gnyis so/_/zhag bco lnga pa la rgyu na lo gcig go/_/zhag nyi shu pa la rgyu na zla ba drug
[\[258a.3\]]go/_/zhag nyer lnga rgyu na zla ba gsum mo/_/zhag nyer drug rgyun zla ba gnyis so/_/zhag nyer bdun rgyu na zla ba gcig go/_/nyer brgyad rgyu na zla ba phyed do/_/nyer dgu rgyu na zhag gcig go/_/sum cu rgyu na zhag lnga'o/_/so gcig rgyu na zhag gsum mo/_/so gnyis rgyu na zhag gnyis so/_/so
[\[258a.4\]]gsum rgyu na zhag gcig lus so/_/so bzhi rgyu na 'chi'o/_/zhag gi tshogs ni brgya phrag bcu gcig dang nyer lnga sum cu so phyed dang gsum gyis bgos pas thob pa zhag sum cu rtsa phyed dang bzhi dang /_dbyu gu so drug dang chu srang nyer lnga dang dbugs gnyis so/_/zhag re re dbyu gu re re lhag
[\[258a.5\]]par rgyu'o/_/tha ma rtsa g.yas pa la rgyu ste dus su 'chi ba'i nges pa'o/_/g.yon dang g.yas su dbu ma ni/_stobs dang rdul dang mun pa ste/_'chi ba ni mun pa'i rgyu ba bzung ste g.yon dang g.yas su rgyu'o/_/da ni dbu ma'i 'chi ltas brjod de tshe lhag ma lo gsum dang zla ba phyed dang gnyis yod
[\[258a.6\]]pa'i skye bo'i sna bug g.yon par 'chi rtags kyi nyin zhag gcig rgyu la rang bzhin yang zhag gcig rgyu'o/_/de nas mi 'dod pa zhag gsum dang rang bzhin yang zhag gsum/_yang mi 'dod pa zhag lnga na rang bzhin zhag lnga ste nam mkha'i dkyil 'khor zad do/_/yang mi 'dod pa zhag bdun rang bzhin
[\[258a.7\]]zhag bdun no/_/mi 'dod pa dgu rang bzhin zhag dgu'o/_/yang mi 'dod pa bcu gcig rang bzhin bcu gcig ste rlung gi dkyil 'khor zad do/_/de nas mi 'dod pa bcu gsum rang bzhin bcu gsum mo/_/de nas mi 'dod pa bco lnga rang bzhin bco lnga'o/_/de nas mi 'dod pa bcu bdun rang
[\[258b\]]
[\[258b.1\]]bzhin bcu bdun te me'i dkyil 'khor zad do/_/de nas mi 'dod pa bcu dgu rang bzhin bcu dgu'o/_/de nas mi 'dod pa nyer gcig rang bzhin nyer gcig go/_/de nas mi 'dod pa nyer gsum rang bzhin nyer gsum ste pa'i dkyil 'khor zad do/_/de nas mi 'dod pa nyer lnga rang bzhin nyer lnga'o/_/
[\[258b.2\]]de nas mi 'dod pa nyer bdun rang bzhin nyer bdun no/_/de nas mi 'dod pa nyer dgu rang bzhin nyer dgu ste sa'i dkyil 'khor zad do/_/sum cu rtsa gsum de ni snying stobs dang rdul dang mun pa'i dbye bas so/_/de nas sna bug g.yas pa la mi 'dod pa zhag gnyis dang rang bzhin zhag gnyis so/_/
[\[258b.3\]]mi 'dod pa zhag bzhi dang rang bzhin zhag bzhi'o/_/mi 'dod pa zhag drug dang rang bzhin zhag drug ste sa'i dkyil 'khor zad do/_/mi 'dod pa zhag brgyad dang rang bzhin zhag brgyad/_mi 'dod pa zhag bcu rang bzhin zhag bcu/_mi 'dod pa zhag bcu gnyis rang bzhin zhag bcu gnyis
[\[258b.4\]]te chu'i dkyil 'khor zad do/_/mi 'dod pa zhag bcu bzhi rang bzhin bcu bzhi/_mi 'dod pa bcu drug rang bzhin bcu drug_/mi 'dod pa bco brgyad rang bzhin bco brgyad de me'i dkyil 'khor zad do/_/mi 'dod pa nyi shu rang bzhin nyi shu/_mi 'dod pa nyer gnyis rang bzhin nyer gnyis so/_/
[\[258b.5\]]mi 'dod pa nyer bzhi rang bzhin nyer bzhi ste rlung gi dkyil 'khor zad do/_/mi 'dod pa nyer drug rang bzhin nyer drug_/mi 'dod pa nyer brgyad rang bzhin nyer brgyad/_mi 'dod pa sum cu rang bzhin sum cu ste nam mkha'i dkyil 'khor zad do/_/de nas g.yon du ye shes kyi dkyil 'khor
[\[258b.6\]]la mi 'dod pa'i zhag sum cu rang bzhin sum cu ste de nas snying stobs kyi khams zad do/_/de nas g.yas pa'i rnam shes kyi dkyil 'khor la mi 'dod pa so gnyis rang bzhin so gnyis te rdul gyi khams zad do/_/de nas g.yon du ye shes kyi dkyil 'khor la mi 'dod pa so gsum rang
[\[258b.7\]]bzhin so gsum ste mun pa'i khams zad do/_/bad kan gyi rtsa zad pa ni snying stobs kyi khams so/_/mkhris pa'i rtsa zad pa ni rdul gyi khams so/_/rlung gi rtsa zad pa ni mun pa'i khams so/_/de ltar zhag ni brgya phrag bcu gcig dang nyer gnyis so/_/mngal gyi tha ma'i zla ba gcig
[\[259a\]]
[\[259a.1\]]zad par bya ba'i phyir sna bug g.yas pa la zhag gnyis rgyu'o/_/dbugs kyi 'khor lo zad par bya ba'i phyir zhag gcig dbu ma nas rgyu'o/_/de dag ni zhag brgya phrag bcu gcig dang nyer lnga'o/_/rtsa g.yon pa'am g.yas pa chad pas mi rgyu na tshe zla ba drug ste gci ba skyur mor
[\[259a.2\]]'gyur ro/_/tshe zhag drug pas sgra mi thos so/_/tshe zhag lnga pas ro mi tshor ro/_/tshe zhag bzhi pas gzugs mi mthong ngo /_/tshe zhag gsum pas dri mi tshor ro/_/tshe zhag gnyis pas reg bya mi 'dzin no/_/'chi ba'i dus su sa bon dang dbugs stong ngo /_/zhag drug pa'i sna'i rtse mo glang po'i sna
[\[259a.3\]]ltar 'og tu zhum mo/_/lag pa mgor bzhag na lag pa mi 'phra'o/_/lag mthil gyis tshos mnyes kyang dmar por mi 'gyur ro/_/nyi ma nag por mthong ngo /_/zla ba gang ba ser por mthong ngo /_/lce'i 'og tu ri mo nag po 'byung ngo /_/mig la nag po dmar po'i dkyil 'khor ri mo phra mo sub
[\[259a.4\]]par 'gyur ro/_/dbugs sna bug gnyis kar rgyu'o/_/'gram pa gnyis 'phrig go/_/nu ma'i rtsa gnyis mchan khung gi nang du 'jug go/_/skar ma rnams me stag 'phro bar mthong ngo /_/lus dang mgul pa rengs par 'gyur ro/_/lus 'khor ba zhes 'chi ltas shes nas sbyin pa la sogs
[\[259a.5\]]pa bya'o/_/'jig rten du byed pa gang yin pa de nyid zad par byed pa yin te de ltar kun gzhi dang nyon mongs pa can gyi yid mngal du khrag dang sa bon la 'jug pa dang skyes pa dang byis pa dang gzhon nu la sogs pa skye bar byed do/_/'chi ba'i dus su de nyid 'od gsal du thams cad 'jug par
[\[259a.6\]]byed do/_/gang gi phyir sa bon la sogs pa'i rten la gnas pa'i rnam shes kyis thams cad sdud par byed do/_/gang sdud ce na/_zla ba sa bon dbang phyug dang /_khrag nyi ma ste rtag tu dge ba dang /_rkang mar drag po dang /_gci ba khyab 'jug dang /_bshang ba tshangs pa dang sa la sogs pa'i 'byung
[\[259a.7\]]ba rnams te mngal na gnas pa rnam shes kyis 'di dag sdud par byed do/_/lte ba'i rtsa'i sgo nas lus ngag yid gsum skyes pa'i phyir de dag thams cad lus la 'dus te yan lag skyed byed do/_/dbugs kyis lte ba nas 'thon par byed do/_/slar yang spyi gtsug la sogs pa
[\[259b\]]
[\[259b.1\]]drug la sdud par byed do/_/rnal 'byor gyi sems ni bshang ba dang gci ba la sogs pa'i khams lus la gnas nas 'ju ba dang gsod pa la sogs pa sdud par byed do/_/slar yang rgyu lugs sna tshogs kyis gzugs nyid byed do/_/yang na 'chi ba'i dus su bsdus nas nyon mongs ba dang las
[\[259b.2\]]rnam pa sna tshogs pa'i dbang gis skye ba phyi ma sna tshogs byed do/_/lus rdzogs pa na yul drug ni gzung bya dang dbang po drug dang lo dang zla ba dang phyogs nyin mo la sogs pa'i byed pa'o/_/'on 'di ni kun rdzob pa yin pa'i phyir byed pa po la sogs par mi 'grub ste byed pa po la sogs pa
[\[259b.3\]]'di dag gzhan sdud pa yod de de yang lhan cig skyes pa'i sku don dam pa'o zhes ni gzhan zer ro/_/de ni ma yin te/_gang gi tshe sdug bsngal gyi phung po nga rgyal tsam bdag ma yin te/_des ni mi rtag pa sdug bsngal ba/_stong pa/_bdag med pa'i phung po la sogs pa la yid du 'ong ba la sogs
[\[259b.4\]]par sgro btags nas 'dod chags la sogs pa'i 'ching bas dar gyi srin bu ltar 'ching bar byed do/_/rnam par mi rtog pa'i ye shes bskyed nas rtog pa'i dra ba 'joms te grol bar byed do/_/de bas na byed pa po la sogs pa gang yang med do/_/'khor ba'i sems kyi rang bzhin ni brgyad da/_
[\[259b.5\]]sa la sogs pa lnga dang yid dang blo dang nga rgyal lo/_/de yang gsum ste/_snying stobs la sogs pa'i yon tan gyi dbye bas so/_/de la rags pa dang phra ba dang gzhan dang bzhi pa ste/_de la rags pa ni bems po'i bag chags can rags par zhen pa rnams la sad pa'i dngos pos gzung
[\[259b.6\]]ba'i phyir gnas skabs so/_/phra ba ni rmi lam gyi gnas skabs te yid kyi dbang pos sgyu ma'i dngos po bzung ba'o/_/gzhan ni shin tu gnyid log pa'i gnas skabs te dbang po thams cad 'gags pa'i phyir ro/_/bzhi pa ni ye shes kyi sku ste skye ba 'gog pa'i rgyu chos kyi dbyings kyi rang
[\[259b.7\]]bzhin no/_/'dir lta ba log pa ni 'khor ba dang /_rgyu bdag yin pa dang /_rgyu mi mthun pa dbang phyug gis 'khor ba byas zhes pa'o/_/sa bon las myu gu ltar rgyu tshogs pa las 'bras bu 'byung ba dang /_pha ma la sogs pa phan 'dogs pa'i zhing dang /_rdzogs pa'i sangs rgyas
[\[260a\]]
[\[260a.1\]]la sogs pa yon tan gyi zhing dang /_rgyu 'bras mi slu ba la yid ches pa ni 'jig rten pa'i yang dag pa'i lta ba dang /_gang zag chos kyi bdag med byang chub kyi rgyud yid ches pa ni 'jig rten las 'das pa'i lta ba bskyed par bya'o/_/dran pa nye bar gzhag pa las/_rang gi dge dang
[\[260a.2\]]mi dge'i las/_/lus ngag yid kyi byed pa gang /_/'jig rten pa de 'bras la longs spyod/_/byed pa po gzhan gang yang med/_/ces gsungs pa'i phyir grol ba dang 'ching ba yang rtog pa tsam ste/_de yang rtog med kyi mnyam gzhag la mi 'byung ngo /_/ji ltar chu len pa'i phyir bum pa khyer
[\[260a.3\]]ba na nang du yod pa'i nam mkhar mi 'gro ste/_de ci yang min pa'i phyir/_de ltar sems kyi chos mi skye mi 'gag mi 'byung mi rgas so/_/'chi ba'i dus su snying stobs zhing ba'i sems kyis 'chi ba na lhar skye'o/_/mun pa'am/_drag po'i sems kyis dmyal bar skye'o/_/mi dge ba 'bring po
[\[260a.4\]]rdul gyi sems kyis dud 'gror skye'o/_/dge mi dge 'dres mas mir skye'o/_/yon tan gsum 'dres pa las snying stobs lhag na yi dgas bzang por skye'o/_/rdul lhag na bar mar ro/_/mun pa lhag na dman par ro/_/lha ma yin ni lhar 'dus so/_/mi ni snying stobs lhag na bde ba dang
[\[260a.5\]]ldan no/_/rdul lhag na bde sdug can no/_/mun pa lhag na rtag tu sdug bsngal lo/_/de ltar mtho ris su skye ba ni rnam pa brgyad de/_sa dang chu dang me dang rlung dang nam mkha' dang nyi zla dang sgra gcan gyis zad par bsgom pa dang /_sbyin pa dang tshul khrims la sogs pa'i stobs kyis so/_/
[\[260a.6\]]phung po bdag tu bzung ba dang longs spyod bdag tu bzung bas rigs drug tu 'khor ro/_/bslab pa'i mdo sde dang /_rtogs pa'i shes bya dang /_sgra byA ka ra Na dang /_ts+tshan+da dang /_nges tshig dang /_rtsis te yan lag drug dang ldan pa'i rig byed ni ma rig pa'o/_/dran pa rnams ni shed bu la
[\[260a.7\]]sogs pa'o/_/rtog pa ni 'jig rten gyi rtog pa'o/_/dkyil 'khor 'khor lo la sogs pa bsgom pa ni rtog bcas so/_/rgyas pa'i snyan dang gas ni b+ha ra thA'o/_/sna tshogs zos pa'i snyan dang gas ni bsgom pa'i chos so/_/grogs mo'i snyan dang gas ni rA ma Na'o/_/bdud
[\[260b\]]
[\[260b.1\]]mda'i snyan dang gas ni lo rgyus kyi chos te 'di dag rigs pa ma yin no/_/nang gi rig pa ni rnam pa thams cad dang ldan pa ni stong pa nyid zag pa med pa'i bdag nyid dmigs pa med pa'i snying rje rgyu dang 'bras bu gcig tu gyur pa gang las khams gsum skye ba ngang thim pa'o/_/de la goms
[\[260b.2\]]pa'i rnal 'byor pa 'bras bu ma thob par 'chi na byang chub sems dpa'i rigs su skye zhing dang por goms pas dka' ba med par de'i ye shes thob bo/_/de nas ma nyams pa'i go 'phang thob bo/_/'chi ba'i dus su yang sngar byas pa'i dge ba'i mthus zhen pa mtha' dag dang bral ba'i sems kyis
[\[260b.3\]]'chi na lhar skye'o/_/gang gi phyir gang la zhen pa de nyid du skye'o/_/ye shes skye ba dang longs spyad pa'i dus ni nyi ma phyed nas nam phyed kyi bar ro/_/gang goms pas nyi ma ltar gyen du rgyu'o/_/mtho ris su 'gro ba'i lam ni snang ba dang bcas pa'o/_/gang zhig chos gang la 'jug pa'i brtul
[\[260b.4\]]zhugs dang smyung gnas la dga' ba de'i chos la mngon par zhen pa de ni 'ching ba'o/_/'dod pa dang gzugs dang gzugs med pa'i bag chags dang bde ba la sogs pa'i tshor ba ji srid yod pa de srid du kun gzhi'i rnam shes ni srid par 'khor ro/_/zla ba nyi ma'i 'chi ltas kyi rtsa chad
[\[260b.5\]]pa ni sna bug g.yon dang g.yas su zhag sum cu so gnyis kyi bar ro/_/dus su 'chi ba la yang zhag so gsum gyis lus ngag yid gsum dang phung po khams dang dbang po la sogs pa stong par ro/_/de nas rkyang ma dang ro ma spangs nas srog rlung zhag gcig dbu mar zhugs te dbu ma'i
[\[260b.6\]]nang du dus kyi rlung gis mnan pas lte bar sgra la sogs pa'i yon tan lnga dang ldan pa stong ste sa 'chad par 'gyur ro/_/snying gar yon tan bzhi dang ldan pa'i chu yang ngo /_/de chad par byas nas mgrin par yon tan gsum dang ldan pa'i me bcad de/_dpral bar yon tan gnyis dang ldan pa'i rlung btang
[\[260b.7\]]nas/_spyi gtsug tu yon tan gcig dang ldan pa'i nam mkha' gtong ngo /_/de ltar srog rlung gis gyen du khams gtong lugs so/_/lus kyi thig le'i chos can thur sel 'og tu gtong ste/_sad pa'i gnas skabs zad do/_/gsang gnas su ngag gi thig le'i chos can gtong ste rmi
[\[261a\]]
[\[261a.1\]]lam gyi gnas skabs zad do/_/nor bus sems kyi thig le'i chos can gtong ste shin tu gnyid log pa'i gnas skabs zad do/_/de ltar gyen du yang snying mgul dpral bar rdul gyi thig le rnams srog gis gtong ste lus la sogs pa 'chad do/_/tha mar drug pa'i ye shes kyi
[\[261a.2\]]khams gtong ngo /_/yan lag kun las sa bon 'og tu gtong ba dang /_rdul gyen du 'gro ba ste bzhi pa'i gnas skabs zad do/_/de ltar mngal las skyes pa rnams 'chi'o/_/des na 'jig rten byed dang /_'jig rten las 'das pa bsgrub pa'i phyir lus kyi srung ba bshad de/_lte ba snying gam gul
[\[261a.3\]]pa dang /_/dpral ba spyi gtsug pad+ma la/_/sa chu me rlung nam mkha' rnams/_/sdud par rab tu rgyu ba yin/_/phyi ru 'byung dang nang du bsdu/_/de ni skyed pas sa la 'jug_/srog gi nus pa ni sdud pas phyir 'byung la skyed pas nang du 'jug go/_/thur sel gyi nus pa yang /_lte ba gsang gnas
[\[261a.4\]]nor bu'i nang /_/lus ngag yid ni rim gyis rgyu/_/phyi ru 'byung dang nang rgyu la/_/sdud dang skyed pa'i rang bzhin no/_/zhes dbang mdor bsdus las so/_/de bas sangs rgyas kyi rang bzhin lus bsrung bar bya'o/_/lus med na sgrub pa yang med pas zag pa med pa'i bde ba yang med do/_/byang
[\[261a.5\]]sems bsrung ba'i phyir rtsa'i rnal 'byor ni rkyang ma dang ro ma nas dbu mar srog rlung bsgom pa dang /_thur sel dung can ma bsgom par bya'o/_/'jig rten las 'das pa bsgrub pa'i phyir stong pa la du ba la sogs pa'i lam bla ma la bslabs te sna tshogs gzugs brnyan gyi bar du bsgom par
[\[261a.6\]]bya'o/_/de nas rtsa'i 'khor lo re rer srog dang thur sel la brten par bya'o/_/de nas sgra gcan ltar byang sems 'gog par bya'o/_/srog dang thur sel sbyor nus pa'i rnal 'byor gyis lo gsum dang zla ba phyed pa gsum la phyag rgya chen po bsgrub bo/_/dus ma yin pa'i 'chi ba'i mtshan nyid ltar
[\[261a.7\]]shes nas/_/skyed dang sdud pa la gnas pa'i srog dang thur sel bkag la dbu mar sgra gcan dang dus kyi me'i nang du srog dang thur sel 'jug par bya'o/_/nyin zhag gcig dbu ma'i nang du rgyu bar nus na dus ma yin par 'chi ba slu bar byed do/_/de ltar ma nus na btsan thabs kyis kyang bya'o/_/
[\[261b\]]
[\[261b.1\]]lte bar re bzhi dang gnas kyi phyi rol gyi bcu drug gis rlung skyed do/_/'di dag khams snyoms par bya ba'i phyir dang rlung dang gzer zhi bar bya ba'i phyir thur sel bsdam par bya'o/_/dpral bar bcu drug dang spyi gtsug tu bzhi ste nyi shus ni bad kan skyed do/_/de dag khams snyoms par bya ba'i phyir
[\[261b.2\]]srog rlung gi rtsol bas bsdam par bya'o/_/thog mar srog rlung dang thur sel lan gsum bus la lce chung la bzhag ste/_phyi rol gyi rlung yid kyis drangs shing bdud rtsi 'thungs pas mkhris pa zhi bar byed do/_/snying gar brgyad dang mgul par so gnyis ni mkhris pa skyed do/_/gsang gnas kyi
[\[261b.3\]]bcu ni 'dus pa skyed do/_/de dag snyoms par bya ba'i phyir srog dang thur sel bsdam par bya'o/_/tshad pa la yang ngo /_/gang gi phyir srog ni lte ba nas gyen du rgyu ba dang /_thur sel 'og tu rgyu ba 'gog pa des rlung la sogs pa'i skyon thams cad sel lo/_/bshang ba dang /_gci ba sa bon
[\[261b.4\]]gyi lam 'og tu thur sel bsdams nas zla ba dang /_nyi ma dang me'i khams gyen du srog bsdams te de gnyis kha sbyar bas 'pho ba'i mes lus khyab cing dmu chu dang /_mchin nad dang gzhang 'brum dang /_dbugs mi bde ba dang glo nad dang brtan pa dang g.yo ba dang bcos ma'i dug dang
[\[261b.5\]]mig nad dang klad gzer 'joms par byed do/_/brla g.yas par rkang pa g.yon pa dang /_brla g.yon par rkang pa g.yas pa ste/_rdo rje'i skyil krung bcas pa la lag pa g.yon pa rgyab tu song bas rkang pa g.yon pa'i mthe bong dang g.yas pa'i mthe bong bzung bas dbugs bzung na rgyab
[\[261b.6\]]kyi gzer 'joms par byed do/_/rkang pa gnyis gyen du mgo 'og tu byas la srog 'gog pas bad kan 'joms so/_/gci ba dor ban srog rlung bsdams shing cung zad re stong pa goms pas chu 'gag zhi'o/_/snga dro gdong pa ma bkrus par ming med gnyis kyis so'i phreng mnyes pas
[\[261b.7\]]mig gnyis la bskus pa dang chu lcag brgyab pas mig nad sel lo/_/gan rkyal du nyal te lag pa g.yon pas lte ba mnan nas srog rlung bzung bas ma zhu ba'i gzer ba 'joms so/_/'bras la sogs pa byung ba'i dus su mar dang tshwar ru gtums pas bdugs na 'phel ba 'joms so/_/
[\[262a\]]
[\[262a.1\]]arga'i 'o ma byugs pas kyang bya'o/_/kaN+Da ka ri'i me la bzhag pa'i dud pas gang ba'i sbubs so la yun ring por bdugs pas so'i srin bu dang bcas pa'i gzer 'joms so/_/du ba la sogs pa'i mtshan ma dang srog rtsol gyis ma nyams pa'i bsgrub pa la phyag rgya'i sbyor
[\[262a.2\]]bas 'bab pa'i byang sems bde ba dam pa yang dang yang du bkag ste zla ba drug gis dkar mdze 'joms par byed do/_/stobs med na sha dang chang longs spyod cing lo bcu drug ma bsten pas rlung bum pa can gyis nges par 'joms so/_/lo bdun cu'i rgas pa gnyer ma dang skra dkar po dang
[\[262a.3\]]bcas pa lo gnyis kyis so/_/de rjes lo gsum dang zla ba phyed gsum gyis phyag rgya chen po 'grub bo/_/bum pa can ni de srid du byed de ji srid snying tsha ba dang mgon ba mi 'byung ngo /_/de'i phyis kyang byed na srog ni brgyal ba dang ma non pas spyi gtsug gas te 'gro'o/_/phyag rgya yang bde ba
[\[262a.4\]]chen po bsgom pa'i don du yin gyi 'dod chags zad phyir ma yin no/_/myos byed ni rgyal ba thams cad kyi bdag nyid phung po la sogs pa tshim par byed pa'i phyir te myos par byed pa'i phyir ma yin no/_/sha la sogs pa'i bza' ba ni bde ba 'phel bar byed pa'i phyir te/_ma zhu ba'i phyir ma yin no/_/
[\[262a.5\]]mtshan mo dur khrod du 'gro ba ni spyod pa sgrub pa'i phyir te rtsed mo'i phyir ma yin no/_/mi bskyod pa cung zad dron po pi pi ling gi phye ma dang bsres te khar bcug ste bzung ba na kha'i nad dang so'i gzer dang srin bu sel lo/_/snga dro mi bskyod pa tsha ba gsum dang bsres pa sna bug tu blugs pas
[\[262a.6\]]mgo na ba sel lo/_/lci ba dron mo rna bug tu blugs te bzhag na rna ba'i nad sel lo/_/de grang mos mig nad sel lo/_/mi bskyod pa tsha ba gsum dang bsres pa sna bug tu blugs pas 'byung po la sogs pa'i gnod pa sel lo/_/dug sbrul gyis zin pa la yang ngo /_/nang du bshang ba ni
[\[262a.7\]]phyi rol du mu zi ste de gnyis mnyam mo/_/nang du dri chu ni phyi rol du b+h+r-iM ga rA dza'i khu ba'o/_/nang du bud med kyi zla mtshan ni phyir lhang tsher ro/_/khu ba ni phyir dngul chu'o/_/nang du sha dang rkang mar ni phyi rol du 'bras bu gsum mo/_/bshang ba cha gcig la ni bzhi cha gcig med pa'i
[\[262b\]]
[\[262b.1\]]cha gcig_/khrag ni cha phyed sa bon bzhi cha gcig ste thams cad phye mar btags te lci bas sbrus te lan bdun du nyi ma la bskam par bya'o/_/de nas zhag re rer srang phyed phyed mar dang sbrang rtsi bsres te zla ba drug gi bar du zos na tshe ring bar 'gyur ro/_/lo ma dang skyur ba dang tsha ba dang mar nag
[\[262b.2\]]spang bar bya ste/_bdud rtsi lnga bsten pa'i cho ga'o/_/dbu mar srog rlung bkug la ke sa ra dza dang b+h+r-iM ga rA dza'i khu ba dang mnyam po'i zla mtshan sna bug tu zla ba drug blugs pas skra dkar ba dang bcas pa'i rgas pa 'joms so/_/ba lang /_khyi/_glang po che/_rta/_mi'i sha rnams sbrang chang dang
[\[262b.3\]]sbrang gis bsres te zla ba drug tu zos na nad thams cad sel lo/_/ke sar dza dang /_b+h+r-iM ga rA dza'i khu ba dngul chu dang /_byang sems dkar dmar gnyis dang thams cad mnyam par srang phyed phyed lo gcig gi bar zos na rgas pa 'joms pa ste lo ma dang skyur po la sogs pa spangs nas so/_/
[\[262b.4\]]tshwa dang bcas pa'i skyur po 'thungs pas na rlung sel lo/_/ka ra la sogs pa mngar bas ni mkhris pa sel lo/_/bska bas ni bad kan sel lo/_/tsha ba gsum dang bcas pa'i khu ba yang ngo /_/tsha ba gsum dang bcas pa'i ra'i 'o ma 'thungs pa dang /_sna bug tu blugs pas bad kan
[\[262b.5\]]sel lo/_/ka ra dang bcas pa'i ma he'i 'o mas mkhris pa sel lo/_/rnga mo'i 'o ma rgyam tsha dang bcas na rlung sel lo/_/ba'i 'o ma tsha ba gsum dang bcas na bad kan sel lo/_/ka ra dang bcas pas mkhris pa sel lo/_/rgyam tshwa dang bcas pas rlung sel lo/_/tshad pa med pa la mar
[\[262b.6\]]yang ngo /_/dzA ti'i lo ma de'i brgyad 'gyur chu la bskol te bzhi cha gcig cung zad dro ba khar bzhag na so'i nad dang kha nad sel lo/_/til mar gyi khu ba dang ra'i chu mnyam por bskol te til mar tsam lhag mar bzhag ste tshwa dang tsha ba gsum de'i bzhi cha gcig der bsres la grang mo rna ba'i nang
[\[262b.7\]]du bzhag ban rna ba'i nad sel lo/_/ba'i mar de brgyad 'gyur 'o ma dang bskol nas nA ga ge sar gur gum gyi phye ma dang bsres la sna bug tu blugs pas sna'i nad sel lo/_/pAny+dza kaM ko li dang /_laM ka li dang /_in+d+ri dang /_in+d+ra ba ru ni dang /_tig ta rnams bong bu'i chus btags te byugs pas
[\[263a\]]
[\[263a.1\]]'bras mang po 'joms so/_/'brum bu'i nad la dang po tsha ba dang rkang lag gi tshigs dang mgo bo na ba'o/_/de shes nas bu ga med pa'i khang par rkang pa gnyis mnyam par langs te lag pa gnyis brla la thug par thur du dpyangs te ma 'gyel gyi bar du bum pa can bsgoms
[\[263a.2\]]te tshad pa las grol ba'i bar ro/_/snying ga'i zla ba las phreM yig dkar po las byung ba sna tshogs yum mam gzugs rdo rje ma zhal gcig phyag gnyis la rdo rje/_pad+ma dang zla ba la rdo rje skyil krung du bzhugs pa/_g.yon gyi thugs kar pad+ma dkar po'i yu ba bsnams pa/_g.yas pa mchog
[\[263a.3\]]sbyin can srog rtsol gyis bsgom par bya'o/_/sran chung btags te chu grang mo dang bsres te btung ngo /_/zhag gsum pa la 'brum pa skye ba na/_'brum pas shi ba'i thod pa'am gzhan bdar la mi bskyod pa bsres te btung ngo /_/oM phreM bi shwa mA trai badzra kaN+Da ki nA sha ya nA sha ya che ge mo shAn+tiM
[\[263a.4\]]ku ru swA hA/_sngags 'dis yams drug dang gnod pa rnams la/_bdag dang gzhan bsrung ba'i phyir bzlas pa bya'o/_/sman la yang lan bdun du bsngags par bya'o/_/'dis dpral ba snying ga mgul pa lte ba gsang gnas spyi gtsug tu thun gsum bsrung bar bya'o/_/'byung bos
[\[263a.5\]]bzung ba la tsha ba gsum dang bsres la mi bskyod pa 'thungs na zhi ba'o/_/da ni bcud len brjod de/_gser srang gnyis sbyangs pa dang /_zangs ma lcags kan+ti dang /_lhang tsher lcags kan+ti/_k+Sha ti de dag cha mnyam par srang gnyis mu zi kha ma bkab pa la sman de dag gi bar kun
[\[263a.6\]]du su bar+Na ma k+Shi ka'i phye ma spang gnyis blugs te me drag po la bskol te gser gnas pa'i bar du'o/_/dngul chu srang bzhi la yung ba ma bcas pa dang so phag gi phye ma dang lhang tsher ras la lan bdun btsags la gser de dang bsres pa'i 'dag pa srang drug byas te ba'i dar ba mar med pa
[\[263a.7\]]me drag po la bskol te ras la btsags nas tshigs ma dor te chur khu de khab len gyi snod la gser gyi 'dag pa dang bskol te srang gsum lus pa'i bar ro/_/de ni zla ba drug gi zhag grangs dang mnyam par bskol te/_ka ra phye ma 'dag pa srang brgyad dang /_pho ba'i me drod dang cha
[\[263b\]]
[\[263b.1\]]mthun par bdun nam dgu la sogs pa dang de'i drug cu cha gcig gis pho ba ris kyi phye ma dang bsres te bza' bar bya'o/_/zas gzhan spang bar bya'o/_/zla ba drug gis lha'i lus dang 'dra ba'i rgas pa dang gnyer ma dang 'chi med 'grub bo/_/sman rdzogs pa dang ji srid 'tsho'i bar du ka ra phye
[\[263b.2\]]ma cig bsres pa'i khur ni bza' bar bya'o/_/da ni gser gyi phyed bsgyur brjod de/_bshad ma thag pa'i sa bon dngul chu de dang mnyam por bsres te tshwa dang skyur po dang tshwa'i rigs gzhan yang bsnur ji srid 'dres kyi bar ro/_/de nas mu zi dang /_lhang tsher dang /_ldong ros dang /_ba bla dang /_
[\[263b.3\]]zha nye dang /_ka k+Shi dang /_ka shi sha dang /_dbyig dang /_gser gyi btsag ste 'di dag cha mnyam par cha gnyis gong gi sman cha gcig dang gsum dngul chu dang cha mnyam pa'i nya'i mkhris pa pi dza pU ra la sogs pa'i skyur por bsnur la de nas dngul gyi lab leb la bskus te zhag gsum gyi
[\[263b.4\]]bar du thab kyi 'og tu bzhag la thab kyi mes btsos pas gser du 'gyur ro/_/de'i phyed gser dang 'dres pas gser gyi phyed bsgyur ba yin no/_/da ni 'dra min brjod par bya ste/_tIk+Sha na dang lhang tsher ni shing b+ha tri'i 'o mas spangs pas zhu ba dang ba bla dang rgya tsha dang ya bak+Sha ra dang /_spos
[\[263b.5\]]dkar te/_tI k+Sha na la sogs pa rim gyis gcig gnyis gsum bzhi lnga drug gi bar du cha je mang byas te thams cad bsres pa de zangs nyis 'gyur dang lugs kong gi nang du kha bkab la bskol nas/_yang kha phye nas bskol te zangs lus pa'i bar ro/_/de cha las dag par byas te cung
[\[263b.6\]]zad snyi bar 'gyur ro/_/arga'i rtsa ba dang /_da dur ser po'i rtsa ba dang /_e raN+Da'i rtsa ba dang /_k+Shi ra kaM tsug gi rtsa ba ste cha mnyam par btags pa'i dar ba la zhag bdun gyi bar du gzhag go/_/de nas bcu gnyis pa de gong ma'i nang du blugs te shin tu snyi bar gyur gyi bar du gzhag
[\[263b.7\]]bar bya'o/_/de cha gcig dngul cha gnyis dang bsres la 'dra min byas te dag par 'gyur ro zhes 'dra min gyi nges pa'o/_/de ni chos pa rnams kyi 'tsho ba'i phyir ro/_/chos pa'i kun rdzob ni sgyu ma lta bu'i dbu ma yin la/_don dam pa ni rab tu mi gnas pa'o/_/rdul phra rab ni rig pas ma
[\[264a\]]
[\[264a.1\]]grab pas sems pa'i dngos po smra bar 'dod pa mi 'grub ste/_/'di ltar bum pa la sogs pa'i dngos po gcig tu ma grub ste/_steng 'og phyogs bcu'i dbye ba du mar gyur pa'i phyir ro/_/cha shas yod par 'dod na/_drug gis cig car sbyang ba na/_/phra rab rdul cha drug tu
[\[264a.2\]]'gyur/_/cha shas med par 'dod na/_drug po dag ni go cig na/_gong bu'ang rdul phran tsam du 'gyur/_/cha shas med na thogs pa med pa'i phyir phan tshun du thim mo/_khams gsum rnam shes tsam smra ba la brjod de rnam shes tsam yod de/_don med na ci snang rnam shes tsam las phyi rol gyi
[\[264a.3\]]don med na ci ste snang zhing 'dug_/smras pa/_bag chags kyi dbang gis so/_/ji ltar rmi lam du med kyang snang ba bzhin no/_/brjod pa/_nyin mor mthong ba rmi lam snang /_/dngos po yod pa'i phyir ro/_/gang la don ni gtan nas med/_/rnal 'byor spyod pa la'o/_/de la bag chags gang
[\[264a.4\]]la 'byung /_/dngos po gtan med pa yi phyir/_/dngos po'i bag chags gang las 'byung /_/smras pa ma rig pa las so/_/brjod pa 'khor ba ma lus de yin no/_/dngos po bag chags 'ba' zhig tu ma zad 'on kyang gnyis ka 'dod pa'i 'gro ba ma lus pa ma rig par grub ste/_/phyi rol nyid
[\[264a.5\]]du snang ba'i phyir ro/_/rnam shes de ni don dam 'dod/_/ma rig dang bral ga la srid/_/'gro ba ma lus rnam shes tsam du khyod 'dod la/_rnam shes te de yang don dam la yin pas ma rig pa dang bral ba'i dus khyed la gtan nas mi srid do/_/da ni rnam shes tshe rabs tshe rabs su mi 'dod pa'i
[\[264a.6\]]rgyang pan pa smra ste/_'byung ba lnga ni yongs smin pas/_/smyon pas nus bzhin sems byung ngo /_/byung ba rnams kho na sems su 'gyur te/_chang las sngar med kyang yongs su smin pa'i tshe smyo bar byed pa'i nus pa skye ba bzhin no/_/de ltar mngal dus la sogs pa yongs su smin pa las sems byung
[\[264a.7\]]ste skye ba phyi ma dang thar pa med/_brjod pa/_kye sdig can gal te 'byung ba rnams las sems sogs pa byung na de'i tshe ni shing dang lcags la sogs pa yang sa la sogs pa byung ba rnams yongs su smin pa yod pas/_de dang sbyor bas dam bcas yin/_/shing la sogs par cis mi 'byung /_/
[\[264b\]]
[\[264b.1\]]sems can la dbang bo dang bcas pa'i sems yod pa de bzhin du shing la sogs pa la yang 'byung bar 'gyur te/_long bas nyi zla la sogs kyi gzi brjid de phung po ma mthong bas/_de med ces ni smras na yang /_/de la su zhig yid ches 'gyur/_/stong pa nyid ltar thams cad las/_/
[\[264b.2\]]phyir 'byung las ni rgyas par gsungs/_/gang gi lta ba stong nyid de/_/de ni grol bya min par bshad/_/nang gi rgyud don zab mo las/_/nang gi snye ma phyung bris las/_/byung ba'i dge bas 'gro ba kun/_/nang la mkhas shing rgyal bar 'gyur/_/nang gi snye ma zhes bya ba/_/rgya gar shar
[\[264b.3\]]phyogs kyi dza gat+ta la'i paN+Di chen po bi b+hU ti tsan+d+ras phyogs gcig tu mdzad pa rdzogs so//_//paN+Di ta de nyid kyis rang 'gyur du mdzad pa'o/_/[{D1378}]@##/_/rgya gar skad du/_hr-i da ya badzra pa da nA ma/_bod skad du/_snying po rdo rje'i tshig ces bya ba/_lce rtse rkan sbyar rnal 'byor
[\[264b.4\]]la/_/gcig tu brtson pa'i rnal 'byor pas/_/dum bu ma yin dkyil 'khor gyi/_/rnam pa gang gis brtan g.yo khyab/_/gnas de gang gis bstan pa yi/_/dpal gyi bla ma de la 'dud/_/rdo rje'i nyi ma'ang gang sems ni/_/nor bu'i nang du son par blta/_/ye shes dkyil 'khor rnam
[\[264b.5\]]pa yis/_/khams gsum po ni snang bar bya/_/phyag rgya gcig la mnyam sbyor dang /_/yang na phyag rgya bzhir sbyor ba/_/btsun mo'i grong du 'jug gyur kyang /_/sgyu ma'i sku ni rjes dran bya/_/snying po rdo rje'i tshig ri khrod zhabs kyis paN+Di ta nags kyi rin chen la gnang ba/_de nyid dang lo chen
[\[264b.6\]]bsod nams rgya mtsho'i sde'i 'gyur ro/_/[{D1379}]@##/_/rgya gar skad du/_kA la tsakra badzra yA na mU la pa ti/_bod skad du/_rdo rje theg pa dus kyi 'khor lo'i rtsa ba'i ltung ba/_dpal dus kyi 'khor lo la phyag 'tshal lo/_/'phags pa 'jam dpal la phyag 'tshal lo/_/
[\[264b.7\]]shes rab thabs dag sbyor ba yis/_/sku yi dbyings kyi rdzu 'phrul 'gro/_/rdo rje sems dpa' sems dpa' che/_/byang chub sems la phyag 'tshal te/_/rtsa ba'i ltung ba bcu bzhi ni/_/dus 'khor la gsungs bshad par bya/_/bu yi rtsa ba'i ltung ba ni/_/dpal ldan bla ma'i thugs sun
[\[265a\]]
[\[265a.1\]]phyung /_/ri bong 'dzin pa ru ni 'gyur/_/de ni bdag las 'das pa gzhan/_/de bzhin mig tu 'gyur ba yin/_/rten la khros pa yon tan no/_/byams pa 'dor ba rig byed de/_/byang chub sems 'dor mnga'i yin no/_/grub pa'i mtha' smod dbang po yin/_/yongs su ma smin skye
[\[265a.2\]]bo la/_/gsang ba ston pa gzhan yang ri/_/dag pa'i chos la mi dad pa/_/gza' zhes rab tu grags pa'o/_/sgyu yi byams po phyogs su 'gyur/_/ming sogs bral bas bde ster ba/_/rtog pa drag po ru ni 'gyur/_/dag pa'i sems can la skyon brjod/_/nyi ma ru ni 'gyur ba yin/_/dam
[\[265a.3\]]tshig rnyed nas spong ba ni/_/yan lag ces su gsungs pa'o/_/bud med kun la smod pa ni/_/ltung ba sa ru 'gyur ba yin/_/rdo rje theg la gnas rnams kyi'o/_/bum pa'i gsang ba gnas brgya la/_/brtul zhugs nges pa'i dbang gis te/_/gong ma la ni dag pa med/_/dam tshig gang dgos
[\[265a.4\]]mi ldan pa'i/_/rig ma bsten pa zla ba'o/_/tshogs 'khor pa yi ston mo la/_/rtsod pa ltung ba mig ces bya/_/bsten par mi rigs ma sring las/_/bdud rtsi thob byed yon tan 'gyur/_/gsang chos shes kyang 'dod pa'am/_/ser snas snod ldan spong rig byed/_/dad pas sems can chos kyi
[\[265a.5\]]gtam/_/dri med dus 'das gyur pa mda'/_/nyan thos skrag dang ldan pa yi/_/nang du zhag bdun 'das par ro/_/shes rab skyob pa mi shes sbyin/_/rlom sems sngangs par ston pa ni/_/snod dang mi ldan sems can la/_/gsang sngags ston pa bkra shis brjod/_/'di brgyad yan lag
[\[265a.6\]]nyes pa'o/_/srog gcod gzhan gyi nor 'phrog dang /_/gzhan gyi bud med spyod dang brdzun/_/smyos byed khu ba 'thung ba yi/_/sdig pa gzhan pa'i chos lnga yang /_/cho lo kha na ma tho'i zas/_/tshig ngan 'byung po kla klo'i chos/_/thub pa'i bka' dang mi mthun pa/_/lnga po spang bar bya ba
[\[265a.7\]]yin/_/ba lang dang ni byis pa dang /_/bud med skyes bu thub pa lnga/_/gsod pa gdug pa'i bram ze yi/_/'tshe bar byed pa chos lnga yang /_/grogs dang rje dpon sangs rgyas dang /_/rang la dge 'dun dbugs 'byin la/_/khu ba lnga zhes bya ba ste/_/byas pa mi skyo rnam lnga spang /_/dbang
[\[265b\]]
[\[265b.1\]]po lnga rnams yul gnas kyi/_/'dod yon lnga la chags pa spang /_/mu stegs brtul zhugs nyi shu lnga/_/sangs rgyas pa yis spang bar bya/_/rdo rje theg pa dus kyi 'khor lo'i rtsa ba'i ltung ba yan lag dang bcas pa byang chub sems dpas mdzad pa rdzogs so//_//
[\[265b.2\]]dpal dus kyi 'khor lo'i sdom tshig bzhugs/[ {D1380}]@##/_/dam pa rnams la phyag 'tshal lo/_/bden pa dbyer med dus 'khor lo/_/shes bya'i cha nas gnyis zhes bya/_/brjod bya dang ni rjod byed do/_/brjod bya bden pa gnyis yin te/_/kun rdzob phyi nang gzhan dang gsum/_/phyi ni
[\[265b.3\]]'chags gnas 'jig pa ste/_/chags pa rten dang brten pa'o/_/rten ni rgyu dang go rims dbyings/_/rang bzhin kha dog ming dang ni/_/yi ge grangs dang tshad dag go/_/rgyu ni las kyi 'dus byas nas/_/rdul phran dag las skyes par 'dod/_/stong dang rlung sogs rim pa'o/_/
[\[265b.4\]]dbyings ni gzhu sogs rang bzhin ni/_/g.yo sogs kha dog sngo la sogs/_/ming ni rlung sogs ri la sogs/_/yi ge ya ra la sogs pa'o/_/grangs ni rlung dang mtsho yi bar/_/tshad ni rngams dang mtha' skor ro/_/brten pa sems can zhes bya ste/_/rgyu dang ming gi rab dbye dang /_/
[\[265b.5\]]so so'i gnas dang tshe tshad dang /_/sa bon yi ger rab shes bya/_/rgyu ni las dang nyon mongs dang /_/ming ni mnar med nas bzung nas/_/srid pa sum cu rtsa gcig bar/_/gnas ni rlung dang srid rtse'i bar/_/tshe tshad lo dang bskal pa'i grangs/_/sa bon yi ge ka la sogs/_/'chags
[\[265b.6\]]pa sdud par shes par bya/_/gnas pa rnam pa gnyis yin te/_/bstan pa dus dang byed pa rtsis/_/dang po dus bzhi la sogs pas/_/sa yi dum bu rnams la ni/_/'khor los sgyur rgyal lus kyis su/_/log 'dren mthar byed legs rnams 'dzin/_/byed pa yan lag lngas bsdus
[\[265b.7\]]te/_/gza' ni tshes dang rgyu skar dang /_/khyim la gnas pa dag yin no/_/tshes ni dbyangs dang rten 'brel dang /_/drag mo la sogs shes par bya/_/'jig pa sa sogs rim zhugs pas/_/tha ma stong par gyur pa'o/_/nang ni skye gnas 'chi ba ste/_/skye ba nang dang phyi dag go/_/nang
[\[266a\]]
[\[266a.1\]]gi dus dang rgyu dag dang /_/ngo bo rkyen rnams rdzogs dus so/_/dus ni ye shes g.yo ba dang /_/rgyu ni khu srog skye gnas khrag_/ngo bo phung po khams rang bzhin/_/rkyen ni ma yis ro zos mthus/_/rnam pa khu khrag rtsa rlung gis/_/gtso bo brgyad ni bskyed pa'o/_/rdzogs
[\[266a.2\]]dus bcu gnyis bcu gsum mo/_/phyi nas dbyibs dang tshad dag dang /_/rnam grangs dag tu bstan pa yin/_/dbyibs ni lus dang yan lag sogs/_/tshad ni sor dang khru yi bar/_/dbye ba phung po khams dag dang /_/dbang po las kyi dbang po dang /_/'khor lo bya ba'i 'khor lo dang /_/
[\[266a.3\]]las kyi 'khor lo dag tu'o/_/de yang rtsa rlung sems dag gis/_/lus kyi ngo bo bsdus pa'o/_/gnas pa las dang bsrung ba'o/_/las ni phyi nyid nang sbyar bas/_/dus kyi 'khor lor gyur pa'o/_/bsrung ba sems kyi sdig gzhom dang /_/nad zhi lus kyi bcud len no/_/'chi ba dus dang
[\[266a.4\]]dus min pa'o/_/gzhan ni sgrub pa'i thabs dang ni/_/'jig rten dbang ni ngo bo dang /_/nges tshig dbye ba cho ga'o/_/ngo bo gzhan las thob bya ste/_/nges tshig dri 'khrud nges par 'joms/_/dbye ba thun mong khyad par gyis/_/bdun dang gsum du shes par bya'o/_/cho ga sbyor ba dngos gzhi'o/_/
[\[266a.5\]]sgrub pa lam dang 'bras bu ste/_/lam ni las dang ye shes so/_/las brgya'i ngo bo dbye ba dang /_/nyams su blang ba'i cho ga'o/_/ngo bo nus pa sgra ldan pa/_/dbye ba gzhan gyi rigs la sogs/_/nyams blangs bsnyen sgrub sgrub pa'o/_/ye shes phyag rgya'i ngo bo ni/_/rang gi sems
[\[266a.6\]]kyis brtags pa ste/_/dbye ba dkyil 'khor rnam gsum mo/_/cho ga sngon 'gro dngos dang mjug_/dngos ni bskyed dang bsgom pa'o/_/bsgom pa dngos zhen rnam gnyis dang /_/zhen bral dag pa bsgom pa'o/_/rjes ni mnyam gzhag las langs la/_/snang grags chos la sogs pa yang /_/
[\[266a.7\]]nang gi rnam pa phyis sbyar nas/_/lus ngag yid kyis byas pa'o/_/'bras bu 'dod dang gzugs khams kyi/_/mthar thug thob par 'gyur ba'o/_/don dam bden pa la brten pa/_/lta ba lam dang 'bras bu'o/_/chos nyid mi mthun phyi nang gi/_/log par rtog pa bstan pa'o/_/mthun pa
[\[266b\]]
[\[266b.1\]]gnyis su med sgrub pa/_/ngo bo dbye ba mtshon byed dang /_/dpe yi rnam par shes par bya/_/ngo bo mi rtog ye shes te/_/de yang bems po log pa'o/_/dbye ba chos can dag gi ni/_/stong pa lnga dang thig le drug_/spang bya sogs pas shes par bya/_/mtshon byed sgra dang mtshan ma ste/_/e
[\[266b.2\]]baM a la sogs pa dang /_/de ru mtshon pa'i dbyibs dag go/_/dpe ni pra ti se na sogs/_/'jig rten dpe las 'das pa'o/_/chos can ci rlung sems dag gi/_/gnas lugs shes par byed pa'o/_/lam ni dbang dang sgrub pa'i thabs/_/dbang ni 'jig rten las 'das te/_/ngo bo rang gi
[\[266b.3\]]byang chub sems/_/bla ma'i rkyen gyis ngo shes pa/_/nges pa'i tshig gong dang mtshungs/_/dbye ba dngos dang brtag pa ste/_/dang po sangs rgyas dus su ste/_/brtag pa da lta rgyu dus so/_/cho ga byed dang bral na yang /_/re zhig dpe dang brda tshig gis/_/phyi yi rnam par rtog pa'o/_/
[\[266b.4\]]sgrub pa phyag rgya chen po ste/_/ngo bo mi rtog ye shes so/_/dbye ba rnam pa gsum bdag nyid/_/nyams blang rgyu dang ngo bo dang /_/dbye ba'i tshul du bstan pa'o/_/rgyu ni rkyen gsum ngo bo dang /_/mi rtog pa la dmigs pa'o/_/dbye ba yan lag drug yin te/_/spang bya spong byed thob bya yis/_/
[\[266b.5\]]lam ni yan lag der bsdus na/_/gdams ngag mtshan nyid rtags 'bras bu/_/so sor dbye ba la sogs kun/_/sgrub bzhi'i tshul du sgom pa'o/_/'bras bu spangs thob phun tshogs pa'o/_/sangs rgyas sku bzhi la sogs pa'i/_/gdul bya'i sgo nas dag bya yis/_/rnam thar la
[\[266b.6\]]sogs lam gyis so/_/de ni brjod bya mdor bsdus pa'o/_/rjod par byed pa'i tshig dag ni/_/gzhung tshad grangs dang bshad tshul bsdu/_/gzhung tshad rgyu dang 'grel pa'o/_/grangs ni rgyud kyi le'u grangs te/_/mdor bsdus dang ni bsdus don no/_/rgyas par bshad pa 'grel pas so/_/
[\[266b.7\]]rgyud kyi le'u rnam lnga ni/_/grangs nges go rims nges pa yang /_/rgyud gsum dag gi grangs dag dang /_/gzhan gzhug dngos po'i rim pa dang /_/rnal 'byor snyoms zhugs rags pra dang /_/dman pa mchog gi go rims so/_/'grel pa rnam gsum bshad pa yang /_/grangs
[\[267a\]]
[\[267a.1\]]nges lus la rtsa dag dang /_/de yi chas phyed dbus ma'i dbus/_/mtshan dang dpe byad ting 'dzin dang /_/go rims so so'i rnam 'grel lo/_/bshad thams mtha' drug mtshan nyid de/_/de yang drang don nges don no/_/don bsdus rgyud gsum dag tu ni/_/spyi ru bsdus dang so
[\[267a.2\]]so'i dang /_/dngos dang phal ba'i yul du ste/_/yan lag de dang der shes bya/_/dam pa'i drin gyis nges gsal ba'i/_/dam pa'i lam 'dis sems can la/_/mi yi skye ba 'di nyid kyis/_/byang chub myur thob nges par shog_/dpal dus kyi 'khor lo'i sdom tshig paN+Di ta chen po a b+h+yA
[\[267a.3\]]ka ras mdzad pa rdzogs so//_//paN+Di ta jo bo ri pa dang /_sgra sgyur gyi lo tsA ba khe'u bgad 'khor lo grags kyis bsgyur ba'o/_/[{D1381}]@##/_/rgya gar skad du/_shrI kA la tsakra daN+Da ka stu ti nA ma/_bod skad du/_dpal dus kyi 'khor lo'i bstod pa rgyun chags pa zhes bya ba
[\[267a.4\]]bcom ldan 'das dpal dus kyi 'khor lo la phyag 'tshal lo/_/gang zhig mtha' yas sangs rgyas chos mnga' zhing /_/sangs rgyas rnams kyi sku yi sprul pa yis/_/'phrul byed sku rnams rang bzhin mtshan nyid sku/_/gcig pu bde ba chen po rgyal gyur cig_/gang zhig rab zab thams
[\[267a.5\]]cad mkhyen pa'i yang /_/rtsis las 'das shing yan lag dang bral ba/_/de nyid lus can gyur na blun pos kyang /_/dpyad par bya ba'i spyod yul dag tu gyur/_/aN+Da rnyil dang ut+pal sngon po dri med mkha' 'dra char sprin phreng ba zar ma'i me tog mdog mtshungs 'od zer dra ba rab 'bar
[\[267a.6\]]nam mkha' 'gengs mdzad mthon mthing rin chen ri 'dra'i mthar 'khrungs byu ru'i ri mchog rin chen rtse 'dra gzhon mdog zhal ni zhabs dang sor mos rnam par bkra zhing yan lag mdzes gyur dgra dang bdud sde'i gdong la dris bsgos rab 'jigs 'byer byed phyag rgya 'dzin mdzad 'jigs
[\[267a.7\]]rung dus mthar chem chem sgra sgrogs chu gter chad 'dra nyi ma stong lhag 'od zer dang ldan sna tshogs yum gyi glog 'gyur dang 'brel bsam gtan sgeg ldan zhi ba rab khros gsum gsum spyan 'phro rig byed zhal gyi chu skyes zhal grwar rab shar 'char ka zla ba'i dum 'dra ches gsal mche ba'i myu
[\[267b\]]
[\[267b.1\]]gu dang ldan rtsa ba'i zhal sngo g.yas gdong dmar zhing bzhin rgyab ser la zla 'dra dkar pos g.yon zhal rab brgyan dri med mthing ga dkar dmar mgrin pa gsum ldan rtsib logs gnyis la de bzhin phrag 'brel thal gong so sor legs 'brel dpung pa gnyis kyis rab brgyan de nyid re rer lag gnyis
[\[267b.2\]]nyer skyes lag pa rnams kyis rdo rje dril bu ral gri phub zlum gsal shing khaT+wAM gri gug thod pa mda' dang gzhu 'dzin lcags kyu zhags pa rin chen rab 'bar pad+ma dgra s+t+wa me long lag pa 'jigs rung tshangs mgo 'khor lo ches gsal mdung dang mdung lag dbyug to tho ba lu gu rgyud 'chang cang te'u
[\[267b.3\]]dkrol sgras bgegs kyi tshogs skrod du pa'i mdog 'dra ral pa rab brtsegs zla dum gyis brgyan cod pan rtser bzhugs 'dren pa dag dang de bzhin 'od zer lnga 'bar mgo lnga'i phreng ba sna tshogs rdo rje nor bu dang ni rdo rje'i cod pan rab 'chang thub pa ma lus rtog bral dpag bsam ljon pa nyi shu bzhi phyag
[\[267b.4\]]yal ga rab ldan sna tshogs pad+ma zla nyi mun pa dus me'i steng na drag po dkar la lus med dmar ba'i lus la ri sras dga' ma dag gis du zhing 'jus pa'i dkar dmar mdog can g.yas brkyang stabs la stag gi pags pa'i na bza' rab dpyangs thal ba dang ni dag byed la sogs phyag rgya 'dzin mdzad
[\[267b.5\]]khrag gi rgyun 'dzag mgo phreng do shal phyag dang zhabs sor lnga lnga'i mdog can de nang tshigs gsum dmar nag zla 'od 'og pag mgul rgyan snyan chas brgyan cing rkang pa sa 'dzin khur gyis rab mnan 'byung po'i dbang phyug dregs can dregs pa'i ri bo rab 'joms sil sil sgra sgrogs rkang gdub
[\[267b.6\]]dang ldan sna tshogs yum gyi nu gnyis bum par rab gang dga' bde bdud rtsis dbang bskur bsil bar gyur pas lus kyi sa skyes ba spu rab rgyas dregs bcas rdo rje yan lag 'khyud cing skye ba kun 'joms 'dod chags med 'bar nyes pa'i bud shing ma lus bsregs pa'i thal bas rab mchod 'dod chags
[\[267b.7\]]me las cung zad 'thigs pa'i phreng gyur zla ba rdo rje rdul thigs zil bsten dgyes pa'i rol pas rab gnas dga' ma'i yan lag gnyis kyis bsdams shing mgrin nas legs brjid brtul zhugs 'dzin mdzad dga' mas mgul 'khyud lag gnyis zhags pas 'ching bzhin ma lus rnam par 'gyur
[\[268a\]]
[\[268a.1\]]bas rgya chen sku la lhan cig rab btud dga' ba la brtson rdo rje yan lag bzang ldan ma yi zhal gyi zla ba bdud rtsis tshim spyan tsa kor dang 'dra dus kyi 'khor lo dang po'i sangs rgyas rdo rje sems chen 'jam pa'i rdo rje blo gros mchog ster grub chen stsol mdzad 'jig rten mgon po de la
[\[268a.2\]]lus dang ngag dang yid kyis rtag tu bdag ni phyag 'tshal lo//_//rtsol bral gnas med me chu snying ldan lhun po sna tshogs chu skyes zla ba nyi ma dgra gcan dus me las gyur sa steng sa 'og bde 'gro'i rang bzhin rdo rje gsum brtsegs rin chen gzhal med 'od 'phro nyams dgar lha mo glu len
[\[268a.3\]]dkrol mchod sogs phul sil snyan gsung ldan dri dang phreng ba mar me dang ni bdud rtsi zhes bgyis rang rang ming mthun mchod pa'i khyad par du mas rab mchod sgo rnams so sor rta babs ches mtho mdzes pa'i rgyan gyi rta babs las dpyangs dri la sgra dag dang rma bya ngang sogs ca cor bzhad cing gos dang rgyal
[\[268a.4\]]mtshan g.yer ka rab dpyangs sgeg mo bzhad ldan thugs kyi 'khor lo'i dbus na rab gnas ye shes 'khor lor sna tshogs yum dang cig pad+ma'i lo ma la gnas shes rab brgyad bskor de yi zur bzhir gaN+DI dung dang yid bzhin nor bu sa skyes gtso dang bde chen 'khor lor de bzhin don yod rin
[\[268a.5\]]chen dbang phyug chu skyes rtags can rnam snang mdzad rnams chu skyes dkar po nyi mar rdo rje skyil krung gis gnas ji bzhin phyogs kyi sangs rgyas rnams kyis rang gi yum dang snyoms 'jug rang bzhin de ltar spyan dang bdag ma gos dkar sgrol ma rnams kyis chu skyes dmar dang zla ba'i gdan la phyogs
[\[268a.6\]]bral gnas dang lha dang lha mo'i dbus mar ka ba'i bar du bdud rtsis rab gang bum pa rnams dang thugs kyi 'khor gnas byang chub sems chen kun tu bzang po sgrib pa rnam sel 'jig rten dbang phyug nam mkha'i snying po dang ni sa dbang rdo rje dbang phyug rnams dang de bzhin g.yas brkyang zhabs kyis
[\[268a.7\]]rab gnas pad+ma mthar byed bgegs mthar byed dang rmugs byed dang ni rengs byed rang gi khro mo rdo rje yan lag snyoms 'jug sgo skyong rnams dang gsung gi 'khor lor rab song 'jigs ma la sogs drug cu rtsa bzhi rnal 'byor ma dbus rab gnas tsA rtsi kA dang 'jug ma phag mo gdong drug
[\[268b\]]
[\[268b.1\]]rdo rje lag ma ri dgas dbang po'i gdan dang ngang mo la gnas drag mo rnams dang sku yi 'khor lor rab zhugs rang rang pad+ma la gnas rnal 'byor ma tshogs dbus na rab 'khod tshangs pa dbang phyug sred med bu dang me lha gshin rje gzhon nu brgya byin lhan cig gnod sbyin srin po chu dang rlung lha bgegs
[\[268b.2\]]kyi bdag po rnams dang shing rta'i steng du mi g.yo gtsug tor dbyug sngon can dang gnod mdzes la sogs lu gu rgyud sogs lha mo'i tshogs 'khyud rta babs gnas dang sa yi dkyil steng byang chub shing sogs zla ba nyi ma de bzhin 'dod dang so sor 'dod sogs lha mo rnams kyis thams cad kun
[\[268b.3\]]mkhyen thub pa'i dbang phyug ston pa bla ma shAkya seng ge skyabs kyi mchog gyur ye shes che mang 'dus kyi 'khor lo lha yi lha la phyag 'tshal mchod bstod dga' bas bstod cing la la dag tu rdo rje shugs can khrag gi rgyun 'dzag glang chen pags pa'i na bzas lhag ma'i lag pa gnyis brel khro bo'i rgyal
[\[268b.4\]]po drag shul klu bcus lus po rab brgyan 'jigs pa'i sgra sgrogs khro tshogs rnams kyis bgegs kyi tshogs la 'bar ba'i phur bus rtag tu rab bsnun gtum mo 'bar ba ltas mthong gyur pa rnams kyis rgyu skar tshogs 'dus glog rab 'khyug cing skar mda' lhung bar 'khrul pas rnams 'dzin
[\[268b.5\]]zab mo 'brug sgra hUM zhes sgrog byed grub pa'i bla ma gau ta ma la yan lag bdun bshams mchod pa rnams kyis rtag tu bdag ni mchod par bgyi'o//_//mi sdug pa yi ro yi lus kyi sha dang khrag chags rab myos khyod dang ce spyang g.yul 'gyed so yi phreng ba gtum pa'i khar byug drag shul sgras
[\[268b.6\]]'bros bya rog du ma'i phreng bas rab bkang phyogs char mun gtibs kun tu 'khrugs gyur rigs ldan chung ma lag gnyis zhags pas mgrin pa ring bkug kha yis chang 'thungs myos gyur mig can thod thogs du mas dpa' dang sgeg bcas sna tshogs dang ldan a mra la sogs shing gi tshogs
[\[268b.7\]]dpyangs chom rkun lus la khrag la brkam pa'i rgod sogs rnams kyis sder mos bab bsnun zag pa'i khrag gi rgyun gyis mun gtibs mun pa'i khrod na khrag rgyun 'thungs pa'i yi dgas kha rlangs me tshogs rab 'khrug tsU ta ki li byang chub shing sogs dur khrod sdong bu'i ser kar lus ring
[\[269a\]]
[\[269a.1\]]rtse mo phyed 'thon longs spyod dbang po rlung 'thung dum dum khrigs gyur sor mo sor phreng long bu pus mo brla dang rje ngar rgal tshigs rked rus rus pa skam pos sa gzhi dag ni mche ba can gyur yal byed ga'i rtse dpyangs 'jigs rung mgo phreng rlung gis rab bskyed skye gnas lag pas
[\[269a.2\]]shing drung dag na sdigs pa'i mdzub ston chem chem sgra sgogs 'khor byed dang ni gtum po la sogs sprin las byung ba'i thog sgra drag pos rab skrag 'phur ba'i 'ug pa khwa dang bya rgod la sogs gshog pa'i tshogs kyis mkha' la rab bsnun phyogs kyi dkyil 'khor ma lus nyon mongs dbugs sgra
[\[269a.3\]]'byin byed brkam zhing ma nges bya rgod g.yul tshogs phan tshun rab khros kha khwa sgra 'byin sgrub pa'i tshogs brtan la lar bcad pa'i mgo dang mjing pa gsum btags rkub tshos rgyu ma'i phreng ba rna ba sna mchu sor mo'i phreng ldan rul ba'i dri bsung la la dag tu rigs ldan 'jig rten 'chi bdag rnams kyis
[\[269a.4\]]rtag tu 'khor lo'i longs spyod don du mi rnams rtag sgrol kha cig dag tu mtshan mo'i cha la dur mes phyed sregs lhag ma'i mgul dum lus las byung ba'i zhag dang klad pa rkang dang tshil dang ro dang rgyu ma'i mar khu'i rlan gyis rab 'bar ba lta dka'i me yis la la tshig pa'i lus po dag la yan lag
[\[269a.5\]]chur bcu gce sbyang rnams kyis chil chil me gsad nye bar longs spyod lha mo'i khyim du rnal 'byor dang ni rnal 'byor ma dbang 'khor lo gar phyir kang kA tsa tsad pu Da la sogs bya ba rab ldan sna tshogs cang te'u la sogs rab brdungs sgra dang rdo rje glu la sogs kyi lhag ma'i bza' ba don gnyer rab
[\[269a.6\]]'phel gyis gtor 'dzam bu'i phreng ba thams thams so rdegs ma rungs sgra yis dang ngas par byed rgyun sha chen khrag 'thung ro langs srin po sha za dang ni smyo byed la sogs pheM sgra drag po rjes sgrogs rdo rje lha mo'i sdum par sgrub po du ma'i hUM dang phaT sgras rab tu rgyug byed yig dgas kha nas rkan sgra
[\[269a.7\]]sgrogs pas 'jigs rung rab 'bar me yis cher gas mgo bo glad mig gsum btags rje ngar lag pa'i tshigs rnams tsaM tsaM pa Tad rab 'dres dbyangs sgrogs rnam shes brgyad dag dur khrod brgyad na rtsibs brgyad 'khor lo dkyil 'khor gdan la g.yas bskum gyis gnas khyi yi
[\[269b\]]
[\[269b.1\]]bzhin ldan bya rog mchu can ce spyang gdong dang mkha' lding dang ni 'ug pa phag dang bya rgod la sogs gdong can brgyad mchod 'jigs byed 'jigs byed blo 'chang bgegs kyi bgegs dang nyon mongs nad sel sman pa'i rgyal po skyes pa kun dga' tshogs stsol yid bzhin phun sum tshogs ster
[\[269b.2\]]dus kyi 'khor lo bde chen mchog la bdag ni grol bar skyabs su mchi'o//_//rgyun chad med par 'od zer las 'khrungs sangs rgyas tshogs kyis nam mkha'i khams bkang gang+gA'i klung mang bye ma'i grangs mnyam sems can phan 'dogs lan cig nyid la 'jigs rten khams su lhun gyis grub pa'i
[\[269b.3\]]thugs rje dag gis slob ma dang ni bse ru la sogs chos la mos gnas rnam pa sna tshogs bsam pa la ltos skyes pa la sogs mya ngan 'das par rdzogs sangs rgyas mdzad mtha' yas rab brtan gsum kun mkhyen nyid byang chub phyogs dang tshad med dang ni nyon mongs med dang ma 'dres bco brgyad
[\[269b.4\]]bsnyel med chos nyid la sogs du ma'i chos sku'i bdud rtsis nyon mongs nyes pa ma lus legs bkrus sum cu gnyis lhag mtshan gyis rab gsal 'jig rten bla ma ye shes lus can gnyis med thugs rje rtag tu rab dgyes dpe byad brgyad cu'i rgyan gyis mdzes gyur 'jig rten gsum gyi skye bo
[\[269b.5\]]mchog lus phun sum tshogs pa zil gyis gnon cing thog ma dang ni mtha' dbus spangs pa'i dam pa'i chos sgra rgya chen dag la nye bar longs spyod byang chub sems dpa' gcig pus rtogs bya longs spyod rdzogs su dpyad par dka' zhing zhi la mtshan med rnal 'byor chos rig spros dang bral zhing nyon
[\[269b.6\]]mongs rnam rtog dba' rlabs rab spangs mchog dga'i rgya mtsho chos kyi dbyings mchog tshangs pa'i dbyangs can nyi zla 'gags gyur dus kyi bdag nyid zhe sdang rnams dang gti mug kun rmongs nga rgyal rab bsnyil 'dod chags sbyong mdzad de nyid log rtog lus su lta 'joms 'khor ba'i rgyun gcod
[\[269b.7\]]bde 'gro gnas ston ngan 'gro rab 'joms sdig pa kun skems bsod nams tshogs spel ye shes tshogs grub nyon mongs 'joms mdzad byang chub rigs 'dzin dpal mdzad blo mdzad sna tshogs sgyu ma bsod nams ye shes 'jig rten srung mdzad dogs pa kun sel dga' gsol dga'
[\[270a\]]
[\[270a.1\]]mgu rab stsol sgeg dang dpa' bo mi sdug drag shul snying rje la sogs sna tshogs ro yis 'jig rten rtag srung sprul sku gar mdzad he ru ka gtso rkang 'og mi yul bde 'gro gzugs gcig gzugs bzang gzugs ngan ma lus gzugs spangs te nyid gsum ldan rdo rje
[\[270a.2\]]gsum bdag sems gsum dbyer med rnal 'byor bzhi dag byang chub bzhi rtogs sku bzhi rab grub tshangs pa'i gnas bzhi mig lnga dang ldan ye shes lnga bdag dag pa'i dbang po rdo rje ba spu steng gi tshangs bug gtsug tor 'khor lo'i nang khyab bcu drug dga' bas rab gang ye shes chen po'i khams
[\[270a.3\]]kyis cher rdzogs bcu drug cha yis shes rab snang ba gtsug tor chen po'i 'khor lo dag tu 'gyur ba med gnas de nyid sa dang rig byed las skyes rlung dang nam mkha'i khams kyi rang bzhin mgo bo mgrin pa snying ga dang ni gsang ba la gnas zla ba nyi ma dus kyi me dang mun pa la zhugs dri med
[\[270a.4\]]skyes mchog legs smin dngul chu zhes bya'i mtshan mthar ye shes dam pa bla med tshul khrims dam pa'i chos grub khyab bdag 'jig rten ma lus mthar byed log par lta 'joms 'jig rten mun sel dus kyi 'khor lo tshangs chen khyab 'jug rdo rje can bde 'gyur rnams kyis mchod
[\[270a.5\]]bstod bsten cing spyi bos rab gtugs 'byung po dri za gnod sbyin lto 'phye zhing skyong la sogs pa dang 'jig rten skyong bas rab bsten mgon po de la rtag tu bdag gis bla med byang chub por sems ni bskyed bgyi'o//_//de ltar bdag gis rgyun chags bstod pa bgyis pa las/_/
[\[270a.6\]]bsod nams gang des dus mthar 'gro ba skye ba yi/_/'khri shing 'di ni rgyal ba'i sras kyi me tog dang /_/byang chub ces bya'i 'bras bur 'bras dang bcas gyur cig_/dpal dus kyi 'khor lo'i bstod pa rgyun chags pa zhes bya ba/_ka li d+ka'i rgyal po'i bla ma sde snod gsum bshad pa'i
[\[270a.7\]]mkhas pa chen po legs pa'i grags pas mdzad pa rdzogs so//_//rgya gar g+hi paN+Di ta bi nA ya shrI mi tra dang /_ldan ma tshul khrims seng ges chu mig ring mor bsgyur ba'o/_/[ {D1382}]@##/_/rgya gar skad du/_aSh+T+'a Sh+Ta ke na tsa tuHSha Sh+Thi yo gi nI ba liM bi d+hi nA ma/_bod
[\[270b\]]
[\[270b.1\]]skad du/_brgyad brgyad drug cu rtsa bzhi'i rnal 'byor ma rnams kyi gtor ma'i cho ga zhes bya ba/_dpal rdo rje sems dpa' la phyag 'tshal lo/_/sngags pas las tshogs sgrub pa dang /_bar du gcod pa bsal bar 'dod pas pho nya mo drug cu rtsa bzhi la dbyu gu drug cu rtsa bzhi'i gtor ma
[\[270b.2\]]dbul bar bya'o/_/de la dang por skyabs su 'gro ba dang sems bskyed pa la sogs pa sngon du 'gro ba'i chos mthun pa rnams byas te/_las dang rjes su mthun pa'i dkar gsum la sogs pa'i gtor ma'am/_bdud rtsi lnga dang bcas pa yongs su grags pa'i gnas brgyad dam/_grong khyer
[\[270b.3\]]la sogs pa'i phyogs brgyad dam/_yid dang mthun pa'i gnas rnams su mchod pa dang bcas pa'i gtor ma dbul bar bya ste/_de yang shar la sogs pa'i phyogs brgyad du tsA rtsi kA la sogs pa'i rnal 'byor ma brgyad brgyad drug cu rtsa bzhi po rnams dzaHhUM baM hoH/_la sogs pas spyan
[\[270b.4\]]drang ba la sogs pa bya ste/_de rnams kyang rang rang gi bzhon pa la gnas pa phyag bzhi pa spyan gsum pa zhal sna tshogs pa'o/_/de la shar gyi phyogs su pad+ma 'dab ma brgyad pa'i ze'u 'bru la tsA rtsi kA zhal gcig pa nag mo'o/_/me'i mtshams su khyab 'jug ma nag mo'o/_/gshin rje dang
[\[270b.5\]]bden bral du phag mo dang gdong drug ma dag dmar mo'o/_/chu lhar dbang mo ser mo'o/_/rlung du rgya mtsho'i gdong ste tshangs ma ser mo'o/_/byang du drag mo dkar mo'o/_/dbang ldan du dpal mo dkar mo ste de gnyis zhal gcig ma'o/_/de ltar pad+ma'i lte ba la gtso mo bzhugs pa'i
[\[270b.6\]]brgyad brgyad drug cu rtsa bzhi'i pad 'dab la rnal 'byor ma rnams bzhugs pa ni rang rang gi gtso mo'i dbyibs dang kha dog la sogs pa bzhin no/_/da ni tsA rtsi kA la sogs pa rnams kyi rim pa bzhin du phyag g.yas kyi mtshan ma brjod par bya ste/_tsA tsi kA'i phyag g.yas kyi dang po ni gri
[\[270b.7\]]gug_/gnyis pan rtse gsum/_khyab 'jug ma'i 'khor lo dang dbyug to/_/phag mo'i dbyug pa dang ral gri/_gzhon nu ma'i mdung thung dang lcags kyu/_dbang mo'i rdo rje dang mda'/_/tshangs ma'i pad+ma dang tshangs pa'i dbyug pa/_drag mo'i rtsa gsum dang Da ma ru/_de ltar 'dab ma'i
[\[271a\]]
[\[271a.1\]]lha mo rnams kyi g.yas kyi phyag gnyis pa rnams na yang ngo /_/de bzhin du tsA kA'i phyag g.yon gyi dang po na thod pa/_gnyis pa na kha T+wAM ga'o/_/khyab 'jug ma'i pad+ma dang mdung /_phag mo'i lcags sgrog dang phub/_gzhon nu ma'i rin po che dang zhags pa/_dbang
[\[271a.2\]]mo'i dril bu dang gzhu/_tshangs ma'i spyi blugs dang par bu/_drag mo'i kha T+wAM ga dang sbrul/_bkra shis chen mo'i pad+ma dang rin po che rnams so/_/gtso mo ji lta ba bzhin du 'khor gyi lha mo rnams kyi yang ngo /_/de la shar phyogs la sogs pa rnams su tsA rtsi kA la sogs pa rnams kyi pad+ma'i 'dab
[\[271a.3\]]ma rnams kyi mdun nas g.yas skor gyis rig par bya'o/_/de la tsA rtsi kA la mngon par phyogs pa'i nor gyi pad+ma'i 'dab ma rnams la 'dab ma dang por 'jigs byed ma'o/_/de bzhin du gnyis pa la sogs par drag mo dang /_mche ba gnyis gtsigs ma dang /_kha nas me 'bar ma dang /_
[\[271a.4\]]rlung shugs ma dang /_rab gtum ma dang /_drag mig ma dang /_sna chen ma rnams so/_/mer khyab 'jug ma la mngon par phyogs pa'i nor gyi pad+ma'i 'dab ma rnams la/_khyab 'jug ma'i dang po la sogs par dpal mo dang /_sgyu 'phrul ma dang /_grags ma dang /_bkra shis ma dang /_shin
[\[271a.5\]]tu nga rgyal ma dang /_dpal rgyal ma dang /_dpal can ma dang /_'khor lo can ma ste brgyad po rnams so/_/lho ru phag mo'i pad+ma'i 'dam ma la keng rus ma dang /_dus mtshan ma dang /_khro gdong ma dang /_dus lce ma dang /_gtsigs ma dang /_nag mo dang /_'jigs byed ma dang /_gzugs
[\[271a.6\]]ngan ma ste brgyad rnams so/_/bden bral du gzhon nu ma'i mdun gyi pad+ma'i 'dab ma la/_pad+ma dang /_yan lag med ma dang /_gzhon nu ma dang /_ri dgas bdag mo dang /_rin chen phreng ma dang /_mig bzangs ma dang /_rul pa ma dang /_bzang mo ste brgyad po rnams so/_/nub tu dbang mo'i
[\[271a.7\]]mdun gyi 'dab ma nas rdo rje 'od ma dang /_rdo rje lus ma dang /_gser gyi mchog ldan ma dang /_rigs 'dzin ma dang /_sna tshogs ri mo 'dri ma dang /_chu shing ma dang /_zug rngu sel ma dang /_shin tu sgrol ma ste brgyad po rnams so/_/rlung du tshangs ma'i mdun gyi pad+ma'i 'dab ma nas
[\[271b\]]
[\[271b.1\]]mchog sbyin 'don ma dang /_pad+ma'i mig ma dang /_chu skyes ldan ma dang /_blo ma dang /_ngag gi dbang phyug ma dang /_glu len ma dang /_glog ma dang /_dran pa ma ste brgyad po rnams so/_/byang du drag mo'i mdun gyi pad+ma'i 'dab ma nas gau rI dang /_gaM gA dang /_rtag ma dang /_shin tu mgyogs ma dang /_
[\[271b.2\]]'debs ma dang /_dpal mo dang /_ser skya dang /_nag mo ste brgyad po rnams so/_/dbang ldan du bkra shis chen mo'i mdun gyi pad+ma'i 'dab ma la dpal ldan dkar mo dang /_zla ba'i ri mo can dang /_ri bong 'dzin zhal ma dang /_ngang pa'i mdog can dang /_'dzin byed ma dang /_pad+ma'i dbang phyug
[\[271b.3\]]ma dang /_'od zer mig ma dang /_dri med ri bong 'dzin ma rnams te brgyad brgyad drug cu rtsa bzhi po rnams so/_/pad+ma'i lte ba la tsA mu N+DA'i gdan la yi dgas dmar po'o/_/'dab ma la lha mo brgyad do/_/khyab 'jug ma'i bya khyung ngo /_/phag mo'i ma he'o/_/gzhon nu ma'i rma bya'o/_/dbang mo'i
[\[271b.4\]]glang po che'o/_/tshangs ma'i ngang pa'o/_/drag mo'i glang ngo /_/bkra shis chen mo'i seng ge'o/_/tsA rtsi kA la sogs pa'i sa bon gyi yi ge ni ha yig ni tsA muN+DA'i'o/_/haM yig ni dbang phyug chen mo'o/_/ha na phag mo'i'o/_/hA ni dbang mo'i'o/_/k+Sha ni khyab 'jug chen mo'i'o/_/k+ShA ni tshangs ma'i'o/_/
[\[271b.5\]]k+ShaM ni bkra shis chen mo'i'o/_/k+Sha ni gzhon nu ma'i ste gtso bo rnams kyi'o/_/de bzhin du 'dab ma'i lha mo rnams kyi rim pa ji lta ba bzhin du shar la sogs pa'i phyogs brjod kyi rgyab kyi pad+ma'i 'dab ma rnams la hI hr-I hU h+l-I k+ShI k+Sh+R-I k+ShU k+Sh+l-I/_zhes bya ba'i dbyangs ring po rnams so/_/mdun gyi phyogs kyi
[\[271b.6\]]'dab ma brgyad rnams la hi hr-i hu h+l-i k+Shi k+Sh-i k+Shu k+Sh+l-i/_zhes bya ba'i dbyangs yig thung ngu rnams so/_/shar gyi pad+ma'i 'dab ma dag dang /_lho'i dag dang /_byang gi dag dang /_nub kyi dag dang /_me'i dag dang /_bden byed bral gyi dag dang /_dbang ldan gyi dag dang /_rlung gi dag tu'o/_/lhag ma'i
[\[271b.7\]]'dab ma drug la ya sogs dbyangs drug dbye ba pad 'dab drug nyid rim pas yongs su byas par thung dang ring ba dang /_zhes pa bya la/_phyogs mtshams kyi pad+ma'i 'dab ma rnams su ste/_/de la tsA muN+Da'i pad+ma'i 'dab mar sngar bkod pa'i hi yig go/_/de nas g.yon skor gyis 'dab ma
[\[272a\]]
[\[272a.1\]]gnyis par ya'o/_/gsum par yi'o/_/bzhi par y+r-i'o/_/lnga par sngar bkod pa'i hI'o/_/drug par yu'o/_/bdun par yI'o/_/brgyad par yaM ngo /_/de bzhin du khyab 'jug ma'i k+Shi yA yI y+r-I k+ShI yU y+l-I ya/_de bzhin du phag mo'i mdun gyi 'dab ma hr-i'o/_/de bzhin du ra r-i
[\[272a.2\]]h+l-i ru rl-i ra rnams so/_/de bzhin du gzhon nu ma'i k+Sh+R-i rA rI r+r-I k+Sh-i rU rl-I ra rnams so/_/de bzhin du drag mo'i hu wa wi w+r-i hu wu w+l-i waM rnam so/_/de bzhin du bkra shis chen po'i k+Shu wA wI w+r-I k+ShU wU w+l-I wa rnams so/_/de bzhin du dbang mo'i h+l-i la l-i l+r-i h+l-I lu waM laM rnams so/_/de bzhin du tshangs ma'i k+Sh+lA lA lI l+r-I
[\[272a.3\]]k+Sh+l-I lU l+l-I la zhes pa rnams so/_/de rnams las lha rnams rdzogs par bskyed nas/_de nas bza' ba dang bca' ba la sogs pa'i gtor ma rgyas par bshams te/_yaM raM waM laM/_a a a/_bir shu ma mu/_a i ri u li/_/na gu ha go te/_A I r-I U l-I zhes pa'i sa bon gyi yi ge rnams las
[\[272a.4\]]'byung ba rim brtsegs dang bdud rtsi lnga la sogs par bskyed nas rnams par sbyang ba'i sngags ni 'di lta ste/_oM oM badzra tsan+d+ra sarba d+har+m+mAHsu bi shud+d+ha swa b+hA ba sarba d+har+m+ma na bi sho d+ha nya hA/_oM AHbadzra sU R+Ya sarba d+har+m+mAHpra bo d+ha ka sarba d+har+m+ma na pra bo d+ha ya swA hA/_/oM hUM badzra a na la sarba d+har+m+maHpra dI pa ka sarba d+har+m+maHpra
[\[272a.5\]]dI pa ya swA hA/_oM ho/_sarba d+har+m+ma badzra a sbo ta kA ra sarba d+har+m+ma na badzra a mr-i taM ku ru ku ru swA hA/_sngags kyi rigs 'di rnams kyi go rims ji lta ba bzhin du lag pa g.yon pas sbyang par bya ba dang /_g.yas pas rtog par bya ba dag reg pas so/_/'og tu snyim pa kha sbub pas bkab ste rab tu
[\[272a.6\]]sbyar bar bya'o/_/rdo rje bya khyung gi phyag rgyas rdo rje bdud rtsir byas te/_de nas rdo rje mkha' 'gro ma rnams spyan drang bar bya ste/_oM ha hA hi hI badzra b+hai ra ba A kaR+Sha ya A ka R+Sha ya/_pra nge sha ya pra be sha ya/_ban+d+ha ya ban+d+ha ya/_to Sha ya to Sha ya/_dzaHhUM baM hoHbadzra DA ki nI nAM hr-i da yaM huM hUM phreM phreM phaT/_ces pa'i
[\[272a.7\]]sngags kyis spyan drang ngo /_/de nas rdo rje rtse lnga pa'i phyag rgyas mkha' 'gro ma rnams la gtor ma dri dang /_me tog dang /_spos dang /_mar me dang /_mchod yon dang /_rdzas ma nyams pa dang bcas pa rnams dbul par bya/_oM AHhUM hoHbadzra tsa rtsi kA b+hI mo grA/_kA la daM Sh+Da/_dz+wa la da na la mu khA/_
[\[272b\]]
[\[272b.1\]]bA yu be gA/_pra tsaN+Da rau drA k+ShI/_s+thU la nA sA b+hAH sa pa ri wA re b+h+ya/_e daM ba liM gan+d+haM pu Sh+paM d+hU paM dI paM ak+Sha taM da dA ma he te tsa A ba t+ya sa pa ri wA reHshI g+h+raM i daM ba liM gr-i h+Na n+tu khA da n+tu/_bi ban+tu dzaHhUM baM hoH/_saM tri p+tAHsarba twA nAM shAn+ti pu Sh+Ti ra k+ShA ba ra/_guM p+taM ku rban+tu huM hUM phaT badzra d+ha ra A dz+nyA pa ya ti swA hA/_zhes
[\[272b.2\]]bya bas tsA rtsi kA 'khor dang bcas pa la gtor ma dbul lo/_/sa ba ri wA ra zhes bya ba nas swA hA'i bar gyis gzhan rnams la yang rang ming dang bcas pas dbul bar bya'o/_/oM AHhuM hoHbadzra baiSh+Nu bi shriH mA yA/_kI rtI/_la k+Sh+m+ya/_su pa ra ma/_bi dza yA/_shrI dza ya na tI/_shrI tsa kri b+h+yaH/_zhes
[\[272b.3\]]bya bas khyab 'jug ma 'khor dang bcas pa la 'bul lo/_/oM AHhuM hoH/_badzra bA rA hI/_kaM kA lI/_kA la rA trI/_pra ku bi ti pa dA nA/_kA la dzi hwA/_kA rA lAM/_kA lI/_g+ho rA/_bi rU pa b+h+yaH/_zhes bya bas rdo rje phag mo 'khor dang bcas pa la dbul lo/_/oM AHhuM hoH badzra ku mA rI/_pad+mA/_
[\[272b.4\]]a naM gA/_ku mA rI/_mr-i ga pa ti ga ma nA/_rat+na mA lA/_su ne trA/_klI n+na/_b+ha drA b+h+yaH/_zhes bya bas gzhon nu ma 'khor dang bcas pa la dbul lo/_/oM AHhuM hoHbadzra in+d+ri/_badzrA b+hA/_badzra gA trA/_wa rka na ka ba tI/_tso ra ba sI/_tsi tra le khA/_ram b+hA/_ha l+yA/_su tA rA b+h+yaH/_zhes bya bas
[\[272b.5\]]dbang mo 'khor dang bcas pa la dbul lo/_/oM AHhuM hoHma hA bra h+mA NI/_sA bi tra/_pad+ma ne trA/_kha lu dza la dza bi tI/_bud+d+haM/_wA gI shwa rI/_d+h+we gA ya tI/_bi d+yU tA/_smr-i ti b+h+yaH/_zhes bya bas tshangs ma 'khor dang bcas pa la dbul lo/_/oM AHhuM hoHbadzra ma he shwa rI/_gau rI/_
[\[272b.6\]]gaM gA/_na ni t+yA/_su pa ra ma tu ri tA/_to ta lA/_lak+Sh+ma NA/_piM ga lA/_kr-iSh+NA b+h+yaH/_zhes bya bas drag mo 'khor dang bcas pa la dbul lo/_/oM AHhuM hoH/_ma hA la k+Sh+mA/_shrA+e shwe tA/_tsan+d+ra le khA/_sha shA d+ha ra ba dA nA/_haM sa ba ra NA/_d+h+r-i ti/_pad+me shwa/_tA rA ne trA/_bi ma la sha shA d+ha rA b+h+yaH/_
[\[272b.7\]]zhes bya bas bkra shis chen mo 'khor dang bcas pa rnams la gtor ma dbul bar bya'o/_/sa pa ri wA re zhes bya ba la sogs pa nas swA hA'i bar du sde tshan re re zhing yang shes par bya'o/_/dbyu gu drug cu rtsa bzhi yi/_/gtor ma drug cu rtsa bzhi yis/_/sa stengs gnas na pho nya rnams/_/
[\[273a\]]
[\[273a.1\]]mchod byas dgos 'dong sgrub par byed/_/phyi dang nang gi chos shes pa'i sngags pas rnal 'byor ma'i tshogs rnams mchod cing mnyes par byas/_mchog dang thun mong gi dngos grub tu 'gyur ro/_/dpal dus kyi 'khor lo las rnal 'byor ma drug cu rtsa bzhi'i gtor ma'i cho ga bsdus
[\[273a.2\]]pa/_rnal 'byor ma drug cu rtsa bzhi dbyu gu drug cu rtsa bzhi'i gtor ma'i cho ga rdzogs so//_//paN+Di ta chen po kI rti tsan+d+ra'i zhal snga nas/_lo tsA ba grags pa rgyal mtshan gyis bsgyur ro/_/[ {D1383}]@##/_/rgya gar skad du/_kA la tsa kra a ba tA ra nA ma/_bod skad du/_dus kyi 'khor lo la
[\[273a.3\]]'jug pa zhes bya ba/_'phags pa 'jam dpal gzhon nur gyur pa la phyag 'tshal lo/_/shes rab snying rje gnyis med bde ba mtha' med pa/_/sna tshogs rnam pa 'dzin la rtog pa med pa'i gzugs/_/gzugs med gzugs la sogs pa'i rang bzhin can gyi sku/_/rgyal ba skye bo kun gyi
[\[273a.4\]]gnyug ma la phyag 'tshal/_/gang zhig nam mkha'i dpal rnams ma lus ster byed cing /_/'byor pa dang ni rgud pa yang ni ston mdzad pa/_/de bzhin gshegs pa rnams kyi nang ltar gsal byed pa'i/_/gza' skar de dag thog mar mun las rgyal gyur cig_/'dir gang gi phyir ser snas
[\[273a.5\]]nye bar nyams pa'i mu stegs pa rnams kyi rtsis kyi grub pa'i mtha' sbas te byed pa nyung du'i spros pa mang po byas kyang me shes pa'i phyir da ni bstan par bya ste/_dang por gsum dang drug cus lhag pa'i bzhi brgya phri bar bya'o/_/dkar po'i tshes gcig la sogs pa'i nag pa'i zla ba la sogs pa lor
[\[273a.6\]]gang gi gyur pa de'i tshe de rnams de la bsre par bya'o/_/de la gnyis dang brgyad cu dang brgya phri pa ni dag pa'i lo'i brtan par 'gyur ro/_/de la nyi mas bsgyur bas zla ba'i tshogs so/_/dkar po'i tshes gcig la sogs pa nas gnam stong gi mthar thug pa nag pa la sogs pa'i zla bar gyur pa
[\[273a.7\]]de la bsres te/_gnas gnyis su bzhag la 'og na gnas pa bzhis bsgyur nas nam mkha' me dang zla bas bgo zhing bgos pa'i lhag ma dbyi'o/_/thob pa rnams steng du bcug par gyur pas steng ma dag pa'i zla ba'i phung por 'gyur ro/_/gang gi tshe dbyar zla 'bring po gnyis byung pa de'i tshe
[\[273b\]]
[\[273b.1\]]zla ba bcu gsum gyis lor bya'o/_/zla ba gnyis po gcig tu bgrang zhing nag pa'i zla bar yang gzhug par mi bya'o/_/de nas dag pa'i zla ba'i phung po de gnas gsum du byas te/_dbus ma'i phung po lag pa dang rtse mo can gyis bsgyur pa la 'og na gnas pa la drug gis thob pas sbyang bar bya'o/_/
[\[273b.2\]]gal te bgos pa'i lhag ma yod na de'i tshe yang drug gi thob pa'i chas sbyang par bya'o/_/'dir 'og na gnas pa la sum cus bsre zhing drug cus bgos pas thob pa steng mar gnyis bsres par gzhug go/_/bgos pa'i lhag ma dbyu gu'i phung por 'gyur ro/_/steng ma bdun gyis bgos pa'i
[\[273b.3\]]lhag ma gza'i phung por 'gyur ro/_/thob pa ni ci yang ma yin no/_/slar yang zla ba dag pa'i phung por gnyis dang bcus lhag pa'i brgya bsres la gnas gnyis su byas te/_'og na gnas pa la dus dang /_nyi mas bgos pa'i lhag ma ril po'i cha shas su 'gyur ro/_/bgos pas thob
[\[273b.4\]]pa la lnga bsres la steng ma gnyis kyis bsgyur par sbyin no/_/de nas steng ma nyi shu rtsa brgyad kyis bgos la bgos pa'i lhag ma rkang pa'i ril por 'gyur ro/_/'dir gza'i phung po dang /_dbyu gu dang /_rkang pa'i ril po dang /_ril po'i cha shas rnams rim par 'og ma 'og mar dbri
[\[273b.5\]]par bya'o/_/yang dag pa'i zla ba gnas gsum gyi dbus mar gnas pa dbang phyug gis bsgyur zhing 'og ma la sum cu rtsa dgus bgos pas thob par gnyis bsres pas phri ba la/_dbyu gu drug cus bgos shing bgos pa'i lhag ma rgyu skar gyi dbyu gur shes par bya'o/_/thob pa ni steng ma
[\[273b.6\]]gnyis kyis bsgyur pa la sbyin par bya'o/_/de nas steng ma nyi shu rtsa bdun gyis bgos pa'i lhag ma skar ma'i phung por shes par bya'o/_/'dir rgyu skar gyi phung po'i 'og tu rgyu skar gyi dbyu gu'i phung po dbri bar bya'o/_/gang gi tshe lo'i phung por lo dang /_dag pa'i zla ba'i phung por yang zla ba ma
[\[273b.7\]]bcug na/_de'i tshe zla ba so so la gza' dang /_dbyu gu dang /_rkang pa'i ril po dang /_ril po'i cha shas rnams su go rims bzhin du gcig dang sum cu rtsa gnyis dang gnyis dang gcig rnams sbyin no/_/rgyu skar dang de'i dbyu gur gnyis dang drag po dag sbyin no/_/lo la
[\[274a\]]
[\[274a.1\]]sogs pa bcug na ni gza'i phung po la sogs pa gzhan kho na bya'o/_/nyi ma so so'i gza'i phyir dang /_tshes kyi longs spyod kyi don du da ltar pa'i zla ba'i dkar po'i tshes gcig la sogs pa 'das pa dang /_da ltar ba'i tshes rnams grangs ji lta bar bsnan pa dang dbri ba
[\[274a.2\]]dang /_slar yang bsnan pa ni gza' dang dbyu gu dang rkang pa rnams su'o/_/ril po la bcu bzhis bgos pas thob pa gnyis sam bzhi 'am ma thob kyang mnyam pa'i phung por shes par bya'o/_/gcig gam gsum thob pa ni mi mnyam pa'o/_/'di las lhag pa mi thob ste/_gang gi tshe
[\[274a.3\]]nyi shu rtsa bdun pas lhag pa'i ril po mi 'gyur zhing /_/de yang tshes sum cu dang bcas na lnga bcu rtsa bdun las lhag par mi 'gyur ro/_/mnyam na zla ba'i rkang pa rnams sbyin par bya zhing mi mnyam na dbri par bya'o/_/bgos pa'i lhag ma ni/_stong par stong pa rnam dag bcu gsum ri
[\[274a.4\]]bong can la rkang pa lnga sta mig dang nyi mar phyogs/_/bcu gcig me la tshes zhes bya ba bcu dang chu gter rkang pa nyi shur gcig gis ma tshang ngo /_lnga dang bu gar nyi shu gnyis te dus dang nor la rgyal ba bdun par nyi shu rtsa lnga'o/_/der ni nyi ma'i rab tu dbye bas nyin byed bsnan dang 'bri ba byas
[\[274a.5\]]pas rab tu gsal bar 'gyur/_rnam dag ces pa ni cung zad sbyin pa'am dbri ba med pa'o/_/der ni zhes bya ba dbyu gu'i phung por ro/_/nyi ma'i rab tu dbye bas ni nyi ma'i rkang par gyur pa rnams te/_nyi ma'i bu lon ni de'i yang bu lon no/_/nyi ma'i nor ni de'i yang nor ro zhes bya ba ni
[\[274a.6\]]nyi ma'i rab tu dbye ba'o/_/'di skad gsungs pa yin te/_/'chad par 'gyur ba'i tshul gyis 'byung ba la sogs pas bgos pas thob pa bsres pa'am/_dor ba'i nyi ma rgyu ba'i rkang pa rnams spyi pa ji ltar yod par gyur pa de snyed ni ra bi ka zhes bya'o/_/gal te nyi ma'i longs spyod du
[\[274a.7\]]snon pa ni de'i tshe gza'i chu tshod la yang bsnan no/_/yang na nyi ma'i longs spyod la 'brid na yang dbri bar bya'o/_/zla ba'i rkang pa rnams kyang 'byung dang 'byung pa mda' dang rig byed me lag ri bong can rnams mdun gyi cha dang rgyab tu yang /_/mdun gyi char ni steng nas go rims kyis te/_
[\[274b\]]
[\[274b.1\]]dbus su thad kar re khA gzhag pa'i rgyab tu 'ong nas ri bong can la sogs pa go rims bzlog nas bcu bzhi po rnams bri bar bya'o zhes pa ste/_'dir gza' thams cad kyi rkang pa dgod pa'o/_/gza' thams cad kyi rkang pa rnam ni dbyu gu'i bdag nyid kho na'o/_/'dir bcu bzhis bgos
[\[274b.2\]]pa'i lhag mas mtshon pa ni rgyu ba'i rkang pa'o/_/de'i steng mar rgyu zhing yod pa ste der gza' zhugs pa'o/_/des ril po'i cha shas bsgyur pa la brgya nyi shu rtsa drug gis bgos pas thob pa dang /_lhag ma drug cu la sogs pas bsgyur nas bgos pas thob pa'i chu srang la sogs pa bdun gyi
[\[274b.3\]]phyed la ni longs spyod pa'i rkang pa dang /_rgyab ma'i phyed du de dor nas longs spyod pa'i rkang pa nyi gza'i dbyu gu'i gnas su sbyin pa'am dbri bar bya'o/_/de nas gza'i gnas su gcig la sogs pa nyi ma gza' rtogs par bya'o/_/tshes su ni dbyu gu la sogs pa rnams nyi ma shar ba
[\[274b.4\]]nas brtsams nas/_/longs spyod par bya ba yin no/_/nyin zhag so so la nyi mas skar ma la longs spyod pa'i don du dkar po la sogs par smos pa'i tshes gnas gnyis su byas te/_gcig la dbyu gu bzhis bsgyur cing /_gzhan la yang byed pa'i rim pas nyi shu'am nyi shu rtsa gnyis kyi chu srang
[\[274b.5\]]gis sam/_grub pa'i mtha'i rim pas ni chu srang nyi shu rtsa drug gis bsgyur la/_drug cus bgos te thob pa ni steng du gzhug go/_/steng gi dbyu gu yang drug cus bgos pas thob pa ni rgyu skar du dang /_bgos pa'i lhag ma skar ma'i dbyu gur gzhug par bya'o/_/chu srang yang rgyu skar gyi dbyu
[\[274b.6\]]gu'i 'og tu dbri par bya'o/_/rgyu skar dang de'i dbyu gu'i phung po dang chu srang rnams gnas gnyis su byas te/_gcig lar bi ka'i don du rkang pa gsum dang bcas pa'i rgyu skar drug sbyang bar bya'o/_/lug dang dbyug pa la sogs pa sbyang pa las gzhan de ma thag pa skyes pa'i khyim du 'gyur ro/_/lug
[\[274b.7\]]zung karka Ta ni zla ba ba bsangs dang nyi ma seng ge bu mo srang rnams ni/_/mig dmar phur bu sgra gcan sdig pa gzhu yi thog ma tha mar gza' lhag spen pa mjug rings rnams/_/zhes kyang gsungs so/_/thog ma tha mar zhes pa la gzhu'i thog ma'i cha ni spen pa'o/_/tha ma ni mjug rings kyi'o
[\[275a\]]
[\[275a.1\]]zhes bya'o/_/'dir gal te bu lon gyi phung po lhag la/_longs spyod kyi phung po nyung ba na/_de la rgyu skar gyi 'khor lo nyi shu rtsa bdun rgyu skar gyi gnas su bcug ste sbyang par bya'o/_/gal te sbyangs pa'i lhag ma 'khor lo phyed byung na de'i tshe 'khor lo phyed pa de dor par bya ste de nyid
[\[275a.2\]]rim pa min par shes par bya'o/_/'khor lo phyed mdor na ni rim pa kho na'o/_/rgyu skar la drug cus bsgyur nas/_'og gi dbyu gu dang ldan pa la 'byung ba me zla bas bgos pas thob pa ni khyim rgyu ba shes par byed pa ste/_khyim rgyu ba shes nas dbye par bya'o/_/ro dang zung dang zla ba rnams
[\[275a.3\]]ngal pa'i las la khyim drug gi rkang pa ste/_ka rka Ta la sogs pa skyes pa la sogs pa'i khyim drug tu 'gyur ro/_/rkang pa 'di lta bu ni gza' thams cad kyi bul ba'i las la'o/_/'byung pa la sogs pas mtho ba na yang rgyu ba'i rkang pa dang po la gza' gnas so zhes kun la shes par
[\[275a.4\]]bya'o/_/de'i tshe des bgos pa'i lhag ma'i dbyu gu rnams bsgyur la zhes pa la sogs pa 'chad par 'gyur ba ltar bya'o/_/de la gza' thams cad kyi bul ba'i las la rim pas ni bu lon la rim pa min pas nor du shes par bya'o/_/de nas longs spyod pa'i rkang pa las gnyis pa longs spyod
[\[275a.5\]]par bya bas longs spyod do/_/des bgos pa'i lhag ma'i dbyu gu rnams bsgyur la 'byung pa la sogs pas bgos pa thob pa longs spyod kyi cha dang lhan cig tu sngon ma phyed la/_khyim gyi dbang las gza'i longs spyod pa'i rkang pa rnams bsdoms pa dang /_phyi ma phyed la bgos pas thob pa'i
[\[275a.6\]]longs spyod kyi cha dor nas long spyod kyi cha gzhan dang lhan cig longs ma spyad pa'i rgyu ba'i rkang pa bsdoms pa rnams/_nor dang bu lon gyi dbang las gza'i longs spyod kyi dbyu gu la bsnan pa'am dbri'o/_/'di nyid ni nyi ma'i dag pa'i ra bi yin/_/nyi ma'i skar ma'i gnas su skar ma
[\[275a.7\]]la sogs pa rnams ni longs spyod pa'o/_/lhag ma ni longs spyod bya'o/_/'chad par 'gyur ba'i zla ba la yang de ltar sbyor ba yang ngo //_//da ni nyi ma'i ma dag pa'i ra bi ka brjod par bya ste/_nyi mar dus dang ro dang klu dang bcu dang 'phrog byed drag po phyogs dang klu dang drug_/me dang nam
[\[275b\]]
[\[275b.1\]]mkha' byang dang lho ru bgrod pa'i mthar gyur pa na nor dang bu lon dag bya'o/_/zla ba drug la phyogs kyi dbye bas nyin mor byed pa rgyu ba'i zla ba 'pho ba'i dbye bas so/_/zhes pas/_'dir ka rka Ta la sogs pa nas dbri ste phyogs dang po la dus so/_/karka Ta'i phyogs gnyis pa la ro'o/_/de bzhin
[\[275b.2\]]du gzhu la me dang nam mkha' bgrod pa'i mthar ro/_/de ltar chu srin la sogs pa la sbyin no zhes bya'o/_/zla bas rgyu skar la longs spyod pa'i don du nyi ma'i longs spyod kyi rgyu skar gyi gnas su dkar po la sogs par smos pa'i tshes rnams sbyin no/_/de'i rjes la tshes de dag gnas gzhan du ro yis bsgyur la/_
[\[275b.3\]]gza'i longs spyod kyi dbyu gu la sogs pas bsres te/_nyi ma'i longs spyod kyi dbyu gu'i gnas su bu lon zhes bya ba ste phri ba 'di las zla ba'i longs spyod du 'gyur ro/_/nyi ma'i longs spyod dang zla ba'i longs spyod bsres bar 'gyur ro//_//dkar po la sogs par smos pa'i tshes rnams
[\[275b.4\]]gnyis kyis bsgyur la gcig dor te srid ni bdun gyis bgos pa'i lhag ma byed par gyur to/_/byed pa'i longs spyod ni tshes kyi longs spyod nyid do/_/'dir thun mong gi tshul ni/_dbugs kyi gnas su drug las lhag pa'i dbugs mi gnas so/_/dus kyis bgos pas thob pa ni chu srang du
[\[275b.5\]]gzhug go/_/de yang drug cu las lhag pa mi gnas so/_/drug cus bgos pas thob pa ni dbyu gur gzhug go/_/dbyu gu yang de bzhin du gza' 'am skar mar gzhug go/_/gza' yang bdun du gyur pa na rnam par 'jig go/_/skar ma yang nyi shu rtsa bdun du gyur pa na mi gnas so/_/sbyor
[\[275b.6\]]ba yang de bzhin no/_/de ltar rgyu skar dang /_gza' dang /_sbyor ba dang /_nyin zhag gcig la dbyu gu drug cu'o/_/de la gza' ni nyi ma la sogs pa bdun no/_/tshes ni gcig la sogs pa bco lnga'o/_/skar ma ni tha skar dang /_bra nye dang /_smin drug dang /_snar ma dang /_mgo dang /_lag
[\[275b.7\]]dang /_nab so dang /_rgyal dang /_skag dang /_mchu dang /_gre dang /_dbo dang /_me bzhi dang /_nag pa dang /_sa ri dang /_sa ga dang /_lha mtshams dang /_sron dang /_snubs dang /_chu stod dang /_chu smad dang /_gro bzhin dang /_mon dre dang /_mon gru dang /_khrums stod dang /_khrums
[\[276a\]]
[\[276a.1\]]smad dang /_nam gru zhes bya ba ste nyi shu rtsa bdun no/_/de bzhin du sbyor ba ni rnam par sel ba dang /_mdza' ba dang /_tshe dang ldan pa dang /_skal ba bzang po dang /_mdzes pa dang /_shin tu skrang ba dang /_las bzang dang /_'dzin pa dang /_zug rngu dang /_'bras dang /_'phel
[\[276a.2\]]pa dang /_brtan pa dang /_rnam par 'joms pa dang /_yid dga' ba dang /_rdo rje dang /_dngos grub dang /_rgud pa dang /_chu sbyin dang /_yongs su snun pa dang /_zhi ba dang /_grub pa dang /_bsgrub bya dang /_dge ba dang /_dkar po dang /_tshangs pa dang /_dbang po dang /_rnam par 'dzin
[\[276a.3\]]pa zhes bya ba ste nyi shu rtsa bdun no/_/byed pa rnams ni ba baM dang /_ba la baM dang /_kau la baM dang /_tai ti lo dang /_ga ra dzaM dang /_pa Ni dzaM dang /_biSh+Ti zhes bya ba ste bdun no/_/de bzhin du sha ku ni dang /_tsa tuSh+pa do dang /_nA ga dang /_ki stu g+hA Na zhes bya ba dang bcu gcig go/_/de la dkar
[\[276a.4\]]po'i tshes gcig gi phyi ma phyed nas brtsams nas/_re re zhing thun bzhi la longs spyod cing grangs kyi go rims ji lta ba bzhin du yang dang yang du 'khor bas nag po'i bcu bzhi'i sngon ma phyed kyi bar du bdun po rnams longs spyod do/_/de'i phyi ma phyed nas brtsams nas dkar po'i tshes
[\[276a.5\]]gcig gi sngon ma phyed kyi bar ni gzhan bzhi po rnams kyi'o/_/tshes kyi longs spyod la mnyam par cha gnyis su byas te/_snga ma phyed dang /_phyi ma phyed du rnam par gzhag par shes par bya'o/_/gza' dang /_tshes dang /_skar ma dang /_sbyor ba dang /_byed pa ste yan lag lnga'i rim pa'o/_/
[\[276a.6\]]dbyu gu dang /_bra nye dang /_smin drug gi rkang pa gcig gis lug go/_/de bzhin du so sor rkang pa dgu'i bcu gnyis po rnams te/_lug dang /_khyu mchog dang /_'khrig pa dang /_karka Ta dang /_seng ge dang /_bu mo dang /_srang dang /_sdig pa dang /_gzhu dang /_chu srin dang /_bum
[\[276a.7\]]pa dang /_nya'i khyim rnams sa ga la sogs par shes par bya'o/_/mig dmar pa sangs gza' lhag zla ba nyi ma dang /_/gza' lhag pa pa sangs dang mig dmar phur bu dang /_/spen pa spen pa phur bu rnams ni rim pa yis/_/khyim 'di rnams su zhing can du ni yang dag 'dod/_/
[\[276b\]]
[\[276b.1\]]kla klo dbang ba'i lo dag pa'i lo la brgyad bsres pa bzhi brgyas bsgyur ba la sngar dag pa'i lo la brgyad bsres pas phri ba la/_bcu bdun lhag pa'i sum brgyas pa gos pas thob par gnyis bsres pa ni gzar 'gyur ro/_/bgos pa'i lhag ma drug cus bsgyur te/_dbyu gur byas pa bcu
[\[276b.2\]]bdun la sogs pas bgos pas thob pa bzung la/_bgos pas thob pa'i lhag ma dbye bar bya'o/_/thob pa'i dbyu gu la sum cu bsres la drug cus bgos pas thob pa gnyis bsres pa'i gzar gzhug go/_/bgos pa'i lhag ma gza'i dbyu gu'i bstan pa ste 'og tu'o/_/gza' la
[\[276b.3\]]yang bdun gyis bgos pa'i lhag ma lo ma 'phos kyi bar steng du gza'i d+h+ru ba kar 'gyur ro/_/'dir gang gi tshe nyi ma nya spangs nas lug tu 'gro ba de'i tshe gzhug pa'i gzhug bya bcu gnyis lug la sogs par rim pa bzhin/_zla ba ri dang 'byung ba rig byed yon tan mda' dang ri bong can
[\[276b.4\]]ri zla ba gsum pa la'o/_/rig byed me dang 'byung ba zla ba mig dang lag pa zung dang rig byed mig ni drug pa la'o/_/drug dang zla ba mda' dang zla ba ri zung me drug zla ba rig byed ri dang 'jig rten no/_/drug dang rig byed stong dang stong pa mig dang mda' yi rkang pa rnams ni nya yi khyim du
[\[276b.5\]]nyi ma'o/_/zhes pa 'di rnams kyi dgos pa ni/_re'u mig bcu gnyis po 'di rnams te/_so sor thog mar gza' nges par sbyin no/_/gnyis pa lnga bcu rtsa bdun la sogs pa dbyu gu'i brtan par 'gyur ro zhes pa byed pa'i 'pho ba ste/_gza' dang de'i longs spyod du shes par bya'o/_/da ni
[\[276b.6\]]mig dmar la sogs pa rgyu skar la longs spyod pa'i don du nyin zhag gi grangs brjod de/_dag pa'i zla ba rnams nyin zhag gi phung po'i don du sum cus bsgyur la/_dkar po la sogs par smos pa'i tshes dang bcas pa gnas gsum du byas la/_'og gi phung po ri dang nam mkha' ri yis
[\[276b.7\]]bgos pas thob pa dbus mar sbyin no/_/de nas dbus ma drug cu rtsa bzhis bgos pas thob pas phri ba'i steng ma'i phung po mi gsal ba'i nyin zhag gi tshogs yin no/_/de gnas gnyis bzhag la/_gcig la gza' bdun gyis bgos pas/_gal te de nyin zhag gi gzar ma gyur na/_
[\[277a\]]
[\[277a.1\]]de nas gcig la sogs pa ji ltar gzar 'gyur ba'i thog ma'i phung por sbyin pa'am dbri bas de nas gsal ba'i nyi ma'i tshogs su 'gyur ro/_/mig dmar dag par bya ba'i don du/_gsal ba'i nyin zhag gi tshogs la bdun dang drug cus lhag pa'i brgya bsres nas/_
[\[277a.2\]]mig dmar gyi nyin zhag gi 'khor lo ji dang klu dang dus kyis bgos pas thob pa ni khyim bskor pa ste phyi mar bya'o/_/'di ltar gzhan rnams la yang ngo /_/lhag ma rgyu skar gyis bsgyur la/_/rang gi nyin zhag gis 'khor los bgos pas thob pa ni skar mar 'gyur te steng du'o/_/de'i
[\[277a.3\]]lhag ma drug cus bsgyur la rang gi nyin zhag gi 'khor los bgos pas thob pa ni dbyu gu ste 'og tu'o/_/sngar bzhin du chu srang la sogs pa'o/_/skar ma la sogs pa 'di dag gnas gnyis su bzhag la/_gcig la skar ma phyed dang bcas pa'i dgu sbyang bar bya'o/_/de nas nyin
[\[277a.4\]]par lug dang dbyug pa zhes bya ba la sogs pa gsum pa rnams shes par bya'o/_/bye brag tu 'dir de kho na nyid ri dang /_bco brgyad dang ri rnams bul ba'i las kyi rkang pa'o/_/skar ma la sogs pa gzhan la 'am 'bri ba'o zhes pa mig dmar gyis bul ba'i las dag pa'o/_/myur
[\[277a.5\]]ba'i las la yang mig dmar dang /_phur bu dang /_spen pa rnams bul ba'i las yongs su dag pa'i longs spyod gnas gnyis su byas te/_gcig gis nyin byed ma byas pa'i nyi ma'i longs spyod tshes bsres pa dag par ma byas te rkang pa gsum dang bcas pa'i skar ma drug dor ba la
[\[277a.6\]]sogs pa'i chos ma byas pa la sbyang bar bya'o/_/de nas nye bar brjod pa'i gal te bu lon zhes pa la sogs pa nas rim pa kho na'o zhes pa'i bar du shes par bya'o/_/'dir myur ba'i bya ba la rim pas ni nor te bsnan cing /_rim pa min pas ni bu lon ta dbri bar bya'o/_/sbyangs
[\[277a.7\]]shing ji tsam yod pa dor ba'i lhag mas gza'i rkang pa rtogs par byed pa ste rkang pa rnyed pa shes nas phyi bar bya'o/_/rkang pa de nyid kyis dbyu gu lhag mas bsgyur la/_drug cus bgos pas thob pa dang /_rkang pa de'i che dang lhan cig sngon ma phyed du khyim rgyu ba'i dbang gis gza'
[\[277b\]]
[\[277b.1\]]yis longs spyod pa'i dbang gis rkang pa rnams bsdams pa dang phyi ma phyed du ni bgos pas thob pa dang /_rkang pa de'i cha dor te rkang pa gzhan ma de'i cha dang lhan cig longs ma spyad pa rnams/_gzhan bul ba'i las kyis dag pa'i gza'i longs spyod la bsnan pa'am dbri bar bya'o/_/'dir
[\[277b.2\]]rkang pa ni bcu bzhi ste/_rgyal ba me mig rnam gsum zla ba lag pa gnyis/_/bco brgyad tshes dang drag po me dang rtsa ba nas/_/bcu gcig brgyad dang me'o nam mkha' klung dang ni/_/de rjes lnga bcu gsum po 'di rnams mig dmar gyi'o/_/rtsa ba zhes pa ni/_dbus nas thad kar re ka'o/_/
[\[277b.3\]]phyogs phyogs bug pa nor drug drug_/gnyis gcig rtsa ba yon tan ro/_/bug pa drag po rgyal po ri/_/phur bu'i myur las rkang pa yin/_/dus mda' mda' dang rig byed mig dang /_mig dang mkha' dang /_rtsa nas gnyis zung zla ro brgyad gsum ni spen pa'i rkang pa'o/_/
[\[277b.4\]]tshigs su bcad pa phyed pa'o/_/de bzhin du bul ba'i nyi ma gnas gnyis su gzhag pa gcig gis gza' lhag gi rgyu ba'am/_pa ba sangs kyi rgyu ba la sbyang bar bya'o/_/de nas sbyangs te zhes pa la sogs pa nas/_longs ma spyad pa rnams shes pa'i mthar thug la/_de ma thag
[\[277b.5\]]tu mig dmar du gsungs pa rnams byas la/_gzhan bul ba'i nyi mar bsnan pa'am dbri bar bya'o/_/de ltar de nyid gza' lhag gi longs spyod dang /_pa ba sangs kyi longs spyod du 'gyur ro/_/rgyal po rgyal po de nas tshes/_/mi dang yan lag zhi ba ri/_/lnga mkha' rtsa ba nas ni
[\[277b.6\]]mtsho/_/dbang phyug nyi shu nyi shu brgyad/_/sum cu rtsa bzhi gza' lhag gi/_/gsum du de nyid gnyis rgyal ba/_/gnyis su gnyis mig skyon tshes brgyad/_/rtsa ba nas drug mkha' me dang /_/bug pa bug pa yon tan ri/_/pa sangs myur rgyu'i rkang pa'o/_/zhes pa ni bul ba la sogs
[\[277b.7\]]pa'i myur ba'i las dag pa'o/_/bul ba'i las la gza' lhag dag pa'i don du gsal ba'i nyi ma'i tshogs rnams brgya yis bsgyur nas/_me dang nyi ma ri yis phri ba las gza' lhag gi nyi ma'i 'khor lo ri dang bug pa ri dang klu yis bgos pas thob pa zhes bya ba la sogs pa nas/_
[\[278a\]]
[\[278a.1\]]chu srang la sogs pa'o zhes pa'i bar du mig dmar bzhin du bya'o/_/rgyu skar la sogs pa 'di dag ni myur ba'i las kyi don du rgyu ba zhes brjod do/_/de'i phyir de'i don du gnas gzhan du bzhag go/_/nyi byed ma byas pa'i nyi ma'i longs spyod gnas gnyis su byas te nyi ma'i
[\[278a.2\]]longs spyod gcig la rgyu skar phyed dang bcas pa'i bcu drug sbyang bar bya'o/_/de nas nyi mar brjod pa'i lug ces pa la sogs pa nas nor dang bu lon gyi dbang las shes pa'i mthar thag pa byas te/_nyi ma'i longs spyod gzhan la bsnan pa'am dbri bar bya'o zhes pa ni gza' lhag
[\[278a.3\]]gi bul ba'i las dag pa'o/_/'di ni gzhan du nyi ma'i longs spyod bul ba'i las dag pa gza' lhag gi bdag nyid du gyur pa ste/_myur ba'i las kyi don du ni bul ba'i nyi ma zhes brjod do/_/bcu dang ri dang rtse mo can ni bul ba'i las kyi rkang pa'o/_/phur bu dag pa'i don du gsal ba'i
[\[278a.4\]]nyi ma'i tshogs la/_mkha' dang nam mkha' dang ro dang mig gis phri ba la phur bu'i nyi ma'i 'khor lo so dang me dang rgya mtshos bgos pas thob pa zhes pa la sogs pa sa'i bu bzhin bya'o/_/'dir khyad par ni 'di yin te/_rgyu skar bcu gnyis sbyang ba dang /_'phrog byed dang /_dgu dang
[\[278a.5\]]rtse mo can ni rkang ba'o/_/pa ba sangs dag pa'i don du gsal ba'i nyi ma'i tshogs la bcu yis bsgyur nas brgyad cu rtsa bzhis phri ba la/_pa ba sangs kyi nyin zhag gi 'khor lo ri dang rgyal ba mig gis bgos pas thob pa zhes pa la sogs pa thams cad gza' lhag bzhin du bya'o/_/
[\[278a.6\]]khyad par ni 'di yin te/_rgyu skar drug sbyang ba dang /_rkang pa ni mda' dang /_zung dang ri bong can no/_/spen pa dag pa'i don du gsal ba'i nyi ma'i tshogs la mkha' dang mig dang brgyad dang rig byed kyis phri ba la/_nyi ma'i bu'i nyi ma'i 'khor lo drug dang ro dang ri dang nam mkha' dang
[\[278a.7\]]gcig gis bgos pas thob pa zhes bya ba la sogs pa mig dmar bzhin du bya'o/_/khyad par ni rgyu skar bco brgyad sbyang ba dang /_nyi shu rtsa gnyis dang tshes dang dus kyi rkang pa rnams zhes bya ba ni gza' lhag la sogs pa'i bul ba'i las yongs su dag pa'o/_/'on kyang bul
[\[278b\]]
[\[278b.1\]]ba'i las dag pa'i gza'i longs spyod myur ba'i las kyis yongs su dag pas na/_las gnyis kyis gza' gcig nyid kyis longs spyod dag par 'gyur gyi bul ba'i las dag pa gza'i longs spyod tha dad pa dang myur ba'i las yongs su dag pa tha dad pa yang ma yin no zhes skar
[\[278b.2\]]ma'i bstan bcos rig pa rnams kyi'o/_/las gnyis kyis longs spyod yongs su dag pa ni/_mig dmar dang /_gza' lhag dang /_bla ma dang /_pa ba sangs dang /_spen pa rnams kho na'o/_/nyi ma ni bul ba'i las kho nas so/_/zla ba ni myur pa'i las kho nas so zhes so/_/sgra gcan
[\[278b.3\]]gyis rgyu skar la longs spyod pa'i don du/_dag pa'i zla bar mig dang nyi ma bsres la zla ba phyed pa'i phung po'i don du gnyis kyis bsgyur bar/_nyal zla ba 'dzin pa'i don du zla ba phyed pa gcig bsre zhing /_gnam stong la nyi ma 'dzin pa'i don du zla ba phyed pa gnyis bsres pa la/_
[\[278b.4\]]sgra gcan gyi zla ba phyed pa'i 'khor lo nam mkha' dus dang rgya mtsho yis bgos pas thob pa phyi bar bya'o/_/bgos pa'i lhag ma zla ba phyed pa rnams rgyu skar gyi don du nyi shu rtsa bdun gyis bsgyur ba la nam mkha' la sogs pas thob pa rgyu skar du 'gyur ro/_/lhag ma drug cus bsgyur
[\[278b.5\]]ba la nam mkha' la sogs pas bgos pas thob pa ni dbyu gu'o/_/de'i lhag ma la yang de bzhin du chu srang ngo /_/de'i lhag ma drug gis bsgyur cing nam mkha' la sogs pas thob pa dbyu gu'o/_/rgyu skar la sogs pa 'di rnams kyis rgyu skar nyi shu rtsa bdun la phri ba ni sgra
[\[278b.6\]]gcan gyi kha'i longs spyod du 'gyur ro/_/kha'i longs spyod de nyid du rgyu skar phyed dang bcas pa'i bcu gsum bsres pa ni mjug ma'i longs spyod la rgyu skar gnyis dang /_dbyu gu bcu gcig ste/_zla ba drug la rgyu skar bcu gnyis dang dbyu gu drug tu 'gyur zhing /_de las bcu
[\[278b.7\]]gsum phri bas lnga bcu rtsa gsum du 'gyur ro/_/'di nyi ma'i longs spyod la/_nyi ma 'dzin pa na gnam stong gi longs spyod la ra bi ka bsnan pa'am phri ba la'o/_/de nas sgra gcan gyi longs spyod la dbyu gu bzhi bcu zhe lnga phri la lhag ma skar ma'i longs spyod kyis sbyang bar bya'o/_/de la
[\[279a\]]
[\[279a.1\]]gal te kha'am mjug ma dang skar ma mnyam par gyur na/_de'i tshe kho na gzas 'dzin gyis gzhan du ni ma yin no/_/yang na sngar smras pa'i tshul gyis bsgrub pa'i gnam stong gi nyi ma'i longs spyod kyis sgra gcan gyi kha'i longs spyod dam mjug ma'i longs spyod la sbyang
[\[279a.2\]]bar bya'o/_/zla ba 'dzin pa ni zla ba nya'i longs spyod kyis sgra gcan gyi kha'i longs spyod la sbyang bar bya'o/_/kha'am mjug ma dang lhan cig rgyu skar mnyam pa nyid la 'dzin gyi gzhan du ni ma yin no/_/'dir yang gnam stong gi mtha' 'am nya'i mthar dus tshigs kyi mtshams su sgra gcan gyi
[\[279a.3\]]dkyil 'khor la nyi zla'i dkyil 'khor 'jug go/_/dkyil 'khor gyi sgra ni 'dir dbyu gu drug cu ste/_rgyu skar gcig gi longs spyod do/_/de yang khyim bcu gnyis dang cha bcu drug gi bdag nyid du rig par bya'o/_/de la gal te sgra gcan gyi longs spyod la 'di gnyis kyi longs spyod dag na/_
[\[279a.4\]]de'i tshe dbyu gu drug cu'i mthar thug pa thams cad 'dzin to/_/longs spyod phyed par gyur na phyed 'dzin to/_/cha ni dbyu gu bzhi'i bdag nyid de sgra gcan gyi longs spyod la zhugs na bzhi cha'i bar du gza' dang lhan cig 'gro bar shes par bya'o/_/gang gi tshe yang sgra gcan gyi kha'i longs
[\[279a.5\]]spyod du 'dzin pa de'i tshe shar gyi cha nas so/_/mjug ma'i longs spyod du ni nub kyi cha nas so/_/de bzhin du phyogs dang phyogs mtshams kyi cha'i khor yug gzhan ni gzhan du shes par bya'o/_/zhes T-I ka la sogs so/_/'dzin pa 'di dag kyang zla ba drug nyid na yin no/_/don dam par ni zla ba
[\[279a.6\]]nyid mun pa'i rang bzhin gyi sgra gcan gyis 'dzin te/_bsil ba'i 'od zer gyi phyir ro/_/nyi ma ni min no/_/gnam stong gi mtha'i dus su ni zla ba yang nyi ma la zhugs pa'i phyir ni nyi ma gzung ngo zhes bya ba ni tha snyad do zhes pa sgra gcan dag pa'o/_/mjug rings ni nyi ma'i dkyil 'khor la zhugs
[\[279a.7\]]nas nyi ma so so la dbyu gu bzhi dang /_chu srang nyi shu rtsa drug ni nyi ma'i longs spyod de/_de las lhag par chu srang phyed dang gsum ni myur bar rgyu ba ni rim pas mdun nas dang /_yon por rgyu ba na rim pa min pas rgyab nas rnam par rgyu'o/_/de ltar lo gsum gnas nas phyir 'thon no/_/
[\[279b\]]
[\[279b.1\]]'thon nas kyang nyi ma so so la dbyu gu gnyis 'char te/_dbyu gu yang rkang pa gnyis pa dang bcas pa'i chu srang lnga bcu rtsa drug gis bdag nyid de/_a ba d+hU tI las 'thon pa'i phyir mjug rings kyi'o/_/zla ba gcig gi bar du/_du ba med par skar ma bzhin du snod la/_de nas zla ba
[\[279b.2\]]phyed du/_du ba'i mjug ma ring por gsal lo/_/de bzhin du zla ba phyed dang gnyis kyis mthar slar yang nyi ma'i dkyil 'khor la de bzhin du lo gsum gyi bar du mi snang bar 'gyur ro/_/'di'i thog mar 'char ba ji ltar grags pa brtags pas shes par bya'o/_/de ltar 'char ba gcig gi
[\[279b.3\]]shes na dus dpag tu med pa'i shes par 'gyur ro/_/mjug rings dag pa'o/_/'dir thun mong gi rim pa 'di dag ste myur ba'i las la nyi ma'i dkyil 'khor las 'char ba'i gza' rim par bgrod pa na/_dbyu gu'i rkang pa bcu bzhi'i phyed las/_sngon ma phyed la longs spyod pa na byung
[\[279b.4\]]bar rgyu ba zhes brjod do/_/phyi ma phyed la longs spyod pa ni bul bar rgyu ba'o/_/de las 'khor lo phyed dor nas gza'i rim pa ma yin pa ste/_sngon ma phyed pa ni yon por rgyu ba'o/_/phyi ma phyed la 'thon por rgyu ba zhes brjod do/_/khyim gyi rgyu skar gyi 'khor lo 'dor ba'i phyir ro/_/'dir
[\[279b.5\]]rim pa la sngon ma phyed du ni nor 'phel la/_gza' rnams kyang shar du mngon par phyogs pa'o/_/phyi ma phyed du ni nor 'dzad pa dang lhor mngon par phyogs pa'o/_/rim pa min pa la sngon ma phyed du bu lon 'phel la kha nub tu mngon par phyogs pa'o/_/phyi ma phyed du bu lon nyams pa
[\[279b.6\]]dang byang du mngon par phyogs pa'o/_/'di dag 'chi ltas la sogs pa'i dbang gis phyogs gzhan du lta ba nyid do/_/rang bzhin gyis ni sgra gcan kha nub tu phyogs nas ri rab la g.yas skor byed la/_gza' gzhan ni shar du kha lta'o/_/de la nyi ma'i 'od zer gyis bsgribs pa'i phyir
[\[279b.7\]]nyi ma la nub pa ste/_gza' thams cad du med pa ni ma yin no/_/slar yang de bzhin kho nar 'char ro zhes bya'o/_/'dir 'phags pa'i yul du nyi ma dang zla ba'i longs spyod 'phel 'grib kyi dbang gis dbyu gu drug cu'i rang bzhin gyi nyin mtshan las bcu yis bgos pas thob
[\[280a\]]
[\[280a.1\]]pa'i dbyu gu rnams kyis nyin mo 'phel bar 'gyur ba ni mtshan mo 'grib ste/_lo me'i khor yug gi mtshams nas gangs can chen po'i khor yug gi mtshams kyi bar du dpag tshad stong phrag bdun cu rtsa lnga byang du bgrod pa la zla ba drug gis so/_/de bzhin du gangs can chen
[\[280a.2\]]po'i khor yug gi mtshams nas/_lo me'i khor yug gi mtshams kyi bar du lhor bgrod pa na mtshams mtshan mo 'phel zhing nyin mo 'grib pa'o/_/de ltar gyur pa na nyin mtshan so so la chu srang gnyis 'phel pa'am 'grib par shes par bya'o/_/de bzhin du bod yul dang li yul dang /_
[\[280a.3\]]rgya nag la sogs pa'i yul rnams dang /_sham+b+ha la'i yul gyi mtha'i bar du dgu dang /_brgyad dang /_bdun gyis bgos pas thob pa'i dbyu gu rnams kyis dang /_ke la sha'i dum bur drug gis skal bas nyin mtshan la ji ltar rigs par ro/_/ke la sha'i dum bu las byang phyogs
[\[280a.4\]]su gangs can gyi ri'i bar la nyin mtshan so so la dbugs bzhis lhag pa'i chu srang gsum 'phel ba'am/_/'grib pa'o/_/gangs ri'i phyi rol gyi phyogs mtshams brgyad du khor yug gi rnam pas rgyu skar gyi khyim zlum po gcig tu'o/_/'di'i dbus na mnyam pa'i re khA'o/_/de nyid kyi phyogs
[\[280a.5\]]logs gnyis su gzhu'i rnam pa'o/_/'dir yang 'bru ba snyil ba'i dbus kyi ka pa bzhin dang /_/glang bzhin 'khor la/_rgyu skar dbyu gu la sogs pa nas nag pa'i phyed kyi bar du byang phyogs kyi re khA la/_lho phyogs su yang nag pa'i phyed la sogs pa nas nam gru'i mthar ro/_/de rnams
[\[280a.6\]]kho na la rkang pa dang bcas pa'i rgyu skar gnyis la khyim gcig nyid do/_/de ltar khyim bcu gnyis po rnam par gzhag go/_/de la brten pa'i gza' ni longs spyod pa'o/_/byang phyogs su bgrod pa na zlum po 'di'i byang gi mtha' ni/_byang gi me'i khor yug gi dang por 'gro'o/_/lho phyogs kyi
[\[280a.7\]]mtha' yang gangs can gyi ri'i lho'i mthar reg pa'o/_/lhor bgrod pa na yang lho phyogs kyi mtha' ni lho'i me'i khor yug gi dang por 'gro'o/_/byang phyogs kyi mtha' yang bsil ba'i ri'i byang gi mtha' reg par 'gyur ro/_/rgyu skar la sogs pa 'di dag kyang ri rab la skor ba byed
[\[280b\]]
[\[280b.1\]]pas 'gro ba'i 'khor ba'i dbang gis zlum po'i rnam par 'gyur ro/_/zlum po'i tshad ni lho ni me'i khor yug nas gangs can chen po'i bar ro/_/dpag tshad stong phrag bdun cu rtsa lngas so/_/de dag la 'khor lo'i nyin zhag brgya brgyad cu rtsa phyed dang gsum gyis bgos pas thob pa ni phyogs
[\[280b.2\]]kyi cha nyi mas 'dor ba'o/_/de ltar dum bu bcu gnyis su nyi ma'i thad kar 'pho bar rig par bya'o/_/byed pa'i lam mo/_/'on kyang de ltar byed pa'i lam gyis nyi ma dus rtag tu dag pa ma yin la/_nyi ma'i longs spyod ma dag 'dis/_/mig dmar la sogs dag byas la/_/'dir ni
[\[280b.3\]]nges par dag mi 'gyur/_/rtsa ba nyams pa'i ljon shing bzhin/_/de bas na grub pa'i mtha'i lam brjod par bya ste/_de'i rim pa 'di dag gi/_sa gzhi mnyam po la khru gang gi tshad kyi maN+Dal gyi dbus su btsugs pa'i mtho gang gi tshad kyi shing gi grib ma/_snga dro re khA'i phyi rol nas
[\[280b.4\]]rim gyis bskum pa na/_gang gi tshe maN+Dal gyi mtha'i re khA'i dbus su zhugs pa de'i tshe/_gnas der bya rog gi rjes kyis mtshan ma byas te/_de nyid nub kyi phyogs so/_/phyi dro ni maN+Dal gyi dbus nas rim gyis brkyang ba na/_gang gi tshe zhes pa la sogs pa sngar bzhin du mtshan ma bya ste/_
[\[280b.5\]]de nyid shar gyi phyogs so/_/'dir mtshan ma gcig gi steng du skud pa bzung ste/_mtshan ma gzhan gyi mdun du maN+Dal thod lo kor gyis bya zhing /_mtshan ma gzhan gyi steng du yang /_skud pa bzung nas de bzhin du byas pas ji ltar nya'i rnam par 'gyur ro/_/maN+Dal gnyis po 'di
[\[280b.6\]]dag gi dbus kyi nya'i rnam pa'i kha'i dbus ni lho phyogs so/_/mjug ma'i dbus ni byang phyogs so/_/de ltar phyogs gtan la phab nas maN+Dal gnyis po dbyi bar bya'o/_/byang du bgrod pa'i nyin mo las gong du/_nyi ma bcu pa nas brtsams nas/_/nyi ma'i gung la brtag par
[\[280b.7\]]bya'o/_/de la thog ma maN+Dal gyi byang phyogs kyi mtha'i re khA'i dbus nas maN+Dal gyi nang du nyin mo gang la 'jug pa de nyid byang du bgrod pa'i 'pho ba'i nyin mo'i de'i gza' dang /_de'i tshes dang /_de'i sbyor ba dang /_de'i byed pas so/_/de'i nyin mo nya'i longs spyod las ga
[\[281a\]]
[\[281a.1\]]la sogs pa'i zla ba dgu'i lugs la sogs pa'i khyim dgu la/_rgyu skar gyi gnas su nyi shu dang /_dbyu gu'i gnas su bco lnga'o zhes bya ba ni rtsa ba'i d+h+ru ba ka'o/_/d+h+ru ba ka de la nyin re zhing dbyu gu bzhi dang /_chu srang nyi shu rtsa drug bcug la/_nyi ma'i rkang pa rnams dag par bya ste/_sngar
[\[281a.2\]]brjod pa'i rkang pa gsum dang bcas pa'i rgyu skar drug sbyang bar bya'o zhes pa la sogs pa'i tshogs so/_/de skad du yang rtsa ba'i rgyud du/_bgrod thog nas brtsams nyin re zhing /_/slar yang bgrod 'gyur bar du sbyin/_/gsungs pa'i las kyi cho ga yis/_/nyi ma'i rkang pa dag par bya/_/zhes gsungs so/_/
[\[281a.3\]]gza' dang /_tshes dang /_rgyu skar dang /_sbyor ba dang /_byed pa dang /_khyim dang /_zhing can dang /_'pho ba dang /_gza' 'di rnams kyi 'bras bu ni gzhan du go sla bas 'dir ma dgrol lo/_/gza' skar rgya chen 'di dag bshad cing de rnams 'bras bu ni/_dus kyi 'khor lo'i rgyud la 'jug pa
[\[281a.4\]]'dir ni ma bshad de/_tshig gi 'brel pa gegs med blo bzang rnams kyis bde blag tu/_/rtogs phyir 'di la dam pa rnams kyis bzod mdzad rigs/_/'jigs med kyis brtsams 'di yi snying gi ni/_/rab tu rnam par 'byed pa'i gnas rgyas shing /_/legs byas shar ba 'di las 'gro
[\[281a.5\]]gsum la/_/rgyal ba'i phun sum tshogs pa'i 'bras bur shog/_/dpal dus kyi 'khor lo la 'jug pa zhes bya ba/_slob dpon mkhas pa chen po 'jigs med 'byung gnas sbas pas mdzad pa rdzogs so//_//paN+Di ta chen po de nyid dang /_bod kyi lo tsA ba shrI d+har+m+mA kI rti sa
[\[281a.6\]]bsgyur ba'o/_/slad kyis yul ma ga d+hA'i paN+Di ta chen po mkhas btsun grub pa brnyes pa rA hu la shra'i b+ha dra'i zhal snga nas/_chag lo tsA ba shAkya'i dge slong dpal gyi mtha' can gyis dag par bcos shing gtan la phab pa'o/_/[ {D1384}]@##/_/rgya gar skad du/_/shra'i kA la tsakra gaNo pa
[\[281a.7\]]de sha nA ma/_bod skad du/_dpal dus kyi 'khor lo'i rtsis kyi man ngag ces bya ba/_dpal dus kyi 'khor lo la phyag 'tshal lo/_/stong pa rab skyes nas bzung ste/_/'das lo byin pas lo dag pa'o/_/nyi mas bsgyur bas zla bar 'gyur/_/dgun zla 'bring sogs 'das zla sbyin/_/gnas gnyis
[\[281b\]]
[\[281b.1\]]'og ma mig gis bsgyur/_/mda' ros thob la gcig bsres te/_/steng la byin pas zla dag 'gyur/_/zla dag gnas gsum bar ma la/_/so yis bsgyur te mig gis bsre/_/'og la ros thob bar ma sbyang /_/lhag la mkha' sbyin bar nas gcig_/'og tu phab la drug cus bsgyur/_/mkha'
[\[281b.2\]]byin des phri lhag chu srang /_/bar ma drug cus bgos thob rnams/_/steng byin lhag mchu tshod gnas/_/de la ris bgos lhag gza' gnas/_/gnas gnyis 'og mar klu mig sbyin/_/dus gnyis bgos lhag cha shas gnas/_/nor la ri dang zla bsres te/_/steng ma lag pas bsgyur
[\[281b.3\]]la gzhug_/klu lag bgos lhag ril po'i gnas/_/zla ba dag par gdengs ka sbyin/_/gnas gsum bar ma drag pos bsgyur/_/'og ma bu ga yon tan gyis/_/thob pas bar sbyang lhag mal/_/mkha' dus bsgyur te thob pa dang /_/lhag ma drug gis bsgyur te thob/_/bar nas
[\[281b.4\]]'og phab rim sbyangs pa'i/_/lhag mchu srang dbugs su gnas/_/dbus ma drug cus bgos pa'i lhag_/chu tshod yin te thob pa la/_/gcig bsres steng ma lhag bsgyur gzhug_/de ltar bgos lhag skar ma'i gnas/_/gza' la tshes sbyin dbyu gur dbri/_/ril por sbyin te
[\[281b.5\]]chu zla yis/_/bgos pa'i lhag mas rkang pa gzung /_/bgor med na ni de nyid gzung /_/thob pa mnyam sbyin mi mnyam dor/_/rkang bzung sngon mas cha shas bsgyur/_/'byung dang 'byung dang mda' rig byed/_/me dang mig dang zla ba ste/_/phyi ma la ni de nyid bzlog_/zla ba'i rkang par
[\[281b.6\]]shes par bya/_/rkang pa ma zin dang pos bsgyur/_/de la dus dang nyi ma yis/_/bgos pas thob pa chu tshod yin/_/lhag ma drug cus bsgyur ba la/_/gong gi 'god byed kyis thob pa/_/chu srang yin te lhag ma la/_/drug gis bsgyur las thob pa dbugs/_/de ltar thob pa de rnams kyis/_/rkang
[\[281b.7\]]pa sngon ma zos dang sdom/_/phyi ma ma zos la phril/_/gza'i longs spyod gnas su ni/_/sbyin dor sngar gyi mtshan mas shes/_/tshes grangs gnas gnyis steng chus bsgyur/_/'og gi sum cha steng la sbyin/_/de la mkha' dus bgos thob rnams/_/skar ma'i gnas su sbyin par bya/_/lhag
[\[282a\]]
[\[282a.1\]]ma chu tshod gnas su bsre/_/'og gi lhag ma nyi shus bsgyur/_/chu srang gnas su gzhug par bya/_/de nyid gnas gnyis gcig la ni/_/skar ma'i gnas nas drug dang ni/_/chu tshod gnas nas zhe lnga dor/_/dor bas 'khor phyed lhag na'ang dor/_/med na 'khor phyed
[\[282a.2\]]bsres la dor/_/dor ba'i lhag ma drug cus bsgyur/_/'og gi chu tshod yar la blang /_/mda' yon zlas thob nyi rkang gzung /_/ro zung zla ba de bzlog phyi/_/nyi ma'i rkang par shes par bya/_/rkang pa bzung ba'i sngon ma yis/_/skar ma'i gnas la sogs pa bsgyur/_/de la mda'
[\[282a.3\]]yon zla ba yis/_/bgos pas thob pa chu tshod yin/_/lhag ma drug cus bsgyur ba la/_/'og gi chu srang yar la blang /_/de las thob pa chu srang yin/_/lhag ma drug gis bsgyur ba la/_/'og gi dbugs ni yar la blang /_/de las thob pa dbugs yin no/_/de ltar thob pa de rnams
[\[282a.4\]]kyis/_/nyi rkang sngon ma zos dang bsdom/_/phyi ma ma zos la phril/_/gza' dang nyi ma'i longs spyod du/_/sbyin dang dor bar bya ba ni/_/nyi ma byang bgrod dus su sbyin/_/lho ru bgrod tshe dor bar bya/_/de nyid gza' dang nyi skar yin/_/nyi ma'i skar mar tshes grangs sbyin/_/'og tu tshes la ro
[\[282a.5\]]yis bsgyur/_/de la gza' yi longs spyod bsre/_/de la drug cus bgos thob pas/_/skar ma'i gnas la sbyang bar bya/_/lhag mas chu tshod la sogs sbyang /_/sbyangs pa'i lhag ma zla skar yin/_/nyi zla gnyis bsres sbyor bar 'gyur/_/tshes la mig gis bsgyur ba la/_/gcig
[\[282a.6\]]phri ris bgos lhag ma ni/_/byed pa yin te bgor med na/_/de nyid yin par shes par bya/_/gza' gnas ri bgos lhag ma gza'/_/bgor med na ni de nyid gza'/_/de yi chu tshod chu srang dbugs/_/tshes de'i ma 'ongs par shes bya/_/gza' gcig lan gnyis byung gyur na/_/
[\[282a.7\]]zhag gcig tshes grangs gnyis dor 'gro/_/gal te gza' de mchongs gyur na/_/tshes grangs de nyid lan gnyis 'ong /_/tshes grangs chad lhag des shes bya/_/skar ma'i gnas la thub lag gis/_/bgos pa'i lhag ma skar ma yin/_/bgor med na ni de nyid yin/_/sbyor ba yang ni
[\[282b\]]
[\[282b.1\]]de dang mtshungs/_/grangs ni 'og ma yin par 'dod/_/skar dang sbyor ba'i chu tshod sogs/_/'das par khong du chud par bya/_/de ltar gza' dang tshes grangs dang /_/skar ma'i sbyor ba byed pa ste/_/yan lag lnga yi rtsis yin no/_/dpal dus kyi 'khor lo'i rtsis kyi man ngag paN+Di ta chen po
[\[282b.2\]]shAkya shra'i b+ha dras mdzad pa rdzogs so//[ {D1385}]@/_/nyi zla 'dzin pa'i rtsis bzhugs/_@##/_/dpal dus kyi 'khor lo la phyag 'tshal lo/_/nyi zla 'dzin pa'i man ngag ni/_/zla ba dag par klu zla sbyin/_/de la mig gis bsgyur bar bya/_/zla ba'i don du gcig sbyin te/_/nyi ma la ni gnyis sbyin no/_/de la mkha' dus chus
[\[282b.3\]]thob dor/_/dor rgyu med na de nyid dam/_/lhag ma skar mas bsgyur ba la/_/mkha' dus chu bos bgos thob pa/_/skar ma'i gnas su gzhag par bya/_/lhag ma drug cus bsgyur ba la/_/gong gi 'god byed kyis thob pa/_/chu tshod dag tu shes par bya/_/chu srang dbugs dag rim pas shes/_/de ltar
[\[282b.4\]]thob pa de rnams kyis/_/rgyu skar rnams la sbyangs ba'i lhag_/sgra gcan gdong gi skar ma yin/_/de dang nyi zla'i skar ma gnyis/_/mnyam na sgra gcan gdong gis 'dzin/_/mi mnyam na ni rgyu skar phyed/_/bsres pas sgra gcan mjug skar yin/_/de dang nyi zla'i skar ma gnyis/_/mnyam
[\[282b.5\]]na sgra gcan mjug mas 'dzin/_/de yang zla ba 'dzin pa ni/_/sgra gcan phyed ni dag pa dang /_/nyi ma dag pa gnyis bsres pas/_/rgyu skar rdzogs sam phyed lhag dor/_/thig le sha rna zla ba ni/_/'dzin par the tshom med pa yin/_/mnyam po gsum dang thig le shar/_/nyi ma nges par
[\[282b.6\]]'dzin pa yin/_/dus tshod ji tsam dag na 'dzin/_/nyin mtshan ring thung shes bya ste/_/gza' yi chu tshod dag dang sbyar/_/phyogs ni skar ma'i phyogs dang sbyor/_/che chung ji tsam 'dzin ba ni/_/gza' yi chu tshod man chad dang /_/skar ma'i chu tshod man chad rnams/_/bsres te skar mar
[\[282b.7\]]bcas pa dang /_/sgra gcan skar mar bcas pa rnams/_/mnyam na zla ba ril po 'dzin/_/bco lngas gang rung mang gyur na/_/bzhi gsum dag ni 'dzin par 'gyur/_/sum cus gang mang phyed 'dzin no/_/de bzhin sum cha la sogs pa/_/zhib tu brtsis la legs par smra/_/zhe lngas gang
[\[283a\]]
[\[283a.1\]]rung mang gyur na/_/mnyam por 'grogs te 'dzin mi 'gyur/_/chu tshod ji tsam 'dzin pa ni/_/zla ba ril bor 'dzin 'gyur ram/_/sum gnyis phyed sogs 'dzin pa ni/_/chu tshod bcu yi bar du 'dzin/_/bzhi cha la sogs chung 'dzin na/_/chu tshod lnga dang drug la sogs/_/
[\[283a.2\]]mkhas pas brtsis la legs bar smra/_/spyir ni zla ba drug drug na/_/zla ba phal cher 'dzin par 'gyur/_/res ni ldan 'ang 'dzin pa srid/_/gal te bcu gnyis bar dag tu/_/mi 'dzin ba'ang srid pa yin/_/zla ba nya la bzung ba yi/_/stong la nyi ma 'dzin yin pas/_/thams cad du ni
[\[283a.3\]]brtsi bar bya/_/nyi ma che chung 'dzin pa rnams/_/thig le shar ba'i skabs su shes/_/de la zla ba nya dang ni/_/bcu drug mtshams su 'dzin pa dang /_/nyi ma stong dang tshes gcig gi/_/mtshams su 'dzin par thub pas gsungs/_/dpal dus kyi 'khor lo'i rtsis kyi man ngag ces bya
[\[283a.4\]]pa/_/rgya gar kha che'i paN+Di ta chen po/_/shAkya shra'i b+ha dras mdzad pa rdzogs so//[ {D1386}]@##/_/rgya gar skad du/_/pany+tsa gra ha pra ti ga No pa de sha nA ma/_bod skad du/_/gza' lnga so so'i rtsis kyi man ngag ces bya ba/_dpal dus kyi 'khor lo la phyag 'tshal lo/_/dag zlar klu
[\[283a.5\]]sbyin mkha' mes bsgyur/_/tshes bsres gnas gsum 'og ma la/_/thub mkha' ris bgos dbus mar gzhug_/steng 'og mig dang sum cu bsre/_/'og ma chu dus kyis thob pas/_/steng la phri ba'i lhag ma la/_/ri yis bgos pa'i lhag ma dang /_/tshes de'i gza' ni mthun nam
[\[283a.6\]]blta/_/mi mthun gyur na gcig la sogs/_/bsnon 'brid byas la mthun par bya/_/de ni dag pa'i nyin zhag ste/_/gza' lnga kun gyi thun mong ngo /_/mig dmar dag pa'i zhag mchog la/_/dus chu dor ba'i lhag ma la/_/ri klu dus kyis bgos thob dor/_/dor ba'i lhag ma skar mas
[\[283a.7\]]bsgyur/_/de la ri klu dus thob rnams/_/skar ma yin te lhag ma la/_/mkha' dus bsgyur la thob chu tshod/_/chu srang dbugs dag rim pas shes/_/de ltar thob pa de rnams ni/_/gnas gnyis bzhag pa'i gcig la ni/_/skar ma'i gnas nas dgu dang ni/_/chu tshod gnas nas sum cu
[\[283b\]]
[\[283b.1\]]dor/_/dor rgyu med na rgyu skar phyed/_/bsres la gong gi de dag dor/_/gal te gong gi de dag ni/_/dor ba'i rjes la rgyu skar phyed/_/lhag na'ang dor ba kho na yin/_/dor ba'i lhag ma drug cus bsgyur/_/'og gi chu tshod yar la blang /_/de la mda' yon zla ba yis/_/bgos pa'i thob pas
[\[283b.2\]]rkang pa gzung /_/nyi shu rtsa lnga bco brgyad bdun/_/phyi ma la ni de las bzlog_/mig dmar dal ba'i rkang pa yin/_/rkang pa zos pa'i sngun ma yis/_/bgos pa'i lhag ma bsgyur bar bya/_/de mda' yon zlas thob chu tshod/_/chu srang dbugs dag rim pas shes/_/de ltar thob pa de
[\[283b.3\]]rnams kyi/_/rkang pa sngon ma zos dang sdom/_/phyi ma ma zos la phri la/_/sngar gyi skar ma'i gnas la gcig_/sbyin dang dor bar bya ba yin/_/dal ba'i dus su rgyu skar gyi/_/sbyin dor byas nas sbyin pa ste/_/sbyin dor ma byas 'dor ba yin/_/myur la de las bzlog pa'o/_/'di ni
[\[283b.4\]]gza' lnga spyi yi'o/_/myur la de nyid gnas gnyis gzhag_/gcig gis nyi ma dag pa sbyang /_/med na rgyu skar phyed bsre zhing /_/lhag na'ang dor bar shes par bya/_/de ltar sbyangs pa'i lhag ma yis/_/myur ba'i rkang pa gzung bar bya/_/dang por nyi shu rtsa bzhi dang /_/gnyis gsum bzhi
[\[283b.5\]]par nyi shu gsum/_/lnga dang drug par nyi shu gcig_/bdun par bco brgyad brgyad par tshes/_/dgu bar bcu gcig bcu par gsum/_/de ni snga ma'i cha yin no/_/bcu gcig dang ni sum cu brgyad/_/brgyad cu dang ni lnga bcu gsum/_/mig dmar myur ba'i rkang pa yin/_/rkang pa
[\[283b.6\]]zos pa'i sngun ma yis/_/nyi ma chu tshod dag bsgyur bya/_/de la mkha' dus bgos thob rnams/_/chu tshod gnas su gzhag par bya/_/chu srang dbugs dag rim pas shes/_/de ltar thob pa de rnams kyis/_/rkang pa sngon ma zos dang sdom/_/phyi ma ma zos la phri la/_/bsnon 'brid sngar gyi
[\[283b.7\]]bshad pas shes/_/nyi dag mig dmar gyis sbyang zhing /_/phur bu dang ni spen pa yi/_/myur ba'i rtsis kyang de bzhin no/_/gza' lhag dang ni pa ba sangs/_/dal ba'i las la nyi ma nyid/_/sbyangs bas dal ba'i rkang pa byas/_/gza' lhag gnas ba'i zhag mchog la/_/mkha' dang
[\[284a\]]
[\[284a.1\]]stong pa zla bas bsgyur/_/mkha' dang sde pa zla ris dbang /_/thub pa dbugs ri klus thob dor/_/dor lhag skar mas bsgyur ba la/_/thub bug ri klus bgos pa'i nor/_/skar ma yin te lhag ma la/_/mkha' dus bsgyur bas thob chu tshod/_/chu srang dbugs
[\[284a.2\]]dag rim pas shes/_/de ltar thob pa'i nor rnams ni/_/myur rtsis don phyir logs shig gzhag_/gza' lhag dal rtsis bya ba'i phyir/_/nyi ma phyed dag gnas gnyis gzhag_/gcig la skar ma bcu drug dang /_/chu tshod sum cu dor bar bya/_/med na rgyu skar thams cad dam/_/phyed
[\[284a.3\]]bsres gong gi de dag dor/_/dor rjes 'khor phyed lhag na'ang dor/_/dor ba'i lhag ma mkha' dus bsgyur/_/'og gi chu tshod yar la blang /_/mda' yon zlas thob rkang pa gzung /_/phyogs ri me'o phyi ma bzlog_/gza' lhag dal ba'i rkang pa yin/_/rkang gzung sngun mas
[\[284a.4\]]lhag ma bsgyur/_/mda' yon zlas thob chu tshod yin/_/chu srang dbugs dag rim pas shes/_/de ltar thob pa'i nor rnams kyis/_/rkang pa sngun ma zos dang sdom/_/phyi rma ma zos la phri la/_/nyi ma phyed dag gnas gcig la/_/sbyin dor mig dmar dal ba bzhin/_/gza'
[\[284a.5\]]lhag myur rtsis bya ba'i phyir/_/dal ba de nyid gnas gnyis gzhag_/gcig gis dang por snyed de sbyang /_/med na skar ma bsre ba dang /_/lhag na'ang dor bar shes par bya/_/sbyangs pa'i lhag mas myur rkang gzung /_/bcu drug lan gnyis bco lnga dang /_/bcu bzhi bcu gsum
[\[284a.6\]]bcu gcig bdun/_/lnga dang nam mkha' zhes bya ba/_/snga ma yin te phyi rkang ni/_/bzhi dang bcu bzhi nyi shu dang /_/nyi shu rtsa brgyad sum cu bzhi/_/gza' lhag myur ba'i rkang pa yin/_/rkang pa gzung ba'i sngon ma yis/_/'og gi chu tshod bsgyur bar bya/_/de la mkha' dus thob chu tshod/_/
[\[284a.7\]]chu srang dbugs dag rim pas shes/_/de ltar thob pa de rnams kyis/_/rkang pa sngon ma zos dang sdom/_/phyi ma ma zos la phri la/_/sngar gyi dal ba'i gnas gcig la/_/sbyin dor mig dmar myur ji bzhin/_/phur bu gsal ba'i nyin zhag la/_/mig dang dus dang 'byung ba
[\[284b\]]
[\[284b.1\]]sbyin/_/so me chu yis bgos thob dor/_/lhag ma skar mas bsgyur ba la/_/so me chus thob skar ma yin/_/mkha' dus bsgyur las thob chu tshod/_/chu srang dbugs dag rim pas shes/_/de ltar thob rnams gnas gnyis gzhag_/gcig la skar ma bcu gnyis dor/_/med na
[\[284b.2\]]rgyu skar phyed bsre zhing /_/lhag na'ang dor bar shes par bya/_/dor ba'i lhag ma mkha' dus bsgyur/_/'og gi chu tshod yar la blang /_/de la mda' yon zla ba yis/_/bgos pa'i thob pas rkang pa gzung /_/drag po bug me de bzlog phyi/_/phur bu dal ba'i rkang pa yin/_/rkang bzung
[\[284b.3\]]sngon mas skar lhag bsgyur/_/mda' yon zla bas thob chu tshod/_/chu srang dbugs dag rim pas shes/_/de ltar thob pa de rnams kyis/_/rkang pa sngon ma zlos dang sdom/_/phyi ma ma zlos la phri la/_/gnas gcig la ni sbyin dang dor/_/mig dmar dal ba ji bzhin no/_/phur bu'i myur
[\[284b.4\]]rtsis bya ba'i phyir/_/dal ba de nyid gnas gnyis gzhag_/gcig gis nyi ma dag pa sbyang /_/med na rgyu skar bsre ba dang /_/lhag na'ang dor bar shes par bya/_/dor ba'i lhag mas myur rkang gzung /_/bcu pa lan gnyis dgu dang bzhi/_/drug pa lan gnyis gnyis dang gcig/_/phyi ma la ni
[\[284b.5\]]gsum dang drug_/dgu dang bcu gcig bcu drug bdun/_/phur bu myur ba'i rkang pa yin/_/rkang zos sngon mas chu tshod bsgyur/_/de la mkha' dus thob chu tshod/_/chu srang dbugs dag rim pas shes/_/de ltar thob pa de rnams kyis/_/rkang pa sngon ma zlos dang sdom/_/phyi ma ma zos la phri la/_/
[\[284b.6\]]sngar gyi dal ba'i gnas gcig la/_/sbyin dor mig dmar myur ba bzhin/_/pa sangs gsal zhag phyogs kyis bsgyur/_/dus ri drag po dbri bar bya/_/ri chu lag mig bgos thob dor/_/lhag ma skar mas bsgyur ba la/_/gong gi 'god byed kyis thob pa/_/skar ma yin te lhag ma la/_/
[\[284b.7\]]mkha' dus bsgyur la thob chu tshod/_/chu srang dbugs dag rim pas shes/_/de dag myur rtsis don du gzhag_/dal ba'i rtsis ni bya ba'i phyir/_/nyi ma dag pa gnas gnyis gzhag_/gcig la skar ma drug dbri zhing /_/med na 'khor phyed sbyin pa dang /_/lhag na'ang dor bar shes par
[\[285a\]]
[\[285a.1\]]bya/_dor ba'i lhag ma mkha' dus bsgyur/_/'og gi chu tshod yar la blang /_/mda' yon zlas thob rkang pa gzung /_/mda' chu zla ba de bzlog phyir/_/pa sangs dal ba'i rkang pa yin/_/rkang zos sngon mas nyi dag bsgyur/_/de la mda' yon zlas thob pa/_/chu tshod
[\[285a.2\]]sogs su shes par bya/_/de ltar thob pa de rnams kyis/_/rkang pa sngon ma zos dang sdom/_/phyi ma ma zos la phri la/_/nyi ma phyed dag gcig la ni/_/sbyin dor mig dmar dal ji bzhin/_/pa sangs myur rtsis bya ba'i phyir/_/dal ba de nyid gnas gnyis gzhag_/gcig gis sngar gyi
[\[285a.3\]]rnyed pa sbyang /_/me sbyin lhag dor shes par bya/_/dor ba'i lhag mas rkang pa gzung /_/nyi shu rtsa lnga lan gsum dang /_/nyi shu rtsa bzhi lan gnyis te/_/nyi shu rtsa gnyis lan gnyis dang /_/bco brgyad tshes dang klu snga rkang /_/drug dang sum cu dgu bcu dgu/_/bdun cu don gsum
[\[285a.4\]]phyi rkang ste/_/pa ba sangs kyi myur rkang yin/_/rkang bzung sngun mas chu tshod bsgyur/_/de la mkha' dus thob chu tshod/_/chu srang dbugs dag rim pas shes/_/de ltar thob pa de rnams kyis/_/rkang pa sngon ma zos pa dang /_/phyi ma ma zos la phril/_/dal ba yi ni gnas gcig la/_/sbyin
[\[285a.5\]]dor mig dmar myur ji bzhin/_/spen pa gsal ba'i nyin zhag la/_/mkha' chu me dang zla ba sbyin/_/dus ro ri stong zla bgos dor/_/lhag ma skar bsgyur las thob pa/_/skar ma'i yin te lhag ma la/_/mkha' dus bsgyur la thob chu tshod/_/chu srang dbugs dag rim pas shes/_/rnyed pa de
[\[285a.6\]]dag gnas gnyis gzhag_/gcig la skar ma bco brgyad dbri/_/me sbyin lhag dor shes par bya/_/dor ba'i lhag ma mkha' dus bsgyur/_/'og gi chu tshod yar la blang /_/mda' yon zlas thob rkang pa gzung /_/nyi shu gnyis dang bco lnga drug_/phyi ma la ni de las bzlog_/spen pa dal
[\[285a.7\]]ba'i rkang pa yin/_/rkang zos sngun mas lhag ma bsgyur/_/mda' yon zlas thob chu byed de/_/chu srang dbugs dag rim pas shes/_/de ltar thob pa'i nor rnams kyis/_/rkang zos sngun sdom phyi phri la/_/sngar gyi rnyed pa'i gnas gcig la/_/sbyin dor mig dmar dal ji bzhin/_/myur
[\[285b\]]
[\[285b.1\]]la de nyid gnas gnyis gzhag_/gcig gis nyi ma dag pa sbyang /_/me sbyin lhag dor shes par bya/_/dor ba'i lhag mas rkang pa gzung /_/drug dang lnga dang lnga dang bzhi/_/bzhi dang gnyis dang gnyis dang mkha'/_/phyi ma la ni gnyis dang bzhi/_/lnga dang drug dang brgyad dang gsum/_/spen pa
[\[285b.2\]]myur ba'i rkang pa yin/_/rkang gzung sngun mas chu tshod bsgyur/_/de la mkha' dus bgos thob pa/_/chu tshod gnas su gzhag par bya/_/chu srang dbugs dag rim pas shes/_/de ltar thob pa de rnams kyis/_/rkang bzung sngon sdom phyi phri la/_/dal ba gcig la sbyin dor ni/_/mig dmar myur
[\[285b.3\]]ba ji bzhin no/_/yid bzhin nor bu'i rtsis 'di ni/_/zab cing rgya che dus 'khor rgyud/_/rin chen gling mchog nang nas ni/_/bla ma'i man ngag la brten nas/_/shes rab mig gis legs dpyad byas/_/dran shes brtson ldan gus pas blangs/_/don ldan tshig gis srad pur
[\[285b.4\]]brgyus/_/blo ldan rnams kyi mgul rgyan mdzod/_/de las byung ba'i bsod nams ni/_/dri med nyi zla lta bu des/_/'gro ba sems can ma lus rnams/_/kun mkhyen rgyal po thob par shog_/gza' lnga so so'i rkyang rtsis kyi man ngag_/paN+Di ta chen po shAkya shrI b+ha dras mdzad
[\[285b.5\]]pa rdzogs so/_/[ {D1387}]@##/_/rgya gar skad du/_/Sha Da ga yo ga_/bod skad du/_/sbyor ba yan lag drug pa/_/dpal dus kyi 'khor lo la phyag 'tshal lo/_/kun la sgrib pa sprin gyi dra ba bsal ba la/_/rnam rtog rlung gi grangs rnams ma lus nu ba gyur pa'i/_/rang gi nam
[\[285b.6\]]mkha'i khams su shar ba'i 'od bzang can/_/'jig rten dbang phyug zla ba gang bas gsal gyur cig_/gang zhig 'khor zhi'i dmigs pa bral yang de dag las ni tha dad med cing khyab pa'i bdag_/stong pa yin yang 'di ni brtse ba'i rang bzhin gnas pa las ni 'das kyang sa
[\[285b.7\]]dbang phyug_/rtog ldan rnams ni ma lus bde ba rgyas par byed kyang rtog pa spangs shing 'gro med mgon/_/sems dang bral ba 'char ba 'ga' yis 'gro ba'i sems la rgyan du byed gyur cig_/cung zad rtog pa'i yangs 'dzin gdon bzhin nyams pa'i ched du 'dzin pas bcings pa
[\[286a\]]
[\[286a.1\]]ste/_/de gtong bab col du ni spangs shing shin tu yun ring thar pa med par lhung ba kye/_/de ltar dam pa'i lam la bslad la gang gis nam mkha'i gzugs brnyan sems las rnam 'das shing /_/mkhas dang brtse ba'i bdag nyid ston pa'i bla ma mchog la
[\[286a.2\]]dga' bas rtag tu phyag 'tshal lo/_/de phyir rang gi rtog pa sgrogs pa kho na de lta bur/_/gyur pa bla ma'i bdag nyid chen po sgrogs pa ste/_/gang phyir 'bar ba'i gzugs can me ni med pa ni/_/du ba'i rtse mo yang dag 'phyur ba rtog pa med/_/bdag gi rtog pa'i nga rgyal
[\[286a.3\]]skyon gyi rgyun min te/_/rab tu 'jug byed nyid kyis gzhan don sgrub par byed/_/smra ba po las brjod pa nges pa med pa na/_/skye bo 'dod pa 'grub pa'i ched du ji ltar 'jug_/drang don rtogs pas khengs pa'i mkhas pa lam rnams spangs pa'i sngags pa ngan pa rnams/_/shes rab
[\[286a.4\]]dman pa nyid kyis sgrub pa'i sgo nas dgag pa rnams kyang rig mi byed/_/rdo rje 'dzin dpal bka' yis 'gro ba gsum rnams dang ched khyab bdag 'jam dpal gyis/_/bcom ldan dus kyi 'khor lo'i nyung ngu'i rgyud ni rab tu gsal ba'i tshig gis gsungs/_/gang la dpal
[\[286a.5\]]ldan thugs rje chen po bcom ldan 'jig rten dbang phyug sprul pa des/_/thams cad don can shin tu gsal ba'i tshig gis rgyas 'grel dri ma bral 'od mdzad/_/des gsal byas pa'i sangs rgyas rin chen snying po bsod nams bdag nyid las thob nas/_/nges pa'i don
[\[286a.6\]]gyi bdud rtsi bsten pas srid pa'i dug rnams 'joms byed dga' bar byed/_/shes bya'i tshogs rnams kun gyi gzhi rten bcom ldan kun mkhyen mtshan gyi rjes mthun dang /_/dam pa de nyid rin chen chu gter gang du dbang phyug la sogs rtsa ru bshad/_/gang du shes rab pha
[\[286a.7\]]rol tu phyin pa'ang mtha' dag 'du ba'i rnam rtog ljon shing rnams/_/rab tu 'jig byed nam mkha' las byung sangs rgyas dag pa'i bdag nyid skyed byed ma'o/_/dri ma med pa'i nam mkha' gang la sprul pa mig 'byed la/_/thugs rje chen po rgyas pas brlan pa bsam
[\[286b\]]
[\[286b.1\]]pa'i brten za las/_/yod dang med dang gnyis ka dngos med 'byed pa bral/_/stong pa nyid kyi rjes 'gro du sogs ma lus glo bur 'char/_/de ltar rdzogs pa'i rim pa gsal bar byed pa phyag rgya chen po'i lam sgom pa'i rjes su mthun pa dpal dang ldan pa'i rgyud dang po'i sangs
[\[286b.2\]]rgyas la sogs pa gsung rab rin po che yang dag par rdzogs pa'i sangs rgyas nyid kyi 'bras bu ster par byed pa rnams yang dag par bsdu bar bya'o/_/gang sangs rgyas rin chen za ma tog rgyud kyi rgyal po dang po'i sangs rgyas su gsungs pa/_gang phyir a sogs ka sogs ri bong can
[\[286b.3\]]dang nyin byed gcig nyid rdo rje can gyi gdan min zhing /_/hUM yig nyid kyis mtshan ma dang ni yongs su gyur pa gzhan pa kha dog gzugs ni mi 'dod de/_/'gyur ba med pas bskyed cing 'gyur ba nyams par gyur pa mchog gi dbang po rnams dang ldan pa ni/_/rnam pa kun ldan thig le mtha'
[\[286b.4\]]dag rgyal ba'i bdag po sna tshogs sgyu ma 'dzin pa 'di la'o/_/gang gi phyir 'di ltar yin pa de'i phyir mchog tu mi 'gyur ba'i bde ba sgrub par byed pa la mngon par dga' ba'i rnal 'byor pa bla ma dam pa'i man ngag thob pa/_gdug pa'i grogs yongs su spangs pa du ba la sogs pa'i
[\[286b.5\]]mtshan ma yongs su bsgoms pa las dang po pa dbu ma rnam par sbyangs pa/_/sems can thams cad la bu gcig pa lta bur mchog tu brtse ba'i sems rjes su bcings pa/_'jig rten dang 'jig rten las 'das pa'i bden pa la brten pa/_bu dang chung ma la sogs pa dang rang gi
[\[286b.6\]]lus la ltos pa med pa/_/tshogs gang gtsug lag khang dang bla ma'i rdzas nye bar longs spyod pa las phyi rol du gyur pa/_sangs rgyas dang byang chub sems dpa'i lam la brten pa/_byams pa dang snying rje dang dga' ba dang btang snyoms te tshangs pa'i gnas bzhis rnam par gnas pa/_
[\[286b.7\]]zhi ba la sogs pa'i 'jig rten pa'i dngos grub sgrub pa la mngon par dga' ba spangs pa/_thams cad mkhyen pa'i go 'phang la gnas par 'dod pa/_dkyil 'khor gyi 'khor lo la sogs pa rnam par rtog pa'i sgom pa yongs su spangs pa/_nam mkha'i khams la rnam pa
[\[287a\]]
[\[287a.1\]]thams cad pa stong pa nyid me long la pra phab pa bzhin du ma skyes pa'i chos nges par mthong ba/_rang gi sems kyis spros pa'i snang ba rnyan nam mig yor mi lam dang mtshungs pa nyid du sems pa/_rdul phra rab tshogs pa'i bdag nyid kyi chos rnam par dpyad bas stong pa chad
[\[287a.2\]]pa'i stong la nyid ring du byas pa/_nang gi bde ba rang rig par bya ba'i chos la rjes su chags pa/_phyi rol gyi dbang po'i rang rig par bya ba'i bde ba'i chos yongs su spangs pa/_shes rab dang thabs kyi bdag nyid can gyi byang chub kyi sems brtan par byed pa lam gcig tu mkhas pa/_mchog
[\[287a.3\]]tu mi 'gyur ba'i bde ba chen po'i shes rab ye shes kyi lam gyi man ngag thob pas rten dang brten pa mtshan ma dang kha dog dang phyag dang dbyibs dang dkyil 'khor gyi lha yongs su brtags pa'i chos mi 'dod do zhes pa'o/_/de bzhin du/_sna tshogs rnam rtog la sogs lam gyis ni/_/de
[\[287a.4\]]nyid de bzhin gshegs pas gang gsungs pa/_/bzhi la rab tu dbye ba'i bcu drug can/_/lam dang bral bas thob pa ma yin no/_/bskyed pa'i rim pas gsungs pa'i hUM dang ni/_/phaT yig la sogs rtog pa dang bral ba/_/rdzogs pa'i rim pa'i rnal 'byor de nyid ni/_/de kho na
[\[287a.5\]]yi sgrub thabs gzhan yod min/_/ji ltar me ni shing la rtag gnas kyang /_/bcad dang dbye ba'i thabs kyis mi mthong ste/_/gtsub shing gtsub gtan lag pas bsrubs pa las/_/de la gnas pa yang ni mthong 'gyur ba/_/de bzhin sems kyi snang bar rtog pa yi/_/bsgom pa'i
[\[287a.6\]]thabs rnams kyis ni mi mthong ste/_/de nyid du 'di la la nA dang ni/_/ro ma gcig tu sbyor ba mthong bar 'gyur/_/du ba la sogs mtshan ma rnams kyang ni/_/srog rtsol gyis ni dbu mar 'gag pa dang /_/rig ma'i brtul zhugs kyis ni rdo rje ni/_/ltung min de bzhin steng du khu ba ste/_/lam
[\[287a.7\]]'di rnams kyis sangs rgyas rnams kyi ni/_/bde ba mchog tu 'gyur ba med ces pa/_/mngon par sgrub pa 'am pho nya mo kun kyi/_/lhan cig skyes pa rnal 'byor pas 'thob 'gyur/_/gzugs la sogs la rtog par dkyil 'khor gyi/_/'khor lo bsgom pa goms par gyur pas
[\[287b\]]
[\[287b.1\]]ni/_/'jig rten pa yi dngos grub 'grub 'gyur gyi/_/'dod pa'i dngos grub chen po ga la zhig_/gang rnams sems can rnams la brtse ba yis/_/gzhan gyi bya ba dge brtag brtson pa'i/_/slob ma dag pa rnams la lam rnams ni/_/bla ma dam pa'i drin las 'byung ba yin/_/
[\[287b.2\]]lam bzangs rin chen 'di ni bag med kyi/_/sems can gzhan pa rnams la byin pa na/_/rang khyim dgon pa rnams su rab zhugs la/_/yul ngan chom rkun rnams kyis 'phrog par byed/_/the tshom 'gyod pa dag dang gnyid dang ni/_/le lo rgod pa'i chom rkun rnams kyis kyang /_/
[\[287b.3\]]gnyen 'dun 'thibs po'i nang du zhugs pa na/_/lam bzangs rin po che ni 'phrog par byed/_/srog gcod ma byin gzhan gyi bud med dang /_/brdzun dang tshig rtsub dang ni phra ma dang /_/'khyal bar gyur pa'i tshig dang brnab sems dang /_/gnod sems lta ba ngan pa'i chom rkun
[\[287b.4\]]dang /_/yod pa'i sdig dang nye ba'i sdig pa dang /_/gsod 'khu dbang po kun nas chags pa ste/_/chom rkun lnga pa'i lnga po 'di rnams kyis/_/rin po che ni rtag tu 'phrog par byed/_/shin tu bza' dang btung dang sna tshogs pa'i/_/longs spyod du ma'i chom rkun de rnams kyis/_/brtson
[\[287b.5\]]'grus ldan du zin kyang bag med cing /_/rgyal bar gyur pa nyid la 'phrog par byed/_/gang phyir rang nyid rtog pa po min pa/_/rin thang chen por 'gyur ram shes ched du/_/g.yon can gzhan la ston pa min zhes pa'i/_/de yi tshig gis rin chen 'dor bar byed/_/gang rnams
[\[287b.6\]]rin chen bzang po rig pa rnams/_/rin chen chen po yongs su rtog tu gzhug_/de rnams kyis ni rnam dag ngag rnams kyis/_/rang gi rin chen rnam par shes par bya/_/rdzogs sangs rgyas dang byang chub sems dpa' dang /_/pha dang ma dang bu mo sring mo dang /_/bu dang spun zla 'dod pa'i
[\[287b.7\]]chung ma yin/_/gzugs rnams kyis ni bdud rnams gegs byed do/_/de phyir bla ma dam pas gnang ba yi/_/lam bzangs rin chen slob ma rnams kyis ni/_/chom rkun rtsa lag yongs su gtang byas te/_/'bad pas shin tu legs par sba bar bya/_/dpa' bo'i rim pa bdag
[\[288a\]]
[\[288a.1\]]byin rlabs pa yi/_/rim pa'ang thar ba'i ched du lam ma yin/_/shin tu rnam dag rim pa gcig pu ni/_/thar pa'i ched du sangs rgyas rnams kyis bstan/_/mtshams med lnga po byed pa rnams kyang ni/_/dbang bskur don ni bde ba gang zhig gis/_/thabs
[\[288a.2\]]dang shes rab bdag nyid rgyud du ni/_/rgyal ba'i dbang pos yang dag gzung bar 'gyur/_/dpa' bo'i rim ni phyi rol la min te/_/lus la srog zad nyid la 'di gsungs so/_/bdag byin rlabs pa'i rim pa stong pa la/_/khams gsum po ni mthong bar gyur pa'i
[\[288a.3\]]mig_/'khor ba snying po med de zad gyur pa/_/de las skyes bu'i sangs rgyas nyid 'bras bu/_/chu shing gi ni 'bras bu smin pa dag_/chu shing nyams las yang dag 'byung ba bzhin/_/sdig srin dang ni shing srin sems can rnams/_/gang las byung bde rnams des
[\[288a.4\]]nyams byed/_/de bzhin rnal 'byor rnams kyi sems des ni/_/sgyu ma rnam par nyams par byed par 'gyur/_/gnyis med g.yo ba med dang gnyis rtog med/_/'dod dang mchog tu mi 'gyur 'dod chags che/_/dngos dang dngos po med las 'das pa dang /_/ye shes
[\[288a.5\]]dang ni sems pa kun tu bzang /_/sgra 'thab med dang sgra che pa dang ni/_/lhan skyes dpal ldan byang sems thig le 'dzin/_/dpal ldan dus kyi 'khor lo rdo rje dang /_/shes rab thabs kyi bdag nyid rnal 'byor ro/_/de ltar rdo rje'i rnal 'byor gang zhig dpag med bde
[\[288a.6\]]gshegs rnams kyis ba sten zhing brtan pa dang /_/byang chub sems dpa' rdo rje mchog 'dzin gsang sngags rig pa kun gyis yang dag bsdus gyur pa'o/_/dang por yang dag bsten par bya ba bla ma'ang dam tshig ldan zhing rdo rje'i theg pa lhag par gnas/_/de khon nyid
[\[288a.7\]]sgom zhing ma chags dri ma rnam bral bzod pa'i ngang tshul lam la 'jug_/slob ma rnams la lam ni sbyin byed dmyal ba'i 'jigs 'phrog de nyid las ni tshangs spyod ldan/_/bdud rnams la ni rdo rje'i dbyug pa de yang 'dzin ma'i gzhi la rdo rje sems dpar rab grags pa'o/_/
[\[288b\]]
[\[288b.1\]]lha yi dmigs pa gang yin mngon sum dang ni rjes su dpag pa rnam gnyis 'dir 'gyur te/_/mngon sum de kho na nyid sbyor las mkha' la skar ma bzhin du du ma longs spyod rdzogs pa'i sku/_/mngon sum min na rjes su dpag pa shi ba'i lus bzhin de kho na nyid min pas rtag pa gang /_/
[\[288b.2\]]de ni ri mo sogs la blta bya yongs su ma smin blo can rnal 'byor rnams kyi sgom pa'i don/_/'dir sems can rnams kyi bsam pa'i dbang gis rnal 'byor pa rnams kyi lha'i dmigs pa gang yin mngon sum dang ni rjes su dpag pa rnams kyi gnyis su 'gyur ba ste/_mngon sum dang rjes su dpag
[\[288b.3\]]pa de dag las mngon sum gang yin pa ni de kho na nyid kyi rnal 'byor gyis mkha' la skar ma bzhin du 'gyur te/_skar ma'i tshogs bzhin du du ma longs spyod rdzogs pa'i sku zhes pa ni sha la sogs pa'i mig gis gzung bar bya ba srid pa gsum dang rmi lam dang sgyu ma dang mtshungs pa'o/_/'dir dang
[\[288b.4\]]por las dang po pa'i rnal 'byor pas mngon par shes pa med par sha'i mig gis gzugs brnyan mthong ngo /_/de nas mngon par shes pa'i mtshams kyi dbang gis lha'i mig gis mthong ngo /_/de nas 'dod chags dang bral ba'i mtshams kyi dbang gis sangs rgyas kyi spyan gyis gzigs so/_/
[\[288b.5\]]de nas byang chub sems dpa'i mtshams kyi dbang gis shes rab kyi spyan gyis gzigs so/_/de nas yang dag par rdzogs pa'i sangs rgyas kyi mtshams kyi dbang gis ye shes kyi spyan gyis gzigs te/_lhag ma kun las rnam grol zhing /_/zhes so/_/de ltar de bzhin gshegs pa'i
[\[288b.6\]]sha la sogs pa'i spyan lnga po rnams ni stong pa nyid gzigs pa'i ched du gsungs te/_sems can gzhan rnams ni stong pa nyid lta ba'i yul dmus long ngo zhes pa de kho na nyid sgom pa'i nges pa'o/_/de kho na nyid ma yin pa'i sgrub par byed pa la mngon sum min na rjes su dpag pa shi ba'i
[\[288b.7\]]lus bzhin/_de kho na nyid min pas brtags pa gang /_/de ni ri mo sogs la blta bar bya/_/zhes pa ni sangs rgyas dang byang chub sems dpa' rnams kyi ri mo dang sku gzugs byas pa dang lugs ma'am dkyil 'khor gyi 'khor lo bris nas nges pa'i rnam par blta bar bya ste/_byis pa'i rnal
[\[289a\]]
[\[289a.1\]]'byor pa dman pa rnams kyi sgom pa'i don du'o zhes pa rnam par rtog pa sgom pa'i nges pa'o/_/bdud rtsi lnga la sogs dang chu gter rdo rje rnams dang sngags kyi bzlas pa sogs kyi bsnyen pa ste/_/so sor sdud pa sogs dang rdo rje pad+ma las skyes bdud rtsi yis ni nye ba'i sgrub par
[\[289a.2\]]'gyur/_dga' ba la sogs rnams kyis rdo rje gsum dang chu skyes ro mnyam gyur pa sgom pa sgrub par 'gyur/_/shes rab sbyar la 'pho ba med pa'i pha mo'i rnal 'byor dag las nges par sgrub pa chen por 'gyur/_/'dir las dang po pas dang por sgrub thabs kyi chogs bsnyen pa byas te/_
[\[289a.3\]]phyi rol du bdud rtsi lnga ni bshang ba la sogs pa'o/_/sogs pa'i sgras go ku la sogs pa ste/_lha mnyes pa'i don du de rnams zos pas bsnyen pa'o/_/nang du bdud rtsi lnga ni phung po lnga rnams so/_/sogs pa'i sgras ni dbang po la rnams sgron ma lnga'o/_/de rnams la ltos pa med pa
[\[289a.4\]]ni bsnyen pa ste/_/lus dang rdzas la sred pa yongs su spangs pa'o/_/bsnyen pa des lha rnams mchog ster bar 'gyur gyi bshang ba la sogs pa zos pas ni ma yin no/_/chu gter rdo rje rnams kyis zhes pa lus kyi longs spyod la ltos pa med pa dang /_/ngag gi longs spyod la ltos pa med
[\[289a.5\]]pa dang /_sems kyi longs spyod la ltos pa med pa dang /_'pho ba'i longs spyod kyi bde ba la ltos pa med pa ste lus dang ngag dang sems dang tshangs par spyod pa'i sdom pa'o zhes pa'i don to/_/'dis lha mchog sbyin par 'gyur gyi srid pa'i longs spyod la chags pas ni ma yin no zhes
[\[289a.6\]]so/_/sngags kyi bzlas pa sogs kyis zhes pa la/_/'dir sngags kyi bzlas pa zhes bya ba ni srog sdom pa ste/_sogs pa'i sgras ni dbyung ba dang dgang ba dang /_bum pa can gyi rnal 'byor ni rtag tu bsnyen pa'o/_/des lha mchog ster bar 'gyur gyi srog ma bsdams pas ni ma yin
[\[289a.7\]]no zhes pa ni nges pa'i don to/_/drang don gyis bgrang phreng la sogs pas bzlas pa la sogs pa bya ste/_thun mong gi dngos grub kyi don du'o/_/da ni nye ba'i bsgrub pa brjod par bya ste/_/so sor zhes pa la sogs pas so sor sdud pa zhes pa la 'dir 'khor ba rnams kyi sdud pa mig
[\[289b\]]
[\[289b.1\]]la sogs pa'i dbang po rnams kyis gzugs la sogs pa'i yul 'dzin pa'o/_/de yongs su spong ba ni so sor sdud par brjod par bya ste/_stong pa nyid kyi gzugs la mig la sogs pa gzhan rnams kyis yul 'dzin pa ni nye ba'i bsgrub pa'o/_/de bzhin du bsam gtan dang srog
[\[289b.2\]]rtsol dang 'dzin pa ste/_rdo rje pad+ma las skyes bdud rtsi yis ni nye bar bsgrub pa ste nges pa'i don gyis so/_/drang ba'i don gyis ni phyi rol du lha spros pas so zhes pa nye ba'i sgrub pa'o/_/da ni sgrub pa gsungs pa/_dga' ba zhes pa la sogs pa ste/_'dir dga' ba la sogs pa
[\[289b.3\]]rnams kyis rdo rje gsum po sku dang gsung dang thugs kyi thig le rnams te/_de rnams chu skyes su ro mnyam par gyur pa sgom pa bsgrub par 'gyur te snying ga dang lte ba dang gsang bar thig le rnams gnas pa'o zhes bya ba'i don to/_/de ltar sgrub pa'o/_/de nas sgrub pa chen po ni shes rab
[\[289b.4\]]sbyar la gang gi tshe 'pho ba med pa'i bde bar 'gyur ba de'i tshe sgrub pa chen po ste/_phra mo'i rnal 'byor las ni zhes pa nges pa'i don gyis su shu ma na'i rtsa'i steng du khu ba yang dag par sbyor ba las nges pa'i don gyis bsgrub pa chen por brjod par bya'o/_/drang ba'i don gyis ni shes rab kyi chos
[\[289b.5\]]'byung gi sna'i rtse mor yungs kar la sogs pa'o zhes pa nges pa'o/_/de ltar bsgrub pa chen por 'gyur ro/_/dang por stong nyid byang chub nges par slar yang de nas zla ba thig le yang dag 'dzin/_de nas gzugs rnams bskyed cing rab mchog ro yi rig rnams kyis ni yi ge
[\[289b.6\]]'god pa nyid/_/'di ci'i bsnyen pa chu yi gter gyi rdo rje rnams kyis bsgrub pa'i 'bring po yang /_/'dir thabs rnam bzhir 'gyur te dman dang brtan pa bsgrub pa'i yan lag de bzhin nyid/_/dir bskyed pa'i rim pas dang por stong nyid byang chub ces bya ba ni srog
[\[289b.7\]]chags rnams shi ba'i mthar phung po yongs su dor zhing skye ba'i cha shas can gyi phung po 'dzin pa las par gang yin pa stong pa nyid kyi skad cig gcig po srid pa gsum mthong ba ni stong zhes brjod par bya'o/_/nges par gdon mi za bar ro/_/skad cig de yi phyi nas zla ba thig le yang dag
[\[290a\]]
[\[290a.1\]]'dzin/_/zhes pa 'dir kun gzhi rnam par shes pas ma'i mngal du khu ba'i thig le rnams 'dzin pa ni yang dag 'dzin no/_/de 'og tu khu ba la sogs pa bzung ba de nas gzugs rnams bskyed pa zhes bya ba ni zla ba bdun pa rnams kyis mngal rdzogs pa ste/_
[\[290a.2\]]lus rdzogs pa'o zhes pa'i don to/_/de nas rab mchog ro yi rigs rnams kyis/_/zhes pa phung po drug po rnams kyis mig la sogs pa rnams kyi yi ge dgod pa ste/_gzugs la sogs pa'i yul la rab tu 'jug pa'o zhes pa'o/_/de bzhin du lha'i rnal 'byor la yang brtags
[\[290a.3\]]pa'i bdag nyid bsgom par bya ste las dang po pas so/_/'di ni spyi'i bsnyen pa'o/_/chu'i gter rnams kyis zhes pa lus dang ngag dang sems dang ye shes kyi rdo rje rdzogs pa rnams kyis bsgrub pa 'bring po yang ste srog rdzogs pa'o/_/'dir thabs rnam bzhir 'gyur te zhes pa bsnyen pa'i yan
[\[290a.4\]]lag dang nye ba'i sgrub pa'i yan lag la dman pa dang brtan pa'o/_/sgrub pa'i yan lag la de bzhin kho nar lo bcu drug gi mtshams su'o zhes pa nges pa'o/_/'dir dman pa ni skyes pa'i byis pa'o/_/so skyes pas 'bring po'i byis pa'o/_/so lhung nas gzhon nu'o/_/slar yang so skyes
[\[290a.5\]]nas/_lo bcu drug gi rjes la dar ma ste bu skyed par byed pa nyid kyi phyir ro zhes pa'o/_/de bzhin du lha thams cad yan lag rnam pa bzhir rnal 'byor pas bsgom par bya'o zhes pa ni 'jig rten pa'i bden pa'i nges pa'o/_/da ni don dam pa'i bden pas sangs rgyas kyi gzugs rdzogs
[\[290a.6\]]par brjod par bya ste/_/'dir dang po stong nyid byang chub ces pa ni mun pa la cung zad kyang bsam par mi bya'o/_/de nas/_zla ba thig le yang dag 'dzin/_/zhes pa ni du ba la sogs pa'i mtshan ma thig le'i mthar thug pa 'dzin pa'o/_/de nas gzugs rnams bskyed cing zhes pa dang /_
[\[290a.7\]]thig le de nas sna tshogs gzugs mthong ba ni gzugs skye ba'o/_/rab mchog ro yi rigs rnams kyis/_/zhes pa sgrib pa med pa'i phung po drug rnams kyis so/_/yi ge dgod pa zhes pa ni nyi tshe ba'i phung po dang khams dang skye mched la sogs pa rnams 'gog pa'o/_/de'i phyir sa thob
[\[290b\]]
[\[290b.1\]]pa ni dman pa la sogs pa'i dbye bas 'gyur te/_/ji srid sa bcu gnyis kyi dbang phyug tu ma gyur gyi bar du'o/_/de'i phyir/_bden don rnam pa bcu gnyis ldan/_/de nyid rnam pa bcu drug rig_/rnam pa nyi shus byang chub pa/_/rnam par sangs rgyas kun rig mchog_/ces so/_/de bzhin du
[\[290b.2\]]stong par du ba la sogs lam du bla ma'i nges pa'i dbang gis gzugs brnyan mtshams su bsgom par bya/_/de nas rtsa ba'i 'khor lo rnams su srog dang thur sel rlung ni brtan pa'ang byed pa ste/_/phyi nas bzla ba'i 'gog pa bza' bzhin byed de byang chub sems ni rnal 'byor pa yis so/_/de nas gang
[\[290b.3\]]zhig cung zad 'dod pa nyin zhag 'ga' yis skye ba 'di la thob par 'gyur/_/zhes so/_/lam gyi rgyal po 'di sgom pa'i rim pa'i man ngag mchog gi dang po'i sangs rgyas su gsungs pa/_'di lta ste/_/du ba la sogs bsgom nas ni/_/sems ni g.yo ba med byas te/_/dbu ma sbyangs pa byas
[\[290b.4\]]nas ni/_/mchog tu ma 'gyur bsgrub par bya/_/pad+mar rdo rje rab bkod nas/_/srog gi thig ler gzhug par bya/_/'khor lor thig le thig le yi/_/g.yo ba rdo rjer dgag par bya/_/rtag tu rtag rengs rnal 'byor pa/_/rtag tu steng du khu bar 'gyur/_/phyag rgya che dang 'grogs pa yi/_/
[\[290b.5\]]rdo rje 'bebs pas byin gyis brlabs/_/mchog tu mi 'gyur skad cig ni/_/stong phrag nyi shu rtsa gcig dang /_/drug brgya rdzogs pas rgyal po che/_/rdo rje sems dpar rang nyid 'gyur/_/rnam pa gzhan du na/_shes rab ma dang 'grogs mi bya/_/ji srid bcu ni ma shar bar/_/rnal 'byor pa ni
[\[290b.6\]]phyi'i g.yeng ba/_/yongs su chad nas mtshan ma rnams/_/so sor sdud pa rgyal ba'i dbang por 'gyur te rnam pa bcu'o bsam gtan mi skyong ba nyid do/_/srog rtsol yang ni ral gri can no slar yang rnam bcu'o 'dzin pa phyag rin chen nyid/_/g.yung mol ni rjes su dran pa pad+ma 'dzin
[\[290b.7\]]'gyur dpal ldan ting 'dzin 'khor lo can/_/re re dbye ba lnga rnams kyis te slar yang gang las a sogs ka sogs kyis phye ba'o/_/so sor sdud pa lus la yul dang yul can bcu rnams rab tu 'jug pa med pa'o/_/bsam gtan yang ni shes rab rtog dpyod dga' dang g.yo med bde ba
[\[291a\]]
[\[291a.1\]]sems rtse gcig pa'o/_/srog gi rtsol ba yang ni lam ni gnyis po nyams shing dbu mar srog ni zhugs par 'gyur/_/thig ler srog rab zhugs shing gnyis ka'i bgrod pa bcom pa sems rtse gcig pa 'dzin pa'o/_/gtum po'i snang ba gang zhig nges par
[\[291a.2\]]lus dang nam mkha' la yang 'gyur ba rjes su dran par 'gyur/_/shes rab thabs kyi bdag nyid kyis ni 'gyur med bde ba'i dbang gis ye shes gzugs la ting nge 'dzin/_/'di rnams dman pa la sogs dbye ba rnams kyis sna tshogs gtso bo sgrub thabs rnam gsum 'gyur/_/
[\[291a.3\]]phyag rgya gsum dang gnas skabs gsum ni rnam gsum bgrod pa'i dbang gis las dang kun rtog spyod/_/so sor sdud pas rnal 'byor pa ni yul dang rnam bral sngags rnams kun gyis byin gyis brlab/_/mngon shes lnga ni thob par 'gyur te mi yi bdag po bdag po sbyor bas
[\[291a.4\]]gdab/_/srog gi rtsol bas dag pa ri bong can dang nyi ma dang bral byang chub sems kyis mchod/_/bdud dang nyon mongs la sogs nyams shing stobs bcu la ni 'jug 'gyur 'dzin pa'i stobs kyis so/_/rjes su dran pa yang dag dag pa dri med 'od kyi dkyil 'khor ye shes gzugs
[\[291a.5\]]las so/_/de nas ting nge 'dzin gyi dag pa nyin zhag 'ga' zhig rnams kyis ye shes lus 'grub bo/_/so sor sdud pa sogs kyis gal te sngags pa sogs kyi 'dod pa grub par ma gyur na/_/nA da goms pas chu skyes su gnas rdo rje nor bu'i stobs kyis thig le bkag nas bsgrub/_/
[\[291a.6\]]bsnyen pa la ni dang po'i rnal 'byor rnam bcu mkha' la 'khor lo can gyi khro bo'i lta bas so/_/bgegs mthar byed pa'i lta bas bdud rtsi'i lam du son pa yis kyang nye ba'i bsgrub la yan lag drug_/shes pa la spros zla ba thig le rdo rje nor bur gnas pa'i 'gyur med gsum ni
[\[291a.7\]]bsgrub pa la/_/bde ba mi nyams gcig pu zhi ba lhan skyes ye shes rnal 'byor 'dir ni bsgrub pa chen po la'o/_/da ni rnal 'byor yan lag drug brjod par bya ste so sor sdud pa zhes so/_/las dang po la rgyal ba'i dbang po zhes pa ye shes kyi phung po'o/_/de yang mtshan ma'i dbye
[\[291b\]]
[\[291b.1\]]ba rnam pa bcu ste/_du ba dang /_smig rgyu dang /_mkha' snang dang /_mar me dang /_'bar ba dang /_zla ba dang /_nyi ma dang /_sgra gcan dang /_cha dang /_thig le mthong ba'i dbye bas ma brtags pa'i ye shes kyi phung po'o/_/bsam gtan mi bskyod pa nyid de rnam par shes pa'i phung po'o/_/rnam pa bcu ni
[\[291b.2\]]yul dang yul can bcu po rnams gcig nyid du sna tshogs gzugs la bsam gtan no/_/srog rtsol yang ni ral gri can/_/zhes pa 'du byed kyi phung po ste/_rnam pa bcu ni g.yon dang g.yas kyi dkyil 'khor bcu rnams gcig tu 'dres par gyur pa nyid kyi phyir ro/_/slar yang rnam pa
[\[291b.3\]]bcu ste 'dzin pa phyag na rin chen no/_/zhes pa tshor ba'i phung po ste/_srog gi 'dzin pa lte ba dang /_snying ga dang /_mgrin pa dang /_dpral ba dang /_gtsug tor gyi pad+ma la 'gro ba dang 'ong ba'i dbye bas rnam pa bcu'o/_/g.yung mo la ni rjes su dran pa pad+ma 'dzin par 'gyur te zhes
[\[291b.4\]]pa 'du shes kyi phung po'o/_/g.yung mo dbu ma'i rtsa la rjes su dran pa de yang bcu ste 'dod pa'i gnas skabs bcu'i dbye ba las so/_/dpal ldan ting 'dzin 'khor lo can te rnam par snang mdzad do/_/ting nge 'dzin rnam pa bcu ni rlung bcu po rnams 'gog pa'i phyir ro/_/de ltar
[\[291b.5\]]bcom ldan 'das ni mi gnas pa'i mya ngan las 'das pa ste/_gang dag gi phyir rlung rnams mi 'bab pas so zhes pa'i don to/_/da ni so sor sdud pa la sogs pa rnams kyi mtshan nyid bshad par bya ste/_so sor zhes pa la sogs pa'o/_/'dir so sor sdud pa zhes bya ba ni
[\[291b.6\]]lus la yul dang yul can bcu po rnams kyi 'brel ba las rnam par shes pa mi 'jug pa ste/_/stong pa nyid kyi yul rnams la mig la sogs pa gzhan lnga po rnams kyis rab tu 'jug pa'o/_/gzugs de nyid la shes rab ces pa lta ba dang /_rtog pa zhes pa dngos po
[\[291b.7\]]'dzin pa dang /_dpyod pa zhes pa de'i don nges par byed pa dang /_dga' ba zhes pa gzugs la chags pa dang /_g.yo med bde ba zhes pa gzugs dang lhan cig sems gcig tu byed pa'o/_/de ltar gzung ba dang /_'dzin pa'i dbye bas bsam gtan rnam pa bcu'o/_/
[\[292a\]]
[\[292a.1\]]'dir srog gi rtsol ba zhes bya ba yang ni gnyis po zhes pa g.yon pa dang g.yas pa'i lam nyams pa ste 'gog cing dbu ma'i lam du 'jug pa'o/_/de yang dkyil 'khor las 'gog pa las rnam pa bcu'o/_/'dir thig ler zhes pa dpral bar srog rab tu 'jug pa
[\[292a.2\]]gnyis ka'i bgrod pa bcom pa zhes 'gro ba dang 'ong ba 'dzin pa srog dpral bar 'dzin pas sems rtse gcig pa zhes bya ba'o/_/gtum mo'i snang ba gang zhig srid pa gsum gyi nam mkha' las gyur pa de ni rjes su dran pa ste/_rnam pa bcu ni sngar gsungs zin to/_/shes rab thabs kyi
[\[292a.3\]]bdag nyid kyis ni zhes pa shes bya dang shes pa gcig tu 'dres pa nyid kyis te/_'gyur med bde ba'i dbang gis ye shes gzugs la ting nge 'dzin to/_/de yang srog la sogs pa rnams med pa las rnam pa bcu'o/_/de ltar rnal 'byor yan lag drug gi sgrub byed do/_/'di rnams
[\[292a.4\]]dman pa la sogs dbye ba rnams kyis sna tshogs gtso bo dus kyi 'khor lo'i sgrub thabs rnam pa gsum du 'gyur/_phyag rgya gsum dang gnas skabs gsum/_/zhes pa ni/_rnam gsum bgrod pa'i dbang gis te/_/'dir byang chub kyi sems 'gyur ba'i bgrod pa ni dman pa'i gnas
[\[292a.5\]]skabs so/_/g.yo ba'i bgrod pa ni 'bring po'i gnas skabs so/_/mi g.yo ba'i bgrod pa ni mchog gi gnas skabs so/_/'di ltar las kyi phyag rgya ni 'gyur ba'i bde ba sbyin pa'o/_/ye shes kyi phyag rgya ni g.yo ba'i bde ba sbyin pa mo'o/_/phyag rgya chen mo ni mi g.yo ba'i bde ba sbyin
[\[292a.6\]]pa'o/_/de ltar sbyor ba yan lag drug la phyag rgya gsum bsgom par bcom ldan 'das kyis gsungs pa'i phyir rnal 'byor pas sangs rgyas nyid kyi ched du sbyor ba yan lag drug bsgom par bya'o zhes pa'o/_/da ni so sor sdud pa la sogs pa'i 'bras bu brjod par bya ste/_so sor zhes
[\[292a.7\]]pa la sogs pa'o/_/'dir gang gi tshe rnal 'byor pa so sor sdud pa gzugs brtan par gyur pas rnam par dag par 'gyur ba de'i tshe sngags rnams kun gyis byin gyis brlab par 'gyur te/_tshig gi mchog sbyin pa la sogs pa ster bar byed do/_/mngon par shes pa lnga ni thob par
[\[292b\]]
[\[292b.1\]]'gyur te mi'i bdag po bsam gtan sbyor bas dag pa'o/_/zhes pa ni 'dir gang gi tshe mig mi 'dzums par gyur pa de'i tshe lha'i mig tu 'gyur ro/_/de bzhin du lha'i rna ba la sogs pa ste bsam gtan rnam par dag pa la 'gyur ro/_/srog gi rtsol bas dag pa zhes pa ni 'dir gang gi tshe rnal 'byor pa
[\[292b.2\]]nyi ma ri bong can gyi lam dang bral te/_rtag tu dbu mar 'bab par gyur pa de'i tshe srog gi rtsol bas dag par gyur pa ni byang chub sems dpa' rnams kyis mchod de bsngags par byed do zhes pa'i don to/_/bdud dang nyon mongs la sogs nyams shing stobs bcu la ni 'jug par 'gyur te zhes
[\[292b.3\]]pa ni stong pa nyid kyi gzugs gzung ba la 'dzin pa'i sems 'jug par 'gyur te 'dzin pa'i stobs kyis so zhes pa ni srog gi 'gro ba dang 'ong ba zad pas gcig tu 'dres par 'gyur bas so/_/rjes su dran pa legs par dag pa zhes pa ni gzugs la 'khyud pa'i sems kyis rnam par rtog pa thams
[\[292b.4\]]cad dang bral ba nyid de de la sa gang gi tshe dag par gyur pa de'i tshe dri med 'od kyi dkyil 'khor du 'gyur ro/_/kyang gi sgra las 'od zer lnga 'phro zhing ye shes gzugs las zhes pa stong pa'i gzugs las so/_/de nas ting nge 'dzin dag pa na zhes pa 'dir gzung ba dang 'dzin pa'i sems dag
[\[292b.5\]]gcig nyid kyis 'gyur ba med pa'i bde bar gyur pa'i bde ba de ni ting nge 'dzin du brjod par bya ste/_ting nge 'dzin de las dag pa dri ma med pa nyid du gyur pa ni nyin zhag nyung zad rnams kyis zhes pa phyogs gsum dang lo gsum rnams kyi ye shes lus ni grub par 'gyur zhes dbang bcu la sogs pa
[\[292b.6\]]thob pa'i byang chub sems dpar 'gyur ro/_/de ltar so sor sdud pa la sogs pa'i nges pa'o/_/da ni stobs kyi rnal 'byor gsungs te/_'dir gang gi tshe so sor sdud pa la sogs pa rnams kyis gzugs mthong bar 'gyur ba na srog ma bsdams pa nyid kyis 'gyur ba med pa'i skad cig mi
[\[292b.7\]]skye ba de'i tshe nA da goms par 'chad par 'gyur ba'i stobs kyis srog dbu mar 'bab par byas nas shes rab kyi chu skyes su rdo rje nor bu byang chub sems kyi thig le 'gog pa las mi g.yo bas mi 'gyur ba'i skad cig bsgrub par bya'o zhes pa stobs kyi rnal 'byor ro/_/nA da goms pa ni 'di nyid
[\[293a\]]
[\[293a.1\]]du sgrub thabs kyi le'ur bcom ldan 'das kyis gsungs te/_/nus ma gang zhig lte ba'i dbus nas gzhan gyi gnas su bcu gnyis mtha' dang cha yin mthar 'gro ba/_/de ni lte bar yang dag bkag nas glog gi me dang mtshungs pa'i dbyug pa'i gzugs can langs pa
[\[293a.2\]]las/_/'khor lo las ni 'khor lo gzhan du nges par dal zhing rol pa'i bgrod pas dbu ma'i rtsa la bskyod/_/ji srid gtsug tor bu par stobs nyid kyis ni phyi rol pags pa la ni khab bzhin reg par byed/_/de yi dus su thur du sel ba mchog gi btsan thabs nyid kyis steng gi lam du
[\[293a.3\]]bskul bar bya/_/zung ni rlung dag 'gags pa na ni gtsug tor phug nas pha rol grong du 'gro bar 'gyur/_/'di ltar yid la rdo rje rab tu sad pas yul dang bcas pa mkha' la spyod pa nyid/_/mngon shes lnga yi rang bzhin du 'gyur slar yang 'di ni rnal 'byor pa rnams dag gi sna tshogs
[\[293a.4\]]yum/_/da ni stong pa nyid kyi gzugs bsgrub pa'i ched du lta stangs brjod par bya ste/_bsnyen pa zhes pa la sogs pa'o/_/'dir bsnyen pa zhes pa ni du ba la sogs pa'i mtshan ma sgom pa na ste/_bsnyen pa de la dang po'i rnal 'byor ni sems kyi du ba la sogs pa'i mtshan ma 'dzin pa'o/_/de
[\[293a.5\]]yang du ba la sogs pa dang lhan cig yid ches par byed pa rnam pa bcur 'gyur te nges na rnam pa bcu'o/_/de ni 'khor lo can gyi zhes pa gtsug tor gyi khro bo'i lta bas zhes pa mig mi 'dzums par steng du lta bas mtshan par 'gyur te/_mtshan mo'i rnal 'byor gyis rnam pa bzhi
[\[293a.6\]]dang /_nyin mo'i rnal 'byor gyis rnam pa drug ste/_de la gzugs kyi mthar thug pa so sor sdud pa dang bsam gtan gyi bsnyen pa'i yan lag tu 'gyur ro/_/bgegs mthar byed pa'i lta bas zhes pa la bgegs mthar byed ni bdud rtsi 'khyil pa'o/_/de lta bas ni bdud rtsi'i gnas su
[\[293a.7\]]son pa ste dpral ba'i gnas su son pa'o/_/lta stangs des te bgegs mthar byed kyi bdud rtsi'i lam du son pas nye ba'i sgrub pa la yan lag drug go/_/kyang yig las srog rtsol dang 'dzin pa bya ste/_srog gi gzugs mthong bar gyur pa na nye ba'i bsgrub pa'o/_/shes rab la spro
[\[293b\]]
[\[293b.1\]]zla ba thig le zhes pa 'dir shes rab kyi chags pas spros pa yang 'di yin la/_zla ba thig le yang yin pa ste shes rab la spros pa'i byang chub kyi sems kyi thig le rdo rje nor bu son pa de'i yang gsang ba dang lte ba dang snying gar 'gyur med gsum du gyur pa gang yin pa de ni sgrub pa'i yan lag la zhes pa gsum
[\[293b.2\]]sgrub pa'i yan lag la 'gyur ro/_/de ltar bsgrub pa'i yan lag bya'o/_/bde ba ma nyams gcig pu zhi ba zhes bya ba la/_'dir bde ba ma nyams pas byang chub kyi sems kyi skad cig gcig pu gang yin pa de ni zhi ba zhes brjod par bya ste/_lhan skyes ye shes rnal 'byor 'dir ni
[\[293b.3\]]bsgrub pa chen po la zhes pa sems kyi 'gyur ba med pa'i bde ba dang lhan cig gcig pa nyid do zhes pa bsgrub pa chen po'i yan lag ste bzhi pa'o/_/phyag rgya sgyu ma'i rjes su mthun pa yid dang nam mkha' la ni me long la ni gzugs bzhin te/_/'jig rten gsum po snang bar byed cing dri med glog
[\[293b.4\]]dang mtshungs pa'i 'od zer du ma 'phro bar byed/_/phyi dang lus la dbyer med yul dang rnam par bral ba snang ba tsam ste mkha' la gnas pa ni/_/sems kyi rang bzhin 'gro ba du ma'i ngo bo'i sems la 'khyud par byed do de ni gcig pu'o/_/sems kyi snang ba tsam ste rang gi yid las skyes pa me
[\[293b.5\]]long gi ni gzugs brnyan lta bu nyid/_gang zhig mtha' dag rgyal ba'i sras dang sangs rgyas rnams kyis bsten pa rnal 'byor dbang pos bsten bya ste/_/ye shes me lce rab tu rgyas pa de ni bdud tshogs yul dang bcas pa mtha' dag sreg byed cing /_/lus la 'dod chags la sogs kyang
[\[293b.6\]]ste rnal 'byor pa la lo yi sbyor bas bde ba ma nyams ster bar byed/_/shes rab ye shes kyang ste sems dang de yi snang ba nyid ni rnam pa bcu por 'gyur/_/dbang bskur dri med ri bong can mtshungs gzugs brnyan lta bur 'di la zhugs pa gang yin pa/_/de las mya ngan 'das pa'i
[\[293b.7\]]bde ba 'pho med lhan cig skyes pa 'gyur med nyid ni bzhi pa ste/_/sangs rgyas zhal 'di gang gi snying dang kha la gnas pa de ni dpal ldan bla ma'o/_/'dir shes rab ye shes ni grangs bzhin du 'dzin par byed pa'i sems dang sems kyi gzung bar bya ba gang yin pa du ba la sogs pa rnam
[\[294a\]]
[\[294a.1\]]pa bcu po ste me long gi snang ba pra phab lta bu de nyid ni ye shes te gzung bar bya ba'i sems so zhes pa'i don to/_/de ltar me long la rang gi mig dang gzugs brnyan ni mig dang gzung bar bya ba yin pa de bzhin du shes rab dang ye shes kyang ste dbang bskur 'di la
[\[294a.2\]]zhugs pa gang yin pa zhes pa ni 'dir 'dzin par byed pa'i sems kyi gzung bar bya ba'i sems de la rab tu zhugs pa ni phyi rol gyi yul rnams la rab tu mi 'jug pa'o/_/yan lag drug la so sor sdud dang bsam gtan dang srog rtsol dang 'dzin pa ni zhugs pa zhes rjod par byed do/_/gang
[\[294a.3\]]zhugs pa de las mya ngan las 'das pa'i bde ba 'pho med lhan cig skyes pa mi 'gyur nyid ni bzhi pa ste/_bde ba byis pa dang dar la bab pa dang g.yo ba rnams kyi mchog 'jig rten pa'i dpe las 'das pa 'jig rten gsum gyi spyod pa las grol ba zhes pa'i don to/_/dgod pa dang /_lta ba
[\[294a.4\]]dang /_'khyud pa dang /_lag bcangs te/_gnyis gnyis 'khyud pa dang bral ba las kyi phyag rgya dang /_ye shes kyi phyag rgya'i rgyu dang bral ba stong pa nyid rnam pa thams cad pa so sor snang ba'o zhes pa'o/_/sangs rgyas zhal 'di ste ye shes kyi zhal slob dpon gang gi snying la gnas pa zhes pa
[\[294a.5\]]myangs shing rang gis nyams su myong ba dang /_slob ma rnams la rtogs su gzhug pa'i ched du dus thams cad du kha la gnas par gyur pa de ni dpal ldan bla ma ste rdo rje 'dzin pa'o zhes pa'i don to/_/gzhan dbang po gnyis kyi bde ba rtog par byed pa po rnams ni ma yin no zhes pa'o/_/nam
[\[294a.6\]]mkhar kun nas chags pa'i sems kyis mig ni mi 'dzums rdo rje'i lam du zhugs pa yis/_/stong pa las ni du ba smig rgyu dri ma med pa'i mkha' snang rab gsal nyid dang mar me dang /_/'bar ba dang ni zla ba nyi ma rdo rje rnams dang mchog gi cha dang thig le mthong bar 'gyur/_/de yi
[\[294a.7\]]dbus su ye shes gzugs ni yul dang rnam pa dang bral longs spyod rdzogs sku du ma'o/_/da ni rang gi sems 'di'i rang gi snang ba la rab tu zhugs pa gsungs te/_nam mkhar zhes pa la sogs pa'o/_/'dir sngags kyi theg pa dang pha rol tu phyin pa'i theg pa la rnal 'byor goms pa
[\[294b\]]
[\[294b.1\]]rnam pa gnyis te/_nam mkha' la dang /_bla gab med pa'o/_/gang zhig nam mkha' la rnam par goms par byed pa des mtshan mo bug pa med pa'i khang par mun pa la/_nam mkha' kun nas chags pa'i sems dang mig gi 'dzums shing rdo rje'i lam du zhugs pa zhes pa 'dir
[\[294b.2\]]dbu mar srog rab tu zhugs pas stong pa kho na las du ba la sogs pa'i mtshan ma mthong ste/_kun nas zhen pa'i sems dang mig gi 'dzums shing rdo rje'i lam du zhugs pa yis/_/stong pa la ni du ba smig rgyu rab gsal dri ma med pa'i mkha' snang nyid dang mar me dang /_/zhes pa ni mtshan
[\[294b.3\]]mo'i rnal 'byor gyis mthong ngo /_/de nas nam mkha' sprin med pa lta ste/_nam mkha' de la nyin mo'i rnal 'byor gyis/_/nam mkha' las byung rab byung ba/_/shes rab ye shes me bo che/_/zhes pa 'bar ba mthong ste/_sprin med pa'i nam mkha' la'o/_/de bzhin du 'od
[\[294b.4\]]chen rnam par snang bar byed/_/ye shes snang ba lam me ba/_/zhes pa zla ba'i snang ba'o/_/'gro ba'i mar me ni nyi ma'o/_/ye shes sgron ni rdo rje ste/_sgra gcan gzi brjid chen po'o/_/'od gsal ni glog ste mchog gi cha shes pa'o/_/sngags mchog dbang po rig sngags rgyal ni thig le'o/_/
[\[294b.5\]]de ltar mtshan ma rnam pa bcu ste/_'dus pa la sogs par mtshan mo'i rnal 'byor gyis dang /_mtshan yang dag par brjod par nyin mo'i rnal 'byor gyis bcom ldan 'das kyis gsungs so/_/de nas/_gsang sngags rgyal po don chen byed/_/ces pa rnam pa thams cad du
[\[294b.6\]]bum pa dang snam bu la sogs pa'i gzugs brnyan mthong ngo zhes pa'o/_/de'i dbus su ste thig le'i dbus su sangs rgyas gzugs ni yul dang rnam par bral ba ste de'i rdzas med pa'i phyir dang /_rtog pa med pa'i phyir te longs spyod rdzogs pa'i sku du ma'o/_/de nas
[\[294b.7\]]gzugs brnyan gyi rnal 'byor gyi gzhom du med pa'i sgra gang yin pa de kho na thos te de ltar gzugs snang ba las sprul pa'i sku dang sgra snang ba las longs spyod rdzogs pa'i sku'o zhes bya ba'i don to/_/nam mkha' chu 'dzin bral bar gyur pa rnal 'byor pa yis rengs pa'i mig gis blta
[\[295a\]]
[\[295a.1\]]bya ste/_/re khA nag po dri med 'od zer 'phro ba dus kyi rtsa la mthong gyur bar du'o/_/de la kun mkhyen gzugs ni chu la nyi ma lta bur rnyog pa med pa sna tshogs mdog_/rnam pa kun ldan rang sems yul dang rnam par bral ba'i sems ni gzhan pa min pa nyid/_/
[\[295a.2\]]'dir nyin mo'i rnal 'byor ni nam mkha' chu 'dzin bral ba rnal 'byor pa'i rengs pa'i mig gis blta bar bya ste/_snga dro dang phyi dro nyi ma la rgyab bstan nas so/_/rnam pa gzhan du na nyi ma'i 'od zer rnams kyis mig rab rib tu 'gyur te ngo yis te gnod pa las so/_/nyin mo so sor
[\[295a.3\]]blta bar bya ste ji srid du thig le'i dbus su ri mo nag po skra'i tshad tsam pa dri med 'od zer 'phro ba dus kyi rtsal ste a wa d+hU tI la mthong bar gyur gyi bar du'o/_/nang du 'dus pa kun mkhyen gzugs ni khams gsum la lus chu nang nyi ma bzhin du rnyog pa med pa kha dog sna tshogs te rnam pa
[\[295a.4\]]kun ldan rang sems yul dang bral ba rnams so/_/sems ni gzhan pa min pa nyid/_/gzhan gyi sems ni ma yin te gzhan gyi sems shes pa med pa'i phyir ro/_/'dir dang por rang gi sems kyi snang ba de bzhin gshegs pa'i sha'i spyan gyis mthong zhing sha'i spyan dang lha'i spyan
[\[295a.5\]]dang sangs rgyas kyi spyan dang shes rab kyi spyan dang /_ye shes kyi spyan ni sgom pa'i stobs kyis 'byung bar 'gyur ro/_/de'i phyir thams cad mkhyen pas ma gzigs pa cung zad kyang med do/_/sa yi rnam par sra ba min zhing zhu ba chu lus khu ba min te gsher ba nyid min phyir/_/me
[\[295a.6\]]yi rnam pa me min g.yo ba rlung gi lus ni g.yo ba min pas rlung ma yin/_/stong pa'i rnam pa yin yang blta bya dkar dang ljang dang kha dog sna tshogs chen po kha dog min/_/rnam pa thams cad yin yang blta bya min te rang snying dri ma nyon mongs bdud kyi mthu las so/_/sa ni chu la rab
[\[295a.7\]]tu 'jug cing chu yang 'bar byed la ste gtsang mar byed pa rlung la'o/_/rlung ni stong pa la ste stong pa nges par mtshan ma rnam pa bcu ru 'gyur zhing mtshan ma ni/_/rnam pa thams cad pa ru 'gyur te mi 'gyur mchog gi bde ba gzhom du med pa'i ye shes sku/_/ye shes las ni rdzu 'phrul
[\[295b\]]
[\[295b.1\]]dngos grub tu 'gyur mi bdag skyes bu rnams kyi skye ba 'di nyid la'o/_/dbu mar srog gi rab gzhug nyi ma dang bcas ri bong can gyi bgrod pa g.yas dang g.yon la gcig_/phyag rgya rab tu 'grogs la sems dang mchog gi bde ba la gnas rdo rje yang dag bslang ba yang /_/
[\[295b.2\]]pad+mar rdo rje'i sgra 'am rang gi lag pa chu las skyes pas gsor ba bde ba'i rgyu ru ste/_/sa bon gtong ba min pa'i bde ba de ni 'chi ba'i 'jigs 'phrog 'di ni dpal ldan bla ma'i zhal/_/phyag rgya chen po'i man ngag 'di ni mchog gi dang po'i sangs rgyas kyis kyang rab tu gsungs
[\[295b.3\]]pa 'di lta ste/_'di nyid kyi ni sgrub byed bya/_/snang brnyan bsam pa ma yin pa/_/du sogs mtshan ma de rnams kyis/_/shes rab gzugs brnyan nam mkha' mnyam/_/yod dang med las rnam par 'das/_/rang gi sems kyi yid ches don/_/rdul phran las
[\[295b.4\]]skyes tshogs pa rnams/_/kun rtog yongs su dor ba yis/_/du ba smig rgyu mkha' snang dang /_/sgron ma 'bar bzla nyi dang /_/mun can cha dang thig le che/_/sna tshogs gzugs brnyan 'od gsal ba/_/btsums shing ma btsums mig dag gis/_/stong par gang zhig rjes
[\[295b.5\]]brtags min/_/rmi lam bzhin du gzugs mthong 'gyur/_/gzugs de rtag tu bsgom par bya/_/dngos med gzugs la sgom pa de/_/rnal 'byor pa yi sgom ma yin/_/dngos po dngos med sems kyis min/_/gzugs la ma brtags mthong phyir ro/_/ji ltar pra phab gzhon
[\[295b.6\]]nu mas/_/me long la mthong dngos skyes min/_/de bzhin 'das dang ma 'ongs chos/_/mkha' la de nyid rnal 'byor pas/_/de yi dngos po dngos med 'gyur/_/dngos po stong pa'i don mthong phyir/_/dngos las dngos med don yod pa/_/sgyu ma rmi lam mig 'phrul
[\[295b.7\]]bzhin/_/med pa'i chos can la ni chos/_/skye ba 'di ni rab tu mthong /_/yid bzhin nor ltar mtha' yas pa'i/_/sems can re ba yongs skong byed/_/pra phab pa yi gzhon nu mas/_/ma mthong pa yi rkun po mthong /_/nyi tshe pa yi mig dag gis/_/song nas sgrub pa po yis
[\[296a\]]
[\[296a.1\]]mi mthong /_/gal te yod pa'i gzugs mthong na/_/rang gi gdong pa cis mi mthong /_/gal te med pa'i gzugs mthong na/_/ri bong rwa ni cis mi mthong /_/gzhan gyi mig gis mi mthong zhing /_/rang gi mig gis mthong min pa/_/skye ba med pa mthong
[\[296a.2\]]ba ni/_/gzhon nu ma yi bu ji bzhin/_/slar yang gang gis sangs rgyas nyid 'grub pa'i thabs de brjod par bya ste/_/rnal 'byor pa nyid ces pa la sogs pa'o/_/'dir rnal 'byor pa rnam pa gnyis te/_'jig rten pa dang 'jig rten pa las 'das pa'o/_/de las 'jig rten
[\[296a.3\]]las 'das pa'i rnal 'byor pa ni sangs rgyas nyid do/_/de'i khyad par ni bsod nams mchog ste bsod nams kyi tshogs yongs su rdzogs pa nyid kyi phyir ro/_/thabs 'dis rnal 'byor pa rnams kyis sangs rgyas nyid 'grub par 'gyur ro zhes pa lung gi brjod pa'o/_/thabs 'di ni rnal
[\[296a.4\]]'byor yan lag drug ste gcig gis bar bcad pa'i yan lag re dor nas dbus ma rim pa ma yin pas gsungs so/_/ma brjod pa yan lag snga ma de nyid ni snga ma dang phyi ma brjod pa'i yan lag gi shugs nyid las rtogs par bya ste/_dper na 'di nyin mor byed pa'o zhes brjod pa na
[\[296a.5\]]gzhan mtshan mor brjod pa zhes ma brjod kyang shugs nyid las nye bar thob pa bzhin no/_/de ltar phan tshun ltos pa'i chos ni ma brjod pa'i chos las thob bo/_/de'i phyir rgyud 'dir re res bar bcad pa'i yan lag phyi ma gsum bstan te/_dbus su gsungs pa'i yan lag snga mar bya ba
[\[296a.6\]]'dir bla ma'i gdams ngag las so zhes rig par bya ste/_thams cad du de yis rtogs par bya'o/_/yang na byang chub sems dpas mdzad pa'i rgya cher 'grel gyis te/_rnam pa gzhan du mkhas pa nyid kyi mngon pa'i nga rgyal du gyur pa rnams kyis byas pa'i 'grel pas ni ma yin no zhes
[\[296a.7\]]pa'o/_/de'i phyir 'dir yan lag gsum bsam gtan dang zhes pa la sogs pa des rtogs par bya'o/_/rgyud gzhan du gsungs pa'i yan lag drug po rnams kyis 'dir yang mdor byas pa'i don yan lag gsum gyis rtogs par bya'o/_/'dir 'dus pa phyi mar bcom ldan
[\[296b\]]
[\[296b.1\]]'das kyis gsungs pa/_so sor sdud dang bsam gtan dang /_/de bzhin srog rtsol 'dzin pa dang /_/rjes su dran dang ting 'dzin te/_/rnal 'byor yan lag drug tu 'dod/_/ces so/_/de'i phyir bsam gtan gyi sngon du so sor sdud par rig par bya'o/_/sngags bzlas pa'i sngon
[\[296b.2\]]du srog rtsol bar rig par bya'o/_/'dir sngags bzlas pa'i sgras ma ning gi bzlas pa'am rdo rje'i bzlas pa ste srog rtsol bar brjod par bya'o/_/bde ba'i sngon du rjes su dran pa rig par bya ste/_'dir bde ba'i sgras ting nge 'dzin brjod par bya'o/_/de ltar yan lag drug po 'di rnams kyis
[\[296b.3\]]rnal 'byor pa sangs rgyas nyid du 'grub par 'gyur ro/_/thun mong gi phyi rol gyi rnal 'byor pa nyid 'jig rten pa 'grub bo/_/las dang po pa byis pa'i rnal 'byor pa rnams kyis ni sngags bzlas pas te so sor sdud pa'i ming can gyis dang bsam gtan gyis te dkyil 'khor gyi 'khor
[\[296b.4\]]lo la sogs pa sgom pa'i sems dang bde ba yis te/_las kyi phyag rgya dang ye shes kyi phyag rgya 'gyur ba dang g.yo ba'i bde bas 'jig rten pa'i bde bas 'og min gyi srid pa'i mthar thug pa zhes pa'o/_/de ltar rim pa gnyis kyis 'jig rten pa dang /_'jig rten pa las 'das
[\[296b.5\]]pa'i rnal 'byor pa nyid 'grub bo/_/'dir 'jig rten las 'das pa'i rnal 'byor pa nyid yan lag drug gi rnal 'byor gyis 'grub par 'gyur ba ji lta ba de ltar brjod par bya'o/_/'dir so sor sdud pa zhes bya ba ni phyi rol gyi gzugs la sogs pa'i yul rnams la mig la sogs
[\[296b.6\]]pa'i dbang po rnams kyis mig gi rnam par shes pa la rnams mi 'jug par nang gi yul rnams la lha'i mig la sogs pa'i dbang po rnams kyis lha'i mig gi rnam par shes pa la sogs pa rnams 'jug pa ste/_nang du stong pa nyid la dmigs pas ni dngos po thams cad stong pa
[\[296b.7\]]la mthong ba ma brtags pa pra phab pas me long la gzhon nu mas mthong ba lta bur 'gyur ro zhes pa so sor sdud pa'i yan lag tu brjod de/_khams gsum pa'i sangs rgyas kyi gzugs brnyan mthong ba'i phyir ro/_/de nas bsam gtan zhes bya ba ni stong pa'i chos thams cad mthong bar
[\[297a\]]
[\[297a.1\]]'gyur ba la shes rab ces bya ba 'di rnams la sems 'jug pa dang /_rtog pa zhes bya ba sems kyi dngos po rtogs pa dang /_dga' ba zhes bya ba dngos po thams cad la sems gnas pa dang /_g.yo med bde ba zhes bya ba dngos po thams cad las bde ba
[\[297a.2\]]kun phun sum tshogs pa ste/_de ltar lnga ni bsam gtan gyi yan lag tu brjod do/_/de nas srog rtsol zhes bya ba la la nA dang /_ra sa nA g.yon pa dang g.yas pa'i lam 'gags pas dbu ma a wa d+hU tI'i lam du srog gi rlung rtag tu 'jug pa ste/_dgang ba dang bum pa can dang /_
[\[297a.3\]]dbyung ba'i sbyor bas a wa d+hU tI ru oM yig gis 'jug pa dang /_hUM yig gis 'gog pa dang /_AHyig gis dbyung ba zla ba dang /_sgra gcan dang /_nyi ma'i rang bzhin gyis rnal 'byor pas byed do zhes pa'o/_/de nas 'dzin pa zhes bya ba srog dbang chen dang /_chu dang me
[\[297a.4\]]dang rlung gi dkyil 'khor la lte ba dang /_snying ga dang /_mgrin pa dang /_dpral bar zhugs pa phyi rol du 'gro ba med par thig le la srog 'jug pa zhes bya ba 'dzin pa'i yan lag tu brjod par bya'o/_/de nas rjes su dran pa zhes bya ba ni rang gi 'dod pa'i lha mthong ba
[\[297a.5\]]gzugs brnyan gyi rnam pa can rnam par rtog pa dang bral ba'o/_/de las 'od zer du ma 'phro ba'i ngo bo nyid kyi dkyil 'khor te/_de las rnam pa du ma'i 'od zer 'phro ba'i ngo bo can khams gsum pa spro ba'o zhes pa rjes su dran pa'i yan lag tu brjod par bya'o/_/de nas ting nge
[\[297a.6\]]'dzin zhes bya ba ni 'dod pa'i lha la rjes su chags pa las gang 'gyur ba med pa'i bde ba thob pa ste/_de la sems rtse gcig tu byed pa gzung ba dang /_'dzin pa dang bral ba'i sems ting nge 'dzin gyi yan lag tu de bzhin gshegs pa rnams kyis gsungs so/_/'dir yan lag
[\[297a.7\]]drug gi rnal 'byor mdor bsdus pas gsungs pa ste/_rgyas par mngon par brjod pa 'bum pa'am mchog gi dang po'i sangs rgyas bla ma dam pa'i man ngag gis rnal 'byor pas phyag rgya chen po'i dngos grub kyi ched du rtogs par bya'o/_/'dir yan lag drug gi dang po'i lam sgom pa'i
[\[297b\]]
[\[297b.1\]]man ngag rgyud gzhan rnams su yang gsungs te/_'dir dpal 'dus pa phyi mar bsnyen pa dang /_sgrub pa dang nye ba'i bsgrub pa dang /_bsnyen pa'i dus su gtsug tor che'i/_/gzugs brnyan 'bad pas rnam bsgom bya/_/nye ba'i bsgrub pa'i dus su ni/_/bdud rtsi 'khyil ba'i gzugs
[\[297b.2\]]brnyan no/_/rnal 'byor brtson pas sgrub pa la/_/lha yi gzugs brnyan bsgom bya ste/_/sgrub pa chen po'i dus su ni/_/sangs rgyas khyab bdag gzugs brnyan no/_/zhes so/_/de la dgongs pa'i skad cig gzhan gyi gtsug tor chen po'i gzugs brnyan ni khams gsum pa ma
[\[297b.3\]]lus pa nam mkha' chos 'byung la thugs rdo rje rab tu bzhag nas bsnyen pa'i dus su ste thog ma'i dus su so sor sdud pa bsgom par bya zhing bsam gtan gyi yan lag gis brtan par bya'o/_/'dir bcom ldan 'das kyis dam bca' ba ni/_/bsam pa thams cad yongs
[\[297b.4\]]spangs te/_/nyi ma gcig ni yongs brtag bya/_/gal te yid ches med pa na/_/de tshe nga yi brdzun tshig yin/_/zhes so/_/'dir yid ches byed pa ni du ba la sogs pa'i mtshan ma ste/_gzhan sngags la sogs pa'i nyi ma gcig gis bsgrub par bya ba ni ma yin te/_gang gi
[\[297b.5\]]sngags pa rnams kyis yid ches pa 'byung bar 'gyur ba'o/_/des na yod pa dang med pa'i blo yongs su spangs te/_rten med par byas nas zab mo stong pa la dmigs pa med par bsgom par bya ste/_yid ches byed du 'gyur ro/_/yid ches byed pa de yang du ba la sogs pa rnal 'byor
[\[297b.6\]]pas bsgom par bya'o zhes pa de bzhin gshegs pa'i nges pa'o/_/de bzhin du/_byed pa bcing ba'i sbyor ba yis/_/sa gsum po ni bsgrub par bya/_/zhes byed pa mig la sogs pa rnams kyis sa gsum sangs rgyas kyi gzugs brnyan du bsgrub par bya ste/_de'i man ngag ni bla ma'i
[\[297b.7\]]zhal las rtogs par bya'o/_/de la bla ma'i man ngag ces bya ba ni nam mkha' la rnal 'byor pas dang por du ba mthong ste smig rgyu ni ma yin zhes pa rang gnyis su mthong ba shes par byed par 'gyur ro/_/phyi nas smig rgyu ste du ba la sogs pa ni rtog pa dang bral ba pra phab pa lta bu zhes pa'o/_/de
[\[298a\]]
[\[298a.1\]]ltar thog mar du ba'i mtshan ma'o/_/smig rgyu ni mtshan ma gnyis pa'o/_/mtshan ma gsum pa ni mkha' snang ngo /_/mar me ni mtshan ma bzhi pa'o/_/sprin med pa'i nam mkha' ni mtshan ma lnga pa'o zhes 'dus pa phyi ma dang mkha' 'gro ma rdo rje gur du yang bcom ldan
[\[298a.2\]]'das kyis gsungs so/_/de las steng du bcom ldan 'das kyis gsungs pa/_de ni thams cad mkhyen pa'i rgyu/_/dngos grub nye bar 'jug byed pa/_/phyi nas sgyu ma'i rnam pa ste/_/rmi lam rnam pa skad cig las/_/zhes pa la sogs pa'o/_/de'i phyir bcom ldan 'das kyi
[\[298a.3\]]gsung las du ba la sogs pa'i mtshan ma ni dang por bsgom pa'i yid ches byed du 'gyur ro/_/kha cig grub pa'i dus so zhes smra bar 'gyur ba de rnams thams cad de bzhin gshegs pa'i dam bca' ba 'jig par byed pa ste/_bsam pa thams cad yongs spangs nas/_nyin zhag gcig
[\[298a.4\]]ni yongs su brtag_/yid ches byed ces pa'i bcom ldan 'das kyi gsung la tho 'tshams pa'o/_/de grub pa'i dus su 'jig rten gyi khams du ba la sogs pa gang sgyu ma dang rmi lam lta bu de ni mtshan mar mi 'gyur te/_dngos su du ba dang 'bar ba la sogs pas sreg pa'i bya ba nus pa'i phyir ro/_/de
[\[298a.5\]]bzhin du gur kum dang me tog dang rin po che dang gser la sogs pa'i char pa yang ngo /_/de'i phyir yan lag drug gi rnal 'byor las du ba la sogs par 'gyur ro zhes mkha' 'gro ma rdo rje gur du bcom ldan 'das kyis gsungs pa/_yan lag drug bsgoms de las ni/_/slar yang rang
[\[298a.6\]]byin brlab pa ste/_/byin rlabs rnam pa'i rim pa yis/_/phyi nas mtshan ma mtshon par bya/_/zhes pa'o/_/'dir rang byin gyis brlab pa'i rim pa zhes bya ba ni so sor sdud pas kun rdzob kyi bden pa mthong ba'o/_/mtshan ma zhes bya ba ni sprin dang du ba la sogs pa dang 'dra bar snang ba ste/_
[\[298a.7\]]de yang sgron ma'i mthar thug pa thog mar mthong ngo /_/der sprin med pa'i nam mkha' dri ma med pa'o/_/rgyud rnams su gzhan 'bar ba la sogs pa'i thig le'i mthar thug pa ste/_sgyu 'phrul dra ba'i ting nge 'dzin gyi le'ur bcom ldan 'das kyis gsungs pa 'di lta ste/_nam mkha' las
[\[298b\]]
[\[298b.1\]]byung rang byung ba/_/shes rab ye shes me bo che/_/'od chen rnam par snang bar byed/_/ye shes snang ba lam me ba/_/'gro ba'i mar me ye shes sgron/_/gzi brjid chen po 'od gsal ba/_/rig pa'i rgyal mchog sngags dbang po/_/gsang sngags rgyal po don chen byed/_/ces tshigs su
[\[298b.2\]]bcad pa gnyis kyis mtshan ma yang bcom ldan 'das kyis dgongs pa'i skad gzhan gyis gsungs so/_/sngar brjod pa'i sprin med pa'i nam mkha' la snang brnyan gang yin pa de ni nam mkha' las byung rang byung ba'o/_/shes rab ye shes me bo che ste rnam par rtog pa thams cad dang bral
[\[298b.3\]]ba'i sems nyid kyi phyir ro zhes pa'o/_/des na/_shes rab ye shes me zhes pa ni 'bar ba ltar snang ba'o/_/'od chen rnam par snang bar byed/_/ces pa zla ba ltar snang ba'o/_/de kho na/_ye shes snang ba lam me ba/_/zhes pa'o/_/'gro ba'i mar me zhes pa nyi ma ltar snang ba'o/_/
[\[298b.4\]]gzi brjid chen po 'od gsal ba/_/zhes pa glog ltar snang ba'o/_/rig pa'i rgyal mchog sngags dbang po/_/zhes thig le snang ba ste/_kha dog sngon po zla ba'i dkyil 'khor gyi rnam pa can no/_/gsang sngags rgyal po don chen byed/_/ces pa khams gsum pa'i
[\[298b.5\]]dngos po rnam pa thams cad la ltar snang ba sgyu ma dang /_rmi lam dang /_mig yor dang mtshungs pa'i rnam pas so sor sdud par mthong ngo /_/mig gi dbang po'i byed pa dang /_de nas srog rtsol bcing ba ste byed pa 'di rnams kyis dang bcing ba'i sbyor bas sa gsum po 'dod pa dang /_
[\[298b.6\]]gzugs dang /_gzugs med pa'i mtshan nyid can brtan pa dang /_g.yo ba'i rang bzhin gyis bdag nyid bsgrub par bya zhes pa'o/_/de bzhin du mkha' 'gro ma rdo rje gur du bcom ldan 'das kyis gsungs pa/_'jig rten khams ni thams cad du/_/ji srid rdo rje'i lus
[\[298b.7\]]dang ldan/_/khams gsum rgyu dang mi rgyu ba/_/ma lus lus pa med par 'grub/_/ces te yan lag drug gi rnal 'byor bsgom pas so zhes pa bcom ldan 'das kyi nges pa'o/_/de bzhin du dpal 'dus par bcom ldan 'das kyis gsungs pa/_/dngos po med la sgom pa med/_/
[\[299a\]]
[\[299a.1\]]sgom pa sgom pa nyid ma yin/_/de ltar dngos po dngos med 'gyur/_/sgom pa dmigs su med pa'o/_/zhes so/_/'dir dngos po med pa sgrib med pa'i nam mkha' la sgom pa ni so sor sdud pa ste de kho na dngos po med pa la bsgom pa med ces so/_/sgom pa sgom
[\[299a.2\]]pa nyid ma yin/_/zhes pa 'dir so sor sdud pa sgom pa'i dngos po med pa sprin med pa'i nam mkha' la gang sgom pa de ni sgom pa sgom pa nyid ma yin par 'gyur te/_rnam par rtog pa bsgom pa dang bral ba nyid kyi phyir ro/_/de ltar dngos po gang zhig so sor sdud pas mthong ba de ni
[\[299a.3\]]dngos po dngos min 'gyur te/_rnam par ma brtags pa 'das pa dang ma 'ongs pa dang da ltar byung ba'i dngos po mthong ba'i phyir ro zhes pa'o/_/de'i phyir ro so sor sdud pa bsgom pa la rnam par rtog pa'i sgom pa dmigs par mi 'gyur ro zhes pa bcom ldan 'das kyis gsungs so/_/
[\[299a.4\]]bsgom pa 'di ni bcom ldan 'das kyis shes rab kyi pha rol tu phyin par yang gsungs pa 'di lta ste/_de nas lha rnams kyi dbang po brgya byin gyis tshe dang ldan pa rab 'byor la 'di skad ces smras so/_/'phags pa rab 'byor gang zhig shes rab kyi pha rol tu phyin pa la rnal 'byor
[\[299a.5\]]du byed pa de ci ltar rnal 'byor du byed pa yin/_rab 'byor gyis smras pa/_kau shi ka gang shes rab kyi pha rol tu phyin pa la rnal 'byor du byed pa de ni nam mkha' la rnal 'byor du byed pa'o/_/kau shi ka bla gab med pa la rnal 'byor du byed par sems pa de ni gang shes rab kyi
[\[299a.6\]]pha rol tu phyin pa la bslab par bya bar sems pa'o zhes sprin med pa'i nam mkha' la phyag rgya chen po bsgom pa pra phab dang mtshungs par bcom ldan 'das kyis gsungs so/_/de ltar so sor sdud pa dang bsam gtan gyis bsnyen pa'i yan lag brjod do/_/de nas bdud rtsi
[\[299a.7\]]'khyil pa'i gzugs brnyan gyi ming gis dgongs pa'i skad gzhan gyis rlung gsungs so/_/de yang rnam pa lnga ste/_de skad du 'dus pa phyi mar bcom ldan 'das kyis gsungs pa/_rin chen lnga yi rang bzhin dbugs/_/sangs rgyas lnga yis byin rlabs pa/_/gong bu'i
[\[299b\]]
[\[299b.1\]]gzugs kyis phyung nas ni/_/sna yi rtse mor rnam bsgom bya/_/zhes so/_/'dir rin chen lnga'i sgra yis ra sa nA'i dkyil 'khor lnga yis chos can sa la sogs pa'i khams rnams so/_/de'i rang bzhin gyi dbugs ni rin chen lnga zhes pa ste sna'i bu ga g.yas su'o/_/de bzhin du
[\[299b.2\]]sangs rgyas lnga ni la la nA'i dkyil 'khor lnga chos can rnam par shes pa la sogs pa'i phung po lnga rnams te/_de rnams kyis byin gyis brlabs pa'i dbugs ni sna bug g.yon par ro zhes pa'o/_/gong bu'i gzugs kyis phyung nas ni/_/zhes pa la 'dir gang bu ni
[\[299b.3\]]g.yas pa dang /_cig shos kyi dkyil 'khor rnams kyi srog gi rlung dbu ma a wa d+hU tIr gcig pa nyid do zhes pa'o/_/srog gi rlung de yang /_gong bu'i gzugs kyis phyung nas ni/_/sna yi rtse mor rnam bsgom bya/_/'dir sna'i sgras ni lte ba dang /_/snying ga dang /_mgrin pa dang
[\[299b.4\]]dpral ba dang /_gtsug tor gyi pad+ma'i ze 'phrul brjod de de'i rtse mor ro/_/rnam bsgom bya ni lte ba dang lte ba'i dbus su ste pad+ma'i 'dab ma la ni ma yin no/_/de ltar thig le'i gnas su gong bu'i gzugs kyis srog 'gog pa de nyid kyis de'i 'dzin par brjod do/_/de ltar
[\[299b.5\]]yan lag gnyis kyis nye ba'i bsgrub pa ste bdud rtsi 'khyil pa'i gzugs brnyan gyis zhes pa'o/_/nye ba'i bsgrub pa de nyid rdo rje'i bzlas pa zhes brjod par bya ste/_dbu ma dbyer med pa'i yan lag gis bzlas par bya'o zhes pa srog g.yon pa dang g.yas pa'i rtsal rgyu ba
[\[299b.6\]]med pas so/_/gtsug tor gzugs brnyan mthong bas na/_/phyi nas sngags pas srog rtsol bya/_/bla ma'i man ngag dang dgongs pa'i skad kyis rtogs par bya'o zhes pa ni/_srog rtsol ba dang 'dzin pa ste nye ba'i bsgrub pa brjod do/_/de nas/_bsgrub pa la ni lha yi gzugs/_/
[\[299b.7\]]zhes pa 'dir 'dzin pa'i stobs kyis lte bar gnas pa'i gtum mo'i 'bar ba rnal 'byor pas mthong ste/_sgrib pa thams cad dang bral ba pra phab pa lta bu phyag rgya chen mo 'od zer gyi sprin mtha' yas pa spro bar byed pa 'od zer gyis dkyil 'khor du rnam par gsal ba ni rjes su dran pa
[\[300a\]]
[\[300a.1\]]ste grub par brjod do/_/'dzin pa'i mthar gtum mo'i rnal 'byor bsgom par bya'o zhes pa nges pa'o/_/der de ltar ye shes kyi me lces phung po dang khams la sogs pa rnams bsregs pa gcig tu 'dres par gyur te/_g.yon pa dang g.yas pa'i rtsar
[\[300a.2\]]son pa rnam par shes pa la sogs pa dang sa la sogs pa'i dkyil 'khor gyi rang bzhin rnams dpral bar zla ba'i dkyil 'khor la rab tu zhugs pa rnams so/_/de nas gtum mo'i ye shes kyi me lces zla ba zhu bar gyur pa ni de byang chub sems thig le'i gzugs kyis 'og tu song ba
[\[300a.3\]]ni mgrin pa dang /_snying ga dang /_lte ba dang /_gsang ba'i pad+mar dga' ba dang /_mchog dga' dang /_khyad dga'i dga' ba'i rang bzhin dang /_de nas rdo rje nor bu ji srid pa'i bar du lhan cig skyes pa'i dga' ba'i rang bzhin gyis so zhes pa'o/_/yang rnam pa sna tshogs pa
[\[300a.4\]]dang /_rnam par smin pa dang /_rnam par nyed pa dang /_mtshan nyid dang bral ba'i rang bzhin gyis so zhes so/_/de ltar cha bcu drug gang ba nor bu'i nang ji srid par son pa gang gi tshe bsgoms pa'i stobs kyis bde ba 'brel te/_'dzag pa'i bde ba dang 'dra ba'o zhes pa ni dpe
[\[300a.5\]]tsam ste rang gi ngo bos ni dbang po gnyis las skyes pa'i bde bas mchog tu mi 'gyur ba'i bde ba'i gnas skabs kyi lhan cig skyes pa'i dga' ba'i ngo bo can gyis bye ba stong gi char yang mi phod do/_/gnas skabs de ni byis pa'i rnal 'byor pas ci yang rnam par shes par bya ba ma yin pa'o/_/
[\[300a.6\]]byang chub sems dpa' rnams kyi stong nyid byang chub ces brjod de/_'jig rten la grags pa'i med pa nyid kyi rjes su 'gro ba ni ma yin no/_/de ltar yan lag drug gi rnal 'byor gyi sngags bzlas pa dang /_bsam gtan dang bas rnal 'byor ba rnams sangs rgyas nyid du 'grub par
[\[300a.7\]]'gyur te/_bsod nams mchog tu dag byed sdig pa 'jig byed pa/_skye ba 'di nyid la zhes pa sgrub pa po'i nges pa bcom ldan 'das kyis gsungs so/_/slar yang de nyid du 'dir rnam pa thams cad rnam pa med ni rgyu ste/_so sor sdud pas gang zhig mthong ba'i dngos po
[\[300b\]]
[\[300b.1\]]bum pa dang snam bu la sogs pa dang pra phab pa dang pa so sor snang ba las rnam pa thams cad pa rtog pa dang bral zhing ma 'khrul ba'i mngon sum gyis mthong ba'i phyir zhes pa'o/_/rnam pa med ni rdul phra rab kyi chos nyid las ma 'das pa ste rtog pa dang bral ba nyid kyi phyir ro/_/
[\[300b.2\]]btsums shing ma btsums pa'i mig gis rtogs par bya ba gang yin pa de'i phyir gzugs ma yin/_/gzugs las gzhan pa yang ma yin/_mig gis dang mig med par rtogs par bya ba yang ma yin no/_/de ltar rnam pa thams cad rnam pa med ni rgyu ste/_shes rab kyi pha
[\[300b.3\]]rol tu phyin pa chen po stong pa nyid rnam pa thams cad mchog dang ldan pa'o zhes pa la sogs pa'o/_/don 'di nyid dpal kye'i rdo rje'i bshad par byang chub sems dpa' chen po dpal rdo rje snying po zhabs kyis gsungs pa 'di lta ste/_sngar bshad pa'i shes rab dang thabs dag gi don
[\[300b.4\]]dam pa'i sgom pa brjod par bya ste/_dngos po bsgom bya zhes pa la sogs pa'o/_/'dir nam mkha' la dngos po bsgom bya ni rmi lam lta bu ste/_rdul phra rab kyi chos nyid las 'das pa'o/_/de yongs shes pa dngos po med pa bsgom par bya ste/_rnam par rtog pa dang bral
[\[300b.5\]]ba'i sems kyis snang brnyan mthong ba'o/_/rtog pa dang bral zhing ma 'khrul ba ni mngon sum zhes brjod par bya'o zhes pa la sogs pa'o/_/de bzhin du rgyud phyi mar sa bcu'i dbang phyug 'jam dpal zhabs kyis gsungs pa/_stobs bcu'i stobs dang ldan pas so sor sdud
[\[300b.6\]]sogs drug po rnams kyis stong ba nyid ni sgom pa gsungs/_/mtshan mo'i du ba la sogs rnal 'byor slar yang nyin mo mkha' la 'bar ba la sogs rnams kyang ngo /_/so sor sdud pas rnal 'byor pa ni nam mkha'i mthil du son pa dus gsum gzugs rnams mthong bar byed/_/
[\[300b.7\]]de la bsam gtan gyis sems brten par yang ni byed de phyi rol dngos po rnams ni rnam par spong /_/srog gi rtsol bas ri bong can dang nyi ma dang bral mun pa can du srog rlung 'bab par 'gyur/_/slar yang 'byung ba dang ni 'jug pas dman par byed de 'dzin pa'i yan lag gis ni
[\[301a\]]
[\[301a.1\]]thig ler ro/_/rjes su dran pas mkha' la ri bong can bzhin rang gi gzugs las 'od zer chen por rgyu/_/ting nge 'dzin gyis khu ba rdo rje las ni mgo bor bgrod byed dri med bde bas rab gang ba'o/_/nam mkha'i lta bas gti mug mtha' nyid du ni byed par 'gyur te
[\[301a.2\]]stong pa nyid ni mthong bas so/_/nang gi lta bas 'dod chags mtha' nyid du ni byed par 'gyur te srog gi rlung ni 'gags pa na'o/_/lus med lta bas zhe sdang mtha' nyid du ni byed par 'gyur te khu ba dri med bde ba las/_/srog gi lta bas nga rgyal mtha' nyid du ni byed par 'gyur te
[\[301a.3\]]gzhom med tshangs pa'i dbyangs las so/_/srog dang rtsol ba 'gags na sangs rgyas gzugs las dri ma dang bral dkyil 'khor dam par 'gyur/_/gsang ba lte ba snying ga'i chu skyes mgrin pa mgo bo gtsug tu sa zung rim pas so/_/khu ba steng du son dang 'og tu'ang rdul gyis
[\[301a.4\]]gzhom du med pa'i dbyangs las ni/_/sku gsung thugs kyi rdo rje dri ma rnam bral gang gis sangs rgyas ston pa po/_/khyi la sogs pa'i sha yi mig ste rang bzhin yon tan dbang las lha la sogs pa'i lha yi mig_/rang sangs rgyas dang nyan thos rnams kyi mi yi snying la son pa sangs
[\[301a.5\]]rgyas spyan ni gsum pa'o/_/byang chub sems dpa' rnams kyi dri ma dang bral dag pa'i shes rab spyan na bzhi par rab tu 'gyur/_/sangs rgyas rnams kyis thams cad gzigs shing dri ma gsum dang rnam bral ye shes spyan ni lnga pa'o/_/'dzag med dga' ba khu ba rdo rje yang ste de 'dzin
[\[301a.6\]]pa las nges par rdo rje 'dzin pa'o/_/sa bon lus kyi thig le yab ste lte ba'i 'khor lor bde ba gang zhig dzin dzig ces so/_/de nas mtshon bya mtshon par byed pa snying gar mchog gi bde ba mgon po A ro l-i ka nyid do/_/de ni rig bya rig byed gang gis mgrin par g.yo med bde ba
[\[301a.7\]]'dzin pa de yang rat+na d+h+r-ika_/gang gi spyi bo'i rgyud du khu ba dri ma med pa'i bde ba 'dzin pa 'di ni pradz+nyA d+h+r-ika_/gtsug tor tshangs pa'i bu gar 'gyur ba med pa mchog gi bde ba dga' ba bcu drug gang ba ni/_/gang zhig shes rab rang bzhin med pa mchog gi ri bong can cha bcu drug pa ste nya yi
[\[301b\]]
[\[301b.1\]]mthar/_/gang gi rig ma dga' ba de ni rdo rje dang bcas mgo bor drug pa rdo rje sems dpa'o/_/zla ba nyi ma'i rgyu ba nyams shing lam ni gnyi ga yi yang srog gi rlung ni rtag 'gags la/_/chu skyes rdo rjer rab tu sad cing ri bong can zhu nyi ma'i gzugs chen la ni rab tu zhugs/_/dngos dang dngos med
[\[301b.2\]]gcig gyur rnam gsum 'jigs pa spong zhing gzhom med legs par rab tu rtogs pa na/_/de yi dus na rnal 'byor pa de gang la gnyis ni cung zad yod pa mchog gi go 'phang 'gro/_/srog dang thur sel 'gags par gyur na ri bong 'dzin pa bskyod pa nyi ma'i gzugs la rab tu 'gro/_/rdo rje
[\[301b.3\]]pad+mar rab tu sad na slar yang 'di ni nyi ma'i gzugs kyis me lces zhu bar byed/_/rlung dang zla ba nyi ma 'gags par gyur na rnam par shes pa dang ni ye shes gcig tu 'gyur/_/de ltar e waM dang ni de bzhin de ltar rnam gsum du 'gyur gzhan ni cung zad yod ma yin/_/'khor lo srid gsum
[\[301b.4\]]kun nas dang pa zhes pa'o 'di bde ba rin chen chags pa nyid/_/pad+mo'i nyon mongs zad pa ral gri rdo rje ye shes sku ni chen po mi phyed pa'o/_/mi shes gcod pa gri gug mchog gi rigs drug rnams te 'di rnams kyis ni bskyod pa gang /_/phung po khams dang dbang po sogs rnams mkha'
[\[301b.5\]]bzhin ro mnyam de yang de bzhin rig par bya/_/gong du nges par rigs kyi gzugs ni nyams pa nyid gyur de ni chen po'i gzugs su gsungs/_/gang du 'khor ba'i sdug bsngal nyams pa nyid du gyur pa de ni tshor ba chen por gsungs/_/gang du 'khor ba'i 'du shes mthar
[\[301b.6\]]byed nyid gyur de ni rdo rje'i 'du shes chen po'o/_/gang du 'khor ba 'phel ba nyams pa nyid gyur de ni rdo rje 'du byed kho na'o/_/gang du gnyid la sogs pa'i gnas skabs nyams pa nyid gyur de yang rnam par shes par gsungs/_/gang du mi shes dngos po nyams pa nyid du gyur pa de ni
[\[301b.7\]]thub pa'i ye shes nyid/_/'di rnams rnam par snang mdzod la sogs dam pa'i rgyal ba mchog rnam drug ste rigs drug rnams/_/gzhan ni khams drug dbye ba rnams te sa dang me dang chu rlung nam mkha' zhi ba rnams/_/gang du gti mug mtha' dag mthar byas nyid gyur spyan ma
[\[302a\]]
[\[302a.1\]]yin te de ni 'dzin ma'o/_/gang du nga rgyal mtha' dag nyams pa nyid gyur mA ma kI ste de ni chu nyid do/_/gang du 'dod chags mtha' dag nyams pa nyid gyur gos dkar mo ste de ni me ru 'gyur/_/gang du phrag dog mtha' dag nyams pa nyid gyur de ni sgrol ma'o de ni rlung yang ngo /_/
[\[302a.2\]]gang du zhe sdang mtha' dag nyams pa nyid gyur rdo rje dbyings kyi dbang phyug ma ste mkha'/_/gang du ser sna thams cad nyams pa nyid gyur de ni sna tshogs yum ste de ni 'gyur med do/_/mthong ngam ma mthong gzugs ni yid kyi nam mkha' la yang lta bar byed pa gang de mig_/ring nas sgra ni rab
[\[302a.3\]]tu gsal ba bzhin du thos 'di rgyal ba'i rna ba chen po'o/_/mchog gi bde ba byed pa'i dri kun 'dzin pa de ni khyab bdag gi yang sna bzang po/_/rang gi zla ba bdud rtsi bde ba ster ba'ang rtag tu myong bar byed pa gang de lce/_/rdo rje'i reg bya kun nas 'dzin pa gang de rtag tu rdo rje lus kyi dbang po ste/_/
[\[302a.4\]]shes rab thabs dang rab tu 'grogs las yid ni mnyam la 'jug gang de ni 'di yi chos/_/dbye ba drug gis phye ba'i yul dang yul can 'di rnams byang chub sems dpa' btsun mor bcas/_/gzugs brnyan la ni gzugs sogs 'di rnams rgyal ba mchog gi yul rnams rnam drug
[\[302a.5\]]kun nas ni/_/dang zhing ma skyes ma 'gags mchog gi bde byed rnyog med ye shes kyis ni rtogs bya ste/_/gzhan gyis gzung bya khams gsum du ni mtha' dag 'gro ba'i dbang po'i sgo yis rtogs bya min/_/sangs rgyas rnams kyi'ang rtogs bya min pa dpag med yon tan dang ldan sangs
[\[302a.6\]]rgyas sprul pa sgyu ma ni/_/srid gsum gnas su bdag nyid ston par byed de brgya byin dra ba nyid bzhin nyid du'o/_/sna tshogs dngos rnams kyis phye rgyal ba dang bcas lha rnams kyi rang sems la rab zhugs pa/_/'di ni ma skyes chos te chu la nam mkha' bzhin du 'di la skye bar 'khrul pa ster
[\[302a.7\]]ba'o/_/khro bo sangs rgyas lha mo dang bcas nges par ro yi rdo rje rnams dang sa gzhi'i snying po sogs/_/rab tu dga' ba'i thugs can rnams ni rnal 'byor pa la 'grub pa'i dus su mkha' la mngon sum 'gyur/_/de yi 'dod pa'i dngos grub ri bong can gyi zhag gi tho rangs dang ni mtshan
[\[302b\]]
[\[302b.1\]]mo'i phyed la 'gyur/_/rin po che'am me tog char pa mchog gyur dus kyi sbyor bas sa yi steng du 'gyur/_/dang po'i sangs rgyas las 'dir rdo rje'i tshig 'di rab tu gsal bar mdor bstan pa dang rgyas par bshad pa rnams kyis bcom ldan 'das kyis gsal bar mdzad do/_/'di nyid kyi
[\[302b.2\]]sgrub thabs phyag rgya chen po'i sgom pa du ba la sogs pa'i mtshan ma can gyi lam gsal bar mdzad de/_stong par rtse gcig yid byas nas/_/nyi ma gcig ni brtag par bya/_/zhes so/_/bcom ldan 'das kyi gsung 'di'i phyir mchog gi dang po'i sangs rgyas su rdo rje'i tshig phyag rgya chen
[\[302b.3\]]po sgom pa'i lam du ba la sogs pa rab tu gsal ba ste/_bla ma brgyud pa'i rim pas 'ongs pa ste/_bla ma'i bka' yis byin gyis brlabs pa ma yin no zhes pa'o/_/lam 'di'i rab tu gsal ba la nyin dang mtshan mor yid ches pa yod de/_nyin zhag gcig ni brtag par bya/_/zhes
[\[302b.4\]]bcom ldan 'das kyis gsungs pa'i phyir ro/_/'dir du ba la sogs pa'i mtshan ma bor nas gzhan sngags la sogs pa'i sgrub thabs kyis rnal 'byor pas brtag par bya ba ma yin no/_/mtshan ma yang rnam pa gsum ste/_/dang po'i mtshan ma dang /_mtha'i mtshan ma'o/_/dang
[\[302b.5\]]po'i mtshan ma ni du ba la sogs pa'i lam rnal 'byor yan lag drug gi gzugs brnyan grub par mi 'gyur ba'i skad cig thob pa'o/_/mtshan ma bar ma ni mchog tu mi 'gyur ba'i skad cig brgya phrag bco brgyad rnams kyis sa dang po thob pa dang /_mngon par shes pa lnga dang /_/ma
[\[302b.6\]]mthong ba'i don yang dag par mthong ba dang /_'jig rten pa'i dngos grub 'thob pa'o/_/mtha'i mtshan ma ni/_sangs rgyas nyid dang /_rdo rje 'chang nyid de mchog tu mi 'gyur ba'i skad cig drug brgyas lhag pa'i stong phrag nyi shu rtsa gcig rnams kyis sa bcu gnyis thob pa phyag rgya chen
[\[302b.7\]]po'i dngos grub thob po zhes pa'o/_/rdo rje'i tshig la sogs pa mtshan ma sngon ma can 'di rab tu gsal bar rgyud kyi rgyal po mchog gi dang po'i sangs rgyas su bcom ldan 'das kyis bstan to zhes pa'o/_/dpal ldan mchog gi dang po'i sangs rgyas la sogs par rgyud sna tshogs pa
[\[303a\]]
[\[303a.1\]]rnams kyi rnal 'byor yan lag drug rdzogs so//_//'di ni mkhas pa dpe med pas bsrungs pa'i zhabs kyis mdzad pa'o/_/la stod ding ri'i glang 'khor mkhan pa khrod du rgya gar shar phyogs dza gad ta la'i paN+Di ta chen po bi b+hU ti tsan+d+ra dang /_gnyal gyi lo
[\[303a.2\]]tsA ba mi mnyam bzang pos bsgyur ba'o//_//slar yang lo tsA ba'i ming tsam 'dzin pa snyom las ba bsod snyoms pa dpal ldan blo gros brtan pas/_dpal dus kyi 'khor lo'i tshul la lhag par mos shing blo gros kyi snang ba cher rgyas pa'i slob dpon chen po chos grags dpal
[\[303a.3\]]bzang po'i bkas bskul te/_sgra don ji lta ba bzhin du bsgyur zhing zhu chen grub pa'o/_/'dis 'gro ba shin tu mang po la phan par gyur cig/[{D1388}]@##/_/rgya gar skad du/_gu Na NA pU ra Ni nA ma Sha DaM ga yo ga Di p+pa na/_bod skad du/_rnal 'byor yan lag drug gi brjed
[\[303a.4\]]byang yon tan gyis 'gengs pa zhes bya ba/_dpal dus kyi 'khor lo la phyag 'tshal lo/_/dpal dus 'khor lo dbang phyug dang ni yon tan gyis/_/che ba'i bla ma rnams la bdag gis phyag 'tshal nas/_/dpal dang ldan pa rnal 'byor yan lag drug la ni/_/yon tan rnams
[\[303a.5\]]kyis 'gengs par byed pa'i brjed byang bya/_/'dir nges par phyi dang nang gi rig pa la bsgom pa goms par gyur pa'i thugs rgyud can slob dpon dpe med 'tsho dmigs pa dang rtog pa med pa'i de kho na nyid kyi man ngag bsgoms pas/_dpal khar+sa pA Ni'i drung du lo bcu gnyis bzhugs
[\[303a.6\]]par gyur to/_/der yang rtog pa'i khyad par ma byung ba las yid zhum nas yid kyi dbang du gyur pa de la rdo rje rnal 'byor mas bstan par gyur te/_bu bi kra ma'i grong du song shig_/der khyed la rtog pa'i khyad par 'byung bar 'gyur ro zhes so/_/de yang bka' de spyi bor bzhag nas de'i
[\[303a.7\]]dus kyi slob ma paN+Di ta chen po legs pa'i bu dpal 'dzin rjes su 'brang bzhin pas bi kra ma'i grong du gshegs so/_/der yang tshigs mtshams kyi nyin zhag 'ga' zhig la mtshan phyed kyi dus su kun spangs pa'i cha lugs can/_bcom ldan 'das kyis dngos su nye bar bstan te/_kye
[\[303b\]]
[\[303b.1\]]bu 'di ni kho na nyid do zhes so/_/de yang man ngag de thos pa tsam gyis ting nge 'dzin la snyoms par zhugs par gyur to/_/bcom ldan 'das de yang de'i tshe mi snang bar gyur to/_/de'i tshe de ma thag tu mtshan mo 'das shing de yang ting nge 'dzin las langs so/_/dpal ldan bla ma bdag nyid
[\[303b.2\]]chen po des kyang rnam pa thams cad kyang der dka' ba mdzad cing /_skal ba dang ldan pa'i dpal ldan dpal 'dzin la rang gi rtog pa nye bar bstan to/_/dpal ldan bla ma mchog tu thugs rje can des kyang rnam pa thams cad du snod dang ldan par rtogs nas paN+Di ta chen po 'od byed lha la bka'
[\[303b.3\]]drin du mdzad do/_/des kyang paN+Di ta chen po rgyal ba'i bla ma snyigs ma'i dus kyi thams cad mkhyen pa chos kyi 'byung gnas zhi ba la bshad do/_/kha na ma tho ba med pa'i thugs rje la sogs pa'i yon tan brjod du med pa'i rin po che'i 'byung gnas dpal ldan bla ma de las kyang /_dpal ldan
[\[303b.4\]]bla ma'i zhabs bsten pa la mkhas pa nyi ma dpal bdag gis de kho na nyid yang dag par thob bo zhes pa bla ma'i brgyud pa'o/_/de ltar slob ma dam pas gsol ba btab pa'i dbang las slob dpon dpe med 'tsho zhes bya bas rdo rje 'dzin pa'i go 'phang 'thob pa'i rgyu rnal 'byor yan lag
[\[303b.5\]]drug mdzad par bzhed pas/_rang gi 'dod pa'i lha la bstod pa'i sgo nas rnal 'byor yan lag drug gsal bar mdzad de/_kun la zhes pa la sogs pa'o/_/thams cad la sgrib par byed do zhes pa kun la sgrib pa'i sprin gyi dra ba ste/_sprin gyi tshogs rnams gang du bsal zhing
[\[303b.6\]]spangs pa de ni skad de der ro/_/gang du 'khrul ba'i ngang tshul can nyid kyi phyir rnam rtog dang /_phyogs can dang mtshungs pa'i rlung ste/_dbugs rnams grangs ma lus pa mtha' dag nyid nub ste zhig pa'o/_/de'i phyir yang rang gi nam mkha'i khams su ste/_ston ka'i nam
[\[303b.7\]]mkha' dri ma med pa'i dkyil du shar zhing gsal bar gyur ba 'od bzang po can te/_dge zhing bde ba'i 'od can 'jig rten dbang phyug sangs rgyas sam pad+ma'i phyag can no/_/de nyid ni skye bo rnams dga' bar byed pa nyid kyi phyir zla ba gang ba'o/_/zla ba yang thams cad sbyar bar
[\[304a\]]
[\[304a.1\]]bya'o/_/nang gi don dang bcas pa ni kun la sgrib pa'i sprin gyi dra ba bsal ba la ni gzung ba dang 'dzin pa la sogs par sgro btags dang bral ba la ste/_'dis ni so sor sdud pa dang bsam gtan gyi yan lag gsungs so/_/'chad par 'gyur ba'ang /_so sor
[\[304a.2\]]sdud pa yul la yul dang yul can bcu rnams rab tu 'jug pa med pa'o/_/bsam gtan yang ni shes rab rtog dang dpyod pa dga' dang g.yo med bde bar sems rtse gcig pa'o/_/zhes pa'o/_/rlung dang rnam par rtog phyir 'gro ba med pa'i phyir bag chags dang bcas pa'i
[\[304a.3\]]sems kyis skad cig stong phrag brgyad cu rtsa bzhi'i mtshan nyid can dang /_srog dang thur sel gyi rlung rnams kyang grangs ma lus pa gang gis sam/_gang du nub cing 'gags par gyur pa ste/_'dis kyang srog rtsol dang 'dzin pa'i yan lag dag gsungs so/_/de skad du yang /_srog
[\[304a.4\]]gi rtsol ba yang ni lam ni gnyis po sgyel zhing dbu mar srog ni zhugs par 'gyur/_/thig ler srog rab zhugs shing gnyis ka'i bgrod pa sems rtse gcig pa 'dzin pa'o/_/zhes pa'o/_/rang gi bdag nyid kyi sems so/_/de nyid nam mkha'i khams yin zhing rnam pa thams
[\[304a.5\]]cad mthong ba sna tshogs pa'i gzugs ni zla ba ste/_'dis kyang rjes su dran pa'i yan lag gsungs so/_/de skad du yang /_gtum mo'i snang ba gang zhig lus dang nam mkha' la yang nges par 'gyur ba rjes dran 'gyur/_/zhes so/_/shar ba ni gtum mos reg pa las gtsug
[\[304a.6\]]tor gyi 'khor lo las 'ongs pa ste/_snang ba med pa rab tu gsal ba nyid kyi phyir 'od bzang can no/_/de 'jig rten thams cad kyi rten nyid kyi phyir na/_sangs rgyas thams cad kyi spyi bor dang /_rdo rje'i rtse mor gzung ba nyid kyi phyir 'jig rten dbang phyug go/_/dga' ba bcu drug gi khu
[\[304a.7\]]ba nyid kyi phyir gang ba'i zla ba ste phyin tshig sdud do/_/'dis kyang ting nge 'dzin gyi yan lag gsungs te/_shes rab thabs kyi bdag nyid ni 'gyur med bde ba'i dbang gis ye shes gzugs la ting nge 'dzin zhes 'chad par 'gyur ro/_/gsal bar gyur cig rgyal bar gyur cig
[\[304b\]]
[\[304b.1\]]pa'o/_/'dis ni phyag 'tshal ba yang 'phangs te/_des ni de la rab tu 'dud do zhes mtshon par bya'o/_/da ni rnal 'byor yan lag drug po 'di gang brjed par bya ba de 'gal bar snang ba'i sgo nas rtogs par byed pa gsungs te/_/gang zhes pa la sogs pa'o/_/mgon po gang zhig
[\[304b.2\]]'khor bar skye ba dang 'chi ba'i kun rdzob kyi bden pa dang /_zhi ba de chad pa don dam pa'i bden pa ste/_de dag so sor dmigs pa ni kun nas dmigs par byed pa ste/_de dang bral ba nyid kyi phyir de skad du'o/_/de nyid kyi phyir kun rdzob dang don dam pa'i bden pa de dag las tha dad med
[\[304b.3\]]par gnyis su med pa'i ngo bo zung 'jug go/_/'jig rten gsum pa dang gcig pa'i ngo bo nyid kyi phyir khyab bdag go/_/stong pa dang shin tu stong pa dang /_stong pa chen po dang /_thams cad stong pa nyid kyis 'od gsal ba nyid kyi phyir stong pa ste/_rdul phra rab kyi chos nyid las 'das pa
[\[304b.4\]]zhes pa'i don to/_/me long gi gzugs brnyan lta bu'i rnam pa thams cad mchog dang ldan pa nyid kyi phyir brtse ba'i rang bzhin te/_rnam pa kun ldan rnam pa med/_/ces pa'i don to/_/gnas pa las 'das pa ni dmigs pa la chags pa'i sems te/_gnas pa med pa'i tshul
[\[304b.5\]]gyis legs par gnas pa zhes bya ba'i don to/_/rnam par rtog pa med pa'i ye shes rab tu gyur pa'i gnas skabs kyi khyad par ni sa rnams te/_de rnams kyi dbang phyug ni sa bcu gnyis kyi dbang phyug go/_/rtogs ldan rnams ni rtog med kyi ye shes man ngag la mkhas pa rnams
[\[304b.6\]]kyi'o/_/nyams med bde ba ni mchog tu mi 'gyur bar 'dod pa lnga la longs spyod pa'i bde ba'o/_/rgyas par byed pa ni 'phro bar byed pa ste/_rtog pa spangs pa ni gnyis dang bral ba'o/_/'gro ba med/_mi 'gyur ba med pa nyid kyis na g.yo ba med pa'i ngo bo'o/_/'gro bas nye
[\[304b.7\]]bar bsten par bya ba nyid kyi phyir mgon po'o/_/ngag gi spyod yul ma yin pa nyid kyis na 'gal lo/_/brgyan par byed gyur cig ni byin gyis rlobs shig pa'o/_/'gro ba'i sems ni 'gro yid do/_/sems dang bral ba ni sems med pa'i sems te/_de yis 'char ro zhes pa
[\[305a\]]
[\[305a.1\]]sems dang bral ba 'char ba'o/_/'gal ba'i don ni go sla'o/_/bla ma sangs rgyas bla ma chos/_/de bzhin bla ma dge 'dun te/_/dpal ldan bla ma rdo rje 'dzin/_/bla ma nyid kyis 'dir byed rgyu'o/_/zhes pas phyin ci ma log pa'i de kho na nyid ston par byed
[\[305a.2\]]pa'i dpal ldan bla ma dam par gyur pa'i yon tan gsal bar byed pa sngon du 'gro bas phyag 'tshal bar gsungs pa/_cung zad ces ba'o/_/cung zad rtog pa'i yongs 'dzin ni cung zad kyang yod do zhes khas len pa ste/_yod do zhes dang rtag par lta ba'o zhes pa'i don to/_/nyams
[\[305a.3\]]pa'i ched du ste 'gro ba sdug bsngal gyis 'khor ba'i sdug bsngal nyams su myong ba'i ched du'o/_/nges par sdug bsngal gyi rgyu nyid kyi phyir 'dzin pas bcings pa'o/_/rnam par rtog pa'i cha de yang gtong ba ni de gtong ste chad par lta ba zhes pa'i don to/_/bab col du spangs par ni
[\[305a.4\]]rnam par ma bcad pa chad par lta ba'o zhes pa'i bar ro/_/bskal pa mtha' yas par sdug bsngal gyi rgyu nyid kyi phyir shin tu ring bar thar pa med de/_de yang 'di yin la ltung ba yang ste mnar med pa la sogs pa'i dmyal bar ltung ba'o/_/de skye ba'i phyir ram de gnyis rab tu skye zhing
[\[305a.5\]]'phen par byed pa ni de skad do/_/gsungs pa yang /_gang rnams stong pa nyid lta ba/_/de rnams bsgrub tu med par gsungs/_/zhes so/_/de ltar rnam pa 'di yis dam pa'i lam bslad par gyur cing grol ba'i lam mi mngon par gyur pa la dpal ldan bla ma gang gis nam mkha'i gzugs
[\[305a.6\]]brnyan du ba la sogs pa rnam pa thams cad pa sna tshogs pa'i gzugs sems las las rnams 'das te/_sems med pa'i sems kyi ngo bo can mkha' dang brtse ba'i bdag nyid de stong pa nyid dang thugs rje tha mi dad pa ston par mdzad cing /_stsol bar mdzad de slob ma dam pa rnams la
[\[305a.7\]]zhes pa lhag ma'o/_/bla ma mchog dpal ldan bla ma de la phyag 'tshal zhing lus dang ngag dang yid rnams kyis rab tu 'dud do/_/dga' ba ni rangs pas so/_/rtag tu ni dus gsum du'o/_/'on gal te dpal ldan bla ma'i drin kho na las dam pa'i lam nye bar thob pa yin na de'i tshe
[\[305b\]]
[\[305b.1\]]bla ma dam pa'i yon tan sgrogs po kho na bya ba ma yin nam/_ji ltar rnal 'byor yan lag drug pa'i rab tu byed pa rtsom pa zhugs she na/_gsungs pa/_de phyir zhes pa la sogs pa ste/_gang gi phyir de ltar yin pa de phyir te de'i phyir rang gi rtogs pa sgrogs pa kho na ni/_de lta bur gyur
[\[305b.2\]]pa'i bla ma yang dag pa ji lta ba'i lam ston po'i bdag nyid chen po mchog tu thugs brtse ba'i bdag nyid sgrogs shing yon tan gsal bar byed pa ste/_bla ma'i drin gyis thob pa'i bdag nyid kyi shes pa rab tu gsal bar byed pa kho nas so/_/don 'di nyid de gzhan bkod pas
[\[305b.3\]]gsungs pa/_gang gi phyir 'bar ba'i gzugs can me ni med pa na ste me 'bar ba med na du ba'i rtse mo yang dag par 'phyur zhing gsal bar 'dril ba rtogs pa med pas so/_/'dis ni dpal ldan bla ma'i drin kho na las gzhung 'di byed pa la bdag mkhas pa nyid do zhes bshad
[\[305b.4\]]par 'gyur ro/_/'o na nga rgyal thams cad dang bral bas de kho na nyid kyi lam sgrub par byed pa khyod kyis ji ltar nga de kho na nyid shes pa thob pa'o zhes sems mtho bar 'gyur zhe na lan gsungs pa/_bdag gi rtog pa'i nga rgyal skyon gyi rgyur 'gyur min te 'gyur ba zhes pa lhag ma'o/_/gang gi
[\[305b.5\]]phyir grol ba don du gnyer ba rnams rab tu 'jug byed nyid kyis gzhan don sgrub par byed pas so/_/don 'di yin te rnyed pa la sogs pa re ba'i bsam pas bdag gi shes pa gsal bar byed pa ma yin gyi/_'o na ci zhe na/_srid pas 'jigs pa rnams la thabs kyi dngos po yang
[\[305b.6\]]dag par bstan pas rab tu 'jug par byed pa'i ched du'o/_/don gzhan bkod pa gsungs pa/_/rab tu 'jug pa'i rgyu'i don 'ga' zhig brjod pa la ste/_bshad pa la rang nyid kyis ma nges pa'i smra ba po 'chad pa po'i skabs las nges pa med cing the tshom za ba na don du gnyer ba'i skye bo
[\[305b.7\]]'dod pa 'grub pa'i ched du ji ltar 'jug ste/_ma yin pa kho na'o zhes pa'i don to/_/gang yang smra ba bo ste mngon par brjod pa po dang 'brel ba'i brjod pa'i tshig la ni so so skye bos byas pa'i rgya cher 'grel pa la sogs pa rnams kyis rgyud du ma rnams su drang ba'i don rtogs pas khengs pa'i blo
[\[306a\]]
[\[306a.1\]]can gyi sngags pa dam pa rnams dmyal bar 'gro ba na ste/_'phags pa spyan ras gzigs dbang phyug gis mdzad pa'i rgya cher 'grel gyi dpal dus kyi 'khor lo nyung ngu'i rgyud kyi rgyal por drang ba dang nges pa'i don rnam par dbye ba rab tu rtogs so zhes rgyud kyi rgyal po'i
[\[306a.2\]]bdag nyid chen po gsal bar byed pa gsungs pa/_drang ba zhes pa'o/_/drang ba'i don ni/_de kho na nyid kyi don spangs te gsungs pa'o/_/lam spangs pa rnams ni kun rdzob dang don dam pa'i rnam par dbye ba la mi mkhas pa rnams so/_/de nyid kyi phyir/_shes rab dman pa nyid sgrub pa'i
[\[306a.3\]]sgo nas te/_bsgrub pa'i phyogs las dgag pa rnams mi rtogs so zhes bya ba ni/_rdo rje 'dzin dpal bka' yis ni/_bcom ldan 'das dpal dus kyi 'khor lo'i bka' yis so/_/'jam dpal byang chub sems dpa' chen pos dpal dus kyi 'khor lo nyung ngu'i rgyud
[\[306a.4\]]gsungs te/_sham+b+ha la'i yul du yang dag par bsdu ba mdzad nas bstan to/_/'dis ni ston pa po dang bsdu ba mdzad pa po dag gis dang don gyis na gsol ba 'debs pa po dpal phyag na rdo rje'i bdag nyid chen po nyid gsal bar byas par 'gyur ro/_/rgyud chen po gang la 'jig
[\[306a.5\]]rten dbang phyug gi sprul pa'i sku dpal pad+ma dkar po zhes bya bas don thams cad gsal bar byed pa'i phyir thams cad don can dri ma dang bral ba'i 'od ces bya ba'i rgya cher 'grel mdzad de byas par gyur to/_/gsungs pa yang /_rgyas 'grel don kun gsal byed pa/_/zhes so/_/rgya cher 'grel des gsal byas pa'i/_/
[\[306a.6\]]sangs rgyas rin chen snying po ste/_/yang dag pa'i gdams ngag gi lam snying bo bsod nams las te/_bla ma dam pa'i skabs las thob nas nges pa'i don gyi bdud rtsi bsten pas te/_don dam pa dga' ba bzhi pa'i bdud rtsi thob pas srid pa'i
[\[306a.7\]]dug ste/_skye zhing skye ba'i dug chen po gcod par byed cing mchog tu mi 'gyur ba 'dren par byed do/_/de nyid kyi phyir/_/dga' bar byed de rtag tu lhun gyis grub pa'i bde ba rgyun mi 'chad pa'i phyir ro/_/'dis ni rgya cher 'grel mdzad pa po'i yang ches che ba nyid gsal bar byed do/_/slar
[\[306b\]]
[\[306b.1\]]yang rgyud kyi lhag pa'i rgyal po'i bdag nyid che ba nyid ston par byed de/_shes bya shes so zhes bya ba'i tshogs rnams kyi ste/_phyi dang nang gi rig pa'i gnas kyi tshogs mtha' dag gi gzhi rten te 'byung gnas su'o/_/gsungs pa yang /_dang po'i sangs rgyas su ma gsungs pa gang de/_
[\[306b.2\]]med do zhes so/_/rgyud kyi rgyal po gang du bcom ldan 'das kyi ste/_sangs rgyas kyis kun mkhyen gyi mtshan thams cad mkhyen pa zhes pa'i mngon brjod rjes mthun pa ste/_don gyi rjes su mthun par gyur pa dang /_de kho na nyid rin po che'i 'byung gnas der dbang phyug la sogs pas
[\[306b.3\]]bshad pa ni rtswa dang 'dra ba ste/_g.yo bzhin pa nyid kyis na snying po med pa nyid kyi phyir rtswa ra gyur pa'o/_/rgyud gang du shes rab pha rol phyin pa'ang ste chos thams cad stong pa nyid rtogs par byed pa yang ni gang du thal mkha' dag kyang de yin la/_'du shes mang por gyur pa gang yin
[\[306b.4\]]pa'i rnam par rtog pa'i ljon pa rnams te/_de rnams rab tu 'jig byed mchog tu mi 'gyur ba ro mnyam par gyur pa yin pa de ni de skad do/_/nam mkha' las byung ni sna tshogs gzugs las byung ba'i'o/_/dag pa'i bdag nyid ni rnam par rtog pa mtha' dag gi mtshan ma
[\[306b.5\]]med pa'i sku can nyid kyi phyir ro/_/da ni du ba la sogs pa'i mtshan byung ba'i rgyu rnal 'byor yan lag drug gi rten dpal ldan bla mas yang dag par rab tu byin pa'i man ngag gsungs pa dri med ces so/_/dri ma med pa'i nam mkha' gang la ste/_sprin la sogs pa'i sgrib pa
[\[306b.6\]]dang bral ba'o/_/sprul pa la ste nang la dmigs pa'i bya ba can la'o/_/mig phyed la ste bkab cing ma bkab pa'i mig la'o/_/snying rje chen po rgyas pas brlan cing snum par byed pa'i bsam pa las te/_sems las rten rnam par rtog pa'i sems za zhing rang bzhin
[\[306b.7\]]med par byed do zhes pa de las so/_/'dis yang dag par rab tu sbyin pa gsungs so/_/gsungs pa yang mun pa la cung zad kyang sems pa med par bya'o zhes nye bar bstan pa'o zhes so/_/gzhan du yang /_yid kyi rtsa ba phyung byas te/_/stong pa nyid la goms byed pa/_/ma rig
[\[307a\]]
[\[307a.1\]]rab rib kyis ldongs la/_/mig sman 'di las gzhan ci yod/_/ces so/_/sar ha'i zhabs kyis kyang /_/dngos kun mkha' dang mnyam byas shing /_/nam mkha' mnyam par sems gzung na/_/des ni bla med byang chub 'thob/_/ces gsungs so/_/'dis ni rnam
[\[307a.2\]]pa kun ldan rnam pa med pa rgyu'o zhes gsungs par 'gyur ro/_/yod dang med dang gnyis ka dngos po dngos med nges par 'jig pa ste/_yod pa dang med pa la sogs pa mtha' bzhi las rnam par grol ba glo bur ba ste/_rnam par rtog pa'i sgyu ma la ltos te'o/_/rang gis nyams su myong bar
[\[307a.3\]]'gyur ro zhes pa lhag ma'o/_/'char zhing rab tu skye ste du ba la sogs mtshan ma bcu po ma lus pa gang stong pa nyid kyi rjes 'gro ste 'brel pa can no/_/rdzogs pa'i rim pa gsal bar byed pa rnams ni kun rdzob dang don dam pa gcig nyid du rab tu gsal bar byed pa rnams so/_/dus [(]gyi [,]kyi [)]
[\[307a.4\]]'khor lo'i ye shes kyi le'u'i tshigs su bcad pa nyi shu rtsa drug lhag pa'i brgya ba'i de ma thag pa'i tshigs su bcad pas gsungs pa/_gang phyir zhes pa la sogs pa'o/_/gang gi phyir 'gyur med las byung ba'i lhan cig skyes pa'i sku la a phreng dang ka phreng dang /_pad+ma dang /_zla ba dang /_nyi
[\[307a.5\]]ma'i gdan dang /_hUM yig yongs su gyur pa'i mtshan ma las skyes pa'i gzugs dang /_kha dog dang /_phyag dang dbyibs yongs su brtags pa'i chos bkag pa de'i phyir/_bcom ldan 'das kyis mchog tu mi 'gyur ba'i ye shes grub pa gsungs so/_/a sogs ni a yig la
[\[307a.6\]]sogs pa dbyangs kyi tshogs zla ba ste/_ka sogs ni ka yig la sogs pa gsal byed kyi tshogs nyi ma'o/_/de dag gcig nyid ni gcig tu byed pa'o/_/gdan ni rten te pa yig gsal byed kyi bdag nyid can pad+ma dang /_a yig gi bdag nyid can zla ba'i dkyil 'khor dang /_re pha'i bdag nyid can
[\[307a.7\]]nyi ma'i dkyil 'khor ro/_/rdo rje can gyi ni mchog tu mi 'gyur ba'i ye shes can gyi'o/_/ming zhes pa gsal ba'o/_/de bzhin du hUM yig yongs su gyur pa'i rdo rje'i mtshan ma dang /_de yongs su gyur pa'i lha'i sku kha dog dang /_phyag dang zhal dang /_dbyibs yongs su brtags pa'i chos
[\[307b\]]
[\[307b.1\]]brten par bya ba'i mtshan nyid can mi 'dod de/_mngon par zhen pa'i mtshan nyid kyis na 'gyur ba'i rang bzhin nyid kyi phyir ro/_/'gyur ba med pas te mchog tu mi 'gyur ba'i bde bas bskyed cing de'i phyir yang 'gyur ba mthar byed de 'gyur ba tha mal ba'i skye bos yongs su brtags pa'i a
[\[307b.2\]]yig la sogs pa'am mi 'gyur ba dang bral ba'am/_skye ba dang 'gag pa dang bral ba mchog gi dbang po can phyag rgya chen po'i bdag nyid du gyur pa rnam kun pa'i ste 'jig rten gsum gyi rnam pa'i bde ba'i ngo bo can gyi'o/_/thig le'i ste lhan cig skyes pa'i dga' ba bzhi pa'i thig le'i'o/_/rgyal
[\[307b.3\]]ba'i bdag po mchog gi ste rdo rje sems dpa'i'o/_/sna tshogs sgyu ma 'dzin pa'i ste/_sna tshogs sgyu ma ni sna tshogs yul phyag rgya chen po ste de 'dzin pa'i'o/_/bla ma dam pa'i man ngag thob pas ni dpal ldan bla ma'i yang dag par rab tu sbyin pa thob pas so/_/gdug pa'i grogs yongs su
[\[307b.4\]]spang ba ni sdig pa'i grogs po yongs su dor bas so/_/du ba la sogs pa'i mtshan ma bsgom pa ni du ba la sogs pa'i mtshan ma yongs su sgom pa nyid kyi phyir te/_sems brtan par byed pas so/_/thog mar zhugs pa nyid kyi phyir las dang po pa'o/_/sbyangs ba'i dbu ma 'bab pa'i phyir
[\[307b.5\]]dbu ma rnam par sbyangs pa'o/_/gsungs pa yang /_du ba la sogs bsgom bya ste/_/sems ni g.yo ba med byas nas/_/dbu ma sbyang ba byas nas ni/_/mchog tu mi 'gyur bsgom par bya/_/zhes so/_/tshogs khang ni gra ba la sogs pa'i gnas so/_/gtsug lag khang ni dge slong gi
[\[307b.6\]]dge 'dun gyi gnas so/_/nam mkha'i khams ni sna tshogs gzugs brnyan la rnam pa thams cad pa'i stong pa nyid me long la phra phab pa bzhin du skyes pa med pa'i chos mthong ba ste/_rnam par ma brtags pa'i chos mthong bas so/_/byis pa skye bos brtags pa'i phyi rol gyi don med pa'i
[\[307b.7\]]phyir rang gi sems kyi spros pa'i snang brnyan rmi lam dang mtshungs pa'i don du sems pa'o/_/bye brag tu smra ba dang /_mdo sde pa dang /_rnal 'byor pa'i lugs kyi nang du ma lhung ba'i phyir rdul phra rab tshogs pa'i bdag nyid kyi chos rnam par dpyad pas stong pa'o/_/tshu rol mdzes pa'i lugs
[\[308a\]]
[\[308a.1\]]la mi 'jug pa'i phyir chad par smra ba ring du byas pa nyid kyi phyir na chad pa'i stong pa nyid ring du byas pas so/_/nang gi bdag nyid kyi bde ba kho na mchog gi phyag rgya'i bde ba ste/_de nyid rang rig par bya ba'i chos yin zhing de la rjes su chags pa'o/_/las kyi bud med dang ye shes kyi
[\[308a.2\]]bud med las byung ba'i bde ba rnams la chags pa med pa'i phyir phyi rol gyi dbang po'i rang rig par bya ba'i chos yongs su spangs pa'o/_/shes rab dang thabs kyi bdag nyid can gyis te/_du ba la sogs pa'i mtshan ma 'byung ba'i de ma thag tu ting nge 'dzin gyi yan lag gsal bar 'byung bar bya
[\[308a.3\]]ba'i ched du/_legs par bslabs pa'i las kyi phyag rgya la rjes su chags pa'i ro can gyis so/_/gsungs pa yang /_rdo rje pad+mar bzhag byas nas/_/srog ni thig ler gzhug par bya/_/'khor lor thig le thig le rnams/_/g.yo ba rdo rje dgag par bya/_/zhes so/_/rgyun mi 'chad par
[\[308a.4\]]phyag rgya chen po la brten pa'i sems kyis yang na'o/_/da ni lam shes pa'i de kho na nyid mi 'thob pa gsungs pa/_lam zhes pa la sogs pa'o/_/de bzhin gshegs pas gang gsungs pa'i bzhi'i rab tu dbye ba bcu drug can gyi de kho na nyid bzhi pa dpal ldan bla ma rdo rje de ni rnal 'byor pa ma yin
[\[308a.5\]]pas 'thob pa ma yin no/_/sna tshogs rnam rtog ni pad+ma dang nyi ma dang zla ba dang sgra gcan dang dus me dang sa bon dang /_mtshan ma yongs su gyur pa'i zhal dang phyag dang /_kha dog dang dbyibs dang dpa' bo'i rim pa rang byin gyis brlabs pa'i rigs la sogs pa'o/_/sogs pa'i sgras ni
[\[308a.6\]]chos thams cad chad pa'i stong pa nyid smra ba la sogs pa'o/_/de kho na nyid 'di rab tu gsal bar dbang bskur gyi le'ur gsungs te/_'dod dang dga' ba dag dang 'dar dang 'gyur med kyang ste bzhi pos sbyor ba de gcig ste/_/gang pa dang ni nus dang skye ba mchog tu dga' ba nyid ni gnyis
[\[308a.7\]]par nges par 'gyur/_/'bar dang thig le dang ni gnyid yur slar yang khyad dga'i dga' ba 'di ltar gsum pa'o/_/oT+Ta dang ni nA da gnyis dang lhan cig skyes pa'i dga' ba 'di ltar bzhi par 'gyur/_/zhes so/_/de'i phyir rnam par rtog pa'i lam gyis de kho na nyid ma yin zhing /_de
[\[308b\]]
[\[308b.1\]]kho na nyid ma yin zhes bya yang de kho na nyid kyi sgrub byed du 'gyur ba yang ma yin no/_/gal te 'di de kho na nyid kyi sgrub byed du mi 'gyur ro zhes pa de ci zhe na/_gsungs pa/_bskyed pa'i rim pa zhes pa la sogs pa ste/_de kho na nyid kyi ste bde ba chen po'i sgrub byed de 'di yis bsgrub par
[\[308b.2\]]bya'o zhes pa sgrub byed de kho na nyid de kho na yin gyi/_gzhan pad+ma la sogs pa'i kun du rtog pa ni ma yin no/_/de kho na nyid de ci zhe na/_bskyed pa'i rim pa las grol ba ste/_mngal du 'jug pa'i rim pa dang bral ba'o/_/hUM dang phaT yid ces sngags so/_/sogs pa'i
[\[308b.3\]]sgras ni phyag rgya la sogs pa'i rtog pa ste/_de dang bral ba ni de kho na nyid do/_/de ci zhe na gsungs pa/_rdzogs pa'i rim pa'i rnal 'byor zhes pa la sogs pa ni grub par gyur pa ste/_nam mkha'i sgom pas rtogs par bya ba'o/_/de'i rim pa ni du ba la sogs pa'i lam ste/_de'i rnal
[\[308b.4\]]'byor ni shes rab kyi gzugs dang lhan cig mi 'gyur ba'i ye shes chen po skye ba la chags pa'o zhes pa'o/_/da ni 'phags pa'i tshigs su bshad pa gnyis kyis dpe dang bcas par byang chub kyi sems mthong ba'i thabs ni thabs ma yin pa spangs pas gsungs pa/_shing la gnas pa
[\[308b.5\]]zhes pa la sogs pa'o/_/ji ltar te gang dang 'dra bar me rten med par re zhig mi mthong ba ni shing la gnas kyang zhes pa'i kyang gi sgra'i don to/_/bcad dang dbye ba'i thabs kyis zhes pa byed pa la gsum pa'o/_/gcod pa ni sta re la sogs pa rnams kyis so/_/dbye ba ni shing 'byed byed
[\[308b.6\]]la sogs pa rnams kyis so/_/thabs ni sgo'o/_/gtsub shing ni srub shing ste de dag gis bsrub pa las so/_/me de de la gnas pa yang /_/zhes pa de la ste bsrub par bya ba'i shing de la gnas pa'o/_/de bzhin du ste de de dang 'dra bar sems kyi snang ba ni sems snang ste/_khams
[\[308b.7\]]gsum pa mthong ba yin la/_rnam rtog bsgom pa'i thabs rnams kyis te rnam par rtog pa yang yang du mngon du phyogs par byed pa'i sgo rnams kyis mi mthong ngo /_/'di ni ste sems kyi snang ba ni brkyang ma dang ro ma gcig tu sbyor bas mthong ste zhes pa byed pa la gsum pa'o/_/gcig tu sbyor
[\[309a\]]
[\[309a.1\]]ba ni gnyis su med par sbyor ba'o/_/de nyid du ste rang gi sems kho na la'o/_/don dam bsnyen par yang gsungs pa/_/shing las me dang zla ba chu shel las ni chu yang me/_/zho las mar dang rdo ba rnams las lcags rigs rnams/_/bud med skye gnas 'grogs las
[\[309a.2\]]ma nyams bde ba ni/_/de thabs sbyor bas skal ldan rnams kyis gzung bar mdzod/_/khyod kyi sems la bsal bar bya dang gzhag bya ba/_/cung zad med cing 'grib dang 'phel ba dag kyang med/_/sems la rang gi sems ni khams gsum pa nyid du/_/so sor snang ba tsam ste chur son nyi ma
[\[309a.3\]]bzhin/_/zhes so/_/sems gcig tu kho na shes rab kyi gzugs brnyan du gyur pa du ma'o zhes dgongs pa'o/_/'di nyid ston pa gsungs pa/_du ba zhes pa la sogs pa'o/_/du ba kho na mtshan gang gi dang po yin pa de yis te/_mtshan ma ni yid ches par byed pa ste/_gang gis mngon
[\[309a.4\]]par 'dod pa gsal bar bya ba de zhes so/_/srog rtsol ni bum pa can te steng dang 'og gi rtsa gsum 'gog pa'i bdag nyid do/_/dbu mar 'bab pa ste sems kyi rtsar srog gi rlung 'bab cing rjes su 'jug pa'o/_/rig ma gtso bo'i brtul zhugs ni tshangs par spyod pa ste/_rig ma ni rang gi
[\[309a.5\]]rgyal ba'i dbang bskur zhing yon tan lhag pa gzung bar bya'o/_/mngon par brjod pa bla mar yang /_/puk+ka sI ni mchog mdzes ma/_/gzugs dang lang tshos brgyan byas ma/_/gcig tu rnal 'byor goms byas ma/_/dam tshig shes shing brtul shugs brtan/_/brtan ma chags med ngo tsha
[\[309a.6\]]med/_/sred bral nga rgyal med thob nas/_/de dang lhan cig sngags rig pa/_/rang gi rig ma'i brtul zhugs spyad/_/ces so/_/de las rdo rje ma ltung ba ste/_rdo rje ma lhung ba ni nges pa nyid de des so/_/steng du khu bas zhes pa nor bu dang pad+ma las gyen du 'gro bas dbral bar son pas so/_/_
[\[309a.7\]]lam 'di yis ni steng du ba la sogs pa yan lag drug gi mtshan nyid can gyis so/_/rnal 'byor ni rdzogs pa'i rim pa'i rnal 'byor te 'di la yod pas so/_/sangs rgyas kun gyi bde ba ni dbang po'i ma yin pa ste/_mchog tu 'gyur ba med pa ni/_mngon par sgrub pa'am ste mchog tu mi
[\[309b\]]
[\[309b.1\]]'gyur ba/_/zhes pa mngon par sgrub par byed pa ste/_gang gis kun nas rdzogs par byed do zhes pa'o/_/pho nya kun gyi lhan cig skyes pa 'thob ste rtsa stong phrag bdun cu rtsa gnyis 'gags pa'i rang bzhin gyi mkha' 'gro ma rnams kyi stong pa ni lhan cig skyes pa zhes brjod cing srid pa gsum spangs
[\[309b.2\]]pa'i gzhom du med pa yin gyi/_'jig rten la grags pa'i bzhi ba'i sgrib pa'i dag nyid kyi lhan cig skyes ba ni ma yin no/_/stong pa ni gcig nyid du brjod par bya ste/_sgrib pa kun dang bral ba'i phyir ro zhes pa'am gyi sgra'i don to/_/'od na de ltar rdzogs pa'i rim pa'i rnal 'byor ni de kho
[\[309b.3\]]na nyid dang de kho na nyid kyi sgrub par byed pa yin zhing gzhan ma yin no zhes bshad la/_de'i phyir de nyid 'gyur mod/_nye bar mi mkho ba gzhan gyis ci bya zhe na/_gsungs pa/_gzugs zhes pa la sogs pa'o/_/'jig rten ni khams gsum pa ste/_/de la yod pa ni 'jig rten pa nyid do/_/
[\[309b.4\]]de yang 'di yin la dngos grub kyang ngo zhes pa'o/_/dngos grub ni 'og min gyi srid pa'i mthar thug pa'i dbang phyug nyid de 'grub bo/_/gzugs la sogs pa'i rtog pa zhes pa gzugs su yod cing gnod par bya'o zhes pa gzugs te de kho na gang gi dang po yin pa'o/_/de'i rtog pa ni yid
[\[309b.5\]]kyi las so zhes pa ste/_de la gzugs bsgom pa ni las kyi phyag rgya'o/_/sogs pa'i sgras ni ye shes te/_de sgom pa ni ye shes kyi phyag rgya'o/_/dkyil 'khor 'khor lo la sogs pa/_sgom pa goms pa yis zhes pa la dkyil ni rten gyi mtshan nyid can no/_/'khor lo ni lha'i
[\[309b.6\]]tshogs pa brten pa'i mtshan nyid can no/_/sogs pa'i sgras ni sngags dang phyag rgya dang gdan la sogs pa'o/_/de rnams kyi sgom pa ni mngon du phyogs par byed pa ste/_de sgom pa ni yang yang du mngon par zhen pa yin zhing de rnams kyis so/_/gal te da lta na lam 'di kho nas thams
[\[309b.7\]]cad dngos grub 'grub par 'gyur mod/_/du ba la sogs pa'i lam gyi man ngag gi dgos pa med do zhe na/_gsungs pa/_ga la zhes so/_/che na po yang 'di yin la dngos grub kyang ngo zhes pa dngos grub chen po ste phyag rgya chen po'i dngos grub bo/_/'dod pa ni 'jig rten las 'das pa
[\[310a\]]
[\[310a.1\]]pa'o/_/gang la 'grub ste du ba la sogs pa'i man ngag ces par cis 'grub ste/_ma yin pa kho na'o zhes pa'i don to/_/'o na lam gyi nye bar bstan pa 'dis ci yang dag par rdzogs pa'i byang chub 'thob par brtson pa'i blo can thams cad kyi thams cad las 'gyur
[\[310a.2\]]ram/_'o na te dag par 'gro ba'i don byed pa la mkhas pa la spro ba 'ga' zhig kho na rnams kyi 'ga' zhig kho na las yin zhe na gsungs pa/_lam zhes pa la sogs pa'o/_/bla ma dam pa ni dpal ldan bla ma ste/_de'i mtshan nyid ni don dam bsnyen par rgyas par gsungs pa ji skad du/_
[\[310a.3\]]bsam ldan srid pa'i bsam gtan nyams pa la chags pa/_/'dod ldan 'dod pa chen po la ni thugs brel pa/_/brtul zhugs che ldan dbang po gnyis kyi sde sbyor la/_/phyag rgya rab tu 'grogs la'ang 'dod chags ma nyams pa/_/zla ba nyi ma'i lam ni rab nyams rnal 'byor can/_/
[\[310a.4\]]shes rab me la rnal 'byor stobs las rab tu zhugs/_/mtha' yas bde ba nyid kyis bdud rtsi thob 'gyur ba/_/dpal ldan bla ma rdo rje 'dzin pa sdig 'joms de'i zhes rgyas par ro/_/de'i bka' drin ni de kho na nyid kyi man ngag gis rjes su 'dzin pa'o/_/de las 'byung ste skye'o/_/su
[\[310a.5\]]rnams kyis she na/_slob ma dag pa rnams kyis te dag pa ni dbang bskur ba la sogs pa rnams kyis tha mal ba'i nga rgyal gyi dri ma sbangs pa rnams so/_/slob ma de rnams ni gzhan gyi don byed pa la sogs pa rnams kyis rjes su bstan par bya ba yang ngo zhes pa'o/_/phyag rgya chen po'i
[\[310a.6\]]thig ler gsungs pa/_ji ltar dug ni sngags sogs kyis/_/sbyangs bzhin pa ni bcud len te/_/de bzhin dbang bskur la sogs kyis/_/slob ma ma dag dag ldan 'gyur/_/zhes so/_/gang rnams gzhan gyi bya ba dge la brtson pa ste/_dge ba de la spro ba'o zhes pa'o/_/da ni
[\[310a.7\]]lam thob pa rnams kyi bag med pa rnams kyis lam 'phrog pa'i rgyu mtshan gsungs pa/_gzhan zhes pa la sogs pa'o/_/sangs rgyas nyid gang gis bde ba tshol zhing don du gnyer bar byed pa ste/_de ma thag tu brjod pa 'di ni dga' ba rgyas par byed do zhes pas rin chen te yid
[\[310b\]]
[\[310b.1\]]bzhin gyi rin po che dang 'dra bas rin po che ste/_rnyed dka' ba nyid kyi phyir dang /_bsams pa'i don gyi 'bras bu ster ba nyid kyi phyir na lam bzangs rin chen no/_/phyi nas khyad par gyi bsdu ba'o/_/bag med ni bag med pa'i spyod pa can te/_phan pa bde ba la ltos pa med pa'o/_/
[\[310b.2\]]'gro ba drug po rnams su nyams par 'gyur bas na sems can no/_/gzhan pa ni gang snying rje la sogs pa'i yon tan dang bral ba pha rol la phan pa dang bde ba la mi brtson pa'o/_/rang gi khyim ni chung ma'o/_/de kho na dgon pa ste/_gdug pa'i sems can gyi gnas te zhugs pa
[\[310b.3\]]de'o/_/'di rnams su dbang po rnams 'ching ngo zhes pa yul rnams te/_gzugs la sogs pas phyi rol gyi longs spyod rnams so/_/de rnams kyang ngan pa ste ro bro ba chung ba nyid kyi phyir dang /_rnam par smin pa rtsub pa nyid kyi phyir dang brgyal ba'i sems kyis bsten pa nyid kyi phyir ro/_/
[\[310b.4\]]de rnams kho na chom rkun pa rnams te/_byin pa'i lam bzang po'i rin po che yang de rnams kyis 'phrog par byed/_/rku bar byed do zhes pa'o/_/'di rnams 'ba' zhig gis lam bzang po rin po che'i nor khyim gyi dgon par zhugs pa 'phrog pa 'ba' zhig tu ma zad kyi/_gnyen
[\[310b.5\]]'dun 'thib po'i nang du zhugs pa'i the tshom la sogs pa'i rkun po rnams kyis kyang ngo /_/gnyen 'dun ni chung ma dang bu dang bu'i bu la sogs pa grags pa'o/_/thibs po ni nags so/_/yid ches pa rnam gsum gyis nges pa'i lam bzang po'i rin po che la yang so ma nyi
[\[310b.6\]]za ba ni the tshom ste/_ci ste 'di lam bzang po yin nam 'o na te ma yin zhes pa'o/_/'gyod pa ni las ngan pa bdag gis byas te/_de'i phyir bdag gis lam mngon du mi bya'o zhes pa 'di lta bu'i rnam pa can no/_/gnyid ni gnyis pa ste/_lus dang yid dag las su mi rung ba
[\[310b.7\]]nyid du skyed par byed pa rmugs pa zhes pa'i bar ro/_/le lo ni spro ba zhan pa'o/_/rgod pa ni sems rnam par g.yengs pa nyid de/_grong khyer la sogs su 'khyam ba zhes pa'i bar ro/_/de ltar 'di rnams ni lam bsgom pa rnams kyi ting nge 'dzin gyi dri ma rnams su
[\[311a\]]
[\[311a.1\]]'phags pa'i tshigs su bcad pa 'di yis bshad do zhes pa'o/_/ting nge 'dzin gyi dri ma 'di rnams kyis 'phrog ba 'ba' zhig tu ma zad kyi/_srog gcod pa la sogs pa rnams kyis kyang ste/_rin po che zhes pa ni lam bzang po'i rin po che'o/_/rtag tu ni dus
[\[311a.2\]]gsum du'o/_/srog gcod pa sems can gsod pa'o/_/brdzun zhes pa mi bden pa smra ba'o/_/ma byin pa zhes pa gzhan gyi rdzas rku ba'o/_/gzhan gyi bud med ces pa ni 'dod pa log par spyod pa'o/_/tshig rtsub ni pha rol po'i zhe 'gegs par byed pa'o/_/phra ma smra ba ni nyon mongs pa can gyi
[\[311a.3\]]sems kyis pha rol 'byed pa'i tshig go/_/tshig 'khyal pa ni 'dod pa la sogs pas nye bar bcom pa'i ha ha hi hi zhes pa la sogs 'dod chags bskyed pa'i tshig go/_/brnab sems ni gzhan gyi rdzas la log par chags pa'o/_/gnod sems ni gnod par byed pa'i sems nyid do/_/
[\[311a.4\]]lta ba ngan pa ni med pa'i lta ba'o/_/de bzhin du yod pa'i sdig pa lnga ni 'tshe ba la sogs pa'o/_/nye ba'i sdig pa lnga ni cho lo la sogs pa'o/_/gsod ces pa ba lang la sogs pa gsod pa lnga'o/_/'khu zhes pa grogs po la sogs pa la 'khu ba lnga'o/_/mig la sogs pa'i dbang po
[\[311a.5\]]kun nas chags pa lnga'o zhes pa 'di'i tshad lnga yin pas lnga pa rnam lnga ste chom rkun pa de rnams kho na'o zhes pa'o/_/de skad du/_'tshe dang mi bden gzhan gyi bud med spongs shig gzhan gyi nor dang chang gi btung ba de bzhin nyid/_/'khor bar rdo rje zhags pa yin te rang gi dge ba mthar byed
[\[311a.6\]]sdig pa lnga po 'di rnams so/_/cho lo kha na ma tho ba cas pa'i zas dang tshig ngan klog dang 'byung po lha min dbang po'i chos/_/ba lang byis pa bud med skyes pa rnams dang lha mi'i bla ma gsod pa lnga ni mi bya'o/_/grogs po rje bo rnams dang lha dang mi yi bla ma dge 'dun yid brtan rnams la 'khu ba
[\[311a.7\]]yang /_/dbang po rnams ni kun nas chags pa'o zhes pa mi'i bdag po'i brtul zhugs rnams ni nyi shu lnga/_/zhes so/_/sdig pa can gyi las zhes bya ba bar du gcod par byed pas te/_mtshams med pa lnga po byed pa rnams kyang bsdus pa'o zhes pa'o/_/'di rnams kyis lam bzang po'i rin
[\[311b\]]
[\[311b.1\]]po che 'phrog pa 'ba' zhig tu ma zad kyi/_shin tu bza' dang btung ba rnams kyis dang sna tshogs pa'i longs spyod rnams kyis kyang zhes pa'o/_/bza' ba ni shin tu sha la sogs pa za ba'o/_/btung ba ni chang 'thung ba la sogs par grags pa'o/_/shin tu ni brgyal ba la sogs pa'i
[\[311b.2\]]chos kyis so/_/longs spyod par bya bas na longs spyod de me tog phreng ba dang tsan+dan dang bud med dang mal stan la sogs pa ste sna tshogs pa rnam par bkra ba'o/_/brtson 'grus ldan pa la yang ste lam bsgom pa la spro pa'i'o/_/brjod ma thag pa brtson 'grus brtan pa can 'ba' zhig
[\[311b.3\]]gir ma zad kyi/_brtson 'grus brtan pa dang mi ldan pa'i yang ngo zhes pa yang gi sgra'i don to/_/bag med pa ni shin tu bza' ba dang btung ba la sogs pa dang mi dge ba'i grogs po dang 'grogs pa'o/_/de las brgyal ba ste sems dang bral ba nyid du gyur pa la 'phrog par byed pa kho na'o
[\[311b.4\]]zhes bya pa'o/_/rnam pa sna tshogs pa'i srid pa'i longs spyod la mngon par dga' ba ni dge ba byed pa rnams kyi yang bar du gcod par byed pa'o zhes pa'o/_/'o na de ltar lam rin po che yongs su rtog pa po la mngon par dgongs nas bar du gcod par byed pa'i skyon rnams rjod par byed
[\[311b.5\]]pa ma yin nam/_/rang nyid lam gyi yongs su rtog pa po ma yin pa la brjod pa ci zhig ce na/_gang phyir te gang gi phyir rang nyid rtog pa po min pa de'i phyir gzhan cig shos g.yon can khram pa chen po la ston te/_'di rin po che rin thang chen po yin nam zhes shes pa'i ched du'o/_/des smras
[\[311b.6\]]pa ma yin no/_/de nas de'i ngag las te/_g.yon can gyi tshig las 'dor bar byed pa kho na'o zhes pa'o/_/de bzhin kho nar shes rab 'chal ba'i rigs can ni sdig pa'i dregs pa'i tshig las lam bzang rin thang med par rin po che thob na yang gtong bar byed do/_/de ltar lam rin po
[\[311b.7\]]che yongs su rtog pa don du gnyer ba rnams kyis yang sdig pa'i grogs po dang nye bar 'grogs pa'i skyon gsungs so zhes pa'o/_/'o na de ltar lam rin po che rnam par shes par byas na rang nyid yongs su rtog pa po ma yin pas ji ltar bya zhe na/_bden mod/_de ni gal te gang rnams kyi
[\[312a\]]
[\[312a.1\]]skabs las rin chen chen po yongs su rtog par byed du gzhug pa de rnams kyi rnam dag ngag gis te/_mi slu ba'i tshig rnams kyis ni gsal bar rnam par shes par bya ste/_rin thang med pa'i nor bu rin po che 'di'o nges par bya'o/_/de ltar kho na rigs kyi bus lam
[\[312a.2\]]rin po che thob pa dge ba'i bshes gnyen gyi tshig las 'di ni rin thang med pa'o zhes legs par yongs su brtags te shin tu brtan par byas nas lhag par rjes su 'brel par bya zhing dor bar mi bya'o zhes pas dge ba'i bshes gnyen la brten pa ni rtag tu dge legs kyi ched du lam rin po
[\[312a.3\]]che bsgom pa la brtson pa rnams kyi yang shin tu legs pa yin no zhes bshad do zhes pa'o/_/de ltar lam bsgom pa la rab tu zhugs pa'i yang bdud kyi las rnam par spangs pa med par sems brtan par gyur pa ma yin no zhes pa de'i phyir de kho na ston pa gsungs pa/_bdud rtsi 'khyil ba
[\[312a.4\]]la sogs pa'o/_/bdud sdig can ni yang dag par rdzogs pa'i sangs rgyas la sogs pa rnams kyi gzugs rnams su sprul nas lam bsgom pa la rab tu zhugs pa'i byang chub sems dpa' bgegs te bar du gcod par byed do/_/ji skad du/_'di ni bla na med pa yang dag par rdzogs
[\[312a.5\]]pa'i byang chub kyi ched du ba'i lam ma yin la/_gang gis khyod gnas pa'i lam 'dis 'ga' zhig kyang nges par byung ba dang /_nges par 'byung bar 'gyur ba dang /_nges par 'byung ba'ang ma yin no zhes pa la sogs pa rig par bya ste zhes rgyas par shes rab kyi pha rol tu phyin
[\[312a.6\]]par bdud kyi las kyi le'ur gsungs pa shes par bya'o/_/de ltar bdud kyi las kyi skyon nye bar spangs nas thams cad nye bar bsdu ba gsungs pa/_de phyir zhes pa la sogs pa'o/_/ni ste gang gi phyir lam 'phrog par byed pa 'di yod pa'i rgyu de'i phyir ro/_/chom rkun rtsa lag ces pa
[\[312a.7\]]nye bar mtshon pa ste/_the tshom la sogs pa yang yongs su btang ste 'bad pas te gus pa chen pos bla ma dam pas byin pa'i lam rin chen khyad par du 'phags pas legs par sba ba rab tu gsal ba ma yin par slob ma rnams kyis bya'o zhes pa thar pa 'dod pa rnams kyi lam yongs
[\[312b\]]
[\[312b.1\]]su srung ba gsungs so zhes pa'o/_/'o na thar pa'i ched du lam gzhan yang yod pa ma yin nam des na 'di la gus pas ci zhe na gsungs pa/_dpa' bo zhes pa la sogs pa'o/_/dpa' bo'i rim pa ni phyi rol gyi drag po'i lha mchod pa dang dmigs pa la sogs pa'i mtshan nyid can no/_/rang byin
[\[312b.2\]]gyis brlab pa'i rim pa ni sems kyis lha zhi ba'i rnal 'byor gyi sgo la dmigs pa'i mtshan nyid can no/_/thar pa'i ched du sangs rgyas rnams kyis yang dag par bstan pa min zhes pa'o/_/bstan pa 'di ci zhig yin zhe na gsungs pa/_shin tu rnam dag rim pa gcig pu zhes pa ste/_
[\[312b.3\]]rdzogs pa'i rim pa'i rnal 'byor gnyis med pa'o/_/gal te 'di lta bu ji ltar shes par bya zhe na/_gsungs pa/_gang gis zhes pa'o/_/rgyu gang zhig rgyal ba'i dbang po rnams kyis mtshams med pa lnga po byed pa rnams yang dag par gzung ba ste dbugs phyung bar gyur pa'o/_/
[\[312b.4\]]mtshams med pa lnga po rnams ni/_ma gsod pa dang /_pha gsod pa dang /_dgra bcom pa gsod pa dang /_dge 'dun gyi dbyen dang /_de bzhin gshegs pa lang na sems kyis khrag 'byin pa zhes pa ste/_lnga po rnams las gang yang rung ba'i skyon gyis bar mtshams med pa kho
[\[312b.5\]]nar mnar med par bskal bar gnas par 'gyur te/_des na mtshams med par brjod par bya'o/_/bde ba nyid kyis te thabs bde bas so/_/dbang bskur don gyi ni bzhi pa'i don gyis so/_/gzhan du na mtshams med pa lnga po byed pa rnams dpa' bo'i rim pa drag po'i las
[\[312b.6\]]la chags pa dang bral ba dang /_rang byin gyis brlab pa'i rim pa 'khor ba'i bde ba shin tu 'phel ba'i bag chags kyi rgyun can rnams kyis thar pa thob pa ma yin te/_rgyu des zhes pa'o/_/'o na gal te rim pa gnyis po 'di khyod rim pa ma yin par sems na de'i tshe bcom ldan
[\[312b.7\]]'das kyis ci'i don du gsungs she na/_gsungs pa/_dpa' bo'i zhes pa la sogs pa'o/_/ni ste gang gi phyir lus la srog zad pa la 'di gsungs pa de'i phyir dpa' bo'i rim pa phyi rol la ni min no/_/'o na de ltar lus la rang byin gyis brlab pa gsal lam zhe na ma
[\[313a\]]
[\[313a.1\]]yin te/_gang gi phyir rang gi sems byin gyis brlab pa so sor snang ba ste/_de yang stong pa la khams gsum pa nyid mthong pa'o/_/ming zhes pa rab tu grags pa'o zhes pa'o/_/'gro ba'i don byed pa rnams kyi shin tu rnam par dag pa'i rim pa rnam par gzhag
[\[313a.2\]]pa yang gsungs pa'o zhes pa'o/_/'o na rang byin gyis brlab pa ni khams gsum pa mthong ba nyid du gsungs la/_de mthong ba las de mi ldog pa'i phyir des na 'khor ba gnas par gyur pa'i mtshan nyid can sangs rgyas nyid ji srid ce na/_gsungs pa/_'khor ba zhes pa la sogs
[\[313a.3\]]pa'o/_/'khor bar te khams gsum pa snying po med pa brdzun pa bslu ba'i chos can la sangs rgyas nyid de thams cad mkhyen pa nyid dang /_rnam pa thams cad mkhyen pa nyid dang /_lam gyi mkhyen pa nyid dang /_stobs bcu dang /_mi 'jigs pa la sogs pa'i yon tan rnam par 'byor
[\[313a.4\]]pa'i mtshan nyid can ni 'bras bu ste snying por 'gyur ro/_/de zad las te 'khor ba zad pa de ma thag tu'o/_/ci dang 'dra bar 'byung zhe na gsungs pa/_chu shing gi 'bras bu bzhin zhes pa ste/_ji ltar snying po med pa'i chu shing las snying po 'bras bu smin pa chu shing nyams pas yang dag
[\[313a.5\]]par 'byung bde bzhin du sangs rgyas nyid kyang ngo zhes pa'o/_/'o na sangs rgyas nyid ni sgrub par byed pa byang chub sems dpa'i byang chub kyi sems su 'dod na de kho na nyid kyi sgrub par byed pa ni de kho na nyid do zhes pa'i gsung gi phyir de yang sgyu ma las skyes pa nyid kyi phyir sgyu ma ni rang rig pa
[\[313a.6\]]yin la/_de 'jug bzhin pa'i de kho na ma yin pa ji ltar sangs rgyas nyid kyi sgrub par byed par 'gyur bar 'os she na/_gsungs pa/_sdig pa zhes pa la sogs pa'o/_/sdig pa ni shu ka'i srin bu'o/_/ku lI ra ni karka Ta'o/_/gang gi skabs las byung zhing 'byung ba rang gi ma de
[\[313a.7\]]de rnams kyis nyams par byed pa ji lta ba bzhin zhes pa de ltar rnal 'byor gyi sems te/_rnal 'byor ni shes rab dang thabs snyoms par 'jug pa'o/_/de la yod pa'i sems gang yin pa dbang bskur bzhi pa sgyu ma gang rig pa 'pho ba'i chos can gyi skabs las kun rdzob tu
[\[313b\]]
[\[313b.1\]]skyes pa yin zhing /_de rnam par nyams par byed par 'gyur ro zhes pa'o/_/sgyu ma dang bral bas na 'khor ba slar ldog pa med par brjod de de kho na nyid kyi rnal 'byor ba rnams kyi dbugs 'byung ba'i don du'o/_/'o na byang chub kyi sems ni bems bo'i khams su 'dir brjod la/_de
[\[313b.2\]]yang be mas po ma yin pa mchog tu mi 'gyur ba'i ye shes sangs rgyas nyid kyis sgrub par byed par ci ltar brjod ce na/_brjod pa bden te/_khu ba mi 'gyur ba'i rang bzhin gyis mchog tu mi 'gyur ba bsgom par bya'o zhes pa'i gsung las so/_/de nyid kyi phyir rnal 'byor gyi sems
[\[313b.3\]]'di'i mchog tu mi 'gyur ba'i ngo bo bzhi'i rab tu dbye ba bcu drug gsungs pa/_gnyis med ces pa la sogs pa'o/_/gnyis zhes bya ba ni 'khor ba dang mya ngan las 'das pa'i sems te/_gang la yod pa ma yin pa de gnyis med do/_/nor bu dang pad+ma las g.yo ba med do
[\[313b.4\]]zhes pa g.yo ba med do/_/gnyis rtog ste shes rab dang thabs kyi cha 'di la yod pa ma yin no zhes pa gnyis rtog med do/_/bla na med pa'i bde ba ster ba nyid kyi phyir 'dod pa'o zhes pa rnal 'byor bzhi pa'o/_/dbugs brgya phrag drug lhag pa'i stong phrag nyi shu rtsa gcig 'gog pa'i phyir
[\[313b.5\]]mchog tu mi 'gyur pa'o/_/chags pa dang bral ba'i phyogs dkar po dang nag po zhes bya ba bdag gi gnas pa dang 'gro ba med pa'i phyir 'dod chags chen po'o/_/rnam pa dang bcas pa dang rnam pa med pa las nges par grol ba nyid kyi phyir dngos dang dngos po med pa'o/_/shes bya ma
[\[313b.6\]]lus pa mthong ba'i phyir ye shes so zhes rnal 'byor gsum pa'o/_/'gro ba dga' bar byed pa sngon ma can sems can gyi don la kun nas chags pa nyid kyi phyir sems dpa'o/_/dang po dang /_dbus dang /_tha mar dge ba byed pa nyid kyi phyir kun du bzang po zhes pa'o/_/bdud
[\[313b.7\]]dang /_nyon mongs pa dang /_rnam par rtog pa dang bral ba'i phyir sgra ste/_grag pa phyi dang nang gi brjod pa 'am/_yang na rab tu sgrogs shing rnam par lhod pa'i seng ge'i sgra can gyi g.yul 'di yod pa ma yin pas sgra 'thab med pa'o/_/gzhom du med pa'i sgra'i ngo bo nyid kyi phyir 'di'i
[\[314a\]]
[\[314a.1\]]sgra ste grags pa chen po'o zhes pa rnal 'byor gnyis pa'o/_/'jig rten gyi spyod pa rnam par spongs pa nyid kyi phyir lhan skyes so/_/sku bzhi'i sgrib pa zad pa'i phyir dpal ldan byang chub sems kyi thig le 'dzin pa'o/_/stong pa nyid dang snying rje dag dbyer med pa nyid
[\[314a.2\]]kyi phyir dpal ldan dus kyi 'khor lo rdo rje'o/_/tshul khrims kyi tshogs yang dag par rdzogs pa nyid kyi phyir shes rab thabs kyi bdag nyid rnal 'byor ro zhes pa rnal 'byor dang po'o/_/da ni bla ma bsten pa'i ched du rdo rje slob dpon yongs su brtag pa gsungs pa/_dang por zhes pa la
[\[314a.3\]]sogs pa'o/_/'dir sngags kyi tshul la 'jig rten pa dang 'jig rten las 'das pa'i dngos grub 'dod pa'i slob ma rnams kyis bla ma la bsten par bya ste/_de yang yang dag par yongs su brtag par bya'o zhes gsungs pa/_byang chub kyi sems bsrung pa'i phyir dam tshig can no/_/
[\[314a.4\]]bsten par bya ste bu dang chung ma la sogs pa rnams kyis mnyes par bya'o/_/rdo rje theg par lhag par gnas pa ni sngags kyi theg pa chen po lhag par gnas pa'o/_/mchog tu mi 'gyur ba'i ye shes sgom pa po nyid kyi phyir de kho na nyid bsgom pa'o/_/bu dang chung ma la sogs pa thams
[\[314a.5\]]cad dang /_rang gi lus la yang ltos pa med pa'i phyir ma chags pa'o/_/'dod chags la sogs pa'i skyon dang bral ba'i phyir dri ma med pa'o/_/bzod pa la dang tshul te 'bras bu la ltos pa med par 'jug pa gang gi rang bzhin yin pa de ni bzod pa'i ngang tshul can no/_/lam ni
[\[314a.6\]]yang dag par rdzogs pa'i sangs rgyas kyi lam ste/_de la 'jug pa'i ngang tshul can ni lam la 'jug pa'o/_/bla ma 'di mnyes par byas par gyur na slob ma rnams la lam gyi sbyin byed dmyal ba'i 'jigs pa 'phrog par 'gyur/_/de yang de kho na nyid las tshangs spyod ldan te
[\[314a.7\]]mchog tu mi 'gyur ba'i de ba thob pa'o/_/bdud rnams kyi ni ste bdud bzhi bo rnams kyi rdo rje dbyug pa dang 'dra bas rdo rje dbyug pa ste/_'joms par byed pa nyid kyi phyir ro/_/brjod pa'i mtshan nyid can mtshan nyid can gyi dpal ldan bla ma ste/_yang rdo rje 'dzin ma'i gzhi la rdo rje sems dpas
[\[314b\]]
[\[314b.1\]]byin gyis brlabs pa'i sku can nyid kyi phyir rdo rje sems dpar rab tu grags te sprul pa'i sku yis so/_/da ni 'jig rten las 'das pa'i dngos grub kyi ched du lha'i dmigs pa gsungs pa/_mngon sum zhes pa'o/_/de kho na nyid sbyor las te/_sna tshogs gzugs brnyan bsgom pa'i rnal
[\[314b.2\]]'byor las so/_/skar ma'i tshogs bzhin zhes pa nor bu sngon po dang /_zla ba'i dkyil 'khor gyi rnam pa can gyi thig le'i dbus sangs rgyas longs spyod rdzogs pa'i sku mtha' yas pa mthong ba sngon ma can khams gsum pa bum pa dang snam bu la sogs pa mthong ba'o/_/sha'i mig
[\[314b.3\]]gis ni dpag tshad brgya'i bar du chod pa'i dngos po mthong bas te/_mngon par shes pa rdzu 'phrul la sogs pa rnams kyis so/_/lha mig ste 'jig rten gyi khams mtha' yas pas bar du chod pa'i phra mo dang cig shos kyi gzugs mthong bas so/_/sangs rgyas kyi spyan gyis te gzhan
[\[314b.4\]]gyi sems rig las so/_/shes rab kyi spyan gyis te chos thams cad la rnam par mi rtog pa'i mtshan nyid can gyis so/_/ye shes spyan gyis te dngos po thams cad kyi rnam pa thams cad mthong bas so/_/sems can gzhan rnams ni tshu rol mthong ba rnams so/_/shi ba'i lus bzhin
[\[314b.5\]]zhes pa ni g.yo ba dang 'gul ba med pa'i phyir ro/_/byas pa ni sa la sogs pas so/_/blugs pa ni ra gan la sogs pas so/_/bshang ba la sogs pa ni bi ra shu ma mu ste lnga'o/_/go ku la sogs pa ni go ku da han ste lnga'o/_/nang du bdud rtsi lnga ni phung po lnga rnams so/_/dbang po lnga
[\[314b.6\]]rnams ni sgron ma lnga'o zhes pa'o/_/gsungs pa'ang nyin dang mtshan mor thig le las ni dkar po'i rgyun 'bab gang ste mA ma kI ste chang ma yin/_/go ku sogs ni nyin zhag so sor mig la sogs pa spro ba'o sha gzhan res 'ga' yang ni min/_/rang rig sa la gnas pa'i lha rnams
[\[314b.7\]]kyis ni dag pa'i lus la bdud rtsi lnga rnams bsnyen pa ste/_/stong par sems rab 'jug las lhan skyes sems kyi bde ba 'khrig pa'o de ni skye gnas pa ma yin/_/zhes so/_/dbyung ba dang dgang ba dang bum pa can gyi rnal 'byor te oM yig phyir 'gro ba dang /_AHyig 'jug pa dang
[\[315a\]]
[\[315a.1\]]hUM yig byed gnas par so sor rtog pa'i mtshan nyid can no/_/ma bsdams pa ni brtan par ma byas pas so/_/thun mong gi dngos grub kyi don du ni 'jig rten pa'i zhi ba la sogs pa'i dngos grub kyi don du'o/_/sdud pa ni mngon du phyogs par byed pa ste/_'jig rten pa'i
[\[315a.2\]]gzugs la sogs pa la mngon du phyogs par byed pa so sor spangs pa nyid kyi phyir/_so sor sdud pa'o zhes pa'i don to/_/gzhan rnams kyi gzugs la sogs pa ni rdul phra rab kyi chos nyid las 'das pa 'jig rten las 'das pa'i gzugs la sogs pa rnams kyis so/_/bsam gtan
[\[315a.3\]]ni shes rab dang rtog pa dang dpyod pa dang dga' ba dang g.yo med bde ba'i mtshan nyid can no/_/srog rtsol ni zla ba dang nyi ma'i bgrod pa 'jig pa'i mtshan nyid can no/_/'dzin pa ni gsang ba dang lte ba dang snying ga dang mgrin pa dang dpral bar 'gro ba dang 'ong ba'i sgo yis thig le la 'gog
[\[315a.4\]]pa'i mtshan nyid can no/_/rdo rje pad+ma ni gtsug tor gyi pad+ma ste/_der byung ba nyid las rdo rje pad+mar skyes pa'i bdud rtsi des de byang chub kyi sems mi 'pho bas zhes pa'i don to/_/chu skyes ro mnyam gyur pa ni snying ga dang /_lte ba dang gsang ba'i pad+ma'i ze 'brur ro mnyam par gyur pa'o/_/su shu
[\[315a.5\]]ma nA'i rtsa ni dung can ma ste/_de'i steng du khu ba yang dag par sbyor ba las te/_byang chub kyi sems 'gro ba las so/_/'dis ni phra mo'i rnal 'byor gsungs so/_/da ni dman pa dang mchog gi dbye bas bsnyen pa la sogs pa brjod par bya ste/_dang por zhes pa la sogs pa'o/_/phung po
[\[315a.6\]]yongs su dor ba las zhes pa da ltar ba'i lus yongs su btang ba las so/_/skye ba'i char gtogs pa'i phung po 'dzin pa las zhes pa 'byung ba'i srid pa kun 'dzin pa las so/_/'di'i dbus te gang bar du srid pa bar ma'i mtshan nyid can no/_/srid pa gsum mthong ba ni srid pa
[\[315a.7\]]gsum dngos su mthong ba'o/_/kun gzhi rnam par shes pa bag chags ma lus pa'i rten gyi rdul dang khu ba'i thig le'i dbus su sems 'jug pa ste/_ma'i mngal du khu ba'i thig le rnams 'dzin pa zhes bya ba ni yang dag par 'dzin no/_/zla ba bdun rnams kyis zhes pa spyi'i ngo bo
[\[315b\]]
[\[315b.1\]]las zla ba dgu rnams kyis zhes brjod do/_/lha'i sgrub pa la mngal gyi dpe yis te/_des na de nas zhes pa la sogs pas nye ba'i sgrub pa la sogs pa'i yan lag gsum gsal bar mdzad do/_/phung po drug po rnams kyis te/_gzugs dang /_tshor ba dang /_'du shes dang /_'du byed
[\[315b.2\]]dang /_rnam par shes pa dang /_ye shes kyi mtshan nyid can rnams so/_/'di ni spyi'i bsnye pa ste 'jig rten pa'i dngos grub kyi bsnyen pa'o/_/de bzhin du nye ba'i sgrub pa dang /_sgrub pa dang /_sgrub pa chen po'i zhes pa ste de nyid kyi phyir chu gter la sogs pa'o/_/'dis ni sku dang gsung
[\[315b.3\]]dang thugs dang ye shes rdzogs pa'o zhes bshad par 'gyur ro/_/sgrub pa 'bring po zhes pa ni nye ba'i sgrub pa ste/_'bring po zhes pa 'dis sgrub par khyad par du byas pa nyid kyi phyir ro/_/de nyid kyi phyir srog rdzogs pa'o zhes bshad pa'o/_/'di la zhes pa de ma thag tu brjod pa'i bsnyen
[\[315b.4\]]pa dang /_nye ba'i sgrub pa dag la'o/_/thabs ni rnam pa bzhi zhes pa chung ngu la sogs pa rnam pa bzhi'o zhes pa'i don to/_/de bzhin rnams la dbus su rnam pa gnyis te/_de'i phyir bsnyen pa dang nye ba'i bsnyen pa dag la'o/_/rnam pa bzhi zhes pa chung ngu la sogs pa rnams pa gnyis ni phyi nas sbyar bar bya ste/_
[\[315b.5\]]sgrub pa dang sgrub pa chen po dag la'o/_/de'i phyir gsungs pa/_bsnyen pa'i yan lag la dang nye ba'i sgrub pa'i yan lag la zhes so/_/dman pa dang brtan pa zhes pa yang brjod ma thag pa'i bsnyen pa dang /_nye ba'i sgrub pa dang 'chad par 'gyur ba'i sgrub pa dang /_sgrub pa chen po dang
[\[315b.6\]]'brel lo/_/de yang sdeb sbyor gyi dor dang po dang mtha' smos pa'i so sor bsdu bas te/_de'i phyir 'dir 'bring po'i byis pa dang /_gzhon nu dag kyang 'dzin par rig par bya'o/_/brtan pa ni dar ma'o/_/rtsa bar de bzhin nyid ces pa sgrub pa chen po'i yan lag la'o zhes pa'i don
[\[315b.7\]]to/_/gzhon nu ni dman pa ma yin pa yan lag gsum pa'i ngo bo'o/_/'dis ni bsnyen pa la sogs pa bzhi dang sbyar bar 'gyur ro/_/skyes pa kho na dang bcu drug ces pa la sogs pa'i lus nges par brtan pa btsas pa ni don dper brjod nas ston par byed de 'dir zhes pa la
[\[316a\]]
[\[316a.1\]]sogs pa'o/_/dman pa ni skyes pa'i byis pa'o zhes zla ba thig le sdud pas btsas pa'i mtshams ni dman pa zhes bya'o/_/dman pa la sogs pa'i dbye bas thob pa zhes pa dman pa la sogs pa bzhi so sor sa gsum la sbyar ba'o zhes pa'i don to/_rab tu dga'
[\[316a.2\]]ba la sogs pa ye shes dang ldan pa'i mthar thug pa'i sa bcu gnyis kyi thob pa las bcu gnyis kyi dbang phyug go/_/de'i phyir bden don rnam pa bcu gnyis zhes pa la sogs pa'i tshigs su bcad pa'i don ni kho bos mtshan yang dag par brjod pa'i brjod byang bdud rtsi'i thigs par
[\[316a.3\]]bkral zin to zhes pas 'dir rgyas par mi bya'o/_/da ni 'jig rten las 'das pa'i dngos grub sgrub par byed pa'i lam brjod par bya ste stong pa zhes so/_/stong par du ba la sogs lam ni bla ma'i nges pa'i dbang las te 'chad par 'gyur ba'i rim pa las bsgom par bya'o/_/gzugs
[\[316a.4\]]brnyan mtshams su ste gzugs brnyan ni rnam pa thams cad pa sna tshogs pa ste de'i mthar thug par sems kyis so zhes pa'o/_/mtshams de nas rtsa'i 'khor lo rnams su srog gi rlung ni rten pa'ang byed de thur sel gyi rlung yang rnal 'byor pa yis so/_/phyi nas zla ba 'gog pa zhes
[\[316a.5\]]gza' bzhin te sgra gcan bzhin du'o/_/zla ba ste byang chub sems so/_/rnal 'byor pa zhes pa srog dang thur sel dag phan tshun du yang dag par sbyor ba ni rnal 'byor te/_de gang la yod pa zhes pa rnal 'byor pa'o/_/byang chub kyi sems 'dzag pa'i skad cig 'gog cing nye
[\[316a.6\]]bar zhi ba ste/_rgyu mthun la sogs pas 'gyur ba med par byed cing de'i phyir rgyu mthun pa dang rnam par smin pa dang skyes bu byed pa dang dri ma med pa nyid do/_/gang cung zad ni brjod par bya ba ma yin pa ste de byed do/_/nyin zhag nyung zad kyis ni lo gsum dang phyogs gsum dus kyi
[\[316a.7\]]'khor lo'i nyin zhag rnams kyis te phyag rgya chen po'i dngos grub 'thob po zhes pa'i don to/_/da ni tshigs su bcad pa drug gis rnal 'byor yan lag drug gsungs pa/_so sor sdud pa zhes pa la sogs pa'o/_/las dang po pa du ba la sogs pa'i mtshan ma bsgom pa ni
[\[316b\]]
[\[316b.1\]]rgyal ba'i dbang po zhes pa rdo rje sems dpa'o/_/ral gri can ni don yod grub pa'o/_/'dod pa'i gnas skabs bcu'i dbye ba las zhes pa/_bsam dang 'dod dang lus la rims dang kha mchog pad+ma skam dang zas la rab tu mi 'jug dang /_/'dar dang smyo ba rab tu rmongs par gyur dang
[\[316b.2\]]yid kyi rnam par 'khrul dang drag tu rgyal ba ni/_/rdo rje can gyi du ba la sogs rab gsal rnam pa bcu ste srog chags lus la 'jig rten du/_/rab gsal nges pa de rnams yid sgrub gnas skabs rnams su zhig rgyal ba'i 'dod pa de ni su/_/zhes pa'o/_/rlung bcu rnams te srog dang /_thur sel
[\[316b.3\]]dang /_mnyam gnas dang /_gyen rgyu dang /_khyab byed dang /_klu dang /_rus sbal dang /_rtsangs pa dang /_lhas byin dang /_nor las rgyal ba rnams 'gog cing nye bar zhi ba mi 'gyur bar gyur pa'o/_/chags pa dang bral ba'i phyogs med pa'i phyir mi gnas pa'i mya ngan las 'das
[\[316b.4\]]pa'o/_/re re dbye ba lnga rnams kyis te slar yang gang las a sogs ka sogs rnams kyis phye ba'o zhes gsal byed sum cu'i bdag nyid ka tsa Ta ta pa sa rnams nam mkha' dang /_rlung dang /_me dang /_chu dang /_sa dang /_ye shes kyi khams kyi rang bzhin rnams kyis dang /_a i r-i u l-i
[\[316b.5\]]yig dbyangs thung ngu lnga yis phye ba rnams kyis dang /_de bzhin du sa la sogs pa'i rang bzhin l-I yig la sogs pa dbyangs ring po lnga yis phye ba rnams kyis te spro ba dang sdud pa'i rim pas so/_/lug dang glang la sogs pa 'pho ba bcu gnyis kyi dbye bas te drug cus lhag pa'i brgya phrag gsum
[\[316b.6\]]gyi dbugs rnams so/_/lhor bgrod pa la gsal byed gcig pa dang dbyangs thung ngu'o/_/byang du bgrod pa la gsal byed brtsegs pa dang dbyangs ring po ste nyi ma'o/_/'pho ba na gsal byed gsum brtsegs pa dang shin tu ring po ste sgra gcan no/_/snying stobs dang rdul dang mun pa'i phyi
[\[316b.7\]]mo'i dbye bas spyod cing dbye bar bya ba'o zhes pa'i don to/_/mig la sogs pa gzhan rnams kyis zhes pa sha'i la sogs pa rnams kyis so/_/lta ba ni sna tshogs gzugs can la lta pa'o/_/dngos po 'dzin pa ni dngos po la nges par rtogs pa'o/_/de'i ste dngos po'i don nges
[\[317a\]]
[\[317a.1\]]par byed pa ni stong pa nyid kyi ngo bo nyid du nges par 'dzin pa'o/_/gzugs la chags pa ni yul bzlog pas yid tsam du nang du phyogs pas lha'i bdag nyid la dmigs bzhin pas bla na med pa'i shes rab dang thabs ro gcig par rnam par dpyod pa las de kho na nyid la
[\[317a.2\]]'jug cing mngon du phyogs pas gang yid bde ba nyid de de ni dga' ba ste rangs pa'o zhes pa'i don to/_/lus shin tu sbyangs pa la sogs pa'i bde ba ni g.yo med bde ba'o/_/dbu ma'i lam du rab tu 'jug pa zhes pa ni nam mkha' la sogs pa dang sa la sogs pa dkyil 'khor
[\[317a.3\]]bcu 'jig pas brkyang ma dang ro ma dag 'gags pa'i dbu ma'i lam kho nar rab tu 'jug pa dang gnas pa dang 'byung ba'i mtshan nyid can srog gi rlung phra mo 'jug pa ni srog rtsol lo zhes pa'i bar ro/_/gnyis ka'i bgrod pa bcom pa zhes pa ni lte ba dang /_snying ga dang /_mgrin pa dang
[\[317a.4\]]dpral ba dang /_gtsug tor rnams su 'gro ba dang 'ong ba dang bral bas 'gro bar byed pa dang bral ba'o zhes byas nas/_rim pas rlung rnams med pa la thig le rnams la ste byang chub kyi sems kyi thig le la sems kyi bzhon pa srog gi rlung stong pa nyid dang ro gcig pa nyid ni 'dzin pa'o
[\[317a.5\]]zhes gsungs par 'gyur ro/_/rnam pa bcu ni sngar gsungs zin to zhes pa ni 'dzin pa la rab tu zhugs pa'i sems la rang gi ngang gis du ba la sogs pa'i mtshan ma rnam pa bcu so sor snang ba sngon ma can rdzogs pa'i dkyil 'khor gyi lha mthong ba gzugs brnyan gyi rnam pa can rtog pa
[\[317a.6\]]med pa dang /_de las 'od zer du ma spro ba dang /_de nas khams gsum du lha'i 'khor lo spro ba sngon ma can bsam pa la 'dod pa'i gnas skabs bcu ni rjes su dran pa'o zhes smras pa'o/_/srog la sogs pa rnams med pa las zhes pa gtum mo 'bar bas yang dag par
[\[317a.7\]]gsal bar byas pa nyid kyis rdo rje nor bu'i mgo bo'i rtse mor rab tu gnas pa'i byang chub sems ma nyams pa ste/_de nas rim gyi 'khor lo drug rnams su dbugs brgya phrag drug gis lhag pa'i stong phrag nyi shu rtsa gcig 'gags pa nyid kyis rnam par rtog pa med pa'i rnal 'byor mi
[\[317b\]]
[\[317b.1\]]'gyur ba'i bde ba chen po'i rang bzhin zung 'jug gi bdag nyid kyi ye shes kyi rang bzhin gyi sku rdo rje 'chang chen po'i ngo bo ni ting nge 'dzin zhes pa'o/_/so sor sdud pa la sogs pa'i 'bras bu ni yan lag drug gi rjes su bsngags pa'i mtshan nyid do/_/byang chub sems dpar 'gyur ro zhes
[\[317b.2\]]pa ni skye ba dang byang chub pa dang chos kyi 'khor lo la sogs pa rab tu mi 'jug pa'i phyir te/_de rab tu 'jug pas ni sangs rgyas kyi zhing yongs su rdzogs pa'i sangs rgyas su tha snyad bya ba bsten par 'gyur ba kho na'o zhes dgongs pa'o/_/dbang bcu la sogs pa zhes pa tshe dang /_las dang
[\[317b.3\]]mos pa dang /_sems dang /_yo byad dang /_smon lam dang /_rdzu 'phrul dang /_skye ba dang /_ye shes dang /_chos la dbang ba la sogs pa'o/_/gzung ba dang 'dzin pa'i sems ni byed pa po'o/_/gzhan du yang rjes su bsngags pa gsungs pa/_so sor sdud pas snyoms 'jug pa/_/sngags
[\[317b.4\]]rnams kun gyis byin gyis rlob/_/bsam gtan ye shes snyoms 'jug pas/_/mngon shes lnga ni thob par 'gyur/_/srog gi rtsol bas nges par ni/_/byang chub sems dpa' rnams kyis gzigs/_/rtag tu 'dzin pa'i stobs kyis ni/_/rdo rje sems dpa' mnyam par 'jug_/rjes
[\[317b.5\]]dran mnyam par sbyor ba las/_/'od kyi dkyil 'khor skye bar 'gyur/_/ting 'dzin dbang gyur tsam gyis ni/_/sgrib pa med pa ldan par 'gyur/_/zhes pa'o/_/dman pa nyid kyis g.yon pa dang g.yas par 'bab pa bar ma chad pa'i phyir srog ma bsdams pa nyid kyis so/_/nA da goms
[\[317b.6\]]pa las ye shes lhan cig skyes pa'i dga' ba goms pa las so/_/stobs kyis te hUM yig gi nA das shes rab kyi chu skyes dang rdo rje nor bur byang chub kyi sems kyi thig le 'gog pa las te/_ji skad bshad pa'i 'dod ma mchog rjes su chags pa can gyi kak+kol ru cho ga bzhin du bo
[\[317b.7\]]la bcug nas g.yo ba med pa nyid kyis dal bso ste/_de'i ze 'bru'i sgo ru rdo rje nor bu btsir nas shin tu dga' ba'i ro yis skad cig g.yo ba med par bya'o/_/de nas de dag gis 'gyur ba'i skabs byung na hUM yig brjod pa sngon du 'gro bar bla ma'i zhabs kyi bka' drin
[\[318a\]]
[\[318a.1\]]gyis byas pa la mngon du phyogs shing zhi ba lhan cig skyes pa'i dga' ba nyams su myong bas byang chub kyi sems kyi thig le 'gog pa ste/_de nas 'gyur ba med pa'i skad cig 'thob pa'o zhes pa'i don to/_/dpal dus kyi 'khor lo 'di nyid du 'brel pa
[\[318a.2\]]can du gang zhes pa la sogs pa ste/_nus ma ni srog gi nus pa'o/_/gzhan gyi gnas su 'gro ste/_dmigs pa med pa'i gnas su'o/_/bcu gnyis mtha' zhes pa sna bug g.yon pa nam mkha' la sogs pa sa'i dkyil 'khor gyi mthar thug par sor bcu drug la
[\[318a.3\]]sogs par sor bcu gnyis kyi mthar thug par ro/_/cha'i mtha' zhes pa sna bug g.yas par sa'i dkyil 'khor la sogs pa nam mkha'i dkyil 'khor gyi mthar thug pa sor bcu gnyis la sogs pa sor bcu drug gi bar du'o/_/hUM yig gi brjod pas srog dang thur
[\[318a.4\]]sel gyi rlung dag sbyor ba las de lte bar bkag nas srog gi nus pa de nyid ni glog gi me dang mtshungs shing glog gi me dang 'dra ba'o/_/bskyod pa ni bsgul ba'o/_/khab bzhin ni khab dang 'dra ba'o/_/thur du sel ba zhes pa 'gro ste rab tu 'jug go/_/pha rol gyi grong du ste lus
[\[318a.5\]]gzhan du'o/_/ci ste 'di tsam gyis kyang gzhan gyi grong du 'jug pa ma yin na cir 'gyur zhe na/_de'i tshe 'di ltar bya'o zhes gsungs pa/_'di ltar te rim pa 'di yis rdo rje rab tu sad pa las te mchog tu bde ba'i ye shes rab tu sad pa las so/_/yid la zhes pa gzung ba dang
[\[318a.6\]]'dzin pa'i sems gcig tu 'dres par gyur ba'i sems la'o/_/yul dang bcas pa ni dbang po dang yul gcig tu 'dres par gyur pa nus pa de'o/_/mkha' la spyod pa nyid ni 'og min gyi sa'i mthar thug pa la dbang byed pa'i bdag po nyid du 'gro'o/_/'ba' zhig tu ma
[\[318a.7\]]zad de zhes gsungs pa/_mngon shes zhes pa la sogs pa ste/_rdzu 'phrul dang lha'i mig dang /_lha'i rna ba dang /_gzhan gyi sems shes pa dang sngon gyi gnas rjes su dran pa'i rang bzhin ni mngon shes lnga'i rang bzhin no/_/sna tshogs yul du yang 'gyur te phyag
[\[318b\]]
[\[318b.1\]]rgya chen mor shes rab gyi chags pas rnam par rtog pa med pa'i gtum mo 'bar bas 'gyur med gsum gyi rnal 'byor zhes pa gsang bar son pa sems kyi thig le 'gags pa dang /_lte bar son pa ngag gi thig le 'gags pa dang /_/snying gar son pa lus kyi thig le 'gags pa zhes
[\[318b.2\]]pa'o/_/bde ba ma nyams pas rdo rje'i sgor thig le'i tshogs ma 'phos pas ye shes kyi thig le 'gags pas ye shes kyi rnal 'byor ro/_/zung gi rlung gis ngag 'gags pa 'di ni zhes pa'i mthar thug pas sa la spyod pa'i dngos grub gsal bar mdzad cing mkha' la spyod pa nyid du 'gyur
[\[318b.3\]]zhes pa'i mthar thug pas mkha' la spyod pa'i dngos grub rtogs par mdzad la/_sna tshogs yum zhes pa'i bar gyis phyag rgya chen po'i dngos grub gsal bar mdzad do zhes pa'o/_/phyag rgya zhes pa ni phyag rgya chen mo'o/_/sgyu ma'i rjes su mthun pa ni shin tu dang ba'i me long gi gzugs
[\[318b.4\]]brnyan lta bu'o/_/yid dang nam mkha' la yang ni sems med pa'i sems la'o/_/de nyid kyi phyir gsungs pa/_me long la ni gzugs bzhin zhes pa ste/_gzugs bzhin ni gzugs dang 'dra bar 'phro ba'o/_/phyi dang lus la dbyer med pa yul dang dbang po dag gcig tu
[\[318b.5\]]'dres par gyur pa'o/_/chos can dang tha dad par chos snang ba'i ngo bo nyid kyi phyir yul dang rnam par bral ba'o/_/du ma'i ngo bo 'gro ba'i sems la 'khyud bar byed de de gcig pu spang ngo /_/de nyid kyi phyir sems kyi rang bzhin te sems med pa'i sems kyi rang bzhin no/_/sems kyi ste
[\[318b.6\]]gzung ba dang 'dzin pa dag gcig tu 'dres par gyur ba'i snang ba tsam rang gi lus la snang brnyan gyi ngo bo mchog gi phyag rgya'o/_/rang gi yid la ste rnam pa thams cad pa rnam pa med pa'i ngo bo las skyes pa ste byung ba'o/_/de ni ye shes me lce 'bar ba ste ye shes kyi gtum mo 'bar ba 'phel
[\[318b.7\]]ba'o/_/yul dang bcas pa ste phung po dang khams dang skye mched kyi 'khor lo dang bcas pa'i bdud tshogs te rnam par rtog pa'i sems kyi dra ba'o/_/gsungs pa yang bdud ni rang gi sems te bdud gzhan yod pa ma yin zhes so/_/ster zhing stsol te zhi ba'i bde ba ni lhan cig skyes pa'i
[\[319a\]]
[\[319a.1\]]dga' ba'i bde ba'o/_/lo'i sbyor ba las te lo gsum dang phyogs gsum gyi dus kyi 'khor lo yis so zhes pa'i don to/_/shes rab dang ni ye shes zhes pa grangs ji lta ba bzhin te/_shes rab ni chos thams cad stong pa nyid du rtogs pa ste de ni sems so/_/de'i du ba la
[\[319a.2\]]sogs pa'i kun nas mthong ba'i snang ba ni gzung bya'i sems te de kho na'i ye shes so/_/'dis ni ji ltar me long la gzugs brnyan rang gis te bdag nyid kyi mig gis gzung bar bya ba de ltar stong pa nyid kyi rang bzhin gyi sems kyis stong pa nyid kyi rang bzhin rnam pa thams cad
[\[319a.3\]]pa'i sems rtag tu mthong ba'o zhes pa'i don to/_/gzung ba'i sems du ba la sogs pa'i mtshan nyid can 'di la 'dzin pa'i sems stong pa nyid zhugs shing gcig tu 'dres par gyur pa'o/_/rjes su dran pa gsungs pa/_dri med ces pa'o/_/byis pa dang dar la bab pa dang g.yo ba rnams
[\[319a.4\]]kyi zhes pa thabs kyi gyur ba'i bde ba rnam pa gnyis te byis pa dar la bab pa'o/_/shes rab kyi g.yo ba ni bde ba rgan po'o/_/de rnams kyi mchog ni 'jig rten las 'das pa'o/_/shes rab dang thabs de dag gang gi tshe g.yo ba med par 'gyur ba de zhi ba ste mchog gi phyag rgya las byung ba
[\[319a.5\]]zhes pa'o/_/rdo rje 'dzin pa ni rdo rje 'dzin pa'i sprul pa'i sku'o zhes pa'i don to/_/de ni rang gi sems 'di'i snang ba la ste/_me long gi gzugs brnyan dang mtshungs pa'i sems kyi snang ba la gzhug pa brjod par bya ste/_nam mkhar zhes pa la sogs pa'o/_/mtshan mo zhes pa mun pa nye bar
[\[319a.6\]]mtshon pa'o/_/nam mkhar kun nas zhen pa'i sems ni gang rnams kyi sems nam mkha' la kun nas chags pa ste/_de dang ro mnyam par gyur pa yin pa de rnams kyis so/_/rdo rje'i lam du zhugs pas ni srog a wa d+hU tIr son pa nyid kyi phyir ro/_/nam mkha' sprin med pa'i mtshan ma ni
[\[319a.7\]]gzhi can gyi ngo bo'i phyir ro/_/de ltar gzugs snang ba las zhes pa me long gi gzugs brnyan lta bu rnyog pa med cing thogs pa med pa'i gzugs so sor snang ba las so/_/sgra snang ba las zhes pas mgrin pa dang rkan la sogs pa'i rtsol ba las ma skyes pa'i bde ba chen po rol pa gzhom
[\[319b\]]
[\[319b.1\]]du med pa'i skra tsam nyams su myong ba las so/_/'di tsam gyis ni tshigs su bcad pa 'dis bcom ldan 'das dpal rdo rje 'dzin pa'i sku gnyis gsal bar byas par 'gyur ro/_/nam mkha' zhes pa la rengs pa'i mig gis mig g.yo ba med pas so/_/gzhan gyi sems shes pa med pa'i
[\[319b.2\]]phyir te rang gi sems las tha dad pa'i gzhan gyi sems shes par bya ba med pa'i phyir ro/_/gsungs pa yang /_/ma skyes pa dang ma 'gags pa'i/_/shes bya gang zhig 'dir mthong ba/_/de ni rang sems gzhan gyi min/_/phyi yi shes bya rnam 'byed phyir/_/de phyir bdag gis bdag
[\[319b.3\]]nyid la/_/'gar yang rgyas gdab nus ma yin/_/ral gri chen pos bdag nyid la/_/bdag nyid so yis gcod dam ci/_/mo gsham bu mo dang 'grogs pas/_/rmi lam du ni bde 'gyur ltar/_/nam mkha' las byung gzugs brnyan ni/_/bsten pas bdag la de bzhin no/_/
[\[319b.4\]]zhes so/_/tshigs su bcad pa 'dis chos kyi sku'i sgrub par byed pa gsungs par 'gyur ro/_/sa'i rnam pa zhes pa la sogs pa gzugs kyi mtshan nyid de/_'dir stong pa nyid kyi so sor snang ba rdzas ma yin pa sa la sogs pa la mthong ste sra ba me yin no/_/zhu ba'i rnam pa can smig
[\[319b.5\]]rgyu'i chu lta bu ni chu ma yin te gsher pa med pa'i phyir ro/_/me'i rnam pa ni de bzhin du me min te gang gi phyir sreg par byed pa med pas so/_/g.yo ba rlung gi lus ni rdzas med pa nyid kyi phyir gang g.yo ba med pa de ni rlung ma yin no/_/rdzas med pa nyid kyi phyir stong pa'i rnam pa ste/_de yin
[\[319b.6\]]yang blta bar bya'o/_/sgyu ma'i grong khyer bzhin du dkar po la sogs pa'i kha dog dang ldan yang rdzas med pa'i phyir kha dog ma yin no/_/rnam pa thams cad pa yin yang dus thams cad du byis pa rnams kyis blta bya min no/_/de ci'i phyir zhe na/_nyon mongs bdud kyi mthu las te g.yon
[\[319b.7\]]pa dang g.yas pa'i rtsa la srog rab tu rgyu ba las so zhes pa nges pa'o/_/da ni dkyil 'khor lnga zad pa gsungs pa/_sa zhes pa la sogs pas so/_/'dir gang gi tshe rnal 'byor pa mig mi 'dzums par gyur cing /_khro bo'i lta bas stong pa la sems bkod pa de'i tshe g.yon nam
[\[320a\]]
[\[320a.1\]]g.yas su sa zhes pa nye bar mtshon pa ste gang tshe g.yas su rab tu 'bab pa'i dus su rnal 'byor pa sgom par byed na de'i tshe rnam pa 'di lta ste/_g.yon pa'i rtsa la rab tu 'bab pa'i dus su ni ma yin te/_'on kyang nam mkha'i dkyil 'khor la sogs pa'i rim pa las so/_/
[\[320a.2\]]des na g.yon nam g.yas su srog gi dkyil 'khor gang 'bab pa de'i chos can nyid kyi phyir dkyil 'khor de nyid gsungs so/_/des na g.yas pa'i rtsa la sa'i dkyil 'khor las srog chu'i dkyil 'khor la 'gro ste/_de bzhin du ye shes kyi dkyil 'khor gyi bar du'o/_/rtsa g.yon pa la nam
[\[320a.3\]]mkha' la sogs pas 'gro'o/_/de bzhin du stong pa nges par du ba la sogs pa'i mtshan ma rnam pa bcu ru 'gyur zhing mtshan ma ni rnam pa thams cad pa'i gzugs su 'gyur ro/_/gzugs las mi 'gyur bde bar 'gyur zhing de nyid ye shes te shes rab kyi pha rol tu phyin pa'i rang bzhin no/_/ye
[\[320a.4\]]shes las rdzu 'phrul te nam mkha' la 'gro ba la sogs pa dang dngos grub khams gsum pa'i dbang phyug nyid du 'gyur ro/_/mi bdag skyes bu rnams kyi skye ba 'di nyid la'o zhes pa lam la rab tu 'jug pa'i nges pa'o/_/da ni rnal 'byor nye bar bsdu ba brjod par bya ste/_dbu mar srog ni zhes
[\[320a.5\]]pa la sogs pas so/_/'dir dang po'i rnal 'byor pas dbu mar srog rab tu 'jug par bya ste gang gis mtshan ma mthong bar byed pa a wa d+hU tIr ro/_/de ltar dpal ldan bla ma'i ste sangs rgyas kyi sku rdo rje ste zhal gcig tu brjod par bya'o/_/de nas nyi ma dang bcas te g.yas pa'i bgrod
[\[320a.6\]]pa dang lhan cig tu ri bong can gyi bgrod pa g.yon pa'i rtsa'i srog bcing ba'o zhes pa nges pa ste/_srog rtsol gnyis ni gsung rdo rje'o/_/phyag rgya rab tu 'grogs la sems te gzugs la rjes su chags pa'i byang chub kyi sems dang mchog gi bde ba la gnas rdo rje yang dag
[\[320a.7\]]bslang ba yang gsum pa thugs kyi rdo rje'o/_/ci sta gzugs kyi sgo nas kun dga'i bde bar ma gyur na de'i tshe pad+mar rdo rje'i sgra'am zhes pa dal bu rnams kyis bya'o/_/ci ste bud med ma rnyed na de'i tshe rang gi lag pa'i pad+mas gsor bar bya ste/_bde ba 'phel ba'i rgyu ru yin gyi ltung ba'i
[\[320b\]]
[\[320b.1\]]rgyur ni ma yin no/_/de ltar sa bon gtong ba min pa'i bde ba de ni 'chi ba'i 'jigs 'phrog tu 'gyur te/_dpal ldan bla ma'i zhal bzhi pa ye shes rdo rje 'di'o zhes pa rnal 'byor goms par byed pa'i nges pa'o/_/mchog gi dang po'i sangs rgyas stong phrag bcu gnyis par te gang las
[\[320b.2\]]dbang mdor bstan pa phyung ba'o/_/'di nyid kyi ni zhes pa nyon mongs pa dang shes bya'i sgrib pa'i bud shing ma lus pa'i me thams cad mkhyen pa'i ye shes kyis sgrub byed de gsal bar 'gyur ba du ba la sogs pa rnams kyis rnal 'byor pas bya'o/_/cir gyur pa rnams kyis she na/_de
[\[320b.3\]]rnams kyi ste rtsa ba'i rgyud dang nyung ngu'i rgyud dang 'phags pa shes rab kyi pha rol tu phyin pa la sogs pa nges pa'i don gyi mdo ru rab tu grags pa rnams kyis so/_/glo bur du stong pa la so sor snang ba'i phyir gzugs brnyan rnams kyis so/_/rnam par rtog pa thams cad zhi ba'i phyir bsam
[\[320b.4\]]pa ma yin pa rnams kyis so/_/de kho na nyid kyi 'bras bu'i snga ltas nyid kyi phyir mtshan ma rnams kyis so/_/gzung ba dang 'dzin pa dang bral ba rang bzhin stong pa nyid kyi blo ni shes rab ste de'i gzugs brnyan rnal 'byor pa la mngon sum du snang ba rnams kyis so/_/phyi dang nang gi dri mas
[\[320b.5\]]ma gos pa nyid kyi phyir mkha' mnyam rnams kyis so/_/yod ces pa la sogs pa rnams yod pa dang med pa la sogs pa'i skyon gyi rnam par rtog pa'i rnyog pas mtshan ma med pa nyid kyi phyir rnam par 'das pa'o/_/rnam par rnal 'byor pas rang rig par bya ba nyid kyi phyir rang gi sems kyi
[\[320b.6\]]yid ches par byed pa'i don rnams kyis so/_/rnam pa thams cad du ma byas pa/_rmad du byung ba rang bzhin med pa'i ngo bo nyid kyi phyir rdul phran las skyes tshogs pa rnams kun nas yongs su dor bas so/_/du ba zhes pa la sogs pa la phyi dang nang thams cad du khyab pa du ba'i rnam pa can
[\[320b.7\]]stong pa'i rnam pa ste/_'di yang sprin lta bur snang ba'i bar ma chod du 'byung ngo /_/ji skad du gsungs pa/_dang po sprin dang 'dra bar snang /_/gnyis pa du ba lta bu'o/_/zhes so/_/chu g.yo ba'i rnam pa ni smig rgyu'o/_/mkha' snang dang sgron ma'i rnam pa dag ni rab tu grags so/_/
[\[321a\]]
[\[321a.1\]]mtshan ma bzhi po 'di dag ni bug pa med pa'i khang par mun pa las 'byung ba nyid kyi phyir mtshan mo'i rnal 'byor dang nam mkha'i rnal 'byor ro/_/ji skad du dpal gsang ba 'dus pa la sogs par dang po dang gnyis pa bzlog nas gsungs pa/_'gog
[\[321a.2\]]pa rdo rje bgrod sems las/_/mtshan ma rab 'dzin skye 'gyur te/_/mtshan ma de ni rnam pa lngar/_/byang chub rdo rjes gsungs pa yin/_/dang po smig rgyu'i rnam pa ste/_/gnyis pa du ba lta bu yin/_/gsum pa mkha' snang rnam pa ste/_/bzhi pa sgron ma 'bar ba'o/_/lnga pa rtag tu snang ba
[\[321a.3\]]ni/_/sprin med nam mkha' lta bu'o/_/zhes so/_/de nas sprin med pa'i nam mkha' snang ba sngon ma can me'i rnam pa stongs pa'i snang ba ni 'bar ba'o/_/zla ba dang nyi ma'i snang ba dag ni rab tu grags so/_/mun can ni sgra gcan gyi snang ba ste ri mo dag pa ltar snang ba'o/_/thig le che
[\[321a.4\]]zhes pa rgyu ba dang bcas pa'i mi rgyu ba gsal bar byed pa sngon po zla ba'i dkyil 'khor gyi dbyibs su snang ba'o/_/mtshan ma drug po 'di rnams ni sprin med pa'i nam mkha' la lta ba la 'byung ba'i phyir nyin mo'i rnal 'byor dang /_bla ga ba med pa'i rnal 'byor ro/_/de nas de'i dbus
[\[321a.5\]]su son pa mtshan ma med pa'i longs spyod rdzogs pa'i sku'i bdag nyid sangs rgyas kyi gzugs mthong ba/_/sngon ma can skad cig gcig la lag mthil du gnas pa'i chu ltar shin tu dang ba/_rnam pa thams cad pa bum pa dang snam bu la sogs pa mthong ba ni sna tshogs gzugs
[\[321a.6\]]brnyan 'od gsal ba'o/_/btsums pa zhes pa la sogs pa ste/_btsums shing ma btsums mig gis ni bar snang la dmigs pa nyid kyis mig phyed btsums pa dag gis stong pa la gzung 'dzin dang bral ba 'di ni rjes brtags min par rnal 'byor pa'i mngon sum du'o/_/
[\[321a.7\]]gzugs de du ba la sogs bsgom par bya ste rang gis nyams su myong bar bya'o/_/rnal 'byor gnyis ka dag kyang dpal dang po'i sangs rgyas kyi rgyud du gsungs te/_nam mkha' kun nas zhen pa'i zhes pa la sogs pa'o/_/shes rab kyi pha rol tu phyin par yang gsungs
[\[321b\]]
[\[321b.1\]]pa/_rin chen snang ba zhes bya ba'i ting nge 'dzin dang /_rin chen sgron ma zhes bya ba'i ting nge 'dzin dang /_zla ba snang ba zhes bya ba'i ting nge 'dzin dang /_nyi ma sgron ma zhes bya ba nas ji srid du rnam pa thams cad mthong ba zhes bya ba'i ting nge 'dzin no zhes pa la sogs pa'o/_de'i phyir
[\[321b.2\]]the tshom med pas sangs rgyas nyid don du gnyer bas du ba la sogs pa'i lam bsgom par bya'o/_/'o na phyag rgya chen po'i rnam par rtog pa'i rnyog pa mtha' dag gis mtshon pa med pa yin zhing /_sgom pa yang sgro btags pa yin na bsgom par bya ba zhes brjod pa ji ltar yin
[\[321b.3\]]zhe na/_gsungs pa/_dngos med ces pa la sogs pa'o/_/man ngag ji lta ba bzhin du phyi dang nang gi dngos med kho na sgom pa/_gang gzugs brnyan la rnal 'byor pa rnams kyi sgom pa de ni dngos po med pa nyid kyi phyir sgom pa ma yin no/_/'o na dngos po dang dngos po med par
[\[321b.4\]]sgom pa dag rnam par rtog par khyad par med pa nyid kyi phyir ci ltar dngos po med pa sgom pa yin zhe na/_gsungs pa/_dngos po zhes pa'o/_/gang gi phyir rnal 'byor pa'i stong pa nyid kyi gzugs la dngos po dang dngos po med pa'i rnam par rtog pa dag med de/_ci'i phyir
[\[321b.5\]]zhe na/_stong pa nyid kyi gzugs la ma brtags pa'i du ba la sogs pa mngon sum mthong ba'i phyir ro/_/dgongs pa ni 'di yin te/_gal te brtags par gyur na de'i tshe dngos por 'gyur te/_bum pa dang snam bu la sogs pa bzhin no/_/gal te mthong ba ma yin
[\[321b.6\]]par gyur na de'i tshe dngos po med par 'gyur te/_mo gsham gyi bu la sogs pa bzhin no/_/'dir ni rnam par ma brtags par mngon sum du mthong ba'i phyir thams cad legs par gnas so/_/rnam par ma brtags pa mthong ba grub pa'i don du rjes su mthun pa'i dpe
[\[321b.7\]]gsungs te/_pra pha ba ces pa la sogs pa'o/_/pra phab pa ni sgrub pa pos bsam pa me long dang ral gri dang mthe bo dang /_mar me dang /_zla ba dang /_nyi ma dang /_chu dang /_thab dang /_mig gi yul can dngos por skyes pa min pa chom rkun la sogs pa bems po'i chos
[\[322a\]]
[\[322a.1\]]su skyes pa ma yin pa'o/_/rnam par ma brtags pa mthong ba 'di la dngos po dang dngos po med pa dag med de/_dngos po med pa'i don bya ba dang 'bras bu nyid tsam nye bar dmigs pa'i phyir ro/_/'jig rten pa kho na la yang dngos po med pa'i don yang sgyu
[\[322a.2\]]ma dang rmi lam dang mig 'phrul la sogs pa la mthong ngo /_/de nyid kyi phyir gsungs pa/_med pa'i zhes pa la sogs pa'o/_/rnam par rtog pa med pa'i ye shes skye ba de yang rnam pa thams cad pa'i 'gro ba'i don phun sum tshogs par byed pa nyid kyi phyir yid bzhin gyi nor bu lta bu'o/_/dpe
[\[322a.3\]]'grub pa gsungs pa/_ma mthong ba'i zhes so/_/sngon ma mthong ba kho na'i chom rkun la sogs pa gnas 'dir sngags kyi byin gyis brlabs pa'i mig gis gzhon nu mas mthong ste pra phab par gyur pa na'o/_/sgrub pa po pra da bab pa la 'jug pa po rnams kyis ni de dang der gnas
[\[322a.4\]]gzhon nu mas smras pa nyi tshe ba'i mig gis te sgrib pa dang bcas pa'i mig dag gis mthong ngo /_/bsam pa ni 'di yin te rnal 'byor pa grub pa'i man ngag gi sngags kyi byin gyis brlabs pa'i blo mig can byang chub kyi sems zla ba ma nyams pas gzhon nu ma bzhin du nye bar ma bstan
[\[322a.5\]]pa so so skye bo'i rtogs bya ma yin pa/_'jig rten las 'das pa'i de kho na nyid kyi nam mkha' la mthong ngo /_/de yang spros pa thams cad spangs pa'o zhes gsungs pa/_gzhan gyi mig gis gzhan gyi dus su ma mthong phyir dang /_rang gi mig dag gis mun pa dang ras kyis
[\[322a.6\]]bkag pa nyid kyi phyir ro/_/pra phab pa'i dpe 'dis rnal 'byor pa'i mngon sum rnam pa thams cad du rang bzhin med pa'i phyir skyes pa med pa'i rmi lam du gzhon nu ma'i bu dmigs pa bzhin du thams cad mkhyen pa'i ye shes grub bo/_/gsungs pa yang /_ji ltar rmi lam na 'dir
[\[322a.7\]]gzhon nu ma/_/de yis bu dang skye dang 'chi ba mthong /_/skye zhes rga dang shin yid mi bde/_/de bzhin chos rnams thams cad dpes shes bya/_/zhes so/_/da ni bde mchog gi rgyud la sogs pa'i rim pas yan lag drug gi rnal 'byor gyi rim pa gsungs pa/_rnal 'byor pa nyid
[\[322b\]]
[\[322b.1\]]ces pa la sogs pa'o/_/nyung ngu'i rgyud du gsungs pa yang /_/rnal 'byor pa nyid bsod nams mchog_/dag byed sdig pa 'jig byed pa/_/sngags bzlas pa dang bsam gtan dang /_/bde ba yis kyang 'grub par 'gyur/_/zhes so/_/sngags bzlas pa la sogs pa 'dis
[\[322b.2\]]dbus ma rim pa ma yin pa zhes pas sngags bzlas pa las sngon du bsam gtan gyi tshig bklag par bya'o zhes pa'i don to/_/ma brjod pa'i yan lag so sor sdud pa dang /_srog rtsol dang /_rjes su dran pa gsum mo/_/'di zhes pa nyi ma'o/_/gzhan zhes pa zla ba'o/_/'dir
[\[322b.3\]]zhes pa nyung ngu'i rgyud du'o/_/rgyud gzhan du gsungs pas te dpal 'dus pa'i rgyud du gsungs pa rnams kyis rtogs par bya'o zhes pa 'phags pa phyag na rdo rje'i zhabs kyis gsungs so/_/dpal 'dus pa phyi mar ni le'u bco brgyad par ro/_/ma ning gi bzlas pa ni a wa d+hU tI'i de
[\[322b.4\]]kho na nyid du srog so sor rtog pa'o/_/rdo rje'i bzlas pa ni don dam pa'i bzlas pa'o/_/gyen du sna'i rtse mor srog gi rtsol pa'i brtag pa ste sgom pa rab kyi mthar phyin pa ni srog gi rtsol ba 'gog pa'o/_/lte ba las gyen du 'gro zhes ji ltar 'dod par gsal bar bya ste/_phyir 'byung ba
[\[322b.5\]]mi dmigs pa'i mthar thug par ro/_/sna las phyir 'byung ba'i dbugs med par bsam par bya'o/_/de bzhin kho nar gzhan la mi dmigs pa srid pa ste ji ltar 'dod par sgra yis rtogs pa'o/_/gzhan ni sbas pa'i man ngag go/_/de bzhin zhes pa'o/_/sngags bzlas
[\[322b.6\]]pas zhes pa la so sor sdud pa ni/_oM yig la sogs pa brjod pa de'i ming can gyis so/_/lha'i mig gi rnam par shes pa la sogs pa rnams kyi sogs pa'i sgras lha'i rna ba'i rnam par shes pa la sogs pa bsdu'o/_/dbugs 'jug pa ni rab tu 'jug pa'i mtshan nyid can
[\[322b.7\]]no/_/'gog pa ni brtan par gyur pa'o/_/dbugs 'byung ba na phyir 'byung ba'i ngo bo ste don 'di ni rang gi nyams su myong bas grub pa'o/_/nges pa'i don ni phyag na rdo rje'i zhabs la sogs pa byang chub sems dpa' chen pos yang dag par bzhed pa ste log par rtogs pa'i yul
[\[323a\]]
[\[323a.1\]]ma yin no/_/gzhan du rnam pa gzhan pa ni dgos pa gzhan gyi dbang gis so/_/rang gi 'dod pa'i lha mthong ba ni rnam par rtog pa med pa'i gtum mo mngon sum du byed pa'o/_/dgongs pa'i skad gzhan gyi zhes pa/_/khyad 'phags 'dod pa'i sems can la/_/'gal ba brjod pa'i
[\[323a.2\]]tshul gyis ni/_/chos kyi de nyid rab gsal byed/_/gang de dgongs pa'i ched du gsungs pa'o/_/zhes bshad pa'i mtshan nyid can gyis so/_/gang gi phyir rgyud ni mtha' drug pa'i mtshan nyid can du gsungs te/_de skad du yang dpal 'dus par/_/dgongs pa'i skad dang skad min dang /_/drang ba'i don dang nges
[\[323a.3\]]don dang /_/ji bzhin sgra dang sgra bzhin min/_/mtha' drug ces par bsgrags pa yin/_/khyad 'phags 'dod pa'i sems can la/_/'gal ba brjod pa'i sbyor ba yis/_/chos kyi de nyid gsal byed pa/_/gang de dgongs pas gsungs pa'o/_/dbang po rtul po'i sems can rnams/_/rtogs pa'i don du
[\[323a.4\]]cher gsal ba/_/dgongs pa min par yang dag bshad/_/dkyil 'khor la sogs rtogs pa dang /_/spyod pa ji lta ji lta bar/_/rgyas pa'i don ni rjod byed pa/_/de ni ji bzhin sgra ru bshad/_/ko TA k+Sha la sogs pa'i sgra/_/'jig rten bstan bcos phyi rol byas/_/de bzhin gshegs pas brdar byas pa/_/de
[\[323a.5\]]ni ji bzhin sgra min bsgrags/_/sbas te de nyid gsungs pa ni/_/rgyal bas drang ba'i don du gsungs/_/yang dag don ni gsal ched du/_/nges pa'i don yang bshad pa yin/_/zhes so/_/gtsug tor gyi gzugs ni sangs rgyas [(]gyi [,]kyi [)]gzugs so/_/khams gsum pa zhes pa ni thig le chen po'i dbus su ri
[\[323a.6\]]mo nag po la so sor snang ba rnam pa sna tshogs kyi longs spyod rdzogs pa'i sku'i bdag nyid 'jig rten gsum mthong ba'o/_/bsam pa thams cad ces pa gang cung zad rtog pas sems par byed pa'o/_/rten med pa ni dmigs pa med pa'o/_/smig rgyu ni mtshan ma gnyis pa'o zhes pa rgyud gzhan
[\[323a.7\]]du/_dang por smig rgyu lta bu ste/_/zhes pa lugs las bzlog pa rtogs par bya'o zhes pa'i bar ro/_/'di yang bla ma dam pas nye bar bstan pa las dang /_byang chub sems dpas mdzad pa'i rgya cher 'grel las dang /_rang gi nyams su myong ba las kyang rnam par shes par bya ste/_shes rab
[\[323b\]]
[\[323b.1\]]dang thabs kyi dbye bas so/_/gtso bor khams lnga rnam par dag pa'i ngo bo mtshan ma lnga rnams dpal gsang ba 'dus pa la sogs par rab tu rtogs par mdzad de/_nam mkha'i khams kyang der gsungs pa nyid kyi phyir ro/_/le'u bco brgyad par gsungs pa yang /_chu dang me dang rlung dang sa/_/nam mkha' de
[\[323b.2\]]rnams thams cad ni/_/byang chub sems dpa' dang 'dra bar/_/rnam par dmigs bzhin pa yin no/_/zhes so/_/sa chu la thim pa las smig rgyu'i rnam pa'o/_/chu me la thim pa las du ba'i rnam pa'o/_/me rlung la thim pa las mkha' snang gi rnam pa'o/_/phra mo'i khams kyi snang ba gsum nam mkha' la sgron
[\[323b.3\]]ma dang 'dra par snang ba'i phung po'i chos nyid kyi phyir sgron ma'i rnam pa'o/_/rang bzhin gyi snang ba nub pa las sprin med pa'i nam mkha' dang 'dra ba rtag tu snang ba'i ngo bo nyid ni sprin med pa'i nam mkha' dang mtshungs pa'o zhes pa'i mtshan ma lnga rnams so/_/gsungs pa yang /_dang pos ni chu la 'gro/_/chu ni
[\[323b.4\]]gtsang byed rlung la rjes su 'gro/_/rnam par shes la rlung 'jug byed/_/rnam shes 'dzin pa'i yan lag nyid/_/de nas 'od gsal ba la 'jug_/ces so/_/sgyu 'phrul dra bar nyin mo'i rnal 'byor gyis phung po drug rnam par dag pa'i ngo bo'i mtshan ma drug rnams nam mkha' las byung zhes pa la
[\[323b.5\]]sogs pas gsungs so/_/dpal ldan dang po'i sangs rgyas rgyud kyi lhag pa'i rgyal po ru ni yul dang dbang po shes rab dang thabs rnam par dag pa'i ngo bo'i mtshan ma bcu rnams gtso bor rtogs par mdzad do/_/byed pa 'di rnams kyis zhes pa lha'i mig la sogs pa rnams kyis so sor sdud pa'i
[\[323b.6\]]yan lag thob pa rnams kyis so/_/bcing pa'i sbyor bas ni srog 'ching ba'i rgyud nyid kyi phyir srog rtsol gyi ngo bo rnams kyis so/_/de nyid ni so sor sdud pa'i zhes dgongs pa ste rtog pa dang bral zhing ma 'khrul pa'i mngon sum nyid kyi phyir ro/_/gsungs pa yang /_dbang po bcu po rnams kyi ni/_/rang gi
[\[323b.7\]]'jug gnas thams cad nas/_/'dod pa phyi phyir sdud pa ni/_/so sor sdud pa zhes brjod do/_/zhes so/_/'di'i so sor rgyas par bshad pa ni dbang po rnams dang dbang po'i don rnams kyang ste/_de rnams kyi rang gi 'jug pa ni rang nyid ji lta bar gzung ba dang 'dzin pa'i ngo bos 'jug pa ste/_der gnas
[\[324a\]]
[\[324a.1\]]pa ni rang 'jug gnas so/_/thams cad nas ni dman pa dang bar ma dang mchog gi dbye bas so/_/'dod pa phyi phyir sdud pa ni 'dod par bya zhing mngon par 'dod par bya'o zhes pa 'dod pa rnams te gzugs la sogs pa rnams so/_/de rnams dbang po rnams kyis gang du sdud pa ni 'dzin pa'o/_/phyi
[\[324a.2\]]phyir ni yang dang yang du'o/_/de so sor sdud pa'o zhes pa yan lag dang po'i so sor rgyas par bshad pa'o/_/so sor sdud pa brjod pa'i mtshan nyid can gyi gang mthong ba gsal bar byas pa de ni dngos po ma yin zhing dngos po med pa ma yin la/_brtags pa'i ngo bo ma yin te ci'i phyir zhe na/_rnam par rtog pa med pa'i
[\[324a.3\]]sems rtse gcig pa nyid la ma brtags par 'das pa dang ma 'ongs pa dang da ltar byung ba'i dngos po mthong ba'i phyir ro zhes pa bsam gtan gyi yan lag go/_/gsungs pa yang /_/'dod pa lnga rnams bsdus pa yis/_/sangs rgyas lnga dang rab sbyor las/_/rtog byed bsam gtan zhes brjod de/_/bsam
[\[324a.4\]]gtan de ni rnam lngar 'gyur/_/rtog pa dang ni dpyod pa dang /_/dga' ba nyid dang de bzhin bde/_/sems rtse gcig pa nyid dang lnga/_/de rnams bsam gtan bsdus pa'o/_/gsang ba gsum ni rtog pa ste/_/de la longs spyod dpyod pa'o/_/dga' ba 'dra ba gsum pa ste/_/bde ba bsdus pa bzhi pa'o/_/shes pa
[\[324a.5\]]shes bya la 'byung zad/_/rang sems lnga par shes par bya/_/sangs rgyas kun gyi rang bzhin no/_/rnam pa thams cad so sor gnas/_/zhes so/_/so sor sdud pa rnam par sbyang ba'i ched du yan lag gnyis pa so sor rgyas par bshad de/_/'dod pa lnga ni gzugs la sogs pa dbang po rnams kyi yul du gyur pa rnams so/_/
[\[324a.6\]]bsdus pa yis ni dbang po rnams dang gcig tu gyur pas so/_/bsam gtan lnga ni mig la sogs pa rnams te/_de rnams kyi sbyor ba ni bskul ba ste sangs rgyas lnga'i rab sbyor las so/_/de'i phyir gzugs la sogs pa rnams kyang sangs rgyas lnga rnams so zhes pa'i rnam pa 'di ltar gang yongs su rtog pa des
[\[324a.7\]]bsam gtan no/_/de yang rtog pa la sogs pa'i dbye bas rnam pa lngar 'gyur te/_rtog pa la sogs pas rab tu dbye ba bshad de/_/gsang ba gsum zhes pa la sogs pa la dbang po dang yul dang rnam par shes pa rnams ni gsang ba gsum mo/_/dbang po lnga rnams dang dbang po rnam par shes pa rnams dang
[\[324b\]]
[\[324b.1\]]de'i yul rnams kyang de bzhin gshegs pa lnga'i bdag nyid rnams so zhes gang yongs su shes pa de ni rtog pa'o/_/de nyid la gang rnam par dpyod par byed cing de kho na nyid la 'jug pa la mngon du phyogs pas gang yid bde ba nyid kyi mtshan nyid can de'i dga' ba dang 'dra ba'o/_/de kho na nyid la mngon par
[\[324b.2\]]zhugs pas lus shin tu sbyangs pa la sogs pa'i mtshan nyid thob pa'i bde ba gang yin pa de ni bde ba sdud pa'o/_/de ltar goms pa las rab kyi mthar thug par 'gro ba'i phyir shes pa yi ste mig la sogs pa'i 'jug pa'i rnam par shes pa drug gi shes bya la ste/_gzugs la sogs pa chos kyi
[\[324b.3\]]khams kyi mthar thug pa la 'byung ba ni shes pa shes bya las 'byung ste/_de zad pa ni sems kyi gzung ba dang 'dzin pa ste stong pa nyid yongs su shes pa'i mtshan nyid can sems rtse gcig pa nyid ni rang gi sems zhes brjod do/_/rnam pa de lta bu'i sems de ni sangs rgyas kun gyi rang bzhin zhi ba ste/_snang ba
[\[324b.4\]]tsam thams cad stong pa nyid du gcig pa'i mthar thug pa skye'o zhes pa yan lag gnyis pa'i rab tu dbye ba rnam pa lnga'o/_/nam mkha' la mtshan mo'i rnal 'byor gyis te bla gab med pa la zhes pa nyin mo'i rnal 'byor gyis so/_/bdud rtsi 'khyil pa'i gzugs brnyan gyi ming can zhes pa la
[\[324b.5\]]sogs pas yan lag gsum pa srog rtsol brjod par bya'o/_/gsungs pa yang /_rin chen chen po kha dog lnga/_/srog gi rtsa ba zhes par bshad/_/rang sngags snying gar bsams nas ni/_/srog ni thig ler son par dgod/_/ces so/_/'di'i rgyas par bstan pa brjod par bya ste/_kha dog lnga ni de
[\[324b.6\]]bzhin gshegs pa lnga'i bdag nyid do/_/de nyid kyi phyir rin chen chen po'o/_/srog ni 'tsho ba ste/_rtsol bar byed cing gang gis ring por rgyas par byed pa de ni srog rtsol lo zhes par bshad de 'dod do/_/de kho na 'jug pa la sogs pa'i rang bzhin gyis nyin mtshan du goms par bya ba nyid kyi phyir
[\[324b.7\]]rang sngags snying gar te/_rang gi snying ga'i pad+ma dkar po la bsgoms nas srog gi thig ler son par dgod ces pa yan lag gsum pa'o/_/de ltar thig le'i gnas su gong bu'i gzugs kyis srog 'gag pa ste/_des na de ni 'dzin par brjod par bya'o zhes pa 'dzin pa'i yan lag go/_/gsungs
[\[325a\]]
[\[325a.1\]]pa yang /_rang dbang rin chen 'gags pa la/_/gzung bar bya'o 'dzin par brjod/_/ces so/_/'di'i so sor rgyas par bshad pa ni rang gi gzugs la sogs pa'i yul rnams so/_/dbang po ni mig la sogs pa rnams te rang dang dbang po 'gags shing thim pa de la de gnas
[\[325a.2\]]yul dang dbang po'i rten du gyur pa'i rin chen te sems kyi rin chen la srog rtsol dang lhan cig 'gags shing nub par gyur pa la gang gzung bar bya ba de 'dzin pa'o/_/da ci zhe na/_yang dag pa'i mtha' kho na 'dzin pa zhes bya'o zhes pa yan lag bzhi pa'o/_/dbu ma dbyer med pa'i yan lag
[\[325a.3\]]gis bzlas par bya'o zhes pa 'di'i bshad pa ni srog g.yon dang g.yas kyi rtsa la mi rgyu bas zhes pa'o/_/gsungs pa yang /_slong mo za zhing bzlas bya min/_/slong 'byung dga' bar 'gyur ba'ang yin/_/sngags kyi yan lag dbyer med bzlas/_/'dod pa kun la longs spyod pas/_/zhes so/_/tha dad pa'i
[\[325a.4\]]rnam pa can gyi yi ge ni slong mo za ba brjod pa ste/_so sor sdud pa la nye bar dmigs pa zhes bya'o/_/slong byung ni brda las gyur pa ste sngags kyi de kho na nyid ces bya ba'o/_/sngags 'jug pa dang gnas pa dang ldan pa la so sor rtog pa'i bdag nyid can te yan lag dbyer med ni de bzhin nyid don dam pa dbu ma
[\[325a.5\]]dbyer med pa'i yan lag nyid do/_/rjes su dran pa bsgrub par brjod par bya'o zhes pa'o/_/gsungs pa yang /_brtan pa rdo rje'i lam gyis ni/_/nam mkha'i khams su spro byed pa/_/rjes su dran pas bsgoms nas gang /_/de yi rnam par spro bar bya/_/zhes so/_/rdo rje'i lam gyis te 'gom par bya ba
[\[325a.6\]]min pa mtshan ma lnga'i rim pas 'od gsal ba la rab tu zhugs pas brtan pa rnam par dag pa'i sems ni nam mkha'i khams su ste 'jig rten gyi khams rnams su spro bar bya ste chos kyi sku'i ngo bos so/_/de ltar bdag nyid 'od gsal bar gyur pa bsgoms shing mngon du byas nas gang sngar rjes
[\[325a.7\]]su dran pas smig rgyu la sogs pa'i rnam pas yang dag pa'i mtha' thob par gyur pa de'i rnam pa ste rim pa de kho nas yang dag par spro bar bya'o/_/de ma thag tu brjod pa 'di ni yan lag lnga pa rjes su dran pa'o zhes pa'o/_/lhan cig skyes pa'i dga' ba'i ngo bo can gyi gnas skabs de'i ni byang chub sems
[\[325b\]]
[\[325b.1\]]dpa' rnams kyi stong nyid byang chub tu brjod par bya'o zhes pa'i mthar thug pas ting nge 'dzin gsungs so/_/gsungs pa yang /_shes rab thabs ni snyoms 'jug pas/_/dngos po thams cad bsdus pa las/_/bsdus te gong bu'i sbyor ba yis/_/gzugs brnyan dbus su bsgom
[\[325b.2\]]par bya/_/yud kyis ye shes rdzogs pa ni/_/ting 'dzin zhes pa'i ming can no/_/zhes so/_/dngos po thams cad ni brtan pa dang g.yo ba'o/_/shes rab dang thabs snyoms par 'jug pas ni kun rdzob dang don dam pa'i sbyor bas gnas pa'o/_/gong bu'i gzugs kyis ni phyag
[\[325b.3\]]rgya chen po'i gzugs kyis gcig tu byas nas so/_/brtan pa dang g.yo ba de'i dbus su zung 'jug gi bdag nyid rdo rje 'chang chen po nyid bsgom par bya zhing shes par bya ste rim pa 'dis yud kyis te de'i skad cig gi ye shes rdzogs pa ni ting nge 'dzin te yan lag drug po'i zhes pa
[\[325b.4\]]'dus pa'i rim pas yan lag drug gi rnal 'byor gyi rim pa'o/_/dngos po bsgom bya zhes pa la sogs pas zhes pa ni/_dngos po sgom 'gyur shes rab can/_/dngos po med pa'ang yongs shes pas/_/de ltar he ru ka bsgom bya/_/dngos po yongs su shes pas min/_/zhes
[\[325b.5\]]dpal kye'i rdo rje'i rgyud du gsungs so/_/stobs bcu'i stobs dang ldan pas ni rdo rje 'dzin pa chen pos so/_/stong nyid sgom pa ni rnam pa thams cad pa'i stong pa nyid rtogs pa'o/_/mtshan mo ni mun pa la ste nyin par ni snang ba la'o/_/dus gsum gzugs ni 'dod pa dang gzugs
[\[325b.6\]]dang gzugs med pa'i ngo bo'o/_/mun pa can du ni a wa d+hU tIr ro/_/phyi rol du 'byung ba med pa'i phyir dbugs 'byung dbugs rngub dman pa'o/_/gang gi gzugs las ni sna tshogs pa'i gzugs brnyan pas so/_/nam mkhar lta bas ni bar snang la gtang ba'i mig
[\[325b.7\]]gis so/_/gti mug mthar byed pa ni rang bzhin med pa nyid do/_/de yang spyan ma'o/_/nang gi lta bas te phung po dang /_skye mched la sogs pa nyid du lta bas 'dod chags mthar byed pa nyid do/_/de yang gos dkar mo'o/_/lus med lta bas ni rnam pa thams cad mchog dang
[\[326a\]]
[\[326a.1\]]ldan pa'i stong pa nyid kyi gzugs kyis lhan cig skyes pa la rjes su chags pa'i lta bas so/_/zhe sdang ste 'jig rten pa'i zhe sdang mthar byed nyid de rang bzhin med pa nyid dang sgrib pa med pa nyid de zhe sdang chen po nyid do/_/de yang rdo rje dbyings kyi dbang phyug ma'o/_/khu ba gang
[\[326a.2\]]dri ma med pa nyid kyi gang bde ba ste de las so/_/srog gi lta bas te sna'i sa nye bar mtshon pa'i bar snang gi phyogs su lta bas nga rgyal te tha mal pa'i nga rgyal mthar byed nyid de sgrib pa med pa nyid do/_/de yang mA ma kI'o/_/gzhom du med pa'i tshangs pa'i dbyangs las te gzhom du med pa'i bde ba chen
[\[326a.3\]]po'i sgra'i yang dag par rol pa las so/_/srog dang rtsol ba 'gags par gyur na ste phyi rol du 'gro ba med pas 'dzin pa'i yan lag gsal bar gyur pas na rnam par rtog pa med pa lhan cig skyes pa'i gtum mo gsal bar gyur ba'i phyir na sangs rgyas gzugs las te sna tshogs pa'i
[\[326a.4\]]gzugs las dri ma dang bral dkyil 'khor te dri ma med pa'i 'od kyi dkyil 'khor du 'gyur te skye'o/_/'jig rten gsum gyi phrag dog zad pa'i phyir de ni sgrol ma'o/_/'khor lo drug rnams su khu ba son pas rdul 'og tu 'gro bas so/_/gzhom du med pa'i tshangs pa'i dbyangs las te/_
[\[326a.5\]]mchog tu mi 'gyur ba'i bde ba chen po cher rol ba'i phyir ser sna mthar byed nyid do/_/de yang sna tshogs yum mo/_/de ltar 'khor lo so sor sa gnyis thob pa'i rim pas sa bcu gnyis kyi dbang phyug tu 'gyur ro/_/de ltar ni gsang ba'i 'khor lor dbugs dbyung ba dang 'jug pa brgya
[\[326a.6\]]phrag drug gis lhag pa'i stong phrag gsum 'gogs pas rab tu dga' ba dang dri ma med pa'i sa gnyis so/_/lte ba'i 'khor lor de bzhin kho nar 'gags pas 'od byed pa dang 'od 'phro ba'i sa gnyis so/_/de bzhin kho nar snying ga'i chu skyes su shin tu thub par dka' ba dang /_mngon du
[\[326a.7\]]gyur ba'i sa gnyis so/_/mgrin pa'i pad+mar yang ring du song pa dang /_mi g.yo ba'i sa gnyis so/_/smin mtshams kyi chu skyes su legs pa'i blo gros dang /_chos kyi sprin gyis gnyis so/_/'di rnams byang chub sems dpa'i sa rnams te lnga kho na'o/_/de bzhin du gtsug tor gyi
[\[326b\]]
[\[326b.1\]]'khor lor sangs rgyas kyi sa kun du 'od dang /_rdo rje 'dzin pa'i sa ye shes dang ldan pa ste gnyis so/_/de ltar dbugs brgya phrag drug gis lhag pa'i stong phrag nyi shu rtsa gcig 'gog pas dri ma gsum dang rnam par bral ba'i sku gsung thugs kyi rdo rjes bcu gnyis kyi dbang phyug rnam par rtog pa med par chos ston
[\[326b.2\]]pa po sangs rgyas bcom ldan 'das so zhes pa'o/_/rim pa 'dis rnal 'byor yan lag drug mngon du byed pas sa la sogs pa drug dag pa bstan to/_/mig lnga rnams so sor srid pa brjod par bya ste/_/khyi la sogs pa rnams kyi zhes pa la sogs pas so/_/rang bzhin yon tan dbang las te rigs kyi yon tan
[\[326b.3\]]gyi dbang las so/_/da ni rnal 'byor yan lag drug sgrib pa med par byas pa'i 'khor lo drug gi pad+ma'i ze 'brur gnas pa ni de bzhin gshegs pa drug gi bdag nyid du gsungs pa 'dzag med ces pa la sogs pa'o/_/badzra d+h+ri ka ni mi bskyod pa'o/_/dzi na dzika ni rnam par snang mdzad da/_/A ro l-i ka ni 'od dpag
[\[326b.4\]]med do/_/rat+na d+h+r-i ka ni rin chen 'byung ldan no/_/pradz+nyA d+h+r-i ka chi don yod grub pa'o/_/'dis ni phung po drug rnam par dag pa gsungs so/_/zla ba dang nyi ma'i gzugs te brkyang ma dang ro ma'i rang gi ngo bo nyams te zhig cing lam gnyis ka ste sna bug gnyis por srog gi rlung 'gags te srog dang thur sel gyi rlung phyi
[\[326b.5\]]rol du 'gro ba med pa'i phyir 'khor lo lnga'i rnam par gnas pa na'o/_/chu skyes su ste stong pa nyid kyi gzugs gsal bar gyur pa la'am phyi rol gyi bud med kyi pad+mar ro/_/rdo rje ste sems kyi rdo rje'am bo la ru'o/_/rab tu sad pa na ste sngar bshad pa'i rim pas bslang ba na ste rdo rje langs pa na zhes pa'i don
[\[326b.6\]]to/_/de'i tshe ri bong can zhu ba gang yin pa ni khu ba'o/_/der nyi ma'i gzugs chen ni lhan cig skyes pa'i gtum mo'i gzugs kyi rten la rab tu zhugs par gyur cing zla ba zhu bar gyur pa na'o/_/dngos po dngos med gcig gyur na ste stong pa nyid dang snying rje dbyer med pa na'o/_/srid pa gsum gyi 'jigs
[\[326b.7\]]pa song ba na ste lus dang ngag dang sems kyi dri ma bral na'o/_/gzhom du med pa na ste/_mchog tu mi 'gyur ba'i bde ba chen pos cher rol cing yang dag rab tu rtogs par gyur pa na'o/_/de'i dus su ste bde ba chen po 'char ba'i skad cig la'o/_/rnal 'byor pa de ni rnal 'byor yan lag drug mngon du
[\[327a\]]
[\[327a.1\]]byed pa po mchog gi go 'phang ste lhan cig skyes pa'i dga' ba'i bde ba la rab tu gnas par 'gro'o/_/gang la ste rnal 'byor pa la gnyis te rang dang gzhan du zhen pa'i mtshan nyid can cung yod min pa'o/_/srog dang thur sel gyi rlung 'gags par gyur pa na/_gtum mo 'bar
[\[327a.2\]]bas bskyod cing zhu ba'i ri bong 'dzin pa gang yin pa nyi ma'i gzugs la rab tu 'gro ste 'khyud par byed do/_/rdo rje byang chub kyi sems te/_pad+ma rnams ni 'khor lo rnams so/_/de rnams su rab tu sad pa na ste sngar brjod pa'i rim pas langs pa na ste/_de ltar gyur pa na'o zhes pa'i don to/_/zhu
[\[327a.3\]]ba na ste zhu bar gyur pas yod pa na ste 'di ste ri bong 'dzin pa nyi ma'i gzugs kyi me lce dang lhan cig tu'o/_/rnam par shes pa dang ye shes gcig tu 'gyur te rlung dang lhan cig zla ba dang nyi ma 'gags shing sgrib pa med par gyur pa na'o/_/gang mchog tu mi 'gyur ba'i bde ba byung ba de ni smra par
[\[327a.4\]]mi nus pa nyid kyi phyir de ltar nyams su myong bas rtogs par bya ba e yig dang waM yig gi bdag nyid de brjod pa can gsum nyid kyis rnam pa thams cad du bden pa nyid gsungs so/_/mtshan ma'i rnam par dag pa brjod par bya ste/_'khor lo zhes pa la sogs pas so/_/srid gsum zhes pa kun
[\[327a.5\]]nas rmongs pa rnams smin pa'i ched du rnam par snang mdzad kyi 'khor lo shin tu dang ba'o/_/srid pa gsum po 'di nyid kyi bde ba'i don du rin chen 'byung ldan gyi rin chen no/_/sgrib pa med pa'i 'du shes kyi chos kyis chags pa can rnams kyi chags pa chen po'i rgyur 'od dpag tu med pa'i pad+ma'o/_/
[\[327a.6\]]nyon mongs zad pa zhes pa don yod grub pa'i ral gri'o/_/mi phyed pa'i ye shes sku zhes pa mi bskyod pa'i rdo rje'o/_/mi shes gcod pa zhes pa rigs drug pa'i gri gug go/_/rigs drug po 'di rnams kyis mkha' bzhin ro mnyam rnam par 'gyur ba med pa'i gzugs la sogs pa'i rang
[\[327a.7\]]bzhin rnams so/_/gsungs pa yang /_rdo rje sems dpa' gcig pu 'di ni 'jigs pa'i sprin dang mtshungs pa'i he ru ka 'di byung bar gyur/_/gdug pa rnams ni smin pa'i don du'o/_/de yang /_dam tshig rgyal ba rmongs pa rnams ni bde don du/_/rin chen dbang po sdug bsngal ldan pa
[\[327b\]]
[\[327b.1\]]rnams kyi'o/_/de yang pad 'dzin chags can rnams kyi chags pa'i rgyur/_/bgegs rnams gzhig pa'i don du phyag gi pad+ma ral gri can gyi don yod grub par byung bar gyur/_/zhe sdang las ni sna tshogs yum gang 'jig dus rtse mo can mtshungs mkha' 'gro ma de byung bar gyur/_/gti mug
[\[327b.2\]]las ni spyan ma zhes bya'o mchog gi thugs rjes mA ma kI ni nga rgyal rgyu las so/_/chags las gos dkar can zhes bya ste mtha' dag yon tan gter gyi sgron ma de yang phrag dog las/_/sna tshogs gzugs can gnyis 'di dag dang yul dang yul can gzhan rnams thams cad rnams kyang
[\[327b.3\]]byung bar gyur/_/zhes so/_/rigs kyi gzugs ni tha mal pa'i gzugs so/_/'khor ba'i sdug bsngal la sogs pa'i tshor ba'o/_/de bzhin du phyi ma la yang ngo /_/mthong dang ma mthong ba ni bar chod pa dang ma chod pa'o/_/yid kyi nam mkha' la ni sems med pa'i sems la'o/_/bde
[\[327b.4\]]mnyam la ni mi 'gyur ba'i bde ba la'o/_/chos ni chos kyi dbyings la'o/_/'dis ni 'di skad gsungs te/_/kun la phyag dang zhabs la sogs/_/kun nas spyan dang dbu dang zhal/_/kun nas thos ldan 'jig rten du/_/thams cad khyab gnas gnas pa'o/_/zhes so/_/gzugs la ni gzugs
[\[327b.5\]]brnyan la ste mi 'gyur ba'i bde ba la gzugs la sogs pa rnams ma skyes shing ma 'gags pa rnams so zhes pa'o/_/rnyog med ni lus dang sems rtsub pa rnams kyis ma dkrugs pa'o/_/ye shes kyis rtogs bya ni mchog tu mi 'gyur ba'i rig pa'o/_/dbang po'i sgos rtogs par bya ba'i
[\[327b.6\]]gzung bar bya ba gzhan yod pa min no zhes pa lhag ma'o/_/sangs rgyas rnams kyis rtogs bya min pa ni 'di nyid kyis zhes so sor rtogs par mi nus pa nyid kyi phyir ro/_/sangs rgyas kyi ste rdo rje 'dzin pa'i sprul pa sgyu ma lta bu sna tshogs yum ni sangs rgyas sprul pa sgyu ma'o/_/brgya byin dra ba ni mig 'phrul
[\[327b.7\]]lo/_/chu la nam mkhar mthong ba'i 'khrul pa de dang 'dra bar skye ba kho nar 'dir 'khrul pa ster ba'o/_/ro'i rdo rje rnams ni de bzhin gshegs pa drug rnams so/_/sa gzhi'i snying po la sogs pa rnams ni sa'i snying po la sogs pa rnams so/_/grub pa'i dus su ni phyag rgya chen po grub pa'i dus su'o/_/tho rangs la
[\[328a\]]
[\[328a.1\]]ni skya rengs 'char ba'i dus la'o/_/mtshan mo phyed la yang ste de yang 'grub pa'i dus yin pa nyid kyi phyir ro/_/ri bong can gyi zhag ni zla ba nya ba la'o/_/'dod pa'i dngos grub ni phyag rgya chen po'i dngos grub bo/_/dus kyi sbyor ba las ni phyogs gsum dang lo gsum gyi sbyor ba las so/_/rdo rje'i
[\[328a.2\]]gnas ni de kho na nyid kyi gnas te lhag par gnas pa kun nas 'byung ba'i mtshan nyid can no/_/dpal dang po'i sangs rgyas la sogs pa rgyud sna tshogs pa rnams kyi zhes pa la sogs pa'i sgras ni dpal 'dus pa dang bde mchog dang kye'i rdo rje dang mkha' 'gro ma rdo rje'i gur rnams bsdu'o/_/gang gi bla ma la gus
[\[328a.3\]]phongs la brtse dang 'phags pa 'jam pa'i dpal gyi ni/_pad+ma bsten zhing rang bzhin ngag dag chos ni nyan par byed la shin tu chags/_/dpal ldan skyong mchog 'dren pa zhes par grags pa de yis chos la gnas pa la/_/phyi phyir gsol ba btab pas yan lag drug po 'gengs byed brjod byang
[\[328a.4\]]bdag gis spros/_/rnal 'byor yan lag drug gi brjed byang ni/_/bdag gis byas nas gang zhig thob pa yi/_/dge ba 'di yis 'jig rten ma lus pa/_/mchog tu 'gyur ba med pa thob par shog_/mkhas pa chen po gnas brtan nyi ma dpal ye shes kyis mdzad pa rnal 'byor yan lag
[\[328a.5\]]drug gi brjed byang yon tan gyis 'gengs pa zhes bya ba rdzogs so//_//rgya gar shar phyogs kyi paN+Di ta chen po shrI bi b+hU ti tsan+d+ras ru lag gi snying po 'bring mtshams kyi sa'i cha dpal rgya rtags kyi gtsug lag khang du bsgyur ba'o/_/'di'i gzhung gi tshad ni phyed dang bcas
[\[328a.6\]]pa'i brgya phrag drug go/_/slar yang lo tsA ba'i ming tsam 'dzin ba snyom las pa dbang dge slong dpal ldan blo gros brtan pas/_dpal dus kyi 'khor lo'i tshul la mos shing blo'i snang ba cher rgyas pa'i slob dpon chen po grags pa dpal bzang po'i bkas bskul te bsgyur cing zhus
[\[328a.7\]]chen grub pa'o/_/paN chen rnal 'byor zla ba'i rang 'gyur la/_/phyed tsam ma bsgyur 'ol byir mdzad pa las/_/blo gros brtan pas sgra don ji bzhin bsgyur/_/dge des 'gro kun kun mkhyen myur thob shog_/'dis 'gro ba shin tu mang po la phan par gyur cig/_//