<?xml version="1.0" encoding="UTF-8"?>
<text>
<item><p>1b.1</p><section></section><text>@##/ /rgya gar skad du/ shukla badzra bA rA hI sA d+ha naM/ bod skad du/ rdo rje phag mo dkar mo'i sgrub thabs/ rdo rje phag mo la phyag 'tshal lo/ /blo ngan sreg brtson mi snyan</text></item>
<item><p>1b.2</p><section></section><text>'joms mdzad pa'i/ /'gro tshogs dug gzir 'bad med grol bar byed/ /rab mnyam bde ldan rdo rje phag lha mo/ /kong ka sbyin btud sgrub thabs bri bar bya/ /de la nub mo thun phyed lus</text></item>
<item><p>1b.3</p><section></section><text>pa dang cho ga bzhin du langs te/ dur khrod la sogs pa yid dang mthun pa'i gnas zhig tu tsan+dan la sogs byugs la/ me tog rnam pa sna tshogs kyis nye bar brgyan te/ dngos su ro'i</text></item>
<item><p>1b.4</p><section></section><text>gdan la/ ji ltar bde bar 'dug ste/ byams pa la sogs pa sngon du song bas rang gi snying gar yi ge aM las skyes pa'i nyi ma'i dkyil 'khor la yi ge hrIH dkar po'i 'od zer gyi tshogs kyis</text></item>
<item><p>1b.5</p><section></section><text>gsal bar bya ste rdo rje phag mo la sogs pa/ bla ma dang rnal 'byor ma dang byang chub sems dpa' dang de bzhin gshegs pa rnams gnas ji lta bar mdun du yang dag par dmigs la/ snying ga'i sa</text></item>
<item><p>2a.1</p><section></section><text>bon las byung ba'i rab tu gtum mo dang / gtum pa'i mig can ma dang / 'od ldan ma dang / sna chen ma dang / dpa' bo'i blo ma dang / mi thung ma dang / lang ka'i dbang phyug ma dang / shing grib ma</text></item>
<item><p>2a.2</p><section></section><text>ste thugs kyi 'khor lo brgyad dang / e ra ba ti dang / rdo rje 'jigs byed ma dang / rlung gi shugs can ma dang / chang 'thung ma dang / lha mo sngo bsangs ma dang / su badzra dang / ha ya kar+Na dang / kha ga na ste gsung</text></item>
<item><p>2a.3</p><section></section><text>gi 'khor lo brgyad do/ /'khor lo'i shugs can ma dang / dum skyes ma dang / shauN+Di nI dang / 'khor lo'i go cha ma dang / su bI ra dang / stobs chen ma dang / 'khor los sgyur ma dang / brtson chen ma ste sku'i</text></item>
<item><p>2a.4</p><section></section><text>'khor lo'i brgyad rnams so/ /mdog ni sngon mo dang / dmar mo dang / dkar mo'o/ /mi bskyod pa dang / 'od dpag med dang / rnam par snang mdzad dbul 'chang ba ste/ zla ba'i gdan la spyan gsum pa phyag rgya</text></item>
<item><p>2a.5</p><section></section><text>lnga rnam par 'dzin pa'o/ /rdo rje dang / pad+ma dang / 'khor lo dang / thod pa'i phreng ba rtse gsum pa dbu la bcings shing brgyan pa'o/ /gri gug dang / thod pa dang / kha T+wAM ga dang ldan pa'i phyag gi yal ga mchod pas sbrel</text></item>
<item><p>2b.1</p><section></section><text>ba rnams kyis a la sogs pa rnams kyi mchod pa sngon du 'gro bas mchod pa byas nas phyag 'tshal ba dang / sdig pa bshags pa dang / slan chad mi byed par sdom pa dang / bsod nams la rjes su yi rang ba dang / gsum la skyabs su 'gro ba dang / sems bskyed</text></item>
<item><p>2b.2</p><section></section><text>pa dang / lam bstan pa dang / bdag nyid dbul ba dang / gsol ba gdab pa dang / bskul ba rnams cho ga bzhin du byas te/ bsod nams yongs su bsngo ba byas nas stong pa nyid kyi ye shes bsgrub par bya ba'i phyir mgo bor thal mo sbyar te/ tshig brjod pa sngon du 'gro bas de</text></item>
<item><p>2b.3</p><section></section><text>bzhin gshegs pa thams cad la gsol ba gdab par bya'o/ /de la tshig ni oM sarba ta thA ga tA saM shriM tAH sarba satwa ni sarba sid+d+hi aH saM par+ya n+ti sarba ta thA ga ta sh+tsa a d+hiSh+Tha na ti/ oM swa b+hA ba shud+d+haH sarba d+harmAH swa b+hA ba shud+d+ho\u0f85haM/ de nas mchod bya dang / mchod pa dang / mchod pa</text></item>
<item><p>2b.4</p><section></section><text>po dang / chos thams cad stong pa nyid dang / mtshan ma med pa dang / smon pa med pa'i rnam pas rmi lam gyi shes pa bzhin du so sor rang gis rig par bya ba lhag par mos par bya ste/ snying ga'i 'od zer gyi tshogs kyis snang ba med par byas nas/ oM shU n+ya tA dz+nyA na badzra</text></item>
<item><p>2b.5</p><section></section><text>swa b+hA pa At+ma ko\u0f85haM/ zhes bya ba la nga rgyal bya'o/ /de nas rang gi sems paM dmar po'i gzugs su grub ste/ de yongs su gyur pa las pad+ma dmar po'i steng du a las skyes pa'i nyi ma'i dkyil 'khor la gnas pa'i hrIH dkar pos mtshan pa'i rdo rje cung zad dmar ba bsgoms nas</text></item>
<item><p>2b.6</p><section></section><text>spro ba dang / bsdu ba sngon du 'gro bas de yongs su gyur pa las lo bcu drug gi rnam pa/ ston ka'i zla ba ltar dkar ba/ spyan gsum dmar zhing zlum pa/ cung zad mche ba gtsigs pa'i zhal me tog sna tshogs kyis brgyan pa'i sgra phyed bcings shing grol bar mdzes pa'o/ /</text></item>
<item><p>2b.7</p><section></section><text>rdo rje phreng ba nag po gnyis kyi dbus su thod pa gsum byas pa'i phreng ba dbul bcings pa'o/ /'khor lo dang / rna cha dang / mgul rgyan dang / lag gdub dang / ske rags kyis brgyan pa ste/ 'gying bas g.yas pa'i phyag gis g.yas ga na gnas pa'i dar dpyangs 'bar ba</text></item>
<item><p>3a.1</p><section></section><text>gsum dang ldan pa/ gong du bstan pa'i rdo rjes mi shes pa'i skyes bu 'jigs par byed pa ste/ g.yon na 'og tu rdo rje rtse gcig pa'i steng rdo rje rtse lnga pa/ dbyug pa dkar po'i rjes su song ba'i mgo bo skam po dang rlon pa la sna tshogs rdo rje la gser gyi bum pa'i rtsa ba nas</text></item>
<item><p>3a.2</p><section></section><text>byung ba'i sgra 'khrol ba'i dril bu phra mo dang ldan pa/ sna tshogs dar dpyangs kyis brgyan pa'i dpung pa la reg pa'i kha T+wAM ga bsnams pa'o/ /bdud bzhi'i khrag gis bkang ba'i thod pa'i snod 'dzin pa/ rlon pa khrag 'dzag pa'i rgyu mas brgyus pa'i mgo bo nyi shu rtsa lnga'i phreng ba</text></item>
<item><p>3a.3</p><section></section><text>'phyang pa/ pad+ma dmar po'i steng du nyi ma la gnas pa'i mi shes pa'i skyes bu la g.yas brkyang ba'i zhabs kyis bzhugs pa/ gos dang bral ba rab tu rno ba'i nyi ma'i 'od 'phro ba can/ ba spu'i phreng ba can/ gzugs brnyan lta bu'i sgeg pa la sogs pa'i nyams dang ldan</text></item>
<item><p>3a.4</p><section></section><text>pa/ phyogs bcur sprul ba sna tshogs kyis 'gro ba'i don byed pa'i mchog /nyi ma la gnas pa'i yi ge hrIH sa mtshan pa'i rdo rje snying ga na yod pa'i rdo rje phag mor bdag nyid bsam par bya'o/ /de nas rang gi snying ga'i sa bon gyi 'od zer gyi tshogs kyis sems can de dag</text></item>
<item><p>3a.5</p><section></section><text>gzugs su bskyed la bdag nyid la gzhug par bya'o/ /rang nyid bcom ldan 'das ma rdo rje phag mor nga rgyal bskyed par bya'o/ /de nas rang gi lte bar sna tshogs pad+ma la dkar zhing dmar ba'i nyi ma'i dkyil 'khor la yi ge hrIH dkar po bltas nas sngags kyi phreng ba de bgrang</text></item>
<item><p>3a.6</p><section></section><text>phreng gi rnam pa lta bu dkar po 'khor lo 'khor ba'i sbyor ba zhal gyi khung bu nas phyir spros te/ sangs rgyas kyi yon tan dang / sman dang / sngags dang / nor bu dang / skar ma dang / bris pa'i bstan bcos dang / sgyu rtsal la sogs pa'i rig pa blangs te lte ba'i</text></item>
<item><p>3a.7</p><section></section><text>bu gar bcug nas/ rang dang gzhan thams cad kyi mi shes pa sreg pa'i bdag nyid du bsgom par bya'o/ /de nas snying ga'i sa bon gyi 'od kyis bskul ba'i nam mkha' la gnas pa'i ye shes kyi lha mo mdun du bltas la sngon du gsungs pa'i tshogs kyis ar+g+ha la sogs pa sngon</text></item>
<item><p>3b.1</p><section></section><text>du 'gro bas mchod de phaiM gyi rnam pa'i sngags brjod la sngon bzhin 'bar ba'i phyag rgya bcings pas dpral bar g.yon du bskor zhing de bcug ste/ de nas gcig tu gyur par bsgoms la sngags kyi nga rgyal bya'o/ /de la sngags ni 'di yin te/ oM yo ga shud+d+haH sarba d+harmA yo ga</text></item>
<item><p>3b.2</p><section></section><text>shud+d+ho\u0f85haM/ de'i snying gar sa bon de yis bskul te/ nam mkha' la gnas pa'i mi bskyod pa la sogs pa de bzhin gshegs pa rnams spyan drangs te/ de rnams kyis de bzhin gshegs pa lnga'i bdag nyid bdud rtsi lngas gang ba'i bu ma pa bsnams pa dang / des sprul</text></item>
<item><p>3b.3</p><section></section><text>pa sna tshogs pa'i rnga dang / dung dang / rdza rnga dang / rnga bran dang / pi wang dang / gling bu dang / glu dbyangs kyis lha dang lha ma yin gyis 'jo 'jo rnams ched du byed pa dang / gur gum dang / ga pur dang / gla rtsi dang / dri zhim pa'i me tog gi char rab tu 'bab pa dang / ji ltar</text></item>
<item><p>3b.4</p><section></section><text>bltams pa tsam gyis ni/ /de bzhin gshegs pa khrus gsol ltar/ /lha yi chu ni dag pa yis/ /de bzhin bdag gis khrus bya'o/ /zhes bya ba la sogs pa'i tshigs bcad brjod par bya zhing bdag la dbang bskur ba'o/ /oM sarba ta thA ga ta a b+hi She ka ta sa ma ya shrI ye hUM/ </text></item>
<item><p>3b.5</p><section></section><text>zhes bya ba 'dis byin gyi brlabs la/ de la sna tshogs pad+ma dang rdo rje la gnas pa'i mi bskyod pas spyi bor byin gyis brlabs par bsam par bya'o/ /de nas des sprul pa'i rab tu gtum mo la sogs pa'i lha mo rnams kyis des sprul pa'i mchod pa rnam pa sna tshogs pa</text></item>
<item><p>3b.6</p><section></section><text>rnams kyis bdag nyid la mchod la/ 'og nas 'byung ba'i rim pa bzhin du bdud rtsi myang ba byas nas ji srid 'dod pa bsgom par bya'o/ /spro ba dang / bsdu ba dang / 'gro bas myur ba la sogs pa'i skyon dang bral bas sngags bzlas par bya ste/ de la sngags</text></item>
<item><p>3b.7</p><section></section><text>ni 'di yin te/ hrIH gal te ldang bar 'dod na sngags kyi phreng ba lte bar bsams la hrI'i yi ge'i nang du bcug ste mchod pa sngon du 'gro bas smon lam btab ste/ bsod nams yongs su bsngo ba byas nas yi ge brgya pa lan gsum du brjod la/ lha mo'i nga rgyal dang</text></item>
<item><p>4a.1</p><section></section><text>ldan pas chos thams cad de'i gzugs su rdzogs par bltas la ji ltar bde bas gnas par bya'o/ /de la yi ge brgya pa'i sngags ni 'di yin te/ oM badzra sa twa sa ma ya ma nu pA la ya/ badzra sa twa twe no pa tiSh+Tha/ dr-i D+ho me b+ha ba/ su toSh+yo me b+ha wa/ a</text></item>
<item><p>4a.2</p><section></section><text>nu rak+to me b+ha wa/ su po Sh+yo me b+ha wa/ sarba sid+d+hi m+me pra yats+tsha/ sarba karma su tsa me tsit+taM shre yaH ku ru hUM ha ha ha ha hoH b+ha ga bAn sarba ta thA ga ta/ badzra mA me muny+tsa/ badzrI b+ha ba/ ma hA sa ma ya sa twa AH hUM phaT/ ces bya ba'i thun mtshams gzhan la yang skad cig lha mo'i rnam pa</text></item>
<item><p>4a.3</p><section></section><text>mngon du byas la/ mchod pa la sogs pa mngon du byas pa'i ji srid 'dod kyi bar bsgoms la/ sngon bzhin du bzlas pa byas nas gong du bstan pa bzhin du thams cad bya'o/ /mtshan phyed kyi thun mtshams su sngon bzhin thams cad bya'o/ /nyal ba'i dus su sngas</text></item>
<item><p>4a.4</p><section></section><text>su sangs rgyas dang bla ma dang byang chub sems dpa' bltas nas yang dag par mchod do/ /de nas yan lag brgyad kyis phyag byed pa'i bsam pas seng ge'i khri la nyal bar bya'o/ /de nas tho rangs kyi thun mtshams su lha mo rnams kyis bskul te sngon bzhin du</text></item>
<item><p>4a.5</p><section></section><text>thams cad bya'o// //yang na rim pa 'dis gnas kyi phyogs gcig tu sems dpa'i skyil mo krung gis bde ba'i stan la 'dug ste/ snying rjes sems can la dmigs te/ sdig pa bshags pa byas nas bzung ste ji srid byang chub mchog tu sems bskyed pa sngon</text></item>
<item><p>4a.6</p><section></section><text>du 'gro bas yi ge a yongs su gyur pa las rang gi lce pad+ma'i 'dab ma'i rnam pa la/ yi ge hrIH 'od 'bar ba ji srid 'dod par bsgoms te/ brtan par byas la brgya phyed kyi ri lu'i phreng ba bgrang phreng byas la thun mtshams gsum dang bzhir bzlas pa byed pa'i rnal 'byor ba</text></item>
<item><p>4a.7</p><section></section><text>nyal ba'i dus su sngon gyi cho gas nyal bar bya'o/ /de ltar bsgom pa dang / bzlas pa'i bdag nyid can cho ga bzhin du rjes su gnang ba thob pa/ 'jig rten gyi chos brgyad las grol ba/ dad pa dang ldan pa/ dam tshig dang sdom pa la gnas pa/ snying rje dang ldan pa/ </text></item>
<item><p>4b.1</p><section></section><text>dge ba'i bshes gnyen la bsnyen bkur ched du byed pa'i rnal 'byor pas 'bum phrag bdun bzlas pas bstan bcos dang sgyu rtsal thams cad kyi tshogs la mkhas par 'gyur ro/ /'dzin blo rno zhing dpa' bo 'jigs pa med pas zil gyis mi non cing rtsod pa mkhan du 'gyur ro/ /</text></item>
<item><p>4b.2</p><section></section><text>rims dang sbyar ba'i dug dang mkha' 'gro ma la sogs pa rnams kyis zil gyis gnon par mi nus so/ /ci bzas pa bdud rtsir 'gyur ro/ /sngags kyi bzlas pa 'di 'grub na de'i sngags kyis thod le kor la mngon par bsngags te/ gang gi lag par byin na de rmongs pa yin</text></item>
<item><p>4b.3</p><section></section><text>yang snyan ngag mkhan chen por 'gyur ro/ /de'i dri tsam gyis sbrul la sogs pa nye bar mi 'gyur ro/ /nye bar 'tshe ba de rnams kyis gtses pa gzhan rnams la yang dgos pa thams cad nus par gyur/ mang du brjod par ci bya ste/ blun po bdag gis kyang bstan bcos la nyon</text></item>
<item><p>4b.4</p><section></section><text>mongs pa ma byas par mi yeng ba'i sems kyis sngags 'di 'bum phrag gnyis bzlas pas shes rab sgron ma zhes bya ba 'di byas so/ /gang yang brtan pa'i sems kyis ni gong du bstan pa'i yon tan dang ldan par 'gyur te/ de kun shin tu myur bar 'grub par 'gyur ro/ /shes</text></item>
<item><p>4b.5</p><section></section><text>rab sgron ma'i sgrub thabs kyi cho ga sems can gyi dbang du byas te de 'phags pa'i bden pa bzhi la zhugs par bya ba'i phyir dbang du bya ba'i cho ga brjod par bya ste/ de la sngon du bstan pa'i cho ga'i rim pas yongs su rdzogs pa'i bcom ldan 'das ma/ 'on kyang sa bon hrIH dmar</text></item>
<item><p>4b.6</p><section></section><text>po dang phyag mtshan yongs su gyur pa las mdog dmar po bsgoms nas yang dag par mchod de/ bstod pa byas te/ mi bskyod pa ni ye shes che/ /zhes bya ba'i tshigs bcad kyis so/ /de nyid gsum las yang dag par byung ba kha 'og tu bltas pa'i thod pa gsum gyi steng du yi</text></item>
<item><p>4b.7</p><section></section><text>ge AH dmar po las skyes pa'i pad+ma'i snod du dam tshig gis bcug ste/ dbyangs yig bcu drug dang / kA li la sogs pa bzhi bcu rtsa bzhi gsal byed kyis byin gyis brlabs par bltas la 'og tu yaM dang raM yongs su gyur pa las rlung dang me gnyis kyi dkyil 'khor</text></item>
<item><p>5a.1</p><section></section><text>'bar zhing tsha bar byas la/ dam tshig bkod pa'i sa bon gyis de bzhin gshegs pa'i tshogs bkug ste nang du gzhug par bya'o/ /dbyangs yig dang po las skyes pa'i zla ba'i dkyil 'khor gyi steng du hUM las skyes pa'i zla ba la gnas pa'i yi ge hUM gis byin</text></item>
<item><p>5a.2</p><section></section><text>gyis brlabs pa'i rdo rje dkar po rtse lnga pa las 'od zer gyi tshogs spros pas rdo rje 'chang yang bkug ste/ zla ba dang rdo rje yang der zhugs pa las shin tu sbyin pa dang / ya nga ba la sogs pa'i skyon dang bral te/ de'i steng du yi ge oM bsams la/ de'i 'od zer gyis de</text></item>
<item><p>5a.3</p><section></section><text>bzhin gshegs pa rnams bdud rtsi'i ngo bor grub pa dang / 'jig rten gyi khams sna tshogs na gnas pa'i bdud rtsi yang de la bstim mo/ /oM yang der thim pa las ji lta ba bzhin rdzogs pa'i bdud rtsir bltas la/ lan gsum du de nyid gsum gyis byin gyis brlabs la</text></item>
<item><p>5a.4</p><section></section><text>cho ga bzhin du bdud rtsi myang bar byas te/ ji srid 'dod kyi bar du bsgom pa byas nas rang gi ming gi yi ge dang po yongs su gyur pa las bsgrub bya mdun du bltas la/ sngags kyi phreng ba de las byung ba'i 'od zer gyis de blangs te de'i nang du thim par bsam mo/ /sems a yig</text></item>
<item><p>5a.5</p><section></section><text>yongs su gyur pa las zla ba'i dkyil 'khor shin tu dmar bar bsams la/ sngags kyi phreng ba de las byung ba'i lha mo mdog dmar mo g.yon pa'i phyag na d+hIH'i rnam pa'i zhags pa bsnams pa/ g.yas pa'i phyag na dmar po kha phye ba lta bu'i rnam pa'i rdo rje lcags kyu bzung</text></item>
<item><p>5a.6</p><section></section><text>ste/ bsgrub bya sngon du bltas par bsams la/ oM AH d+hIH che ge mo tsit+ta A kaR+Sha ya hUM dzaH zhes bya bas de la rnal 'byor pas bka' bsgo'o/ /de nas lha mo des cho ga bzhin du zhugs te zhags pa 'dis yang dag par bzung zhing lcags kyus dgug cing ji lta ba bzhin du rang gi</text></item>
<item><p>5a.7</p><section></section><text>sems la zhugs par bya'o/ /lha mo'i sngags kyi phreng ba'i nang du zhugs par blta'o/ /de nas skra grol ba/ myos pa 'gul mi nus shing 'dod pa gcig tu gzhan gyi dbang du gyur pa las lag pa thal mo sbyor zhing sgrub pa po la mngon du phyogs nas ci bgyi byed pa'o/ /rdo rje phag mo</text></item>
<item><p>5b.1</p><section></section><text>dkar mo sgrub pa'i thabs slob dpon kong ka sbyin gyis mdzad pa rdzogs so// //rgya gar gyi mkhan po paN+Di ta rak+Shi ta'i zhal snga nas dang / lo tsA ba khams pa ba ri d+harma kI rtis zhus shing gtan la phab pa'o/ /[]@##/ /rgya gar skad du/ /shrI badzra bA rA hI pra dz+nyA A</text></item>
<item><p>5b.2</p><section></section><text>lo ke kr-i t+ya sto tra nA ma/ bod skad du/ dpal rdo rje phag mo shes rab gsal byed ma'i bstod pa zhes bya ba/ dpal rdo rje phag mo la phyag 'tshal lo/ /g.yas brkyang g.yon bskum gar stabs bzhengs pa ni/ /gzi ldan blta bas mi ngoms yid 'phrog ma/ /'dzum ldan zur</text></item>
<item><p>5b.3</p><section></section><text>gzigs sgeg mo'i zhabs pad la/ /bdag blo gus pas spyi bos gus phyag 'tshal/ /skyabs sems tshad med bzhi bsgoms rang snying gar/ /oM gyur nyi steng hrIH dkar 'od 'phros pas/ khyod sogs rgyal ba sras bcas sgeg mo'i tshogs/ /phyag 'tshal mchod sogs</text></item>
<item><p>5b.4</p><section></section><text>gar byed la phyag 'tshal/ /sngags kyis stong par rab sbyangs paM yig las/ /pad+ma'i steng du aM gyur nyi ma'i steng / /hUM gyur nyi dkyil hrIH dkar rdo rjes mtshan/ /yongs gyur dpa' mo'i sku la phyag 'tshal lo/ /khyod sku gcer bu zhal gcig mche ba gtsigs/ /</text></item>
<item><p>5b.5</p><section></section><text>cung zad khros pa'i smin g.yo spyan gsum dmar/ /khrag 'dzag mi mgo lnga bcu'i do shal gyis/ /sku brgyan 'jigs med sku la phyag 'tshal lo/ /chu shel ltar gsal dung gi mdog 'dra zhing / /sna tshogs 'khor lo rgyan cha lnga yis brgyan/ /yid 'ong sil</text></item>
<item><p>5b.6</p><section></section><text>sil dar dpyangs 'phur lding gis/ /rab dgyes bzhad ma'i gsung la phyag 'tshal lo/ /phyag gnyis g.yas pa rdo rjes dbugs bral la/ /bsnun 'phyar g.yon pa gru mor kha T+wAM dang / /bdud bzhi'i thod khrag thugs kar bsnams nas gsol/ /'jigs rung sgrogs</text></item>
<item><p>5b.7</p><section></section><text>pa'i gsung la phyag 'tshal lo/ /sna tshogs pad+ma'i steng na nyi ma la/ /skyes bu dbugs bral mgo bo g.yas bstan steng / /zhabs gnyis g.yas brkyang g.yon bskum gar stabs bzhugs/ /rngam 'jigs drag sgrogs gsung la phyag 'tshal lo/ /dbu skra bung ba</text></item>
<item><p>6a.1</p><section></section><text>ltar gnag me tog thod/ /g.yas g.yon rgyab 'phyang phyed bcings thor tshugs na/ /sems can kun la brtse ba'i mi bskyod 'dzin/ /snying rjes sngags 'chang thugs la phyag 'tshal lo/ /ye shes lnga mtshon gangs ri ltar dkar ba'i/ /thod</text></item>
<item><p>6a.2</p><section></section><text>skam lnga yis khyod kyi dbu la brgyan/ /rngam pa'i tshul gyis bdud bzhi 'dul la brtson/ /bgegs 'dul rngam ma'i thugs la phyag 'tshal lo/ /zla ba'i 'od zer bcu drug lon pa'i gzugs/ /lang tsho rab rgyas sgeg mo'i sprul pa yis/ /lha mo sna tshogs</text></item>
<item><p>6a.3</p><section></section><text>kun nas spro bsdu bas/ /bdag mchod dgyes bzhi'i thugs la phyag 'tshal lo/ /mi shes blo yi rab rib bsal ba'i phyir/ /lte bar chu skyes ge sar g.yo ba'i dbus/ /tsha zer rgyal po 'od zer 'bar ba'i steng / /hrIM bzhugs 'od dkar 'phro la phyag 'tshal</text></item>
<item><p>6a.4</p><section></section><text>lo/ /hrIH dkar d+hU tI nas bzhugs zhal nas 'thon/ /'od zer phyogs bcur 'phros nas sangs rgyas dang / /mkhas pa'i yon tan bstan bcos sgyu rtsal sogs/ /'od kyis lte bar sdud la phyag 'tshal lo/ /de dag myur bar mgal me'i 'khor lo bzhin/ /</text></item>
<item><p>6a.5</p><section></section><text>lte ba nas zhugs zhal nas rab 'khor zhing / /'od zer yon tan dang bcas gter bsdus nas/ /rab 'khor shes rab stsol la phyag 'tshal lo/ /khyod kyi blo gros rta bdun 'od zer gyis/ /gdul bya'i blo yi pad tshal rgyas byed cing / /blo ngan blo yi mun pa sel</text></item>
<item><p>6a.6</p><section></section><text>mdzad pa/ /phrin las 'od tshogs 'phro la phyag 'tshal lo/ /khyod kyi thabs mkhas thugs rje'i rgya mtsho las/ /'jigs 'joms dbang sdud dug sel shes rab sogs/ /pad 'khrungs dngos grub sbrang rtsis gus ldan gyi/ /bung ba tshim par mdzad la phyag</text></item>
<item><p>6a.7</p><section></section><text>'tshal lo/ /khyod kyi yon tan mtha' yas sangs rgyas mkhyen/ /bdag 'dras shes min sa bcu'i sems dpas kyang / /bskal brgyar brjod kyang brjod par ga la nus/ /dpag med yon tan mnga' la phyag 'tshal lo/ /dngos su bshams dang blo yis sprul pa</text></item>
<item><p>6b.1</p><section></section><text>yi/ /yon chab me tog bdug spos mar me dang / /dri chab zhal zas rol mo ci mchis rnams/ /blo yis blangs nas gus pa'i yid kyis mchod/ /dug gsum dbang gis sgo gsum mi dge'i las/ /gang bgyis ma lus rmongs pa'i yid kyis bshags/ /</text></item>
<item><p>6b.2</p><section></section><text>rang gzhan dge ba ji snyed bgyis kun la/ /bdag dang dga' ba'i blo yis rjes yi rang / /bla med theg mchog ston pa'i gsung rab la/ /dri med chos kyi 'khor lo bskor du gsol/ /srid pa'i rgya mtsho ji srid ma bskams par/ /de srid yun du brtse bas bzhugs</text></item>
<item><p>6b.3</p><section></section><text>su gsol/ /bdag gis khyod kyi yon tan phyogs cha tsam/ /gus pa'i yid kyis bstod pa'i dge ba des/ /bdag ni 'gro ba'i ma rig mun sel zhing / /rdo rje 'chang gi go 'phang thob par shog /dpal rdo rje phag mo shes rab gsal byed ma'i bstod pa slob</text></item>
<item><p>6b.4</p><section></section><text>dpon kong ka na pA das mdzad pa rdzogs so// //paN+Di ta rat+na rak+Shi ta dang / lo tsA ba dge slong grub pa dpal bzang pos bsgyur ba'o/ /[]@##/ /rgya gar skad du/ shrI badzra yo gi nI ma hA nA go bya ho ma bi d+hi nA ma/ bod skad du/ dpal</text></item>
<item><p>6b.5</p><section></section><text>rdo rje rnal 'byor ma'i bzhed kyi sbas pa'i sbyin sreg gi cho ga zhes bya ba/ dpal rdo rje rnal 'byor ma la phyag 'tshal lo/ /dang por re zhig dpal rdo rje rnal 'byor ma'i bzhed kyis 'jig rten dang 'jig rten las 'das pa'i las kyi tshogs kyi dngos grub bsgrub par bya ba'i</text></item>
<item><p>6b.6</p><section></section><text>don du sbyin sreg gi bya ba byed par 'dod pa'i sngags pas gru gsum gyi rnam pa'i thab khung byas te/ rgyar ci tsam yod pa'i phyed zabs su brkos te/ kha khyer dang bcas pa/ pad+ma dmar po la sogs pa'i mdog can tshad mnyam zhing mdzes par byas pa/ kha nub la</text></item>
<item><p>6b.7</p><section></section><text>sogs par bltas pa'i rim pas yang dag par 'dug ste/ mchod pa rnam pa lngas yang dag par mchod nas/ thab khung du bud shing gzhug par bya'o/ /raM gyi sa bon las skyes pa'i me lha dmar po bsgoms te/ ril ba spyi blugs dang mi 'jigs pa sbyin pa dang / dbyug pa</text></item>
<item><p>7a.1</p><section></section><text>dang phreng ba rnams bsnams pa'o/ /de nas ye shes sems dpa' gzhug pa la sogs pa byas nas yang dag par mchod de/ lce'i rtse mo la raM bsgoms te/ de nas bdud rtsi lnga la sogs pa'i rdzas dang / 'jig rten pa'i rdzas kyis kyang / oM ag+na ye</text></item>
<item><p>7a.2</p><section></section><text>swA hA/ zhes pa'i sngags kyis bsregs la/ sngags de nyid kyis dgang blugs kyang bsreg par bya'o/ /de nas de bzhin nyid kyi ye shes kyi bdag nyid kyi me'i dbus su dkyil 'khor gyi 'khor lo lhag par mos te/ mchod pa la sogs pa byas la/ bdud rtsi lnga la</text></item>
<item><p>7a.3</p><section></section><text>sogs pa'i rdzas gtso mo dang 'khor rnams so so'i sngags kyis sbyin sreg bya'o/ /zhi la mar la sogs pa'i rdzas/ /rgyas la mngar ba nyid kyang ngo / /dbang la mngar dang tshwa yis bya/ /tsha ba la sogs mngon spyod la'o/ /zhi la dkar po'i gzugs su ste/ /rgyas</text></item>
<item><p>7a.4</p><section></section><text>pa ser po rnam par bsgom/ /dbang la dmar por brjod pa ste/ /mngon spyod nag por rab tu grags/ /dngos grub bsgrub pa'i dus su ni/ /mdog ni dmar por bsgom par bya/ /de ltar byas na mngon spyod kyi 'khor lo rang gi lus la bcug la/ gtor ma byin te/ </text></item>
<item><p>7a.5</p><section></section><text>tshogs kyi 'khor lo'i rim pas 'jig rten las 'das pa'i mchod pa byas la/ rang 'dod pa'i dngos grub blang bar bya'o/ /sbyin sreg 'di ni mi bstan cing / /rab tu 'bad pas sbyar byas nas/ /de la dngos grub dag tu 'gyur/ /gzhan du dngos grub skal ba</text></item>
<item><p>7a.6</p><section></section><text>med/ /phyag rgya chen sogs 'dod pa yis/ /yid bzhin nor bu lta bu'i sngags/ /yang dag dad pas sbyar byas shing / /dad pa'i sa ni brtan par bya/ /dpal rdo rje rnal 'byor ma'i bzhed kyi sbas pa'i sbyin sreg gi cho ga slob dpon kong ka sbyin gyis mdzad pa rdzogs so// //</text></item>
<item><p>7a.7</p><section></section><text>paN+Di ta d+ha pa la ha'u dang / lo tsA ba ri rin chen grags pas bsgyur ba'o/ /[]@##/ /bcom ldan 'das 'jam pa'i dbyangs la phyag 'tshal lo/ /dang po re zhig dpal rdo rje rnal 'byor ma'i dgongs pa'i 'jig rten dang 'jig rten las 'das pa'i las</text></item>
<item><p>7b.1</p><section></section><text>kyi dngos grub bsgrub pa'i phyir/ sbyin sreg gi bya ba byed par 'dod pa'i rnal 'byor pas gru gsum gyi rnam pa'i thab khung byas te logs kyi phyed dpangs su ste/ kha khyer dang bcas pa'o/ /kha dog dmar po la sogs pas legs par byug pa byas te/ nub phyogs su mngon par</text></item>
<item><p>7b.2</p><section></section><text>phyogs pa la sogs pa'i rim pas legs par nye bar gnas la/ mchod pa lngas yang dag par mchod de/ thab khung du bud shing brtsigs la/ hUM gi sa bon las nges par byung ba'i me lha kha dog dmar po'i rnam par bsgoms te/ spyi blugs dang mi 'jigs pa</text></item>
<item><p>7b.3</p><section></section><text>dang / dbyig pa dang phreng ba'i phyag go/ /de nas ye shes sems dpa' gzhug pa la sogs pa byas nas yang dag par mchod de/ de'i lce'i rtse mo la raM bkod de/ bdud rtsi lnga la sogs pa'i rdzas dang / 'jig rten pa'i rdzas rnams/ oM ag+na ye swA hA/ zhes</text></item>
<item><p>7b.4</p><section></section><text>pa'i sngags kyis bsreg ste/ sngags 'di nyid kyis dgang blugs dbul lo/ /de nas de bzhin nyid kyi ye shes kyi bdag nyid kyi me'i dbus su dkyil 'khor gyi 'khor lo lhag par mos par byas te/ mchod pa la sogs pa byas nas/ bdud rtsi lnga la sogs</text></item>
<item><p>7b.5</p><section></section><text>pa'i rdzas kyis lha mo dang lha mo rnams kyi sngags kyis bsreg par bya'o/ /zhi bar sreg rdzas mar sogs te/ /rgyas pa yang na mngar ba nyid/ /dbang la mngar dang lan tshwa ste/ /drag la tshwa dang kha sogs so/ /zhi la gzugs ni dkar po ste/ /rgyas la</text></item>
<item><p>7b.6</p><section></section><text>ser po rnam par bsgom/ /dbang la dmar po zhes brjod de/ /drag la nag por rab tu grags/ /dngos grub bsgrub pa'i don du yang / /dmar po yang ni bsgom par bya/ /de ltar byas nas dkyil 'khor gyi 'khor lo rang gi lus la bcug ste/ /gtor ma byin</text></item>
<item><p>7b.7</p><section></section><text>nas tshogs kyi 'khor lo'i rim pas 'jig rten las 'das pa'i mchod pa byas te bdag nyid mngon par 'dod pa'i dngos grub blang bar bya'o/ /gsal por sbyin sreg 'di mi bya/ /'bad pas gsang bar bya ba ste/ /de las dngos grub 'byung bar 'gyur/ /gzhan</text></item>
<item><p>8a.1</p><section></section><text>du dngos grub skal ba med/ /phyag rgya che sogs dngos grub ni/ /yid bzhin nor bu lta bu'i sngags/ /yang dag dad pas rjes 'brangs na/ /sngags rnams yid bzhin nor bu mtshungs/ /des na phyag rgya che sogs ni/ /'dod pas dad pa brtan</text></item>
<item><p>8a.2</p><section></section><text>par bya'o/ /dpal rdo rje rnal 'byor ma'i dgongs pa'i sbyin sreg gi cho ga slob dpon kong ka sbyin gyis mdzad pa rdzogs so// //paN+Di ta badzra pA Ni dang / lo tsA ba mtshur dz+nyA na A ka ras bsgyur ba'o/ /[]@##/ /dpal rdo rje rnal 'byor ma la phyag 'tshal</text></item>
<item><p>8a.3</p><section></section><text>lo/ /bla ma rdo rje 'dzin pa la/ /kun nas dad pas phyag byas te/ /dang po'i las can rnal 'byor pa/ /rjes su gzung phyir sbyin sreg brtsam/ /'jig rten 'di dang pha rol gyi/ /'dod pa'i don kun sbyin sreg gis/ /thogs pa med par 'grub pas na/ /phan gdags tshar</text></item>
<item><p>8a.4</p><section></section><text>bcad thams cad la/ /thog mar 'gro ba las kyi mchog /bdag dang gzhan las don gyi phyir/ /bla ma'i rim pa ji lta bar/ /mkhas pa rnams kyi rjes 'brang bri/ /srod dam snga dro shar phyogs su/ /khru gang sor bcu gnyis zabs thab/ /zlum po ba byung dkar rtsis</text></item>
<item><p>8a.5</p><section></section><text>byugs/ /kha khyer sor bzhi pas bskor ba'i/ /dbus su pad+ma 'dab brgyad pa/ /steng du rdo rje rtse lnga pa/ /mtshams su rdo rje rtse gsum dgod/ /ku sha'i rtse mo phyir bstan pas/ /bkram ste thab tu shing brtsigs la/ /dri dkar po yi chus bkang ba'i/ /mchod yon 'bru dang</text></item>
<item><p>8a.6</p><section></section><text>me tog bcas/ /g.yas su bzhag ste byin gyis brlab/ /mchod pa lnga yang dkar por bsham/ /de bzhin gnod sbyin bum par bya/ /nas 'bras yos til yungs kar zho/ /'o thug 'bras chan 'bras yos dang / /mngar gsum la sogs g.yon bzhag ste/ /rtse mo'i</text></item>
<item><p>8a.7</p><section></section><text>tsha las byung ba'i shing / /'o ma can mdzes mtho gang tshad/ /dris byugs mar dang sbrang rtsis sbags/ /bud shing srog chags med ma rul/ /yang na ba lang lci ba yis/ /thab bcas cung zad rab tu brtsig /yang na bdud rtsi lngas byugs pa'i/ /maN+Dal steng du zlum por</text></item>
<item><p>8b.1</p><section></section><text>byug/ /de nas slob dpon slob mar bcas/ /khrus byas dris byug gos dang rgyan/ /chas te der 'dug zhi sems kyis/ /khyab pa'i snying rje mngon byas te/ /srung ba sngon du 'gro ba yis/ /rang gi rnal 'byor rdzogs pa dang / /gnyis su med pa'i mchod byas nas/ /</text></item>
<item><p>8b.2</p><section></section><text>nam mkha' la ni bzhugs su gsol/ /dang po tsham ngam sngags kyis thab/ /rdzas dang sngags bdag bcas pa bsangs/ /rdo rje se gol bcas nas ni/ /mtshams bcad yan lag byin brlabs nas/ /thab de b+h+rUM las gzhal yas khang / /dag pa sngon 'gro chos</text></item>
<item><p>8b.3</p><section></section><text>'byung du/ /oM raM las skyes pad nyi ma/ /hUM las me lha dmar ser bskyed/ /zhal gcig phyag bzhi thor tshugs can/ /dbyug pa dang ni skyabs sbyin dang / /ril ba bgrang phreng 'dzin bltas la/ /grub pa'i lha dang gnyis med bya/ /drang ba'i phyag rgya bcas nas su/ /</text></item>
<item><p>8b.4</p><section></section><text>hUM dad pa dang ni dam tshig gis/ /tshur gshegs tshur gshegs 'byung po che/ /sreg blugs zhal zas bzhes slad du/ /'di nyid du ni bzhugs su gsol/ /dzaH hUM baM hoHag+na ye A kaR+Sha ya dzaH/ pad+ma ka ma la ya s+t+waM/ zhes pas me tog bor la gdan phul te/ </text></item>
<item><p>8b.5</p><section></section><text>bgegs bsal la zhabs bsil dbul lo/ /me tog gi dam tshig gi phyag rgya bcings la/ oM ag+na ye sa ma ya hUM sa ma ya hUM/ sa ma ya s+t+waM/ lce la rdo rje dkar po bsams la/ oM badzra dz+wa la hUM phaT/ snying gar a las rdo rje bsgom/ /rtse lnga par ldan phyag rgya che/ /snying gar</text></item>
<item><p>8b.6</p><section></section><text>zla ba hUM rdo rje/ /sngar bzhin rdo rje 'dzin pa yis/ /dbang bskur ba ni bsam par bya/ /hUM rdo rje 'di ni rdo rje che/ /sangs rgyas kun gyi byin gyis brlabs/ /dam tshig 'di las 'das na ni/ /rigs rnams myur du thal bar byed/ /oM sa ma ya hUM phaT/ badzra ban+d+ha hUM/ bdag</text></item>
<item><p>8b.7</p><section></section><text>gi las 'di sgrubs zhes bsgo/ /de nas me sbar te/ oM dz+wa la raM dz+wa la raM/ dgon pa'am rgyun bzhag byams sems me/ /rlung yab kyis sbar mchod pa dbul/ /me tog dbu la'o/ /spos shangs la'o/ /mar me mdun du'o/ /dri thugs kar ro/ /lha bshos zhal du'o/ /</text></item>
<item><p>9a.1</p><section></section><text>zhabs bsil dang mchod yon ji ltar rigs par dbul lo/ /de nas rdzas rnams bus bar du/ /byang chub mchog gi phyag rgya yis/ /gzar bu bzung ste sreg rdzas dbul/ /oM ag+na ye ha bya di bya de ba ye shAn+tiM ku ru swA hA/ dang por zhun mar lan</text></item>
<item><p>9a.2</p><section></section><text>gsum dbul/ /de nas sreg rdzas rim pa bzhin/ /phul te gnyis su med par bya/ /oM badzra a na lArka ma hA duSh+Ta dz+wa la ya/ sarba b+hasmi ku ru/ tri ta hrIH dzaH hUM baM hoH/ mthar yang mar gyi dgang blugs dbul/ /'thor 'thung zhabs bsil phul nas kyang / /</text></item>
<item><p>9a.3</p><section></section><text>bstod de bzod par gsol ba gdab/ /gnang bar bstod pa bya ba yin/ /oM tshangs pa 'jig rten mgon gyi sras/ /me lha'i rgyal po drang srong mchog /'byung po kun gyi mgon 'gyur ba/ /dge ba dri med phyag 'tshal bstod/ /gzi brjid chen po me yi lha/ /</text></item>
<item><p>9a.4</p><section></section><text>'dod pa thams cad rab ster mdzad/ /bdag dang gzhan don bsgrub la bzhugs/ /'dzin byed me lha nyid la'o/ /me lha drang srong chen po la phrin las su gsol ba ni/ bdag dang yon bdag ming 'di zhes bya ba la sogs pa'i tshe 'di dang phyi ma'i legs pa'i bar du</text></item>
<item><p>9a.5</p><section></section><text>gcod pa'i sdig pa dang bgegs rnams zhi bar gyur cig /thab khung me tog gtor nas ni/ /me yi lha la las bcol te/ /'bar ba'i rnam pa nyid du blta/ /de nas bsang gtor byas nas kyang / /dag pa gsum gyi ngang las der/ /chos kyi 'byung gnas yangs pa</text></item>
<item><p>9a.6</p><section></section><text>blta/ /der ni 'byung po'i ro steng du/ /rang snying sa bon las spros pa'i/ /'od zer lnga ldan hUM spros te/ /de las 'khor lo gsum gyi lhas/ /dngos po thams cad ro gcig par/ /bsgrubs te slar zhugs dkyil 'khor bsgom/ /ye shes 'khor lo spyan drangs te/ /</text></item>
<item><p>9a.7</p><section></section><text>bgegs bsal mchod yon phul nas su/ /hUM thugs rje chen po rgyun gyi rgyun/ /grub pa'i rdo rje rnal 'byor ma/ /sems can thams cad rjes gzung phyir/ /'bar ba'i nang du bzhugs gsol ba/ /'thor 'thung byas te mchod pa dang / /gang ba'i sbyin sreg gsum</text></item>
<item><p>9b.1</p><section></section><text>byas la/ /mchod cing sna tshogs mchod byas nas/ /rim pa bzhin du sreg blugs dbul/ /grub pa mo yi sngags gzhug ste/ /sarba pA paM sarba bip+haM/ sarba byA d+hi sarba du r+s+wap+na/ sarba du rmI te/ sarba pre te/ sarba dz+wa re/ sarba u pa dra be/ sarbA kA la mr-i t+yu/ shAn+tiM ku</text></item>
<item><p>9b.2</p><section></section><text>ru swA hA/ sbyin sreg brgya stong byas nas su/ /mchod pa kun gyis mnyes par bya/ /bstod cing bzod gsol gsol ba gdab/ /de nas gang ba'i sreg blugs kyi/ /gzi brjid 'bar ba'i rdo rje'i zhal/ /rab tu 'bar ba drag po ste/ /yo byad gcig tu bsres pa</text></item>
<item><p>9b.3</p><section></section><text>dang / /gnyis su med pa'i sbyin par bya/ /ci nus pa dang ci 'byor pas/ /shin tu rnam par dag par bya/ /mi 'chi lnga bcas dpa' bo yis/ /shin tu tshim par mchod byas la/ /de nas tsA ru la 'bad pas/ /spun dang srin mo dga' ston bya/ /de nas gzhan</text></item>
<item><p>9b.4</p><section></section><text>yang nod par bya/ /yi ge brgya pa sngon 'gro ba'i/ /tshigs bcad gsum gyis bzod par gsol/ /ye shes sems dpa' gshegs su gsol/ /man ngag bzhin du dkyil 'khor bsdu/ /dpal rnal 'byor ma'i zhi ba'i sbyin sreg gi cho ga rdzogs so// //</text></item>
<item><p>9b.5</p><section></section><text>@##/ /rgya gar skad du/ shrI badzra bA rA hI kalpaHsar+b+bAr+tha sA d+ha naM nA ma/ bod skad du/ dpal rdo rje phag mo'i sgrub thabs kyi cho ga don thams cad grub pa zhes bya ba/ dpal rdo rje phag mo la phyag 'tshal lo/ /oM hrIM g+hA ta ya g+hA ta ya sar+b+ba duSh+TA na hUM phaT swA hA/ gtor</text></item>
<item><p>9b.6</p><section></section><text>ma byin nas bsam gtan bya'o/ /lte ba'i dbus su raM las byung ba'i me'i dkyil 'khor dmar po gru gsum pa/ de'i dbus su pad+ma kha dog dmar po 'dab ma bzhi pa/ de'i steng du hrIHyi ge kalpa'i me 'bar ba can de yongs su gyur pa las/ bdag rdo rje phag mor bsam</text></item>
<item><p>9b.7</p><section></section><text>pa ni sku mdog dmar mo ro'i gdan la zhabs g.yas brkyang bas bzhugs pa/ gcer bu skra gyen du brdzes pa thod pa'i cod pan can phyag rgya lngas brgyan pa phyag bzhi pa g.yas na rdo rje dang lcags kyu 'chang ba/ g.yon pa kha T+wAM ga thod pa dang sdigs mdzub zhags pa 'chang ba'o/ /</text></item>
<item><p>10a.1</p><section></section><text>zhal gcig spyan gsum pa zhal khro gnyer can rdo rje dbyings shin tu 'jigs par mdzad pa/ gsus pa rgyas pa ljags 'gyu ba'o/ /de ltar bsams nas ye shes sems dpa' dgug gzhug bya'o/ /de nas mchod pa dang bstod pa dang bdud rtsi myangs</text></item>
<item><p>10a.2</p><section></section><text>nas mnyam par gzhag pas sngags bzlas par bya'o/ /oM badzra bA rA hI A be sha ya sar+b+ba duSh+TA ni hrIM swA hA/ nye ba'i snying po'o/ /oM hUM hrIM haM snying po'o/ /'bum yang dag par bzlas par gyur na grub pa la the tshom med do/ /oM AHhrIM hUM hAM haHsngags 'dis sha chen po'i phye ma byas</text></item>
<item><p>10a.3</p><section></section><text>te thang sku'i drung du bdug pa dbul lo/ /zhag nyi shu rtsa gcig gis 'grub ste 'di gzhan du ma yin no/ /oM hrIM haM hAM haHhAHhiHhIHhriHhrIHpheM pheM phaT mtshan mo gtor ma phul na bdud thams cad zhi bar 'gyur bas mtshan mo gtor ba'i nye spyod dbul bar bya'o/ /gong du ji skad bshad pa</text></item>
<item><p>10a.4</p><section></section><text>gsang bar sgrub na rdo rje phag mos byin gyis rlob pa de la the tshom med do/ /dpal rdo rje phag mo'i sgrub thabs kyi cho ga don thams cad grub pa zhes bya ba slob dpon chen po gnyis med rdo rje zhabs kyi zhal snga nas mdzad pa rdzogs so// //lo tsA ba shAkya'i dge slong nyi ma rgyal mtshan</text></item>
<item><p>10a.5</p><section></section><text>dpal bzang pos rtsang nyang ro cung ba'i gtsug lag khang chen po 'o ma phug gnas rnying du legs par bsgyur ba'o/ /[]@##/ /rgya gar skad du/ badzra yo gi nI sA d+ha naM/ bod skad du/ rdo rje rnal 'byor ma'i sgrub thabs/ thugs rje chen po la phyag 'tshal lo/ /</text></item>
<item><p>10a.6</p><section></section><text>dang por re zhig rnal 'byor pas sems can thams cad 'khor ba'i rgya mtsho las bsgral la rdzogs pa'i byang chub tu bde ba la dgod par bya'o zhes tshad med pa'i rnal 'byor mngon du bya'o/ /de nas rang gi spyi bor bla ma bsgom par bya'o/ /de'i rjes la snying gar aM las zla ba'i dkyil</text></item>
<item><p>10a.7</p><section></section><text>'khor bsams la/ der oM oM oM sar+b+ba bud+d+ha DA ki nI ye badzra war+N+Na nI ye badzra bai ro tsa nI ye hUM hUM hUM phaT phaT phaT swA hA/ zhes bya ba'i sngags kyi phreng ba kha dog dmar po 'od zer sna tshogs 'phro ba'i lugs las bzlog par bsam mo/ /dbus su ni baM yig go/ /de'i 'od zer gyis rang</text></item>
<item><p>10b.1</p><section></section><text>bzhin gyi lus khyab pas yongs su dag pa na/ bdag nyid bcom ldan 'das ma rdo rje phag mo'i sku zhal gcig phyag gnyis pa sku mdog dmar mo/ bskal pa'i me lta bu'i gzi brjid can/ phyag rgya lnga'i rgyan dang ldan pa/ sna tshogs pad+ma dang nyi ma'i gdan la 'jigs byed dang</text></item>
<item><p>10b.2</p><section></section><text>dus mtshan zhabs kyis gnon pa g.yas na rdo rje dang gri gug g.yon na thod pa kha T+wAM ga 'dzin pa'o/ /de nas slar yang yig 'bru'i tshogs kyi 'od zer gyis dpa' bo dang mkha' 'gro ma'i tshogs thams cad spyan drangs te bdag nyid la gzhug go/ /yang de nyid kyi 'od zer gyis 'gro</text></item>
<item><p>10b.3</p><section></section><text>pa dag par byas nas slar log ste/ sngags kyi phreng ba de nyid la gzhug pa dang / yid dang ngag gi dbye bas bzlas pa bya'o/ /de nas baM yig gi 'od zer gyis sa gsum dang / lus dang yi ge'i rim gyis bsam gyis mi khyab par zhugs pa sngon du 'gro bas de kho na nyid</text></item>
<item><p>10b.4</p><section></section><text>bsgom par bya'o/ /las dang po pa'i sgom pa mdor bsdus pa dpal nA ro pa'i zhal gyi brgyud pa rjes su gnang ba rdzogs so// //rgya gar gyi mkhan po dpal su ma ti kIrti'i zhal snga nas dang / bod kyi lo tsA ba dge slong pradz+nyA kIrtis bsgyur ba'o// //</text></item>
<item><p>10b.5</p><section></section><text>@##/ /rgya gar skad du/ shi Sh+ya a nu gr-ih+Na bid+d+hiH/ bod skad du/ gzhan don slob ma rjes su gzung ba'i cho ga/ /rdo rje rnal 'byor ma la phyag 'tshal lo/ /de nas gsang ba bshad par bya/ /bla ma'i bka' drin rjes dran nas/ /sna tshogs sgrub thabs</text></item>
<item><p>10b.6</p><section></section><text>'grub don du/ /slob ma 'bebs pa'i cho ga mchog /dang po re zhig slob dpon gyis slob ma rjes su gzung ba'i don du'am/ shrI he ru ka zhes bya ba'i yi ge bzhi po'i don dang ldan pas rnal 'byor pas/ rang yid dang mthun pa'i gnas su 'jam po'i stan la</text></item>
<item><p>10b.7</p><section></section><text>sogs pa'i gnas su lag pa'i sor mo rnams la sngags bkod la/ bdud rtsi lnga dang yang dag par ldan pa'i btung ba bzang po pad+ma'i snod du bzhag la cho ga ji lta ba bzhin sbyangs te zhu ba'i rdzas kyis bdag nyid khrus bya'o/ /de'i rjes su gnas dang / bdag dang</text></item>
<item><p>11a.1</p><section></section><text>rnal 'byor srung ba'i don du se gol gtogs pa sngon du 'gro bar byas nas sum+b+ha ni la sogs pa gdong bzhi pa'i sngags kyi sgra yis mtshams bcad pa dang / go cha'i sngags drug bkod pa dang dag pa gsum gyi sngags brjod pa de nyid kyis sems bsrung</text></item>
<item><p>11a.2</p><section></section><text>bar bya'o/ /de yi rjes su yongs su dag pa'i sa gzhi la khru gang tsam gyi maN+Dal byug par byas te/ tsan+dan dmar po la sogs pas zur drug pa'i tsi kra bris te/ de'i dbus su rdo rje rnal 'byor ma'i sa bon dgod/ zur drug la 'khor los sgyur ba'i sngags dgod pa sngon du 'gro</text></item>
<item><p>11a.3</p><section></section><text>bas man ngag ji lta ba bzhin du skad cig gis dpa' mo drug dang ldan pa'i bcom ldan 'das ma'i dkyil 'khor bskyed la/ /de nas phyi rol du khwa gdong ma la sogs pa rnam pa brgyad dang / dur khrod brgyad kyis brgyan par bsam par bya'o/ /de nas ar+g+ha la sogs pas yang</text></item>
<item><p>11a.4</p><section></section><text>dag par mchod/ de nas ye shes kyi 'khor lo cho ga bzhin du dgug pa dang / gzhug pa dang / bcing pa dang / dgyes par bya ba dang / sku gsung thugs byin gyis brlab pa la sogs pa dang / bdud rtsi myang ba'i mthar bstod pa dang bzod gsol bya'o/ /sngon du</text></item>
<item><p>11a.5</p><section></section><text>bsnyen pa'o/ /de nas slob ma rjes su bzung ba'i sngon du tshes bcu la de bzhin du maN+Dal byugs pa'i dbus su lha'i btung ba bzang pos bkang ba'i dbyangs kyi snod yang dag par bzhag la/ de'i steng 'khar ba'i snod dri ma med pa gur gum la sogs pas phyis la sin+d+hu ra'i phye ma</text></item>
<item><p>11a.6</p><section></section><text>btsags la gser gyi smyu gus cho ga bzhin du mngon par bris te/ ye shes kyi 'khor lo dgug gzhug byas la/ mchod pa la sogs pas yang dag par mchod la/ /de yi rjes su bcom ldan 'das rdo rje phag mo'i rkang pa brgyad dang ldan pa dang / rdo rje dril bu sngon du 'gro bas</text></item>
<item><p>11a.7</p><section></section><text>bstod la/ ras dmar pos g.yogs la gzhag go/ /de nas phyogs skyong rnams la gtor ma phul la/ yi ge brgya pa lan gsum bton la bzod gsol bya'o zhes slob ma rjes su gzung ba'i phyir mchod pa'i cho ga'o// //de'i rjes su mtshan nyid thams cad dang</text></item>
<item><p>11b.1</p><section></section><text>ldan pa'i bum pa yang dag par gzhag par bya'o/ /ras dmar po'i mgul chings byas pa dang / tsU ta la sogs pa'i lo ma dang ldan pa dang / rin po che lnga dang / sman lnga dang 'bru lnga dang ldan par byas la/ de nyid grub pa'i 'khor lo la ye shes 'khor lo dgug gzhug la sogs</text></item>
<item><p>11b.2</p><section></section><text>pa byas la/ ar+g+ha la sogs pa mchod pa mthar phul la/ sku gsung thugs byin gyis brlab pa la sogs pa dang / dbang bskur ba dang / bdud rtsi myang ba'i bar cho ga bzhin byas la/ mchod yon la sogs pas yang dag par mchod la/ rkang pa brgyad pa'i sngags kyis</text></item>
<item><p>11b.3</p><section></section><text>bstod par bya'o/ /me tog dmar po'i phreng ba dang ldan pa'i rdo rje bum pa'i khar bzhag la/ de dag gi sngags ji srid 'dod pa'i bar du bzlas la/ me tog dmar po gtor bas 'khor lo de nyid zhu/ /de nyid kyi ngo bor blta bar bya'o zhes slob ma rjes su gzung ba las bum pa lhag</text></item>
<item><p>11b.4</p><section></section><text>par gnas pa'i cho ga'o// //de nas de'i rjes su bla ma dang sangs rgyas dag la mi phyed pa'i gus pa'i yid can slob ma dam pas maN+Dal byas la yang nas yang du gsol ba gdab ste/ sangs rgyas kun gyi rang bzhin sku/ /bla ma la ni skyabs su mchi/ /dpal ldan rdo rje</text></item>
<item><p>11b.5</p><section></section><text>rnal 'byor mas/ /bdag ni byin gyis brlab tu gsol/ /byang chub rdo rje sangs rgyas la/ /mchod chen ji ltar stsal ba ltar/ /bdag kyang rjes su drang ba'i phyir/ /nam mkha'i rdo rje bdag la gsol/ /zhes so/ /tshes bcu'i dus su thugs rje dang ldan pa'i bla mas slob</text></item>
<item><p>11b.6</p><section></section><text>ma'i lag pa nas bzung la 'di skad gsungs so/ /rtog pas g.yogs pa'i sems kyis ni/ /legs pa'i sangs phyir bzlog pa ltar/ /dad pa'i chu yis bkrus pa'i sems/ /phan pa'i sems kyis 'dir gzhug bya/ /dad pa med pa'i sems can la/ /dkar</text></item>
<item><p>11b.7</p><section></section><text>po'i chos rnams mi 'byung ste/ /ji ltar sa bon tshig pa la/ /myu gu sngon po skye mi srid/ /ces gsungs so/ /ji ltar slob ma dad ldan gyis/ /gsang sngags byin rlabs bsgrub pa la/ /yon dang bcas pas phyag byas nas/ /thal mo sbyar te spyi bor gzhag /de yi</text></item>
<item><p>12a.1</p><section></section><text>rjes su slob dpon gyis/ /bum pa'i chu ni gzung byas nas/ /cho ga bzhin du khrus byas la/ /de nas ras dmar pos gdong bcings la thal mo snying gar sbyor du bcug ste/ u rgyan gyi phyogs su kha bltas te/ cho ga bzhin du slob ma gzhag /</text></item>
<item><p>12a.2</p><section></section><text>de nas sum+b+ha ni la sogs pa'i sngags kyi sgras bsrung ba dang / mtshams bcad pa byas mnyam par bzhag la/ rkang 'og rlung gi dkyil 'khor ni/ /gzhu yi dbyibs can du ba'i mdog /de steng sprul pa'i 'khor lo ru/ /gru gsum me ni 'bar ba ltar/ /phung po la</text></item>
<item><p>12a.3</p><section></section><text>sogs dri dag phyir/ /dag pa'i sngags ni brjod par bya/ /rang gi phung po sgyu ma bzhin/ /sprul pa ru ni yang bsgrub bya/ /skad cig gis ni lha mo bsam/ /phag mo snying rje'i bdag nyid can/ /kun nas kun du skad cig ste/ /skad cig gis ni gsang sngags brjod/ /sprul</text></item>
<item><p>12a.4</p><section></section><text>pa'i 'khor lo la sogs sems/ /g.yung drung 'khyil pa dge bar blta/ /smin mtshams gnas pa'i thig le ni/ /drag tu 'khor ba'i 'khor lor blta/ /phyag rgya gnyis kyi sbyor ba yis/ /so sor bsdu ba'i rim pa'o/ /bla ma'i man ngag rim gyis ni/ /rim pa rgyas</text></item>
<item><p>12a.5</p><section></section><text>par shes par bya/ /de ltar bstan pa'i sems kyis ni/ /grub pa'i rtags ni 'byung bar 'gyur/ /ye shes thob pa'i slob ma la/ /de yi tshe ni ba spu ldang / /mchi ma 'byung dang chu 'dzag dang / /tsha ba dang ni grang ba dang / /'dar ba dang ni g.yo ba dang / /oM tiSh+Tha badzra</text></item>
<item><p>12a.6</p><section></section><text>zhes brjod de/ /de dus brtan par gyur zhes brjod/ /rang bzhin du ni gnas pa la/ /bsgom pa phyi nas bstan par bya/ /mchod pa gsang sngags lha mo yi/ /lhan cig skyes pa bdag nyid do/ /zhes slob ma rjes su gzung ba las ye shes 'bebs pa'i cho</text></item>
<item><p>12a.7</p><section></section><text>ga'o// //de nas yang dag rab bshad bya/ /tshogs kyi 'khor lo'i cho ga mchog /dad pa chen po'i sbyin bdag gis/ /sbyin pa po ni snying rje ldan/ /rang gi khyim mam dben pa ru/ /tsan+dan la sogs byug par bya/ /bla na med pa'i don du ni/ /tshogs kyi 'khor</text></item>
<item><p>12b.1</p><section></section><text>lo bskor bar bya'o/ /dad pa chen po'i sbyin bdag gis/ /dang po'i bla ma phyag 'tshal nas/ /ji ltar 'byor pa ldan pa yis/ /lha rnams la ni snyan gsan dbab/ /mnyam par gzhag pa'i bla ma la/ /rdo rje dril bu yang dag ldan/ /thod pa la sogs brgyan pa la/ /</text></item>
<item><p>12b.2</p><section></section><text>rnal 'byor bzhi dang yang dag ldan/ /thog mar gtor ma mdun du gzhag /cho ga bzhin du mchod par bgyi/ /snyan gsan phab pa byon pa la/ /rtsa ba yis ni zhabs bkru bya/ /yongs su sbyangs pa'i khang pa ru/ /der zhugs gdan gyi rim pa la/ /rgan dang gzhon</text></item>
<item><p>12b.3</p><section></section><text>pa'i rim pa yis/ /bla ma phyag 'tshal 'dug par bya/ /skal ba med dang nga rgyal can/ /tshogs kyi 'khor lor spang bar bya/ /bsgom par ldan pa shes byas la/ /de tshe mchod pa'i cho ga bya/ /khyad par du ni tsan+dan dang / /gur gum la sogs ldan pa dang / /me</text></item>
<item><p>12b.4</p><section></section><text>tog phreng ba dmar ba dang / /mchod pa lnga yis mchod par bya/ /las kyi rdo rje mkhas pa yis/ /dang por lcags kyu gzung byas la/ /sbrang ngam bu ram sbyar ba'am/ /ji ltar rnyed pa gzung byas la/ /chos 'di la ni khyod ltos la/ /med pa'i rnam rtog dor byas nas/ /</text></item>
<item><p>12b.5</p><section></section><text>khyi dang bram ze gdol pa yang / /rang bzhin gcig tu shes par gyis/ /zhes tshigs su bcad pa 'dis dbul bar bgyi'o/ /rin thang med las legs 'ongs chos/ /'dod chags dri ma dag bya'i phyir/ /gzung ba dang ni 'dzin pa spangs/ /de nyid kyis ni phyag 'tshal</text></item>
<item><p>12b.6</p><section></section><text>lo/ /zhes pa des blang bar bgyi'o/ /las kyi rdo rje mkhas pa yis/ /thun mong du ni dbul bar bgyi/ /bza' ba dang ni btung ba dang / /nya dang sha ni de bzhin du/ /bza' ba la sogs rdzogs pa la/ /slob dpon gyis ni byin brlab bya/ /yi ge gsum gyis byin</text></item>
<item><p>12b.7</p><section></section><text>gyis brlabs/ /kha dog dri yang dag par bya/ /oM sar+b+ba badzra kA mi ni sar+b+ba bak+ShaM ming sho d+ha ni gu h+ya badzra pA Ni hUM swA hA/ zhes pas so/ /de nas mdun du maN+Dal byas/ /pus mo phab la thal mo sbyar/ /sems can kun gyi don slad du/ /de la smon lam gdab par bya/ /gnas la</text></item>
<item><p>13a.1</p><section></section><text>sogs pa bcu yi ming / /sa dang pha rol phyin la sogs/ /dpa' bo dpa' mo dbang phyug rnams/ /gus par bdag gi phyag 'tshal lo/ /lha mo tshad ma dam tshig tshad/ /des gsungs mchog tu tshad ma ste/ /bden pa dag gi lha mo yis/ /de dag</text></item>
<item><p>13a.2</p><section></section><text>gis ni rjes 'dzin shog /ji snyed rdo rje mkha' 'gro ma/ /kun du rtog pas 'ching gcod cing / /'jig rten bya ba rab 'jug ma/ /de snyed rnams la bdag phyag 'tshal/ /dga' bas byas pa'i tshogs 'khor la/ /tshigs bcad gsum pos bstod bya ste/ /snying rje</text></item>
<item><p>13a.3</p><section></section><text>ldan pa'i sbyin bdag pos/ /ji ltar dgyes par gsol bar zhu/ /de nas lha la phud phul nas/ /cho ga bzhin du bza' bar gyis/ /btung ba dgyes par gyur pa yi/ /rdo rje'i glu ni blang bar bya/ /cang te'u la sogs sgra dang ni/ /sna tshogs lnga yis yid 'phrog byed/ /</text></item>
<item><p>13a.4</p><section></section><text>sngags dang phyag rgya'i rnal 'byor gyis/ /mchog tu dga' bar gar bya'o/ /de nas tshogs kyi slob dpon gyis/ /sbyin pa po la dgyes sems dang / /rnal 'byor ma rnams 'dus pa yis/ /bkra shis de la sbyin par bya/ /lag pa 'khyud dang so rtsi dang / /khyad par</text></item>
<item><p>13a.5</p><section></section><text>du ni yon dang bcas/ /khro ba bral ba'i yon tan gyis/ /thun mong du ni dbul bar bgyi/ /rdzogs sangs rgyas dang lha rnams dang / /de sras bcas dang tshangs la sogs/ /'jig rten skyong rnams theg 'byung ba/ /cho ga 'di la bzod par mdzod/ /ces</text></item>
<item><p>13a.6</p><section></section><text>pas bzod par gsol bar bya/ /lha mo'i tshogs kyi 'khor lo la/ /lhag par bsdus pa'i gtor ma ni/ /'byung po yi dwags kun la sbyin/ /zhes slob ma rjes su gzung ba las tshogs kyi 'khor lo'i cho ga'o// //da nas yang dag bshad bya ba/ /</text></item>
<item><p>13a.7</p><section></section><text>gzhon nu ma'am rnal 'byor ma/ /rdo rje rnal 'byor ma yi dngos/ /cho ga ldan pas mchod par bgyi/ /nag po'i phyogs kyi tshes bcu'am/ /dkar po'am ni de bzhin du/ /dang ba'i sems kyis snyan gsan dbab/ /gus pa'i sems kyis khrus sogs bya/ /gcig</text></item>
<item><p>13b.1</p><section></section><text>gam gnyis sam bzhi'am lnga/ /drug po gnyis ni de bzhin du/ /ji srid nyi shu rtsa bzhi dang / /pU dza la sogs gnas gnas pa/ /yid 'ong gnas su tshur bkug la/ /dri dang me tog la sogs ldan/ /ku sha'i chun po gzung byas nas/ /de yi mdun du gdan</text></item>
<item><p>13b.2</p><section></section><text>du dbul/ /gnas la sogs pa bsrung don du/ /sum+b+ha ni sogs sngags kyis gdab/ /nub phyogs kha ni bltar bcug la/ /cho ga bzhin du lhar bskyed de/ /sin+d+hu ra yis dpral bar bsku/ /gla rtsi gur gum ga pur dang / /khyad par du ni tsan+dan bcas/ /lag</text></item>
<item><p>13b.3</p><section></section><text>pa rkang pa gdong pa dang / /rkang mthil lag mthil bsku bar bya/ /me tog dmar po'i phreng bas brgyan/ /de bzhin na bza' dmar po dang / /mig sman nag po spyan la bsku/ /spos kyi du bas bdug pa dang / /lha yi btung ba ldan par bya/ /bza' dang bcas pa yang</text></item>
<item><p>13b.4</p><section></section><text>dag ldan/ /gtor ma sngon du 'gro byas la/ /tsA ru'i sgron ma dbul bar bgyi/ /rdo rje rnal 'byor ma mchod la/ /sngags kyi bzlas pa ldan pa yis/ /dge dang mi dge las byung ba/ /de la rtags ni rtogs par 'gyur/ /bde mchog rgyud las gsungs pa bzhin/ /</text></item>
<item><p>13b.5</p><section></section><text>rim pa rgyas par shes par bya/ /de phyir kun nas 'bad pa yis/ /rnal 'byor shes pas mchod par bgyi/ /yongs su rdzogs pa'i byang chub tu/ /'gro ba'i don du yongs su bsngo/ /so rtsi yon du phul byas nas/ /cho ga bzhin du gshegs su gsol/ /zhes</text></item>
<item><p>13b.6</p><section></section><text>slob ma rjes su gzung ba las gzhon nu ma'i mchod pa'o// //de nas yang dag rab bshad bya/ /gtor ma las kyi cho ga ni/ /gtor ma'i las dang bral ba las/ /dngos grub mchog ni de la med/ /de phyir kun la 'bad pa yis/ /gtor mas mchod pa byed pa</text></item>
<item><p>13b.7</p><section></section><text>la/ /'dod pa'i don ni de yis thob/ /thams cad rgyud las gsungs pa bzhin/ /dang por re zhig rnal 'byor bas dpal rdo rje rnal 'byor ma'i rnal 'byor dang ldan pas/ kha zas la sogs pa mdun du yang dag par mchod par sbyang bar bya'o/ /yaM las rlung gi dkyil 'khor/</text></item>
<item><p>14a.1</p><section></section><text>de'i steng du raM las me'i dkyil 'khor/ de nas a yig dkar po las pad+ma'i snod dkar po de mgo bo gsum gyi sgyed [(]bu'i [,]pu'i [)]steng du gzhag go/ /de'i nang dam tshig gi rdzas kyis bkang la/ oM aM traM khaM hUM laM maM paM tAM hUM ngo / /de rnams kyis byin gyis brlabs la</text></item>
<item><p>14a.2</p><section></section><text>bdud rtsi lnga dang sgron ma lnga'i ngo bor bsgrub par bya'o/ /de'i steng du zla ba'i dkyil 'khor hUM las kha T+wAM ga dkar po kha thur du bltas pa'o/ /de'i rjes la rlung gis me sbar bas sa bon rnams zhu bar gyur pas/ nyi ma gzhon nu lta bu'i kha dog 'dra bar bltas la/ oM AH hUM gi yi</text></item>
<item><p>14a.3</p><section></section><text>ge rnams rim gyis steng nas steng du gnas pa'i sku gsung thugs kyi lha spros pa las/ 'gro ba'i don du sngon du 'gro ba byas la ji lta ba bzhin du de rnams zhugs par bltas la/ de nas hUM la sogs pa rim pa bzhin du zhugs par blta'o/ /'bru gsum gyis byin gyis</text></item>
<item><p>14a.4</p><section></section><text>brlab par bya'o/ /de nas 'bar ba'i phyag rgya bcings la de'i sngags dang bcas pas ye shes kyi 'khor lo mdun du yang dag par bzhag la/ ar+g+ha la sogs pas mchod la bdud rtsi myang ba'i cho gas mchod par bya'o/ /mngon par 'dod pa'i don du gdon par bya'o/ /lha mo</text></item>
<item><p>14a.5</p><section></section><text>tshad ma dam tshig tshad/ /des gsungs mchog tu tshad ma ste/ /bden pa dag gi lha mo yis/ /de dag bdag la rjes 'dzin shog /mchod po mchod bya mchod pa rnams/ /mi phyed par ni blta bar bya/ /de nas rdo rje thal mo phye ste/ bdud rtsi'i snod lag pa'i mthil du</text></item>
<item><p>14a.6</p><section></section><text>bzhag la g.yon dang g.yas su bskor bar bya'o/ /lce yi rdo rje'i sbyor ba yis/ /lha mo'i tshogs ni tshim par byas/ /de nas dur khrod brgyad la gnas pa'i phyogs skyong rnams la/ oM kha kha khA hi khA hi la sogs pa sngags kyis phyogs rnams la g.yon skor/ mtshams</text></item>
<item><p>14a.7</p><section></section><text>rnams la g.yas skor gyis phul la/ de rnams kyi bdud rtsi myangs pas bde ba chen po thob par bsams la/ de nas mchod pa la sogs pas yang dag par mchod pa dang / rkang pa brgyad pa'i sngags kyis bstod la/ mngon par 'dod pa'i don du gsol ba</text></item>
<item><p>14b.1</p><section></section><text>gdab bo/ /chad lhag kha bskang ba'i don du yi ge brgya pa lan gsum brjod do/ /de'i rjes su oM badzra muHzhes brjod la/ pad+ma'i phyag rgyas bskor bas dgyes par byas la nye bar bsdus la bdag nyid la gzhug go/ /de nas se gol gtogs pa sngon du 'gro bas/ lhag</text></item>
<item><p>14b.2</p><section></section><text>ma'i gtor ma bsdu bya ste/ /dam tshig gis ni kha bskang la/ /'bar ba'i phyag rgya bcing bar bya/ /drag po'i hUM yig gdon byas nas/ /lhag ma gtor ma'i snod du dbul/ /oM sar+b+ba b+ha k+Sha kha kha khA hi khA hi u ts+tshi Sh+Ta b+ha k+Sha b+h+yaH swA hA zhes gshegs su gsol/ slob ma</text></item>
<item><p>14b.3</p><section></section><text>rjes su gzung ba las gtor ma'i cho ga'o// //de nas sbyin sreg gi cho ga bshad pa/ /rdo rje rnal 'byor ma mchod de/ /phyi dang nang gi dbye ba yis/ /sbyin sreg yang ni gnyis su 'gyur/ /phyi yi las kyi dbye ba yis/ /sbyin sreg yang ni bzhi ru bshad/ /</text></item>
<item><p>14b.4</p><section></section><text>nang gi sbyin sreg gnyis su shes/ /ro dang tshim par bya ba'o/ /phyi ni 'di ru bshad par bya/ /rdo rje rnal 'byor ma bsgrub pa/ /de bzhin cho ga lhag chad dag /sbyin sreg gis ni bskang bar bya/ /rnal 'byor nub tu kha bltas la/ /rgyan cha dmar ba yis brgyan</text></item>
<item><p>14b.5</p><section></section><text>la/ /skye gnas lta bu'i thab khung du/ /phyed ni brkos la dmar por bya/ /cha gsum dor ba'i dbus su ni/ /rdo rje dmar po 'bar ba dgod/ /phyi rol rdo rje'i phreng bas bskor/ /khyad par du ni gri gug bskor/ /gsang sngags bzhi yi bsrung bya dang / /</text></item>
<item><p>14b.6</p><section></section><text>mtshams dang de bzhin gcad par bya/ /ar+g+ha la sogs snod kyang ni/ /sreg pa'i rdzas rnams g.yon du bzhag /yam shing 'o ma can ni brtsigs/ /cho ga yis ni bsang bar bya/ /me ni raM yig las byung ba/ /rlung g.yab kyis ni g.yab bar bya/ /zhal</text></item>
<item><p>14b.7</p><section></section><text>gcig pa la kha dog dmar/ /spyi blugs mchog sbyin dbyug pa dang / /bgrang phreng de bzhin 'dzin pa la/ /lag pa g.yas dang g.yon pa yi/ /mthe bong gnyis kyis dgug par bya/ /oM e h+ye hi ma hA b+hU ta de ba r-i Shi dwi dza sa twa ma gri hi twa a hu ti ma hA a</text></item>
<item><p>15a.1</p><section></section><text>smin san+ni hi to b+ha bA/ zhes pas/ ye shes me ni de la gzhug /de la 'thor 'thung mchod yon sogs/ /khrus kyi cho ga de bzhin dbul/ /raM yig sa bon lce la bsam/ /de la dgang blugs dbul bar bya/ /oM na maH sa man+ta bud+d+hA nAM/ </text></item>
<item><p>15a.2</p><section></section><text>oM ag+na ye a mu ka s+ya sar+b+ba sid+d+hi ku ru zhes so/ /ji ltar de nyid rim gsum gyis/ /sreg rdzas thams cad bsreg par bya/ /bsreg dang bsreg pa'i sreg rdzas rnams/ /don gyi khyad par sgrub par byed/ /oM ag+na ye swA hA/ mar gyi'o/ /oM sar+b+ba pA paM da ha na badzrA ya</text></item>
<item><p>15a.3</p><section></section><text>swA hA/ til gyi'o/ /oM badzra A yu She swA hA/ dUr ba'i'o/ /oM badzra puSh+Ta ye swA hA/ 'bras ma nyams pa'i'o/ /oM badzra sam+ba de swA hA/ zho zan gyi'o/ /oM badzra be gA ya swA hA/ gro'i'o/ /oM a pra ti ha ta badzrA ya swA hA/ ku sha'i'o/ /oM bo d+hi br-ik+ShA ya swA hA/ </text></item>
<item><p>15a.4</p><section></section><text>yam shing gi'o/ /lhag ma kun de nyid gsum gyis bsreg par bya'o/ /de nas dgang blugs dbul lo/ /mchod pa dang bstod pas bstod la/ de'i thugs kar nyi ma'i dkyil 'khor la/ snying rje'i bdag nyid phag mo ni/ /cho ga bzhin du bsam par bya/ /cho ga</text></item>
<item><p>15a.5</p><section></section><text>yis ni ye shes dgug /dam tshig la ni yang dag gzhug /'thor 'thung mchod yon la sogs dang / /cho ga'i rim pas de la dbul/ /lce la hUM yig byung ba yis/ /de la dgang blugs dbul bar bgyi/ /las kyi dngos grub bye brag gis/ /sreg rdzas</text></item>
<item><p>15a.6</p><section></section><text>kun ni bsreg par bgyi/ /mchod pas mchod cing bstod pas bstod/ /bzod par gsol dang dngos grub blang / /yang dang yang du gsol byas la/ /oM badzra muHzhes cho ga bzhin du gshegs su gsol/ /lhag pa dang ni chad pa las/ /yongs su rdzogs</text></item>
<item><p>15a.7</p><section></section><text>pa'i don du ni/ /sreg rdzas kun ni bsreg par bya/ /yi ge brgya pa gdon par bgyi/ /slob ma rjes su gzung ba las sbyin sreg gi cho ga'o// //de nas srung 'khor rab bshad bya/ /rdo rje sems dpa' nyid gsungs pa/ /gang la btags pa tsam</text></item>
<item><p>15b.1</p><section></section><text>gyis ni/ /nas kun dang ni bral bar byed/ /gur gum dang ni gi wang bsres/ /rgyal gyi nyi ma dge ba las/ /rtsibs drug 'khor lo bri bar bya/ /go cha'i sngags ni mkhas pas dgod/ /su m+b+ha la sogs sngags dang ni/ /rdo rje phreng bas bskor bar bya/ /gtsang</text></item>
<item><p>15b.2</p><section></section><text>ma'i ras dang dar la'am/ /yang na smyug shun gro ga la/ /dbus su ming yig srung ba dang / /mgrin pa'am ni dpung pa la/ /yang na spyi bo'i gtsug tu ni/ /dus ni rtag tu bcang bar bya/ /'byung po la sogs 'jigs dang bral/ /tshe ni ring ba thob par 'gyur/ /</text></item>
<item><p>15b.3</p><section></section><text>yang na bum pa dkar po la/ /tsan+dan chu yis dgang bar bya/ /dam pa'i 'khor lo der bcug la/ /cho ga bzhin du bsgom par bya/ /gang gi khyim du gzhag pa la/ /de yis sdug bsngal zhi bar byed/ /me tog dmar pos dus gsum du/ /cho ga bzhin du rtag tu</text></item>
<item><p>15b.4</p><section></section><text>mchod/ /ces slob ma rjes su gzung ba las srung ba'i 'khor lo'i cho ga'o// //de nas gzhan yang rab bshad bya/ /dkon mchog gsum la gnod byed dang / /sems can 'tshe bar byed pa dang / /da ni sum+b+ha'i cho ga mchog /dug dang ske tshe</text></item>
<item><p>15b.5</p><section></section><text>lan tshwa dang / /nim pa dang ni da du ra/ /dur khrod sol ba tsha ba'i mar/ /rang gi sdigs mdzub khrag dang ni/ /de dag rdzas ni bzung byas nas/ /mkhas pa yis ni sbyar snag bya/ /khra yi sgro yi smyu gu yis/ /mnyam par gzhag pas 'khor lo bris/ /dur</text></item>
<item><p>15b.6</p><section></section><text>khrod ras sam yang na ni/ /mtshon gyis bsad pa'i gos la ni/ /rnal 'byor khros pas lhor bltas pas/ /cho ga yis ni gsang sngags dgod/ /rtsibs drug 'khor lo'i dbus su ni/ /hUM yig gis ni spel bar bya/ /drug po mA ra ya dang ldan/ /phyi rol</text></item>
<item><p>15b.7</p><section></section><text>hUM gi phreng bas bskor/ /grog mkhar gyi ni sa blangs la/ /rkang rjes dag gis dang ni/ /de bzhin dri chu song ba'i sas/ /bsgrub bya yi ni gzugs byas la/ /de yi snying gar 'khor lo gzhug /de nas kha sbyor dbye ba dang / /thod pa ru ni gzhag byas la/ /de</text></item>
<item><p>16a.1</p><section></section><text>la phur bu gdab par bya/ /nyi shu gsum mam nyi shu dgu/ /nyi ma phyed dam nam phyed na/ /me yi sgyed [(]bu'i [,]pu'i [)]'og tu sba/ /bsgrub bya de ru gnas pa yi/ /shin tu bred cing 'dar bar byed/ /khra dang 'ug pa ce spyang dang / /khyi dang srin bu me khyer dang / /</text></item>
<item><p>16a.2</p><section></section><text>de rnams za ba tsam gyis ni/ /rdo rje 'dzin pa brlag par byed/ /las 'di shin tu sba bar bya/ /snying rje ldan pa'i rnal 'byor gyis/ /bla ma'i bka' ni thob byas la/ /'di ni nges par thob par 'gyur/ /rnal 'byor snying rje bral ba dang / /bla ma'i man ngag med pa las/ /</text></item>
<item><p>16a.3</p><section></section><text>'bras bu thob par mi 'gyur ro/ /zhes slob ma rjes su gzung ba las sum+b+ha'i cho ga'o// //de nas phyir bzlog 'khor lo ni/ /bsdus pa yis ni bshad par bya/ /bdag nyid srung ba'i sbyor ba las/ /sngags dang 'khor los zlog par byed/ /rang gi khyim</text></item>
<item><p>16a.4</p><section></section><text>mam dben pa ru/ /gnyis pa thams cad spangs byas nas/ /rnal 'byor de ni mchog bsgrub bya/ /thub pa yis ni de ltar bya/ /oM na mo b+ha ga ba ti badzra bA rA ni hI/ uSh+NI Sha tsakra wa rti ni/ sar+b+ba lo ki ka lo kot+ta ra Ni yan+t+ra man+t+ra tan+t+ra wi sha tsur+N+Na pra yo gi d+hi ni ma ma kr-i te/ ye na</text></item>
<item><p>16a.5</p><section></section><text>ke na tsit+te/ kr-i ta ni/ ke ri ta ni/ ta na sar+b+ba ni/ tshin+da tshin+da/ b+hin+da b+hin+da/ ku Ta ku Ta/ ha na ha na/ da ha da ha/ pa tsa pa tsa/ bi d+h+waM sA ya/ bi d+h+waM sA ya/ sa ta sa ha pra d+ha bi tsur+N+Na ya bi tsur+N+Na ya/ oM uSh+NI Sha tsa krA warti ni/ badzra bA rA hI/ b+h+ruM b+h+ruM b+h+ruM/ hUM hUM hUM/ phaT</text></item>
<item><p>16a.6</p><section></section><text>phaT phaT swA hA/ de nas srung ba'i 'khor lo'i dbus su gnas pa'i dpal rdo rje phag mo'i rnal 'byor pas/ rang gi snying gar hUM las rtsibs drug pa'i 'khor lo 'khor los sgyur ba drug dang ldan pa'i phyi rol du 'khor lo rtsibs bcu pa las/ phyogs mtshams rnams su khwa gdong ma la</text></item>
<item><p>16a.7</p><section></section><text>sogs pa rnam pa brgyad kyis bskor ba dang / steng dang 'og tu mkha' spyod ma dang sa spyod ma bsam par bya'o/ /de'i dbus su dpal rdo rje phag mo'i ngo bo bdag nyid man ngag la gnas pas 'khor lo de nyid g.yon skor du myur du 'khor bar bsam par bya'o zhes dkon mchog gsum la gnod pa byed pa</text></item>
<item><p>16b.1</p><section></section><text>de la de nyid kyi 'bras bu smin par 'gyur ro zhes bcom ldan 'das kyis gsungs so/ /slob ma rjes su gzung ba las phyir bzlog pa'i 'khor lo dang bsgom pa dang bri ba'i cho ga'o/ /rdo rje rnal 'byor ma'i zhal gyi man ngag bla ma ba ran+d+ra ru tses mdzad pa rdzogs so// //</text></item>
<item><p>16b.2</p><section></section><text>bla ma bal bo lo tsA ba dang ye shes rdo rje thugs rje chen po dang ldan pas bsgyur ba'o// @##/ /rgya gar skad du/ badzra yo gi nI sA d+ha naM nA ma/ bod skad du/ rdo rje rnal 'byor ma'i sgrub thabs zhes bya ba/ bcom ldan 'das ma rdo rje rnal 'byor ma la</text></item>
<item><p>16b.3</p><section></section><text>phyag 'tshal lo/ /rnam par rtog pa'i zhags pas bcings pa gcod byed ma/ /dpal ldan rdo rje lha mo'i zhabs kyi pad+ma la phyag 'tshal/ /de yis ji ltar gsungs pa'i man ngag gdams ngag rnams/ /rnam par gnon pa'i sde ldan don du sgrub thabs bri/ /'jigs</text></item>
<item><p>16b.4</p><section></section><text>pa'i dur khrod dang ni ri bo'i rtse nyid dam/ /chu bo dang ni rgya mtsho dag gi 'gram dag gam/ /de ltar gzhan yang yid du 'ong ba'i gnas rnams su/ /rang 'dod bsgrub phyir sbyor ba 'di nyid bsgom par bya/ /snying gar pad dbus paM yig blta bar bya ba ni/ /me tog ban+d+hu dzi</text></item>
<item><p>16b.5</p><section></section><text>ba'i rnam pa lta bu ste/ /de yi 'od zer spros pas nam mkha' la gnas pa/ /bde gshegs la sogs tshogs rnams kun du gang ba blta/ /thugs ka'i sa bon 'od zer las byung sna tshogs pas/ /me tog sogs kyis lha rnams yang dag mchod pa dang / /mchod pa</text></item>
<item><p>16b.6</p><section></section><text>bdun gyi bye brag rgyal bas gsungs bzhin bya/ /tshangs pa'i gnas bzhi rnams kyang bsam par bya ba'o/ /'di ni de ltar sdig pa bshags pa la sogs rnams/ /de bzhin nges par rim pa ji lta ba bzhin du/ /bdag gis sdig pa bgyis par gyur pa ma lus pa/ /khyed</text></item>
<item><p>16b.7</p><section></section><text>rnams kun gyi sngon du so sor bshags par bgyi/ /bla ma la sogs rnams kyis bsod nams bgyis pa gang / /de rnams ma lus kun la rjes su yi rang ngo / /bya ba byas pa byed par 'gyur ba gang dag rnams/ /dge ba des ni sems can ma lus rgyal bar smon/ /dkon</text></item>
<item><p>17a.1</p><section></section><text>mchog gsum la nges par yang dag skyabs su mchi/ /'gro ba bde la 'god phyir chos ni rgyal por 'gyur/ /rgyal ba rnams kyi lam la yang dag gnas par bgyi/ /mgon po bzhes shig bdag gi lus ni dbul lags kyi/ /ji ltar 'jig</text></item>
<item><p>17a.2</p><section></section><text>rten pa yi rang gi bu nyid kyis/ /bya ba brtse dang ldan pas nges par byed pa ltar/ /de ltar gzhan gyi bu nyid rnams la de bzhin du/ /byams pa de yis zhe sdang nyams pa byams pa'o/ /sdug bsngal rgyu las byung ba'i sdug bsngal rang bzhin las/ /'jig rten ma lus rab</text></item>
<item><p>17a.3</p><section></section><text>tu gdon par 'dod pa yis/ /srog gcod las dang mi mthun phyogs kyi bsam pa yi/ /'gro la snying rje rnam par bsam par bya ba'o/ /sems can bgrang bar mi nus gdon gyis mi lang ba/ /'di ltar mi nus sems dpa' 'joms par nus pa yis/ /srog chags</text></item>
<item><p>17a.4</p><section></section><text>sangs rgyas yin no zhes pa go byas pas/ /yang dag skyes pa'i brtson 'grus dga' bar 'gyur pa'o/ /'di ni bdag gi 'di ni bdag go zhes skyes pa'i/ /da lta'i sems nyid de dang de ni gti mug ste/ /de nyid nyams par byed pa yongs su 'dzin pa rnams/ /de ltar</text></item>
<item><p>17a.5</p><section></section><text>yongs su spang ba bsam pa btang snyoms so/ /rten cing 'brel ba las byung chu zla dang mtshungs par/ /phyi dang nang dag brdzun par bltas par byas pa dang / /swa b+hA ba shud+d+hA la sogs pa'i sngags bzlas nas/ sngags pas stong pa shin tu rtogs par bya ba ste/ de dag gi</text></item>
<item><p>17a.6</p><section></section><text>sngags gnyis ni/ oM swa b+hA ba shud+d+haH sar+b+ba d+harmAH sa b+hA ba shud+d+ho\u0f85haM/ oM shU n+ya tA dz+nyA na badzra swa b+hA ba A t+ma ko\u0f85haM/ gzhan yang de la hUM byung sna tshogs rdo rje nyid/ /'od zer kun du spro zhing 'bar ba blta bar bya/ /de las sa gzhi de nas gzhan yang ra ba dang / /bla re</text></item>
<item><p>17a.7</p><section></section><text>mda' yi dra ba rnams ni blta bar bya/ /shar dang byang la sogs pa'i rim bzhin phyogs rnams la/ /gnod mdzes la sogs sngags bzhis dgod par byas pa dang / /de yi 'od zer tshogs las rab tu byung ba yis/ /phyi ru rab bzhi rnams bsgom par bya ba'o/ /bya rog</text></item>
<item><p>17b.1</p><section></section><text>gdong la sogs pa'i lha mo brgyad rnams ni/ /gnod mdzes la sogs rnams las rab tu spro bya ste/ /bdud rnams hUM las byung ba'i 'obs brgyad bkug byas la/ /sngags rnams brjod la gdab cing brdung bar bya ba'o/ /ra ba de nyid nang na dur khrod yang dag gnas/ /dbus</text></item>
<item><p>17b.2</p><section></section><text>su gnas pa steng gi rang bzhin yangs pa la/ /ston ka'i zla ba dang mtshungs gru gsum yang dag blta/ /chos kyi 'byung gnas dbus na chu skyes dang ldan pa/ /de yi dbus su zla ba nyi ma rim pas gnas/ /dbus su stan la gnas pa'i 'od zer 'phro ba yi/ /sa bon baM yig phyi ru</text></item>
<item><p>17b.3</p><section></section><text>shin tu dag pa la/ /gsal ba ji lta ba bzhin rab tu bsgom par bya/ /sa bon las byung 'od zer dpag med 'phros pa yis/ /skye bo ma lus byang chub snod du mdzad 'gyur bas/ /slar yang sa bon de nyid las ni rnal 'byor mas/ /ma lus pa rnams 'dus par yang dag bsgom</text></item>
<item><p>17b.4</p><section></section><text>bya'o/ /zla ba nyi ma sa bon las byung spyan gsum ma/ /gur gum dang 'dra phyag gnyis zhal gcig ma nyid kyis/ /'jigs byed dus mtshan ma ni gan rkyal bsgyel ba yi/ /g.yas brkyang zhabs kyis mgo dang nu mar rab tu mnan/ /phyag g.yon steng du bslang bas pa da snod bzung</text></item>
<item><p>17b.5</p><section></section><text>ba las/ /rgyun du 'bab pa'i khrag nyid rab tu 'thung bar mdzad/ /g.yon pa las gzhan gri gug dang bcas shing lo 'dra/ /sdigs mdzub sa gzhir mdzad pas sdang ba'i tshogs rnams 'joms/ /g.yon pa'i phyogs su kha T+wAM ga yis yang dag mdzes/ /mi mgo khrag 'dzag pa rnams</text></item>
<item><p>17b.6</p><section></section><text>kyis ni rab tu 'phyang / /g.yer kha sil sil sgra sgrogs pa yis rkang gdub ldan/ /zhal nyid mche ba dag ni rab tu gtsigs par mdzad/ /dbu skra rab tu grol bar yang dag gnas pa la/ /sna tshogs rdo rjes dbu yi steng nas mnan par mdzad/ /rdo rje phreng ba'i dbus su thod pa'i ze</text></item>
<item><p>17b.7</p><section></section><text>'phro lnga/ /de dang bcas pa'i rgyan gyis dpral bar yang dag spras/ /'khor lo rna cha yid du 'gro ba'i mgul rgyan dang / /mdzes pa'i lag gdub dag dang ska rags nyid dag dang / /dpral ba dang ni mgrin pa rnams dang ni/ /lag mgul gnyis dang rked pa dag dang bcas rnams</text></item>
<item><p>18a.1</p><section></section><text>brgyan/ /'od zer tshogs kyis khams gsum ma lus khyab par mdzad/ /shin tu gzhon pa'i cha lugs yang dag bzung ste gnas/ /bde ba chen po'i ro yis yang dag gang ba yi/ /bcom ldan 'das ma'i skur ni bdag nyid bsgom par bya/ /de nas lte ba</text></item>
<item><p>18a.2</p><section></section><text>dang ni snying ga kha rnams dang / /mgo dang spyi gtsug dag dang lus rnams ma lus la/ /sngags rnams ma lus pa yi go cha bgo byas la/ /ye shes spyan drangs nas ni dam tshig la gzhug bya/ /snying ga la gnas zla steng baM gyi 'od zer las/ /me tog la sogs dpag tu med pas mchod</text></item>
<item><p>18a.3</p><section></section><text>byas la/ /nam mkha' la gnas dam tshig pa la gzhug pa ni/ /mar la mar zhugs ltar ram chu la chu zhugs ltar/ /nam mkha' gnas pas sngags brjod nas ni dbang bskur ro/ /de bzhin gshegs pa la sogs rnams kyang blta byas nas/ /lhag ma cung zad nus pa'i thig</text></item>
<item><p>18a.4</p><section></section><text>le las byung ba/ /rnam par snang mdzad gtsug tor nyid du blta bar bya/ /nam mkha' la gnas lha mo rnams kyis mchod pa dang / /bstod pa rnams kyis kyang ni phag mo tshim par blta/ /gsung bar 'gyur ba'i rim pas dag par byas pa yi/ /bdud rtsi rnams ni yang dag</text></item>
<item><p>18a.5</p><section></section><text>myang bar byas pa dang / /phyogs bzhi rnams su 'od zer dpag med spros pa yis/ /'gro ba rnams kyi don rnams ma lus byas gyur nas/ /slar yang gzugs brnyan ma lus sa bon nyid la gzhug /ngal bar ma gyur bar du yang nas yang du bya/ /de nas rang nyid brtan</text></item>
<item><p>18a.6</p><section></section><text>par bya don du/ /lte ba la gnas nyi zla kha sbyar dbus nyid du/ /baM gi nA da shin tu phra ba las bzhengs pa/ /shin tu phra ba'i ri mo 'od zer 'bar ba blta/ /'di ni gdams ngag las byung lam rnams ma lus pa/ /dmigs pa med pa'i rnal 'byor rnam par bsgom byas na/ /</text></item>
<item><p>18a.7</p><section></section><text>sems can don rnams rdzogs pa'i rgyu ru 'gyur ba'o/ /gal te rnam par bsgoms pas ngal bar gyur pa na/ /sngags pas sngags rnams cho ga bzhin du bzla bar bya/ /rgyal ba nyid kyi yi ge bcu pa gang yin pa/ /dpag bsam yid bzhin nor bu lta bur rab tu brjod/ /</text></item>
<item><p>18b.1</p><section></section><text>de yis ngal bar gyur na spyod lam bya ba ni/ /rang nyid lha mo nyid kyi nga rgyal ldan byas nas/ /de ltar sngags dang bsam gtan rgyun du sbyor byas na/ /zla ba drug gis rnal 'byor pa yis dngos grub thob/ /gang zhig gis ni rgyun du bsgom par ma nus kyang / /snga dro dang ni nyi</text></item>
<item><p>18b.2</p><section></section><text>ma phyed dang dgongs mo'o/ /dus rnams la ni de nyid bsgom par gyur pa na/ /des kyang yang dag grub par gyur pa nges pa'o/ /de yang de ltar ra ba bsgoms pa'i nang nyid du/ /rlung dang me dang chu dang sa yi dkyil 'khor rnams/ /rang dbang sa bon las byung steng du ri rgyal</text></item>
<item><p>18b.3</p><section></section><text>la/ /sngon bzhin lha mo rnams ni sngon bzhin rim pas bsgom/ /mkha' 'gro la sogs lha mo bzhi/ /thod pa bzhi ni bar bar gnas/ /lha mo khwa yi gdong sogs brgyad/ /de ltar lhag pa'i bdag nyid dam/ /gal te 'khor lo gsum gyi bar/ /rab gtum</text></item>
<item><p>18b.4</p><section></section><text>ma sogs rnams dang bcas/ /mkhas pas bsgom par bya ba ste/ /'di ni dkyil 'khor rdzogs par brjod/ /ces pa ste/ bde ba chen po la gnas pa'i rdo rje phag mo'i shar dang byang dang nub dang lho phyogs rnams la gnas pa/ mkha' 'gro ma dang lA ma dang khaN+Da ro ha dang</text></item>
<item><p>18b.5</p><section></section><text>gzugs can ma rnams dang / mtshams bzhir thod pa bzhi dang bcas pa rnams bsgom par 'dod pa'i don du'o/ /de ltar yang gsungs pa/ mkha' 'gro ma dang lA ma dang / /khaN+Da ro hA gzugs can ma/ /phyogs kyi pad+mar dgod par bya/ /dngos grub thams cad rab</text></item>
<item><p>18b.6</p><section></section><text>tu bsgrub/ /nag mo ljang gu dmar dang ser/ /zhal gcig ma la phyag bzhi ma/ /g.yon na kha T+wAM thod pa dang / /g.yas na cang te'u gri gug dag/ /spyan gsum ma la dbu skra grol/ /g.yas brkyang zhabs kyis yang dag gnas/ /mche ba gtsigs shing 'jigs</text></item>
<item><p>18b.7</p><section></section><text>par mdzad/ /phyag rgya lnga yis yang dag brgyan/ /phyogs dang bral ba'i mtshams bzhin/ /byang chub sems gang thod pa bzhi/ /zhes pa'o/ /mkha' 'gro ma la sogs pa rnam pa bzhi la rin chen 'byung ldan gyi rgyas gdab par byas la/ /de ltar bcom ldan 'das ma'i</text></item>
<item><p>19a.1</p><section></section><text>snying po'i sngags brjod pa/ oM badzra bai ro tsa nI ye swA hA zhes pa dang / nye ba'i snying po'i sngags brjod pa/ oM sarba bud+d+ha DA ki nI ye badzra war+N+Na nI ye hUM hUM phaT swA hA zhes pa'o/ /yang ji lta ba bzhin rkang pa brgyad pa'i sngags brjod pa/ oM na mo b+ha ga wa ti badzra bA rA</text></item>
<item><p>19a.2</p><section></section><text>hI huM hUM phaT/ oM na maH Ar+yA pa rA dzi te trai lokya mA te ma hA bid+ye shwa ri huM hUM phaT/ oM na maH sarba b+hU ta b+ha yA wa he ma hA badzre huM hUM phaT/ oM na mo badzra A sa ne a dzi te a pa rA dzi te wa shaM ka ri ne tra b+h+rA ma Ni huM hUM phaT/ oM na maH sho Sha Ni ro Sha Ni kro d+he ka rA li ni huM hUM phaT/ oM na maH san tA sa ni</text></item>
<item><p>19a.3</p><section></section><text>mA ra Ni pra b+he da ni a pa rA dza ye huM hUM phaT/ oM na mo dza ye bi dza ye dzam+b+ha ni stam+b+ha ni mo ha ni huM hUM phaT/ oM na mo badzra bA rA hI ma hA yo gi ni kA me swa ri kha ge huM hUM phaT ces pa'o/ /yang mkha' 'gro ma la sogs pa'i sngags brjod pa'o/ /oM DA ki nI ye huM hUM phaT/ oM lA ma ye huM hUM phaT/ </text></item>
<item><p>19a.4</p><section></section><text>oM khaN+Da ro hA ye huM hUM phaT/ oM rU pi NI ye huM hUM phaT ces pa ni bsgom pa'i rim pa gnyis pa'o/ /da ni bde ba chen po'i 'khor lo'i shar dang byang dang nub dang lho rnams la gnas pa khwa'i gdong can ma/ 'ug pa'i gdong can ma/ khyi'i gdong can ma/ phag gi gdong can ma rnams</text></item>
<item><p>19a.5</p><section></section><text>so/ /me dang bden bral dang rlung dang dbang ldan rnams la gnas pa gshin rje brtan ma dang / gshin rje pho nya ma dang / gshin rje mche ba ma dang / gshin rje 'joms ma dang lha mo brgyad sgom par 'dod pa rnams kyi don du gsungs zhes pa'o/ /khwa'i gdong pa can la sogs pa</text></item>
<item><p>19a.6</p><section></section><text>lha mo bzhi rang rang gi ming dang mtshungs pa'i zhal lo/ /gshin rje brtan ma la sogs pa mi'i gdong pa can kha dog gnyis gnyis dang ldan pa'o/ /de ltar brgyad la don yod grub pas rgyas gdab pa'o/ /mkha' 'gro ma la sogs pa dang mtshungs pa las 'on kyang bye brag ni</text></item>
<item><p>19a.7</p><section></section><text>ro la gnas pa'o/ /de ltar yang gsungs pa/ de ltar mkha' 'gro ma rnams bzhin/ /bya rog gdong sogs rnams kyang ngo / /mtshams rnams lha mo de bzhin te/ /kha dog gnyis ldan yid 'phrog ma/ /yi dwags la gnas 'jigs chen mo/ /sems can don</text></item>
<item><p>19b.1</p><section></section><text>byed sems dang ldan/ /zhes so/ /de rnams kyi sngags brjod pa/ oM kA kA s+ye huM hUM phaT/ oM u lu kA s+ye huM hUM phaT/ oM swa nA s+ye huM hUM phaT/ oM sU ka rA s+ye huM hUM phaT/ oM ya ma dA d+hI ye huM hUM phaT/ oM ya ma dU tI ye huM hUM phaT/ oM ya ma daM Sh+Tu'i ye huM hUM phaT/ oM</text></item>
<item><p>19b.2</p><section></section><text>ya ma ma thA nI ye huM hUM phaT/ ces pa ni bsgom pa'i rim pa gsum pa'o/ /da ni lha mo'i 'khor lo yongs su rdzogs par bya ba'i don du 'khor lo gsum 'di lta ste/ thugs kyi 'khor lo dang / gsung gi 'khor lo dang / sku'i 'khor lo rnams zhes bya'o/ /de yang</text></item>
<item><p>19b.3</p><section></section><text>ri'i rgyal po'i steng gi phyogs brgyad du nam mkha' la thugs kyi 'khor lo rtsibs brgyad pa kha dog sngon po rdo rje'i phreng bas sngon du bskor ba'o/ /de'i shar dang / byang dang / nub dang / lho'i rtsibs rnams la/ pul+lI ra mA ya dang / dzA lan+d+ha ra dang / o D+yan dang / ar bu</text></item>
<item><p>19b.4</p><section></section><text>da'i ming can rnams la rim pa ji lta ba bzhin du rab gtum ma dang / gtum mig ma dang / 'od ldan ma dang / sna chen ma rnams bsgom par bya'o/ /me mtshams dang / bden bral dang / rlung mtshams dang / dbang ldan gyi rtsibs rnams la/ go dA ba ri dang / rA me swa</text></item>
<item><p>19b.5</p><section></section><text>ra dang / de bI ko Ta dang / mA la ba'i ming can rnams la/ bI ra ma ti dang / kharba ri dang / lang+ka'i dbang phyug ma dang / shing grib ma rnams bsgom par bya ste thugs kyi dkyil 'khor sa bla la spyod pa rnams zhes bya'o/ /de nas ri'i rgyal po'i phyogs brgyad du sa'i dkyil</text></item>
<item><p>19b.6</p><section></section><text>'khor la gsung gi 'khor lo rtsibs brgyad pa kha dog dmar po pad+ma'i phreng ba dmar pos bskor ba/ de'i shar dang byang dang / nub dang lho'i rtsibs la/ kA ma rU pa dang / o tre dang / tri sa ku ne dang / ko sa la'i ming can rnams la ai ra ba ti dang / 'jigs byed</text></item>
<item><p>19b.7</p><section></section><text>chen mo dang / rlung gi shugs can ma dang / chang 'thung ma rnams bsgom par bya'o/ /me mtshams dang / bden bral dang / rlung mtshams dang / dbang ldan gyi rtsibs rnams la/ ka liM ga dang / laM pA ka dang / kAny+tsi ka dang / hi mA la ya'i ming can rnams</text></item>
<item><p>20a.1</p><section></section><text>la/ lha mo sngo bsangs ma dang / shin tu bzang mo dang / rta rna ma dang / bya gdong ma rnams bsgom par bya ste/ gsung gi 'khor lo sa la spyod pa rnams zhes bya'o/ /de nas sa 'og tu chu'i dkyil 'khor la sku'i dkyil 'khor 'khor lo rtsibs brgyad</text></item>
<item><p>20a.2</p><section></section><text>pa kha dog dkar po 'khor lo'i phreng ba dkar pos bskor ba'o/ /de nyid kyi shar dang / byang dang / nub dang / lho phyogs la/ pre ta pu ri dang / gr-i ha de ba tA dang / sau rASh+Ta dang / su bar+Na dwI pa'i ming can rnams la 'khor lo'i shugs can ma dang / khaN+Da ro ha dang / chang 'tshong</text></item>
<item><p>20a.3</p><section></section><text>ma dang / 'khor lo'i go cha ma rnams bsgom par bya'o/ /me mtshams dang / bden bral dang / rlung mtshams dang / dbang ldan rnams la nA ga ra dang / sin+d+hu ra dang / ma ru ra dang / ku lu tA'i ming can rnams la 'khor lo'i shugs can ma dang / shin tu dpa' me dang</text></item>
<item><p>20a.4</p><section></section><text>stobs chen ma dang / 'khor los sgyur ma dang / dpa' chen ma rnams bsgom par bya ba ste/ sku'i 'khor lo sa 'og na spyod pa rnams zhes bya'o/ /yang na chos 'byung gi nang du gzhal yas khang gru bzhi pa'o/ /de'i nang du 'khor lo gsum bsgom par bya'o/ /de yang</text></item>
<item><p>20a.5</p><section></section><text>sku gsung thugs kyi 'khor lo rnams la gnas pa'i lha mo rnams rim pa bzhin du sngon mo dang dmar mo dang dkar mo rnams la mi bskyod pa dang / 'od dpag med dang / rnam par snang mdzad rnams kyis rgyas gdab par bya'o/ /rab gtum ma la sogs pa thams cad zhal gcig</text></item>
<item><p>20a.6</p><section></section><text>phyag bzhi ma/ g.yon rnams kyis thod pa dang kha T+wAM ga 'dzin pa/ g.yas rnams kyis gri gug dang Da ma ru 'dzin pa/ spyan gsum ma/ dbu skra grol ba/ na bza' dang bral ba/ phyag rgya lnga'i spras pa/ mi mgo'i phreng bas do shal byas pa la/ g.yas brkyang</text></item>
<item><p>20a.7</p><section></section><text>gis gnas pa'o/ /de nas 'og tu me dang rlung gi dkyil 'khor gyi dbus su ri rab kyi phyogs brgyad kyi dur khrod brgyad rnams la khwa'i gdong can ma la sogs pa rnams bsgom par bya'o/ /yang na gzhal yas khang gi shar la sogs pa rnams su bsgom par bya'o/ /rdo rje phag</text></item>
<item><p>20b.1</p><section></section><text>mo la sogs pa thams cad kyi dpral ba la rdo rje'i phreng ba dag gis dbus na thod pa lnga gnas pas brgyan pa'o/ /de ltar yang / lha yi nga rgyal dgod pa dang / /thams cad mkhyen pa thob bya'i phyir// lha nyid sbyor ba rnal 'byor pas/ /byang chub phyogs kyi chos rnams bsgom/ /</text></item>
<item><p>20b.2</p><section></section><text>zhes pa ni/ byang chub kyi phyogs kyi chos sum cu rtsa bdun rnams la lus rjes su dran pa ni mkha' 'gro ma'o/ /tshor ba rjes su dran pa ni lA ma'o/ /chos rjes su dran pa ni khaN+Da ro ha'o/ /sems rjes su dran pa ni gzugs can ma'o/ /'dun pa'i rdzu 'phrul gyi rkang pa ni rab</text></item>
<item><p>20b.3</p><section></section><text>gtum ma'o/ /brtson 'grus kyi rdzu 'phrul gyi rkang pa ni gtum pa'i mig can ma'o/ /dpyod pa'i rdzu 'phrul gyi rkang pa ni 'od ldan ma'o/ /sems kyi rdzu 'phrul gyi rkang pa ni sna chen ma'o/ /dad pa'i dbang po ni bI ra ma tI'o/ /brtson 'grus kyi dbang po ni mi thung ma'o/ /dran pa'i</text></item>
<item><p>20b.4</p><section></section><text>dbang po ni lang+ka'i dbang phyug ma'o/ /ting nge 'dzin gyi dbang po ni shing grib ma'o/ /shes rab kyi dbang po ni ai ra ba ti'o/ /dad pa'i stobs ni 'jigs byed chen mo'o/ /brtson 'grus kyi stobs ni rlung gi shugs can ma'o/ /dran pa'i stobs ni chang 'thung ma'o/ /dran pa'i stobs ni chang 'thung ma'o/ /ting nge</text></item>
<item><p>20b.5</p><section></section><text>'dzin gyi stobs ni sngo bsangs ma'o/ /shes rab kyi stobs ni shin tu bzang mo'o/ /ting nge 'dzin yang dag byang chub kyi yan lag ni rta rna ma'o/ /brtson 'grus yang dag byang chub kyi yan lag ni bya gdong ma'o/ /dga' ba yang dag byang chub kyi yan lag ni 'khor lo'i</text></item>
<item><p>20b.6</p><section></section><text>shugs can ma'o/ /shin tu sbyangs pa yang dag byang chub kyi yan lag ni khaN+Da ro ha'o/ /chos rnam par 'byed pa yang dag byang chub kyi yan lag ni chang 'tshong ma'o/ /dran pa yang dag byang chub kyi yan lag ni 'khor lo'i go cha ma'o/ /btang snyoms yang dag byang chub kyi yan</text></item>
<item><p>20b.7</p><section></section><text>lag ni shin tu dpa' mo'o/ /yang dag pa'i lta ba ni dpa' chen ma'o/ /yang dag pa'i rtog pa ni 'khor los sgyur ma'o/ /yang dag pa'i ngag ni brtson 'grus chen mo'o/ /yang dag pa'i las kyi mtha' ni bya rog gdong can ma'o/ /yang dag pa'i 'tsho ba ni 'ug pa'i</text></item>
<item><p>21a.1</p><section></section><text>gdong can ma'o/ /yang dag pa'i rtsol ba ni khyi'i gdong can ma'o/ /yang dag ba'i dran pa ni phag gdong ma'o/ /yang dag pa'i ting nge 'dzin ni bcom ldan 'das ma phag mo'o/ /dge ba'i chos ma skyes pa rnams bskyed pa ni gshin rje brtan ma'o/ /dge</text></item>
<item><p>21a.2</p><section></section><text>ba'i chos skyes pa rnams chud mi za bar byed pa ni gshin rje pho nya ma'o/ /sdig pa mi dge ba'i chos skyes pa rnams spong ba ni gshin rje mche ba ma'o/ /sdig pa mi dge ba'i chos ma skyes pa rnams mi skyed pa ni gshin rje 'joms ma'o/ /zhes pa'o/ /de nas yang dag bshad bya ba/ /</text></item>
<item><p>21a.3</p><section></section><text>lus kyi dkyil 'khor yang dag pa/ /gnas sogs rim par sbyar ba yis/ /sa bcu rnam par dag pa'o/ /pU dza o a go rA de mA kA o tri ko ka la kA hi pre gr-i sau su na si ma ku zhes gsungs pa 'di rnams kyi don ni pul+li ra mA ya la sogs pa'i rnal 'byor gyi pU la sogs pa</text></item>
<item><p>21a.4</p><section></section><text>dang po'i yi ge rnams klad kor dang bcas pa rnams te/ de yang mgo bo la sogs pa rnams la pUM yig la sogs pa rnams yongs su gyur pa las rtsibs dang bral ba'i 'khor lo rnams su pul+lI ra mA ya la sogs pa'i gnas skabs rnams su skad cig gis go bar</text></item>
<item><p>21a.5</p><section></section><text>bya'o/ /mgo bo la sogs par rab tu gtum mo la sogs pa yongs su gyur pa las rtsa rnams su bsgom zhes pa ste/ mgo bo pul+lI ra mA yar/ /rab gtum ma ni bsgom par bya/ /spyi gtsug dzA lan+d+ha ra ru/ /gtum mig ma ni yongs su bsgom/ /rna g.yas o Di</text></item>
<item><p>21a.6</p><section></section><text>ya na ru/ /'od ldan ma nyid bsgom par bya/ /mgo bo'i rgyab ni ar bu dar/ /sna chen ma ni rnam par bsgom/ /zhes pa ni gnas te rab tu dga' ba'i sa'o/ /rna g.yon go dA ba ri ni/ /bI ra ma ti rnam par bsgom/ /smin phrag rA me swA ri ti/ /mi thung ma ni gnas</text></item>
<item><p>21a.7</p><section></section><text>par blta/ /mig gnyis de bI ko Ti ste/ /lang+ka'i dbang phyug ma nyid do/ /dpung mgo g.yas dang g.yon pa nyid/ /ma la ba zhes bya ba ste/ /de dag la ni bsam bya ba/ /shing grib ma zhes bya bar brjod/ /ces pa ni nye ba'i gnas te dri ma med pa'i sa'o/ /mtshan</text></item>
<item><p>21b.1</p><section></section><text>khung kA ma rU pa ste/ /ai ra ba ti bsam par bya/ /nu ma dag ni o tre ste/ /'jigs byed chen mo de bzhin no/ /zhes pa ni zhing ste 'od byed pa'i sa'o/ /lte ba tri sha ku la ni/ /rlung gi shugs can 'bar bzhin ma/ /sna yi rtse mo ko sha lar/ /chang 'thung mar ni yongs su brjod/ /</text></item>
<item><p>21b.2</p><section></section><text>ces pa ni nye ba'i zhing ste 'od 'phro ba'o/ /kha ni ka liM gnyid do/ /lha mo sngo bsangs rnam par bsgom/ /mgrin pa lam pA ka ru bshad/ /shin tu bzang mo de bzhin bsgom/ /zhes pa ni tshan+do ste shin tu sbyang dka' ba'i sa'o/ /snying gar kAny+tsi zhes pa ste/ /rta rna ma ni rnam</text></item>
<item><p>21b.3</p><section></section><text>par bsgom/ /mdoms ni hi mA la nyid de/ /bya gdong ma nyid rnam par bsgom/ /zhes pa ni nye ba'i tshan+do ha ste/ mngon du gyur pa'i sa'o/ /mtshan ma pre ta pu ri ste/ /'khor lo'i shugs can ma nyid bsam/ /bshang ba yi ni lam nyid du/ /gr-i ha de ba khaN+Da ro/ /zhes pa</text></item>
<item><p>21b.4</p><section></section><text>ni 'dus ma ste/ ring du song ba'i sa'o/ /brla gnyis sau rA Sh+Ta ste/ /chang 'tshong ma nyid rje ngar gnyis/ /gser gling zhes ni brjod pa ste/ /'khor lo'i go cha ma nyid bsgom/ /zhes pa ni nye ba'i 'dus ma ste mi g.yo ba'i sa'o/ /sor mo rnams ni nA ga rar/ /shin tu dpa'</text></item>
<item><p>21b.5</p><section></section><text>mo zhes su brjod/ /bol gnyis sin+d+hu zhes pa ste/ /rnal 'byor ma ni stobs chen ma/ /zhes pa ni dur khrod de legs pa'i blo gros kyi sa'o/ /mthe bo dag ni ma ru ste/ /'khor los sgyur ba'i rnal 'byor ma/ /pu mo gnyis ni ku lu tA/ /brtson chen ma ni rab tu bsgom/ /</text></item>
<item><p>21b.6</p><section></section><text>zhes pa ni nye ba'i dur khrod de chos kyi sprin gyi sa'o/ /khwa gdong ma la sogs pa rnams/ /kha ste mtshan bshang rim pa yis/ /mdzod spu rna ba mig sna la/ /gshin rje brtan sogs de bzhin gnas/ /mkha' 'gro ma sogs lha mo bzhi/ /snying ga la brten yang dag</text></item>
<item><p>21b.7</p><section></section><text>gnas/ /de ltar rdzogs pa'i rgyun bsgom pa/ /lus kyi dkyil 'khor dam pa'o/ /zhes pa'o/ /da ni lha mo rnams kyi sngags 'chad pa las de yang rdo rje phag mo'i snying po dang nye ba'i snying po dang / rkang pa brgyad pa rnams bshad zin to/ /'dir rtsa ba'i sngags brjod pa 'di</text></item>
<item><p>22a.1</p><section></section><text>lta ste/ oM na mo b+ha ga ba ti badzra bA rA hi/ A r+yA pa rA dzi te trai lo kya mA te ma hA bi d+ye shwa ri sarba b+hU ta b+ha yA ba he/ mahA badzre/ badzrA sa na a dzi te/ a pa rA dzi ti wa sh+yaM ka ri ne tra b+h+rA ma Ni/ bi Sha Ni sho Sha Ni ro Sha Ni kro d+ha ni/ ka rA li Ni trA sa ni/ mA</text></item>
<item><p>22a.2</p><section></section><text>ra Ni/ pra b+he da ni/ a pa rA dza ye/ bi dza ye/ dzam+b+ha ni/ stam+b+ha ni/ mo ha ni/ badzra bA rA hi/ ma hA yo gi ni kA me shwa ri kha ge/ tad+ya thA/ pro taM ge pro taM ge/ ha na ha na/ prA NAM/ kiM ki ni khiM khi ni/ d+hu na d+hu na badzra ha ste/ sho Sha ya sho Sha ya/ badzra ka pA la kha T+wAM ga d+hA ri Ni/ ma hA pi shi ta mAn+mA sha ni/ </text></item>
<item><p>22a.3</p><section></section><text>ma nu Sh+yan+t+ra prA bri te/ shan+ni d+h+yaM na ra shi ro mA lA graM thi ta d+hA ri Ni/ sum+b+ha ni sum+b+he/ ha na ha na prA NAM/ sarba pA pa satwA nAM/ sarba pa shU pA nAM ma hA mAMsh+ts+tshe da ni/ kro d+ha mU rte daMSh+T+rA ka rA li ni/ ma hA mu dre/ shrI he ru ka de ba s+yA gra ma hi Shi sa ha sra shi re/ sa ha sra bA ha we/ sha ta sa ha srA na ne/ dz+wa li ta te</text></item>
<item><p>22a.4</p><section></section><text>dza s+ya/ dz+wa lA mu khi piM ga la lo tsa ne/ badzra shA rI rai/ badzrA sha ni mi li mi li/ ti li ti li/ ti mi li ti mi li/ he he ha ha hUM hUM/ kha kha/ d+hu d+hu/ r+d+hu ru d+hu ru/ mu ru mu ru/ a dwai te/ ma hA yo gi nI/ pa Thi ta sid+d+he/ dreM d+haM dreM d+haM/ graM graM/ he he/ ha ha/ b+hI me ha sa ha sa bI re/ </text></item>
<item><p>22a.5</p><section></section><text>ha ha/ ho ho/ huM hUM/ tre lo kya bi nA sa ni/ sha ta sa ha sra ko Ti ta thA ga ta pa ri bA re huM hUM phaT/ siM ha rU pe khaH ga dza rU pe gaHtre+e lo kya u da re/ sa mu dra me kha le/ gra sa gra sa huM hUM phaT/ bI rA dwe te hUM hUM/ hA hA/ ma hA pa shu mo ha ni/ ma hA yo ge shwa ri twaM/ DA ki nI sarba lo kA nAM</text></item>
<item><p>22a.6</p><section></section><text>ban+d+ha ni/ sad+yaH prat+ya ya kA ri Ni huM hUM phaT/ b+hU ta trA sa ni/ ma hA bI re pa ra ma sid+d+he yo ge shwa ri huM hUM phaT swA hA/ mkha' 'gro ma la sogs pa rnams dang / khwa gdong ma la sogs pa rnams kyi sngags ni brjod zin to/ /rab gtum ma la sogs pa rnams kyi sngags</text></item>
<item><p>22a.7</p><section></section><text>ni rdo rje rnams kyi ji lta ba bzhin du go bar bya ste/ oM ka ra ka ra pra tsaN+De huM hUM phaT/ oM ku ru ku ru tsaN+DA k+ShI ye huM hUM phaT/ oM ban+d+ha ban+d+h+ya pra b+hA ba tI ye huM hUM phaT/ oM trA sa ya trA sa ya ma hA nA se huM hUM phaT/ oM k+Sho b+ha ya k+Sho b+ha ya bI ra ma tI ye huM hUM phaT/ oM hrauM hrauM kharba rI ye huM hUM</text></item>
<item><p>22b.1</p><section></section><text>phaT/ oM hraH hraH long+ke shwa rI ye huM hUM phaT/ oM pheM pheM dru mats+tshA ye huM hUM phaT/ oM phaT phaT e rA wa tI ye huM hUM phaT/ oM da ha da ha ma hA b+hai ra wi ye huM hUM phaT/ oM pa tsa pa tsa bA yu be ge huM hUM phaT/ oM b+hak+Sha b+hak+Sha ba sa ru d+hi rA n+t+ra mA la a ba lam+bi ne su rA b+hak+ShI ye huM hUM phaT/ oM gr-ih+Na</text></item>
<item><p>22b.2</p><section></section><text>gr-ih+Na sap+ta pA tA la ga ta phU dzAM ga sarbam+bA ta rdza ya ta rdza ya/ sh+yA me de pI huM hUM phaT/ oM A kaD+D+h+ya A kaD+D+h+ya/ su b+ha dre huM hUM phaT/ oM hriM hriM ha ya kar+Ne huM hUM phaT/ oM dz+NauM dz+NauM kha gA na ne huM hUM phaT/ oM k+Sh+maM k+Sh+maM tsakra be ge huM hUM phaT/ oM hAM hAM khaN+Da rohe huM hUM phaT/ oM hiM hiM shoN+Di</text></item>
<item><p>22b.3</p><section></section><text>nI ye huM hUM phaT/ oM huM hUM tsakra warmi NA+e ye huM hUM phaT/ oM ki li ki li su bI re huM hUM phaT/ oM se li si li ma hA ba le huM hUM phaT/ oM hi li hi li tsakra warti nIye huM hUM phaT/ oM d+hi li d+hi lim hA bIr+ye huM hUM phaT/ 'dir bla ma'i gdams ngag gis rab gtum ma la sogs pa'i sngags 'di</text></item>
<item><p>22b.4</p><section></section><text>rnams kyi hUM dang po rnams thung ngu / gnyis pa rnams ring por 'dod pa'o/ /'di ni bsgom pa'i rim pa ste bzhi pa'o/ /gang zhig lung du gsungs pa ltar/ /mchod pa'i rim pa ma lus pa'i/ /dang por gtor ma byas pa ni/ /dngos grub 'dod pa rnams ni gsungs/ /lha yi rnal 'byor</text></item>
<item><p>22b.5</p><section></section><text>ldan pa yis/ /gtor ma dbul bar 'dod pa'i phyir/ /rnal 'byor byas pa'i rjes nyid la/ /gtor ma nges par gsungs pa'o/ /de'i phyir gtor ma bdud rtsir bsgrub par bya ba 'di lta ste/ yaM nag po yongs su gyur pa las gzhu'i dbyibs rlung gi dkyil 'khor ro/ /de'i steng duraM las</text></item>
<item><p>22b.6</p><section></section><text>me'i dkyil 'khor dmar po sbyin par bya'o/ /de nyid gsum las yongs su gyur/ /thod pa gsum gyi sgyed pu ste/ /de'i steng a yig las 'byung ba/ /thod pa dkar po yongs su brtag /bdud rtsi lnga sogs oM la sogs/ /sa bon rnams byung byin gyis brlab/ /de yi</text></item>
<item><p>22b.7</p><section></section><text>gzugs kyi thod gnas pa/ /bza' ba la sogs rnam par bsam/ /rlung gis sbar ba'i me drod kyis/ /sa bon dang bcas de rnams zhu/ /da Di ma yi me tog gi/ /kha dog dang mtshungs blta bar bya/ /de nas hUM byung kha T+wAM ga/ /byang sems rang bzhin thur bltas dkar/ /</text></item>
<item><p>23a.1</p><section></section><text>de bzhin zhu bas dkar ba la/ /grang pa nyid du blta bar bya/ /de steng A li kA li las/ /yongs su gyur pa las byung ba/ /oM AHhUM gi sngags rnams ni/ /rim bzhin steng na gnas pa las/ /lha yi 'khor lo spro byas te/ /sems can</text></item>
<item><p>23a.2</p><section></section><text>bya ba byas pa dang / /yi ge gsum la yang dag bstim/ /de bzhin yid gsum bdud rtsi la/ /bdud rtsi khu ba de nyid kyang / /yi ge gsum gyis byin gyis brlab/ /de ltar yongs su rdzogs byas nas/ /cho ga 'di yis gtor ma byin/ /'bar ba'i phyag rgyas pheM zhes pas</text></item>
<item><p>23a.3</p><section></section><text>spyan drangs pa'i lha mo rnams la yon chab sngon du song bas mchod de/ oM a n+yo n+yA nu ga taHsarba d+harmA s+pha ra s+pha ra a nu pra biSh+Ta sarba d+harmA hUM/ /zhes pa'i sngags sngon du brjod la/ /lag pa thal mo sbyar bar A li kA li yongs su gyur pa las zla ba dang nyi ma hUM gnyis dang bcas pa</text></item>
<item><p>23a.4</p><section></section><text>yongs su gyur pa las rdo rje thal mor gyur par bdud rtsi'i snod bzhag la/ lha mo'i 'khor lo sngon du bsgoms te mngon par 'dod pa'i dngos grub kyi don du 'di brjod do/ /de byaHpra mA NaM sa ma ya pra mA NaM/ ta du k+ta wA tsa sh+tsa pa raM pra mA NaM/ e te na sa t+ye na b+ha we yu re tAH/ de b+h+yo ma</text></item>
<item><p>23a.5</p><section></section><text>mA nu gra ha he tu b+hu tAH/ zhes pa'o/ /de nas mchod pa mchod bya mchod byed rnams dbyer med par bltas la/ shar la sogs pa'i phyogs rnams g.yon du bskor bar bya'o/ /lha mo tshad ma sogs sor bzhag /phyogs bral rnams g.yas su bskor zhing bdud rtsi'i snod bskor bar bya'o/ /lha</text></item>
<item><p>23a.6</p><section></section><text>mo rnams kyi lce rnams hUM yig yongs su gyur pa las rdo rje'i lce rnams su bsams te/ bdud rtsi dbul pa'i sngags gnyis brjod pa ni/ oM ka ra ka ra/ ku ru ku ru/ b+han+d+h+ra b+han+d+ha/ tra sa ya trA sa ya/ k+Sho b+hayak+Sho b+ha ya/ hrauM hrauM hraH hraH pheM pheM phaT phaT/ da ha da ha/ pa tsa pa tsa/ b+hak+Sha b+hak+Sha/ </text></item>
<item><p>23a.7</p><section></section><text>ba sa ru d+hi rAn+t+ra mA lA pa laM ba ni/ gr-ih+Na gr-ih+Na/ sap+ta pA tA la ga ta b+hu dzaM gaM sarbaM bA/ ta rdza ya tardza ya/ A ka D+D+h+ya A kaD+D+h+ya/ hriM hriM/ dz+nyauM dz+nyauM k+Sh+maM k+Sh+maM/ hAM hAM/ hiM hiM/ hUM hUM/ ki li ki li/ si li si li/ tsi li tsi li/ d+hi li d+hi li/ huM hUM phaT ces pa dang po'o/ /de nas oM badzra a ral+li hoHdzaHhUM</text></item>
<item><p>23b.1</p><section></section><text>baM hoHbadzra DA ki n+yaHsa ma ya s+t+waM dr-i sh+ya hoHzhes pa'i sngags 'di gcig gam gnyis sam gsum mam bzhi'am lnga'i bar du brjod pa ni dbul ba'i sngags so/ /de nas zhal bsil la sogs pa phul bas/ mngon par 'dod pa'i dngos grub kyi don du tshigs su bcad pa 'di brjod par</text></item>
<item><p>23b.2</p><section></section><text>bya'o/ /b+ha wa sha ma sa ma saM gA b+hag+na saM kalpa b+hang+ga/ kha mi wa sa ka la b+hA baM b+hA wa to wI k+Sha mA NaH/ ku ru ta ra ku ru NAM b+haHs+phI ta tsit+taM bu nA thA/ ku ru ta ku ru ta de byo ma s+ya tI wA nu kaM pAM zhes pa'o/ /de nas dur khrod pa gnas pa'i phyogs skyong rnams la phyogs dang phyogs bral rnams su snga ma</text></item>
<item><p>23b.3</p><section></section><text>ltar/ srid pa zhi ba sogs 'dod gsol/ skad dod/ bskor zhing sngags lan gnyis brjod nas dbul ba ni/ oM kha kha khA hi khA hi/ sarba yak+Sha rAk+Sha sa/ b+hU ta pre ta pi shA tsa u n+mA da a pasmA ra DA ka DA ki n+ya da ya/ i maM ba liM gr-ih+Nan+tu/ sa ma ya rak+Shan+tu/ sarba sid+d+hiM me pra yats+tshan+tu/ ya the baM ya</text></item>
<item><p>23b.4</p><section></section><text>thaiSh+TaM/ b+huny+dza tha/ pi wa tha/ dzi g+h+ra tha/ mA ti kra ma tha ma ma sarba kArta ya sa ta su khaM bi shud+d+ha ye sa hA yi kA b+ha wan+tu huM hUM phaT swA hA/ zhes pa'o/ /de ltar phyogs skyong rnams mnyes par byas la sgrub pa po yis dngos grub blang bar bya'o/ /de nas de rnams thams cad la go la la sogs</text></item>
<item><p>23b.5</p><section></section><text>pa phul te phyag rgya byas pa dang dril bu dkrol zhing cho ga lhag pa dang chad pa bshags par bya ba'i sngags brjod pa/ 'di lta ste/ oM badzra he ru ka sa ma ya/ ma nu pA la ya/ he ru ka twe no pa tiSh+Tha/ dr-i D+ho me b+ha ba/ su toSh+yo me b+ha ba/ su poSh+yo me b+ha ba/ a nu rak+to me b+ha ba/ sarba sid+d+hi m+me</text></item>
<item><p>23b.6</p><section></section><text>pra ya ts+tsha/ sarba karma su tsa me tsit+taM shre yaHku ru hUM ha ha ha ha hoHb+ha ga bA na badzra he ru ka mA me muny+tsa he ru ka b+ha ba ma hA sa ma ya satwa AHhUM phaT ces pa dang / oM yo ga shud+d+haHsarba d+harmA yo ga shud+d+ho\u0f85haM zhes brjod la pad+ma'i lag skor gyi phyag rgyas mnyes par byas te/ de bshig pa la 'khyud</text></item>
<item><p>23b.7</p><section></section><text>pa'i phyag rgyas srin lag dang mthe po'i se gol gtogs shing oM muHzhes brjod la gshegs su gsol te/ 'khor lo de nyid bdag nyid la gzhug par bya'o/ /de nas phyi rol gyi mchod pa'i cho ga brjod par bya ste nang par snga bar rnal 'byor pa bdag nyid langs nas rang gi lha'i rnal 'byor dang</text></item>
<item><p>24a.1</p><section></section><text>ldan pas gtsang ba'i sa la lag pa g.yon pa bzhag nas/ oM sum+b+ha zhes bya ba la sogs pa'i sngags brjod cing bdud rtsi dang dri zhim pa'i ri lu'am/ de dag gang rung ngam rnam lnga yis phyi rol gru gsum la dbus su zlum po'i maN+Dal byas/ de dag la pad+ma'i</text></item>
<item><p>24a.2</p><section></section><text>lte ba dmar po can bya ba'am/ bsgoms pa'i steng du thugs ka'i paM las de nyid la baM gdon par bya'o/ /de las 'od 'phros pas ye shes kyi bdag nyid bcom ldan 'das ma spyan drangs te baM la rab tu gzhug par bya'o/ /de nyid yongs su gyur pa las bcom ldan 'das</text></item>
<item><p>24a.3</p><section></section><text>ma bsgom par byas la/ de nyid la thugs ka'i sa bon las spros pa'i me tog la sogs pas yang dag par mchod do/ /de nas lag pa g.yon pa ji lta ba bzhin dag par bya ste/ oM AH hUM zhes brjod cing me tog dbul lo/ /de nas snying po dang / nye ba'i snying po</text></item>
<item><p>24a.4</p><section></section><text>dang / rkang pa brgyad pa'i sngags kyis kyang me tog dbul lo/ /de nas dur khrod na gnas pa'i phyogs skyong la sogs pa rnams la yang yi ge gsum dang so so'i ming dang bcas pas mchod par bya'o/ /de nas lag pa g.yon pa'i mthil la yi ge rnams so sor bkod la/ /de nas de</text></item>
<item><p>24a.5</p><section></section><text>rnams oM ha zhes pa la sogs pa'i rang rang gi sngags kyis me tog dbul bar bya'o/ /de nas lag pa g.yon pa na gnas pa'i me tog rnams rkang pa brgyad pa'i sngags brjod cing maN+Dal phul nas lag pa thal mo sbyar la spyi bor bzhag ste/ lag pa g.yon pa na gnas pa'i lha</text></item>
<item><p>24a.6</p><section></section><text>rnams bdag nyid la gzhug par bya'o/ /de nas snying po dang / nye ba'i snying po dang / rkang pa brgyad pa rnams dang bstod pa byas nas/ /sdig pa bshags pa la sogs pa dang / bsam gtan dang bzlas pa dang smon lam gdab pa la sogs pa bya ste/ </text></item>
<item><p>24a.7</p><section></section><text>lhag pa dang chad pa bshags pa'i don du yi ge brgya pa gdon no/ /de nas oM yo ga shud+d+haH sarba d+harmA yo ga shud+d+ho\u0f85haM zhes pa'i sngags sngon du song bas/ pad+ma'i lag skor gyis mnyes par byas/ phyag rgya bkrol nas 'khyud pa'i phyag rgyas se go la gtogs te sa la reg nas/ oM muHzhes</text></item>
<item><p>24b.1</p><section></section><text>pa'i sngags brjod cing gshegs su gsol ba dang / lha de nyid bdag la bcug ste de nas maN+Dal gyi re khA rnams phyag par bya zhes pa'o/ /cho ga de ltar rim pa gnyis pa la sogs pa rnams kyi bsgom pa'i rim pas lha mo rnams la mchod pa bdag nyid kyis go bar bya'o/ /de nas</text></item>
<item><p>24b.2</p><section></section><text>lag pa mchod pa'i rim pa brjod par bya ste/ tshogs kyi 'khor lo la sogs par bdag nyid 'dod pa'i lha'i rnal 'byor dang ldan pa'i sngags pas lag pa g.yon pa'i mthe bo dang / mdzub mo dang / gung mo dang / srin lag dang / mthe chung dang / mthe bo'i gdong rnams la</text></item>
<item><p>24b.3</p><section></section><text>rim pa ji lta ba bzhin rdo rje sems dpa' dang / rnam par snang mdzad dang / 'od dpag med dang / mi bskyod pa dang / rin chen 'byung ldan dang / don yod grub pa'i rang bzhin rnams te/ oM haH/ na maHhi/ swA hA hu/ bau ShaT he/ hUM hUM hoH/ phaT haM zhes pa'i sngags rnams</text></item>
<item><p>24b.4</p><section></section><text>dgod par bya'o/ /de nas lag mthil du skad cig gis pad+ma dmar po 'dab ma lnga pa gcig bskyed la/ /de'i lte bar oM baM dmar mo rdo rje phag mo'i rang bzhin blta'o/ /shar phyogs dang / byang phyogs dang / nub phyogs dang / lho phyogs dang / me mtshams kyi 'dab ma rnams la rim</text></item>
<item><p>24b.5</p><section></section><text>pa ji lta ba bzhin du mtshan mo ma dang / rmongs byed ma dang / bskyod byed ma dang / skrag byed ma dang / gtum mo rnams kyi rang bzhin/ haM yoM/ hriM moM/ hreM hriM/ hUM hUM/ phaT phaT ces pa rnams kyi sa bon rnams ni so so'i kha dog ltar blta'o/ /de ltar lag par gnas pa'i sa bon</text></item>
<item><p>24b.6</p><section></section><text>rnams kyi gzugs rnams lag pa'i mthil du'am 'khor lo gsum yongs su gsal bar bsgom par bya'o/ /de nas lag pa'i mthil la gnas pa'i yi ge rnams rim pa ji lta ba bzhin du dag par byas pa'i myos byed kyis byugs te/ lag pa'i mthil la rnal 'byor ma rnams</text></item>
<item><p>24b.7</p><section></section><text>rab tu brtan par bsgoms la/ zhu ba'i de nyid la sogs pa'i yi ge gsum mam rkang pa brgyad pa'i sngags kyis dbul bar bya'o/ /de ltar yang dag par mchod nas cho ga lhag pa dang chad pa bshags par bya ste/ rdo rje rnal 'byor mas byin gyis brlab pa'i don du de bya ba la sogs pa</text></item>
<item><p>25a.1</p><section></section><text>gsol ba gdab par bya'o/ /lag pa'i mthil la gnas pa'i rdzas de rnams rdzas gzhan gyi steng ngam gzhan du gzhag go/ /lag pa'i mthil la sogs pa'i rdzas de nyid srin lag gis blangs te/ gsum du byug cing yi ge gsum brjod de/ de nyid la gnas</text></item>
<item><p>25a.2</p><section></section><text>pa'i lha tshogs rang nyid la gzhug par bsam mo zhes pa'o/ /gal te 'di lta yang de sngon gyi cho ga la lag pa g.yon pas dag par byas la chang dang bcas pa'i srin lag gis sa gzhi la g.yon skor gyis gru gsum du'o/ /de'i dkyil 'khor du snying ga'i sa bon las bton pa las rdo rje rnal</text></item>
<item><p>25a.3</p><section></section><text>'byor ma dur khrod brgyad kyi dbus na bzhugs par bltas la bza' rgyu la sogs pa bdud rtsi lnga la sogs pa yongs su dag pa yi ge gsum mam rkang pa brgyad pas phul nas/ thod pa'i snod kyi chang bdud rtsi'i rang bzhin srin lag dang mthe bos blangs la/ bcom ldan 'das ma la yi ge</text></item>
<item><p>25a.4</p><section></section><text>gsum dang snying po dang / nye ba'i snying po dang / rkang pa brgyad pa rnams kyis yang dag par mnyes par bya'o/ /dur khrod kyi lha rnams yi ge gsum gyis mnyes par bya'o/ /de ltar yang dag par mchod nas cho ga lhag pa dang chad pa bshags pa'i don du yi ge brgya pa brjod de lha rnams kyis</text></item>
<item><p>25a.5</p><section></section><text>byin gyis brlab pa'i don du snga ma ltar gsol ba gdab pa byas nas/ oM yo ga shud+d+haH sarba d+har rmA yo ga shud+d+ho\u0f85haM zhes brjod de/ sngon du gsungs pa'i pad+ma'i lag skor la sogs pa byas/ de nas nang gi sbyin sreg gi cho ga'i rim pa bya'o/ /de nas oM AH uts+tshiSh+Ta badzra a d+hi tiSh+Tha i maM pa liM hUM hUM</text></item>
<item><p>25a.6</p><section></section><text>hUM phaT swA hA/ zhes pa'i sngags kyis byin gyis brlabs la phyi rol du lhag ma'i gtor ma sbyin par bya'o/ /bdag gis 'di nyid byas pa las ni byung ba yi/ /bsod nams ston ka'i zla ba'i 'od zer bzhin du dkar/ /de yis rnam rtog nyes pa ma lus rab bcom nas/ /rdo rje lha mo dpal gyi go 'phang thob par shog /</text></item>
<item><p>25a.7</p><section></section><text>bi rU pa'i gdams ngag gi brgyud pa shrI u ma pa ti dat+ta'i zhabs kyis mdzad pa'i rdo rje rnal 'byor ma'i sgrub thabs rdzogs so// //rgya gar gyi paN+Di ta mkhas pa chen po wA gI shwa ra gup+ta pA da dang / lo tsA ba dge slong chos rab gnyis kyis bsgyur cing zhus te gtan la phab pa// //</text></item>
<item><p>25b.1</p><section></section><text>@##/ /rgya gar skad du/ a b+hi sa ma ya many+dza ri/ bod skad du/ mngon par rtogs pa'i snye ma/ dpal rdo rje phag mo la phyag 'tshal lo/ /stong nyid snying rje'i bdag nyid can/ /gang zhig 'gro ba'i bsam dbye bas/ /sna tshogs sku ni rnam par 'dzin/ /rdo rje rnal 'byor</text></item>
<item><p>25b.2</p><section></section><text>ma la 'dud/ /yang dag byang chub bdud rtsis rab bkrus dbang gis dri med gsal mdzad gang / /skye bo gdul bya dag la chags phyir zhi spang phyi rol dmar po ston/ /mi bzad 'od can rdo rje thod pa dang ni dri med kha T+wAM bsnams/ /bcom ldan rdo rje rol ma des ni khyed la phun sum</text></item>
<item><p>25b.3</p><section></section><text>tshogs gyur cig /'dir bla ma dang sangs rgyas dbyer med pa'i dad pa dang / legs par blangs pa'i byang chub kyi sems dang / dbang bskur ba yang dag par thob pas skra'i tshogs bkrol te kha lhor phyogs pa dang / bdud rtsi lnga'i ril bu la sogs pa'i sbyor bas kha yongs su dag pa'i</text></item>
<item><p>25b.4</p><section></section><text>rnal 'byor pas dur khrod dam ri la sogs pa'i sa phyogs 'ga' zhig la stan bde ba'am yang na ro dngos kyi stan la 'dug la/ oM a A i I u U r-i r-I l-i l-I e ai o au aM aH/ ka kha ga g+ha nga / tsa tsha dza dz+ha nya/ Ta Tha Da D+ha Na/ ta tha da d+ha na/ pa pha ba b+ha ma/ ya ra la wa/ sha Sha sa</text></item>
<item><p>25b.5</p><section></section><text>ha k+Sha huM hUM phaT ces bya'i A li dang kA li'i phreng ba 'od zer rnam pa lnga 'phro ba lan gsum brjod pas yongs su bskor te gnas pa las 'khor lo gsum gyi lha tshogs spros pas bgegs kyi tshogs rnams 'joms par byed pa bsgom par bya zhes bya ba ni ngag yongs su dag pa'o/ /rnam par dag</text></item>
<item><p>25b.6</p><section></section><text>pa'i phung po la sogs pa las byung ba'i mchod pa la sogs pa ni byang chub myur ba'i rgyu yin pas phung po la sogs pa rnam par dag par mos par bya'o/ /de la gzugs nas rnam par shes pa'i bar du dbu ba dang / chu bur dang / smig rgyu dang / chu shing dang / sgyu ma lta bu nyid kyis</text></item>
<item><p>25b.7</p><section></section><text>rnam par snang mdzad la sogs pa nyid du nges par bya'o/ /de bzhin nyid la mi bskyod pa'o/ /yang na rnam par snang mdzad la sogs pa'i lhar mos pa nyid kyis de dag gi rnam par dag pa'o/ /de la gzugs dang / tshor ba dang / 'du shes dang / 'du byed dang rnam par shes pa</text></item>
<item><p>26a.1</p><section></section><text>rnams la rnam par snang mdzad dang / rin chen 'byung ldan dang / 'od dpag med dang / don yod grub pa dang rdo rje sems dpa'o/ /gzugs la sogs pa'i de kho na nyid la mi bskyod pa'o/ /de dag gi kha dog kyang dkar po dang / ser po dang / dmar po dang / </text></item>
<item><p>26a.2</p><section></section><text>ljang gu dang / dkar po dang nag por shes par bya'o/ /rnam par snang mdzad ni phyag g.yas kyis 'khor lo gdengs pa/ g.yon pa'i phyag dril bu dang ldan pas dkur brten pa/ rin chen 'byung ldan dang / snang ba mtha' yas dang don yod grub pa rnams kyi phyag g.yas rol pa dang</text></item>
<item><p>26a.3</p><section></section><text>bcas pas rin po che dang / pad+ma dmar po dang sna tshogs rdo rje gdengs pa/ g.yon pa'i phyag rnams dril bu dang bcas te thugs kar son pa'o/ /rdo rje sems dpa'i phyag g.yas rol pa dang bcas pas thugs kar rdo rje bsnams pa/ dril bu dang bcas te phyag g.yon pa dkur</text></item>
<item><p>26a.4</p><section></section><text>brten pa/ mi bskyod rdo rje'i phyag g.yas rdo rje dang bcas pas sa gnon pa/ phyag g.yon pa dril bu dang bcas pas dkur brten pa'o/ /mig dang / rna ba dang / sna dang / kha dang / reg bya rnams la gti mug rdo rje dang / zhe sdang rdo rje dang / phrag dog rdo rje dang / 'dod chags</text></item>
<item><p>26a.5</p><section></section><text>rdo rje dang / ser sna rdo rje rnams ming gzhan yang sa'i snying po dang / phyag na rdo rje dang / nam mkha'i snying po dang / 'jig rten dbang phyug dang / sgrib pa rnam par sel ba zhes pa'o/ /kha dog ni dkar po dang / nag po dang / ser po dang / dmar po dang / ljang gu'o/ /skye mched</text></item>
<item><p>26a.6</p><section></section><text>thams cad la dbang phyug rdo rje dkar po ste/ ming gzhan kun du bzang po zhes bya ba'o/ /gti mug rdo rje'i phyag g.yas kyis 'khor lo gdengs pa/ phyag g.yon dril bu dang bcas te rol pas thugs kar son pa'o/ /zhe sdang rdo rje'i phyag g.yas rdo rje dang bcas pas thugs kar</text></item>
<item><p>26a.7</p><section></section><text>son pa/ g.yon pa'i phyag dril bu dang bcas te dkur brten pa'o/ /phrag dog rdo rje dang / 'dod chags rdo rje dang ser sna rdo rje rnams ni rim pa bzhin rin po che dang / pad+ma dmar po dang / sna tshogs rdo rje rnams phyag g.yas kyis rol pa dang bcas pas gdengs pas so/ rol</text></item>
<item><p>26b.1</p><section></section><text>pa dang bcas pa'i phyag g.yon pas dril bu thugs kar son pa'o/ /dbang phyug rdo rje'i phyag g.yas rdo rje dang bcas pa thugs kar son pa/ dril bu dang bcas pa'i g.yon pa dku la brten pa'o/ /de la gti mug rnam par sel ba'i phyir gti mug rdo rje'o/ /zhe sdang rdo rje ni zhe sdang la zhe</text></item>
<item><p>26b.2</p><section></section><text>sdang bas so/ /phrag dog dang / 'dod chags dang ser sna sel ba'i phyir phrag dog rdo rje la sogs pa gsum mo/ /dbang phyug thams cad ster ba'i phyir dbang phyug rdo rje'o/ /sa dang chu dang me dang rlung gi khams rnams rnam par dag pa'i rang bzhin gyis ltung byed ma dang / gsod byed</text></item>
<item><p>26b.3</p><section></section><text>ma dang / 'gugs byed ma dang gar gyi dbang phyug ma rnams ser po dang / nag po dang / dmar po dang ljang gu'i mdog can/ g.yas kyi phyag gnyis na 'khor lo dang / gri gug dang / rdo rje dang / gri gug dang / pad+ma dang / gri gug dang / ral gri dang gri gug rnams bsnams pa/ g.yon</text></item>
<item><p>26b.4</p><section></section><text>gyi phyag gnyis kyis thod pa dang kha T+wAM ga bsnams pa rnams ni spyan ma dang / mA ma kI dang / gos dkar mo dang sgrol ma zhes bya'o/ /nam mkha'i dbyings kyi rang bzhin ma du ba'i mdog can pad+ma'i dra ba can ni zhal gsum pa dud ka dang / dkar po dang / dmar po'i kha dog can/ phyag drug pa'i</text></item>
<item><p>26b.5</p><section></section><text>g.yon gyi gsum gyis thod pa dang kha T+wAM ga dang zhags pa bsnams pa/ phyag g.yas pas lcags kyu dang / tshangs pa'i mgo bo dang gri gug gis brgyan pa can gyi chos kyi dbyings kyi rang bzhin ma'o/ /de la ltung byed ma la sogs pa rnams ni ming dang rjes su mthun pa'i las rnams rab tu</text></item>
<item><p>26b.6</p><section></section><text>sgrub par byed pa'o/ /rnam par snang mdzad la sogs pa rnams ni g.yas brkyang ba g.yon bskum pa'i stang stabs kyi tshul du bzhugs pa/ spyan gsum pa ral ba'i thor tshugs can phyag rgya lnga dang ldan pa'o/ /lha mo rnams ni skra grol ba gcer bu g.yas brkyang ba g.yon bskum pa'i</text></item>
<item><p>26b.7</p><section></section><text>stang stabs can/ spyan gsum pa phyag rgya lnga dang ldan pa rnams so/ /de nas rang gi snying ga'i bu ga'i dbus su raM yig gi sa bon las byung ba'i nyi ma'i dkyil 'khor la gnas pa'i baM yig dmar po bltas la de'i 'od zer gyis nang gi rnyog pa bsal nas ba spu'i bu ga re re nas phyir</text></item>
<item><p>27a.1</p><section></section><text>byung bas 'chad par 'gyur ba'i bcom ldan 'das ma'i dkyil 'khor gyi 'khor lo dang bla ma dang sangs rgyas dang byang chub sems dpa' rnams mdun gyi nam mkha' la spyan drangs par bsgoms la/ phyag btsal nas sa bon gyi 'od zer las byung ba'i pi</text></item>
<item><p>27a.2</p><section></section><text>wang ma la sogs pa'i lha mo bcu drug gis mchod par bya'o/ /de la pi wang ma dang gling bum dang rdza rnga ma dang / rdza rnga kha gcig ma rnams ni zhal gcig ma phyag bzhi ma'i sku mdog sngon mo dang ser mo dang dmar mo dang ljang gu ste/ phyag dang po gnyis kyis rang rang gi sgra'i</text></item>
<item><p>27a.3</p><section></section><text>gnas brdung bar gzhol ba'o/ /gzhan phyag gnyis kyis rdo rje dang dril bu bsnams pa'o/ /bzhad ma dang sgeg mo dang glu ma dang gar ma rnams ni zhal gcig ma phyag bzhi ma'i sku mdog dmar mo dang sngon mo dang ser mo dang ljang gu ste bzhad ma'i phyag dang po gnyis kyis bzhad</text></item>
<item><p>27a.4</p><section></section><text>pa'i stang stabs dang / sgeg mo ni phyag dang po gnyis kyis rdo rje dang dril bu dkur brten pa'o/ /glu ma'i phyag dang po gnyis kyis ting shag bsnams pa/ gar ma'i phyag dang po gnyis kyis pad+ma bskor ba'i tshul can no/ /'di rnams kyi cig shos kyi phyag gnyis</text></item>
<item><p>27a.5</p><section></section><text>kyis thod pa dang kha T+wAM ga bsnams pa'o/ /me tog ma dang bdug spos ma dang mar me ma dang / dri chab ma rnams kyi kha dog ni dkar po dang dud ka dang mar me'i me lce lta bu dang dmar mo'o/ /phyag bzhi dang / zhal gcig ma ste/ g.yas kyi phyag gi dang po rnams kyis me</text></item>
<item><p>27a.6</p><section></section><text>tog gi snod dang bdug spos kyi snod dang mar me'i kong bu dang / dri chab kyi dung phor bsnams pa'o/ /cig shos kyi phyag gsum la Da ma ru dang thod pa dang kha T+wAM ga yod pa'o/ /me long ma dang ro ma dang reg ma dang chos ma rnams kyi kha dog ni dkar po dang dmar po dang</text></item>
<item><p>27a.7</p><section></section><text>ljang gu dang dkar po ste/ zhal gcig ma phyag bzhi'i dang pos me long dang ro'i snod dang sna tshogs pa'i gos dang chos 'byung ba bsnams pa'o/ /phyag gzhan gsum gyis Da ma ru dang thod pa dang kha T+wAM ga bzung ba'o/ /de'i rjes la 'chad par 'gyur ba'i rkang pa brgyad</text></item>
<item><p>27b.1</p><section></section><text>pa'i sngags kyis bstod nas/ sdig pa bshags pa dang / bsod nams la rjes su yi rang ba dang / rgyal ba mya ngan las 'das par bzhed pa la yun ring du bzhugs pa'i gsol ba gdab pa dang / chos kyi 'khor lo bskor bar bskul ba dang / rang gi bsod</text></item>
<item><p>27b.2</p><section></section><text>nams yongs su bsngos te/ bla na med pa'i mchod pa bdun byas nas dkon mchog gsum la skyabs su 'gro ba dang / rgyal ba'i lam bsten pa dang / bdag nyid kyi lus dbul ba dang / sems bskyed sngon du 'gro bas sems can thams cad la bu gcig pa ltar de</text></item>
<item><p>27b.3</p><section></section><text>kho na nyid dang ro gcig pa'i bde ba chen po la sbyor bar 'dod pas byams pa'o/ /sdug bsngal las gdon par 'dod pa'i rnam pa ni snying rje'o/ /de las skyes pa'i dge ba'i rtsa ba dang / longs spyod dang / dbang phyug rnams mi 'bral bar 'dod pa'i rnam pa ni dga' ba'o/ /</text></item>
<item><p>27b.4</p><section></section><text>thams cad du chags sdang dang bral bas pha rol la phan pa'i chos nyid la shugs kyis rab tu zhugs pa'i mtshan nyid kyis btang snyoms bsgoms te/ bsod nams kyi tshogs bsags la/ ye shes kyi tshogs 'phel bar bya ba'i ched du/ oM swa b+hA ba shud+d+haH sar+b+ba d+harmAH swa b+hA</text></item>
<item><p>27b.5</p><section></section><text>ba shud+d+ho\u0f85haM zhes bya ba brjod cing de'i don dran pa sngon du 'gro bas so/ /de la oM swa b+hA ba shud+d+haH sar+b+ba d+harmAH zhes bya ba ni gzung ba rnam par dag pa'o/ /swa b+hA ba shud+d+ho \u0f85haM/ zhes pa ni 'dzin pa rnam par dag pa'o/ /sgyu ma mkhan gyis sgyu ma byas/ /bsdus par gyur pa de yi tshe/ /</text></item>
<item><p>27b.6</p><section></section><text>cung zad lus pa yod min ltar/ /chos rnams kyi ni chos nyid do/ /zhes gsung rab las so/ /khams gsum dang spyan drangs pa'i dkyil 'khor rnams snang ba tsam gyi rang bzhin gyis 'od gsal la gzhug go/ /rang nyi ma la nyi ma baM la baM zla tshes la zla tshes thig le la</text></item>
<item><p>27b.7</p><section></section><text>thig le nA da la de'i rtog pa yang / oM shU n+ya tA dz+nyA na badzra swa b+hA ba At+ma ko\u0f85haM/ zhes brjod cing don dran pas spang bar bya'o/ /stong pa nyid kyi ye shes kho nar dbyer mi phyed pas rdo rje'o/ /de'i rang bzhin ni bdag nyid de'i rang bzhin yin zhes bya ba'i don to/ /de nas sngon gyi</text></item>
<item><p>28a.1</p><section></section><text>smon lam gyi stobs kyis stong pa nyid kyi ting nge 'dzin las langs nas/ rang gi sems kho na brtsegs mar yaM raM baM laM rnams yongs su gyur pa las gzhu dang gru gsum dang zlum po dang gru bzhi'i rnam pa yis sngon po dang dmar po dang dkar po dang ser po'i kha dog ste/ </text></item>
<item><p>28a.2</p><section></section><text>mtha' gnyis su g.yo ba'i ba dan dang / 'bar ba dang / bum pa dang / rdo rje rtse gsum pas zur bzhi mtshan pa'i rlung dang me dang chu dang sa'i dkyil 'khor gyi rang bzhin du rnam par bsam mo/ /de'i steng du suM yig las yang dag par byung ba'i gru bzhi pa lcog brgyad dang ldan pa/ shar</text></item>
<item><p>28a.3</p><section></section><text>dang lho dang / nub dang byang gi phyogs rnams la dngul dang bai DUr+ya dang shel dang gser gyi rang bzhin gyi ri rab bsgoms nas/ de nas oM sum+b+ha ni sum+b+ha hUM hUM phaT/ oM gr-ih+Na gr-ih+na hUM hUM phaT/ oM gr-ih+NA pa ya gr-ih+NA pa ya huM hUM phaT/ oM A na ya ho b+ha ga bA na badzra huM hUM phaT/ ces bya</text></item>
<item><p>28a.4</p><section></section><text>ba'i sngags bzhi g.yon pa'i mthe bo dang / mdzub mo brdabs pa sngon du 'gro bas brjod la/ nag po dang ljang gu dang dmar po dang / ser pos tshangs pa'i gnas nas sa'i 'og gi bar du khyab pa'i 'bar ba'i lus chen por shar dang byang dang nub dang lho'i phyogs rnams su sum+b+ha ni la sogs</text></item>
<item><p>28a.5</p><section></section><text>pa'i sngags kyi 'od zer gyis rgya che ba ji tsam 'dod pa dang / rdo rje'i gur gru bzhi pa yang bsgom par bya'o/ /oM badzra prA kA ra hUM baM hUM zhes brjod nas dgod par bya'o/ /de dang dus mnyam pa kho nar hUM yig las skyes shing des byin gyis brlabs pa'i sna tshogs rdo rje oM me di nI badzri b+ha ba badzra ban+d+ha</text></item>
<item><p>28a.6</p><section></section><text>hUM zhes brjod nas sa gzhi sa 'og gi bar du sna tshogs rdo rje'i rang bzhin du byin gyis brlab par bya'o/ /rdo rje de'i 'od zer gyis oM badzra sha ra dz+wa la traM saM traM/ zhes brjod nas rdo rje rtse lnga pa'i rnam pa shin tu sra ba dang / steng du ma da'i dra ba'o/ /de'i 'og tu oM badzra pa ny+dza ra hUM baM hUM zhes</text></item>
<item><p>28a.7</p><section></section><text>brjod nas rdo rje'i gur ro/ /oM badzra bi dA na hUM khaM hUM zhes bya ba brjod pas gnas ji lta bar rdo rje'i bla re'o/ /oM badzra dz+wa la a na lA rka hUM hUM hUM zhes bya ba brjod nas rdo rje 'bar ba bsam par bya'o/ /de'i rjes su sum+b+ha ni la sogs pa'i sngags bzhi las grub pa'i khwa gdong ma la sogs</text></item>
<item><p>28b.1</p><section></section><text>pa'i lha mo bzhi dang / de nyid kyi tshe sngags gnyis kyi 'od zer las grub pa'i gshin rje brtan ma la sogs pa'i lha mo bzhi'o/ /'di dag rnams zhal gcig phyag gnyis ma lte ba man chad phur bu'i rnam pa can/ phyag g.yas pas rdo rje'i tho ba bsnams pa/ g.yon pa'i</text></item>
<item><p>28b.2</p><section></section><text>phyag gis rang gi gzugs kyi rnam pa'i phur bu bsnams pa/ spros pa'i sbyor bas phyogs bcur song bas bgegs kyi tshogs bkug nas hUM gi sgra ring po brjod pas grub pa'i rdo rje'i ra ba dang nye ba'i bar phyogs dang mtshams rnams su dong gi nang du bcug la oM g+ha g+ha g+hA ta ya g+hA ta</text></item>
<item><p>28b.3</p><section></section><text>ya/ sar+b+ba du Sh+TA na phaT phaT kI la ya kI la ya sar+b+ba pA paM phaT phaT/ hUM hUM hUM badzra kI la ya badzra d+ha ro A dz+nyA pa ya ti sar+b+ba big+h+nAM kA ya bA ka tsit+ta badzra kI la ya kI la ya hUM phaT/ ces bya ba phur bu gdab pa'i sngags sngon du 'gro bas phur bu gdab bo/ /oM badzra mut+ga ra badzra kI la ya a ko Ta ya</text></item>
<item><p>28b.4</p><section></section><text>hUM phaT ces bya ba brdung ba'i sngags sngon du 'gro bas brdung bar bya'o/ /phur bu gdab pa dang brdung ba gnyis kyis bgegs kyi tshogs bde ba chen po'i de kho na nyid du ro gcig par mos par bya'o/ /yang bgegs lus pa rnams tshar bcad nas lcags ril thim pa dang / chu la chu</text></item>
<item><p>28b.5</p><section></section><text>brdabs pa las thigs pa 'byung ba'i tshul gyis mtshams bcing ba'i don du zlum po'i rdo rje dang pad+ma dang 'khor lo'i ra ba rnams bsam par bya'o/ /de ltar bgegs tshar bcad pa'i rnam par dag pas rdo rje'i ra ba la sogs pa rnams mtshams med cing dum bu gcig tu gyur pas thams</text></item>
<item><p>28b.6</p><section></section><text>cad du 'gro ba la bgegs med par mos par bya'o/ /de nas rdo rje ra ba'i dbus su chos kyi dbyings kyi rang bzhin gyi chos 'byung gi rnam pa kha yangs la rtsa ba phra ba bsgom par bya'o/ /de'i dbus su sna tshogs pad+ma dang sna tshogs rdo rje la gnas pa'i b+hUM yig las byung ba'i rnam snang</text></item>
<item><p>28b.7</p><section></section><text>rig ma dang bcas pa'i bdag nyid kyi gzhal yas khang ngo / /so so'i skye bo dang de bzhin gshegs pa'i de bzhin nyid gcig pa nyid kyi mnyam pa'i phyir gru bzhir mnyam pa'o/ /dran pa nye bar gzhag pa dang yang dag par spong ba dang / rdzu 'phrul gyi rkang pa dang dbang po rnam par dag</text></item>
<item><p>29a.1</p><section></section><text>pas sgo bzhi'o/ /lam yan lag brgyad rnam par dag pas ka ba brgyad kyis mdzes pa/ dpa' bar 'gro ba dang nam mkha' mdzod dang dri ma med pa'i phyag rgya dang seng ge rnam par rol pa'i ting nge 'dzin bzhi'i rnam par dag pas 'dod yon gyi snam bu bzhis bskor</text></item>
<item><p>29a.2</p><section></section><text>ba'o/ /bsam gtan bzhi rnam par dag pas rta babs bzhis brgyan pa'o/ /byang chub kyi yan lag bdun rnam par dag pas dra ba dra phyed dang nyi zla dang ba dan dang me long dang rnga yab kyis mdzes pa'o/ /'dir bsdus nas sangs rgyas kyi yon tan de dang de'i rnam par dag pas mtshan nyid de</text></item>
<item><p>29a.3</p><section></section><text>dag dang ldan pa'o/ /de'i lte bar 'jig rten gyi chos brgyad kyis ma gos pa'i rnam par dag pas paM yig dmar po las skyes pa'i pad+ma 'dab ma brgyad pa'i ze'u 'bru la ma rig pa'i mun pa 'joms pa rnam par dag pas nyi ma'i dkyil 'khor la nyis 'gyur gyi A li yongs su gyur pa</text></item>
<item><p>29a.4</p><section></section><text>las me long lta bu'i ye shes kyi rang bzhin gyi zla ba'i dkyil 'khor dang / Da D+ha da d+ha ya la dang bcas pa'i kA li nyis 'gyur yongs su gyur pa las mnyam pa nyid kyi ye shes kyi rang bzhin gyi nyi ma'i dkyil 'khor gnyis brtsegs pa bde ba chen po'i kha sbyor gyi dbus su baM yig dmar</text></item>
<item><p>29a.5</p><section></section><text>po las skyes pa'i rdo rje'i lte ba la gnas pa'i nyi ma la gnas pa'i baM gi sa bon so sor rtog pa'i ye shes kyi rang bzhin no/ /de las byung ba'i 'od zer phyogs bcur 'phros pas bcom ldan 'das ma'i rnam pas sems can gyi don byas nas yang de nyid la bsdus la bya ba grub pa'i ye shes</text></item>
<item><p>29a.6</p><section></section><text>so/ /de thams cad yongs su gyur pa las bdag nyid shin tu rnam par dag pa chos kyi dbyings kyi ye shes kyi rang bzhin bcom ldan 'das ma rdo rje phag mo'o/ /chags pa chen po rnam par dag pas me tog se 'bru lta bu dmar po'o/ /bden pa gnyis rnam par dag pas phyag gnyis pa'o/ /</text></item>
<item><p>29a.7</p><section></section><text>g.yas sdigs mdzub dang bcas te gyen du bsgrengs pas gdug pa rnams la sdigs par byed cing ye shes la ro gcig tu gyur pa rnam par dag pas rdo rje dmar po bsnams pa'o/ /thur du rtse gcig pa gyen du rtse lngar yod pa nag po yu ba dang bcas pa skam po dang rlon pa'i mgo bo dang / sna</text></item>
<item><p>29b.1</p><section></section><text>tshogs rdo rje dang gser gyi bum pa'i rtsa ba nas 'thon pa/ g.yer kha'i sgra dang bcas pa'i sna tshogs kyi ba dan dang ldan pas mdzes pa'i thabs kyi rang bzhin kha T+wAM ga dkar po dpung pa'i drung du brten pa'o/ /bde ba chen po dang snying rje chen po ro gcig pa'i rang bzhin rnam par dag pas khrag</text></item>
<item><p>29b.2</p><section></section><text>gis gang ba'i thod pa bsnams pa/ log pa'i lta ba rnam par rtog pa spangs pas rnam par 'gyur ba'i zhal gcig pa/ bdud bzhi rnam par 'joms pas mche ba gtsigs shing 'jigs su rung ba lus dang ngag dang / yid kyi rnam par dag pas snying rje'i spyan dmar po gsum pa can</text></item>
<item><p>29b.3</p><section></section><text>gnyis su med pa de kho na nyid kyi chos kyi phung po brgyad khri bzhi stong rnam par bstan pa'i rnam par dag pas skra grol ba/ 'khor lo dang rna rgyan dang / mgul rgyan dang / lag gdub dang / kha T+wAM ga dang / ske rags te phyag rgya lnga dang ldan pa'o/ /kha cig ni mgul rgyan dang / rna</text></item>
<item><p>29b.4</p><section></section><text>rgyan dang / lag gdub dang / spyi gtsug gi 'khor lo'i rgyan dang / tshangs skud dang / thal ba ste phyag rgya drug tu rab tu grags zhes bya ste/ dkyil 'khor gyi 'dren pa mo nyid yin pa'i phyir phyag rgya drug gis rgyas btab pa'o zhes zer ro/ /phyogs kyi gos can lang tsho la bab pa</text></item>
<item><p>29b.5</p><section></section><text>nyid kyis gzhon sha dang bcas pa/ A li dang kA li'i yi ge lnga bcu'i rang bzhin rgyu ma la brgyus pa'i mi mgo rlon pa'i phreng ba can/ 'gro ba la stong pas khyab par mtshon pa nyid kyis zhabs g.yon pa bskum pas g.yas mtho lngar brkyang ba'i stang stabs kyis pad+ma dmar po</text></item>
<item><p>29b.6</p><section></section><text>'dab ma brgyad pa'i steng gi nyi ma la rtag pa dang chad pa'i rtog pa'i rang bzhin gyi 'jigs byed dang dus mtshan ma mnan pa/ shin tu rnam par dag pa'i ye shes kyi snang ba ldan pas nyi ma'i 'od kyi dkyil 'khor can/ stong pa nyid kyi rang bzhin gyi 'gro ba mi dmigs par mnyam</text></item>
<item><p>29b.7</p><section></section><text>pas gzi brjid chen po dang ldan pa zla mtshan dang ldan pa nyid kyis khrag 'dzag pa/ khrag gi thod pa 'bo bzhin pa 'thung ba la chags pas khrag la dgyes pa'o/ /rdo rje'i phreng ba gnyis kyi dbus na de bzhin gshegs pa lnga'i rang bzhin gyi thod pa'i dum bu'i cod pan bcings</text></item>
<item><p>30a.1</p><section></section><text>ba'o/ /'gro ba'i don mdzad pa nyid kyis sna tshogs rdo rjes mtshan pa'i thor tshugs can/ 'jig rten gyi khams thams cad bsdus pas mig dang / rna ba dang / sna dang / lce dang / lus dang / yid dang / nyon mongs pa can gyi yid dang / kun gzhi rnam par</text></item>
<item><p>30a.2</p><section></section><text>shes pa ste/ rnam par shes pa brgyad bdag med pa'i rang bzhin gyis dur khrod brgyad kyi dbus na bzhugs par bsgom pa'o/ /gang lU yi pa'i mngon par rtogs pa las rdo rje'i gur la sogs pa srung ba'i phyir rjes thogs su stong pa bsgom par gsungs pa gang yin pa de ni dbang po rab kyi</text></item>
<item><p>30a.3</p><section></section><text>dbang du byas pa ste/ de la ni stong pa kho na bsrung ba'i mchog go/ /'dir ni skye bo thams cad rnam par sdud pa'i ched du stong pa bsgoms pa'i rjes su gur la sogs pa'i srung ba dang ldan par bstan te/ de ni mngon par rtogs pa mang po las go rims 'di ltar mthong ba'i phyir ro/ /shar la</text></item>
<item><p>30a.4</p><section></section><text>sogs pa'i 'dab ma bzhi la rim pa ji lta bas g.yon skor gyis mkha' 'gro ma dang / lA ma dang / khaN+Da ro hA dang / gzugs can ma rnams sku mdog nag po dang / ljang gu dang / dmar po dang / ser po rnams so/ /thams cad kyang zhal gcig pa phyag bzhi pa'o/ /g.yon gyis kha</text></item>
<item><p>30a.5</p><section></section><text>T+wAM ga dang thod pa bsnams pa/ Da ma ru dang / gri gug g.yas kyis bsnams pa/ spyan gsum pa zhal mche ba gtsigs pa skra grol ba gcer bu g.yas brkyang ba g.yon bskum pa'i stang stabs can/ phyag rgya lnga dang ldan pa mgo bo rlon pa'i phreng ba dang ldan pa rdo rje'i phreng bas dpral bar nas</text></item>
<item><p>30a.6</p><section></section><text>mtshan pa/ rked pa g.yer kha'i sgra dang bcas pa la sogs pas brgyan par bsam mo/ /me la sogs pa'i mtshams kyi 'dab ma bzhi la g.yas skor gyis byang chub kyi sems dang khrag dang bdud rtsi lnga dang dngul chu ltar bdud rtsir gyur pas yongs su gang ba'i pad+ma'i snod bzhi</text></item>
<item><p>30a.7</p><section></section><text>dgod do/ /de'i phyi rol du rdo rje sngon po'i phreng bas bskor ba dang po thugs kyi 'khor lo sngon po rtsibs brgyad pa'i shar dang / byang dang / nub dang lho'i rtsibs rnams la pul+lI'i ra mA la yang / dzA lan+d+ha ra dang / o Di ya na dang / arbu da'i rang bzhin gyi gnas la rab tu gtum mo dang / gtum</text></item>
<item><p>30b.1</p><section></section><text>pa'i mig can ma dang / 'od ldan ma dang / sna chen ma'o/ /me'i mtshams dang / bden bral dang / rlung gi mtshams dang / dbang ldan la go dA ba rI dang / rA me shwa ra dang / de bI ko Ta dang / mA la ba'i bdag nyid kyi gnas dang / nye ba'i gnas la dpa' bo'i blo gros ma dang / mi'u</text></item>
<item><p>30b.2</p><section></section><text>thung ma dang / lang+ka'i dbang phyug ma dang / shing grib ma'o/ /pad+ma'i phreng ba dmar pos bskor ba'i gnyis pa gsung gi 'khor lo dmar po rtsibs brgyad pa'i shar dang byang gi rtsibs gnyis la kA ma rU pa dang / o tra'i zhing gnyis la ai rA ba tI dang / 'jigs byed chen mo'o/ /nub dang</text></item>
<item><p>30b.3</p><section></section><text>lho'i tri sha ku ni dang / ko sa la'i bdag nyid kyi nye ba'i zhing gnyis la rlung gi shugs can ma dang chang 'thung ma'o/ /me dang bden bral gnyis la ka ling+ga dang / laM pa ka ste tshan+do ha gnyis la sh+yA ma de bi dang shin tu bzang mo'o/ /rlung dang dbang ldan du kAny+tsi dang hi mA la ya ste nye ba'i tshan+do ha</text></item>
<item><p>30b.4</p><section></section><text>gnyis la rta rna ma dang bya gdong ma'o/ /gsum pa sku'i 'khor lo dkar po'i rtsibs brgyad pa 'khor lo'i phreng ba dkar pos bskor ba'i shar dang byang gi rtsibs la pre ta pU ri dang gr-i ha de pa ta ste 'du ba can gnyis la/ 'khor lo'i shugs can ma dang / du ma skyes ma'o/ /nub</text></item>
<item><p>30b.5</p><section></section><text>dang lho'i sau rASh+Ta dang / su war+N+Na di pa ste nye ba'i 'du ba can la/ chang 'tshong ma dang / 'khor lo'i go cha ma'o/ /me dang bden bral la nA ga ra dang / sin+d+hu sti dur khrod la shin tu dpa' mo dang / stobs chen mo dang / rlung dang dbang ldan du ma ru dang / ku lu tA ste nye ba'i dur khrod</text></item>
<item><p>30b.6</p><section></section><text>la 'khor los sgyur ma dang / brtson 'grus chen mo'o/ /rab tu gtum mo la sogs pa'i lha mo de dag zhal gcig phyag gnyis pa'i g.yon gyis khrag gis bkang ba'i thod pa dang / g.yas sdigs mdzub dang bcas pas gdug pa can tshar gcod pa'i gri gug bsnams pa'o/ /</text></item>
<item><p>30b.7</p><section></section><text>'di dag gi rgyan la sogs pa'i cha lugs gzhan ni mkha' 'gro ma la sogs pa bzhin no/ /sgo bzhi la khwa gdong ma dang / 'ug gdong ma dang / khyi gdong ma dang / phag gdong ma rnams ni mkha' 'gro ma la sogs pa bzhin no/ /'di rnams kyi gdong pa ni ming dang rjes su mthun</text></item>
<item><p>31a.1</p><section></section><text>pa'o/ /mtshams bzhi la gshin rje brtan ma dang / gshin rje pho nya ma dang / gshin rje mche ba can ma dang / gshin rje 'joms ma ste mi'i gdong pa can no/ /g.yas dang cig shos kyi phyogs kyi lha mo gnyis kyi sku'i g.yas dang cig shos kyi phyed lta</text></item>
<item><p>31a.2</p><section></section><text>bur sku phyed pa'o/ /brgyad car yang ro'i gdan la bzhugs pa dang / cha lugs lhag ma rnams mkha' 'gro ma la sogs pa kho na bzhin no/ /lha mo de rnams kyang bcom ldan 'das ma grub pa dang dus mnyam pa kho nar skad cig gis rdzogs par blta'o/ /de nas go cha gnyis</text></item>
<item><p>31a.3</p><section></section><text>byas nas/ /ye shes 'khor lo bsgom par bya/ /zhes lU'i pas gsungs pa'i srung ba'i go cha bgo bar bya ste/ b+h+rUM/ hUM/ khaM/ aH hAM/ ha'i yi ge dag gis skye mched dag par byas nas phag mo dang / gshin rje ma dang / rmongs byed ma dang / bskyod byed ma dang / skrag byed ma</text></item>
<item><p>31a.4</p><section></section><text>dang / gtum mo ste lha mo drug gi sngags kyis rang rang gi lha'i kha dog dang mtshungs pa'i go cha bgo bar bya'o/ /lte ba la oM baM/ snying gar haM yoM/ kha la hriM moM/ mgo bo la/ hreM hriM/ spyi gtsug la hUM hUM/ yan lag thams cad la mtshon cha phaT phaT/ yang na lha dang</text></item>
<item><p>31a.5</p><section></section><text>sngags de dang de las grub pa'i gnas de dang der lha de dag kho na bsgom par bya'o/ /de la phag mo dmar mo dang / sngon mo dang / ljang gu'i zhal can/ g.yon pa la kha T+wAM ga dang / thod pa dang / zhags pa dang / g.yas kyis lcags kyu dang / gri gug dang tshangs pa'i mgo bo</text></item>
<item><p>31a.6</p><section></section><text>bsnams pa/ gshin rje ma dang / rmongs byed ma dang / bskyod byed ma dang / skrag byed ma dang / gtum mo rnams kyi kha dog ni sngon mo dang / dkar mo dang / ser mo dang / ljang gu dang / dud ka ste/ phyag bzhi'i g.yon gyis thod pa dang bcas pa'i kha T+wAM ga dang / dril bu bzung</text></item>
<item><p>31a.7</p><section></section><text>ba dang / g.yas kyis cang te'u dang gri gug bsnams pa/ thams cad kyang skra grol ba gcer bu spyan gsum pa g.yon bskum pa g.yas brkyang ba'i stang stabs kyis bzhugs par blta'o/ /de'i rjes la dpral ba dang / mgrin pa dang / snying gar oM AH hUM gi yi ge dkar po dang / </text></item>
<item><p>31b.1</p><section></section><text>dmar po dang sngon po rnams bsgom par bya'o/ /de nas snying ga'i dbus su pad+ma dmar po 'dab ma brgyad pa la gnas pa'i nyi ma'i dkyil 'khor gyi steng du rdo rje dmar po'i lte ba la nyi ma'i dkyil 'khor la gnas pa'i sa bon baM gyi 'od zer gyis phyogs bcu na bzhugs pa'i dbang</text></item>
<item><p>31b.2</p><section></section><text>phyug gi dpa' mo rnams su bsdus pa'i ye shes kyi 'khor lo'i gzugs dzaHzhes pas spyan drangs la pi wang ma la sogs pa'i lha mo bcu drug gis mchod yon la sogs pa sngon du 'gro bas mchod la/ pheM yig brjod pa sngon du 'gro bas dra ba'i phyag rgya bcings nas</text></item>
<item><p>31b.3</p><section></section><text>dpral ba'i dbus su g.yon skor gyis bskor zhing / hUM yig gis rang dam tshig gi 'khor lo la chu la chu thim pa ltar gzhug par bya ste/ paM yig gis bcings la hoHyig gis dgyes par bya'o/ /oM yo ga shud+d+haHsar+b+ba d+harmA yo ga shud+d+ho\u0f85haM/ zhes brjod la/ ye shes</text></item>
<item><p>31b.4</p><section></section><text>'khor lo dang dus mnyam par spyan drangs pa'i rnam par rol pa'i rdo rje ma rnams kyis ye shes kyi bdud rtsis bkang ba'i thod pa dang Da ma ru bsnams pa la/ snying ga'i sa bon las byung ba'i pi wang ma la sogs pa'i lha mo rnams kyis mchod par bya ste/ ji ltar bltams pa tsam gyis ni/ /</text></item>
<item><p>31b.5</p><section></section><text>de bzhin gshegs kun khrus gsol ltar/ /lha yi chu ni dag pa yis/ /de bzhin bdag gis khrus bya'o/ /zhes pas de rnams kyi g.yon pa'i thod pa cung zad yo ba las byung ba'i ye shes kyi bdud rtsi'i rgyun gyis bkrus pas rang nyid bde ba chen po'i rang bzhin du bsam mo/ /chu lhag ma</text></item>
<item><p>31b.6</p><section></section><text>las grub pa'i de bzhin gshegs pa mgo bo la rnam par bsams la/ oM sar+b+ba ta thA ga ta a b+hi She ka ta sa ma ya shri ye hUM zhes bya bas byin gyis brlab po/ /de la bcom ldan 'das ma'i spyi bo la rigs kyi bdag po sangs rgyas rnam par snang mdzad do/ /mkha' 'gro ma la</text></item>
<item><p>31b.7</p><section></section><text>sogs pa rnams kyi rin chen 'byung ldan no/ /thugs dang gsung dang sku'i 'khor lo la bzhugs pa rnams la rim pa ji lta bar mi bskyod pa dang / snang ba mtha' yas dang / rtag pa'o/ /dam tshig gi 'khor lo la gnas pa rnams kyi ni don yod grub pa'o/ /de nas bdud</text></item>
<item><p>32a.1</p><section></section><text>rtsi myang bar bya ste/ yaM yig las rlung gi dkyil 'khor/ de'i steng du raM yig las skyes pa'i me'i dkyil 'khor/ de'i steng du AH yig dkar po las skyes pa'i pad+ma'i snod dkar po/ mgo bo gsum las byas pa'i sgyed [(]po [,]pu [)]gsum la gnas pa la/ oM</text></item>
<item><p>32a.2</p><section></section><text>traM aM khaM hUM/ lAM/ mAM/ pAM/ tAM/ bAM/ las skyes pa des byin gyis brlabs pa'i bdud rtsi lnga dang sgron ma lnga rdzogs par byas la/ rlung gis bskul ba'i me 'bar ba'i drod kyis sa bon gyi yi ge la sogs pa zhu bas nyi ma 'char ba'i kha dog lta bu'i khu bar bltas la/ steng du mtho gang</text></item>
<item><p>32a.3</p><section></section><text>pa'i tshad la hUM dkar po las skyes pa'i kha T+wAM ga mgo thur la bstan pa dkar po bdud rtsi'i rang bzhin la rlongs pa reg pas zhu ba nang du bab pas khu ba de dngul chu'i kha dog ltar bsil bar rnam par bsam mo/ /yang de'i steng du yi ge gsum gong nas gong du bltas nas de'i 'od zer gyis</text></item>
<item><p>32a.4</p><section></section><text>khams gsum na gnas pa'i bdud rtsi thams cad dang bcas te/ de bzhin gshegs pa ma lus pa'i thugs ka na gnas pa'i ye shes kyi bdud rtsi bkug nas de nyid la bstim pa dang / yi ge gsum yang rim pas zhu bar gyur te yang yi ge gsum gyis kyang byin gyis brlabs</text></item>
<item><p>32a.5</p><section></section><text>pa dang / rang dang dkyil 'khor gyi lha mo rnams kyi ljags la hUM dkar po las skyes pa'i rdo rje dkar po nas kyi tshad tsam gyi 'od zer sbu gu can gyis tshim par bsam mo/ /de nas 'chad par 'gyur ba'i mchod pa'i sngags rkang pa brgyad pas bstod par bya'o/ /gal te de tsam gyis</text></item>
<item><p>32a.6</p><section></section><text>dkyil 'khor gyi 'khor lo chen po la yun ring por brtan par byed mi nus na/ de'i tshe pad+ma'i lte bar gnas pa nyi ma dang / zla ba kha sbyor gyi dbus su khaM gi sa bon las byung ba'i 'od zer ring po pad+ma'i srad bu lta bu la sems brtan par byas pa'i sgo nas rtsa gnyis la/ srog rlung gi rgyu ba</text></item>
<item><p>32a.7</p><section></section><text>yongs su bral bas dbus su zhugs nas gtum mo 'bar bas spyi bo'i zla ba zhu ba las/ rim gyis 'khor lo la khyab pas dga' ba la sogs pa rnams kyi dbye bas lhan cig skyes pa'i dga' ba nas byung nas rnam par rtog pa thams cad dang bral bas cig car dkyil 'khor gyi</text></item>
<item><p>32b.1</p><section></section><text>'khor lo stong par bsdus te mi dmigs par bsam mo/ /yang na rim gyis te de'i rim pa ni 'di yin te/ 'gro ba rnams dur khrod la'o/ /dur khrod phyi'i gzhal yas khang la'o/ /gzhal yas khang dam tshig gi 'khor lo la'o/ /phyi'i 'khor lo sku'i 'khor</text></item>
<item><p>32b.2</p><section></section><text>lo la'o/ /sku'i 'khor lo gsung gi 'khor lo la'o/ /gsung gi 'khor lo thugs kyi 'khor lo la'o/ /thugs kyi 'khor lo ni phyogs la gnas pa mkha' 'gro ma la sogs pa la'o/ /phyogs dang bral ba la gnas pa ni gzugs can ma la sogs pa la'o/ /mkha'</text></item>
<item><p>32b.3</p><section></section><text>'gro ma la sogs pa yang bde ba chen po'i 'khor lo la bzhugs pa'i bcom ldan 'das ma'i gdan la'o/ /bcom ldan 'das ma'i gdan chu skyes ni nyi ma la'o/ /nyi ma 'jigs byed la'o/ /'jigs byed dus mtshan ma la'o/ /dus mtshan ma kha T+wAM ga la'o/ /kha T+wAM ga</text></item>
<item><p>32b.4</p><section></section><text>bcom ldan 'das ma la'o/ /bcom ldan 'das ma lte ba'i pad+ma la'o/ /pad+ma nyi ma dang zla ba'i kha sbyor la'o/ /kha sbyor ni baM gi yi ge la'o/ /baM yig zla ba phyed pa la'o/ /zla ba phyed pa thig le la'o/ /thig le nA da la thim par bsams te/ de yang skra'i rtse mo</text></item>
<item><p>32b.5</p><section></section><text>stong phrag brgyar gshegs pa'i gzugs su blta bar bya'o/ /rab kyis de yang mi dmigs so/ /de ltar ye shes 'khor lo'i rang bzhin bcom ldan 'das ma yang 'od gsal ba'i rang bzhin la gzhug go/ /de ltar yang dang yang du gzhug pa dang ldang bar bya'o/ /ji</text></item>
<item><p>32b.6</p><section></section><text>ltar me long dbugs kyi rlung / thams cad thim par 'gyur ba bzhin/ /yang dag mtha' ru rnal 'byor pas/ /yang dang yang du gzhug par bya/ /zhes bya bas yang dang yang du gzhug pa dang ldan pas bden pa gnyis dbyer med cing zung du 'jug pa'i ting nge 'dzin rnal</text></item>
<item><p>32b.7</p><section></section><text>'byor pas mngon du byed do/ /skyo bar gyur na lte ba'i mtsho skyes la gnas pa'i baM gyis sa bon la sems gtad la 'chad par 'gyur ba'i snying po dang nye ba'i snying po gang yang rung ba ji ltar brjod par 'dod pa dang dus mtshungs pa nyid du sa bon gyi nA da las phyir byung ba'i rlung dang lhan</text></item>
<item><p>33a.1</p><section></section><text>cig 'khor lo rnam pa lngas spros pas/ 'gro ba'i don byas nas/ rlung gnyis 'jug pa'i tshe phreng ba bkug pa'i tshul du sngags dang lhan cig de kho na nyid la gzhug par bya'o/ /'chad par 'gyur ba'i lha mo so so'i sngags bzlas par 'dod na lha mo so</text></item>
<item><p>33a.2</p><section></section><text>so'i sngags bzlas pa rdzogs nas spro ba dang bsdu ba sngar bzhin bya'o/ /yang de kho na las sngar bzhin blangs te kun 'dar ma'i lam las rang gi khar 'thon te pad+ma nas rang gi gnas su song bas de bzhin du 'khor ba'i yi ge'i phreng ba bsgom zhing 'chad par 'gyur ba'i phreng</text></item>
<item><p>33a.3</p><section></section><text>ba'i sngags sam/ snying po dang nye ba'i snying po gang yang rung ba bzlas par bya'o/ /yang na sa bon de nyid la yongs su bskor ba'i sngags kyi phreng ba mar me'i phreng ba ltar gnas pa la bltas te ha cang mgyogs pa dang bul ba ma yin pas rtog pa ngan pa thams cad spangs te</text></item>
<item><p>33a.4</p><section></section><text>bzlas pa bya'o/ /oM badzra bai ro tsa nI ye hUM hUM phaT swA hA/ bcom ldan 'das ma'i thugs kyi snying po'o/ /oM badzra bai ro tsa nI ye swA hA/ 'di yang thugs kyi snying po'o/ /oM sar+b+ba bud+d+ha DA ki nI ye badzra war+N+Na nI ye hUM hUM phaT swA hA/ nye ba'i snying po'o/ /sngags 'di</text></item>
<item><p>33a.5</p><section></section><text>dag ni mthu chen po dang ldan pa yin no/ /oM na mo b+ha ga ba ti badzra bA rA hi baM hUM hUM phaT/ oM na maH A r+ya a pa rA dzi te tre+e lo kya mA te ma hA bi d+ye shwa ri hUM hUM phaT/ oM na maHsar+b+ba b+hU ta b+ha ya a pa he ma hA badzre hUM hUM phaT/ oM na mo badzrA sa ne a dzi te a pa rA dzi te ba sh+yaM ka ri Ne tra</text></item>
<item><p>33a.6</p><section></section><text>b+h+rA ma Ni huM hUM phaT/ oM na mo bi Sha ni sho Sha ni ro Sha Ni kro d+ha ka rA li ni huM hUM phaT/ oM na ma shA sa ni mA ra Ni bra b+he da ni a bra b+he da ni a pa rA dza ye huM hUM phaT/ oM na mo dza ye bi dza ye dzam+b+ha ni stam+b+ha ni mo ha ni huM hUM phaT/ oM na mo badzra bA rA hi ma hA yo gi nI kA me shwa ri kha ge huM hUM phaT/ 'di ni bcom ldan</text></item>
<item><p>33a.7</p><section></section><text>'das ma'i mchod pa'i sngags rkang pa brgyad pa'o/ /de nas phreng ba'i sngags ni/ oM badzra bA rA hi pro taM ge ha na ha na prA NAM/ kiM ki ni/ khiM khi ni d+hu na d+hu na badzra ha ste sho Sha ya sho Sha ya badzra kha T+wAM ga ka pA la d+hA ri Ni ma hA pi shi ta mAM sa a sha ni ma nu Sha an+t+ra prA br-i te sa n+ni d+h+yaM na ra shi ro mA</text></item>
<item><p>33b.1</p><section></section><text>lA graM thi ta d+hA ri Ni suM b+ha ni suM b+he ha na ha na prA NA na sarba pA paM satwA nAM sarba pa shU nAM ma hA mAM sats+tshe da ni kro d+ha mU ra ti daM Sh+TA ka rA li ni ma hA mu dre shrI he ru ka de ba s+ya a gra ma hi Shi sa ha sra shi re sa ha sra bA ta be sha ta sa ha srA na ne/ dz+wa li ta te dza se dz+wa la mu khi ping ga la lo tsa ne badzra sha rI re badzra A sa ne mi li</text></item>
<item><p>33b.2</p><section></section><text>mi li/ ti mi li ti mi li/ he he ha ha/ hUM hUM/ kha kha/ d+hu d+hu ru ru/ d+hu ru d+hu ru/ mu ru mu ru/ a dwai te ma hA yo gi ni pa thi ha sid+d+he draiM d+haM draiM d+haM/ graM graM/ he he ha ha/ b+hI me ha sa ha sa/ bI re hA hA ho ho/ /hUM hUM trai lo kya bi nA sha ta sa ha sra ko Ti ta thA ga ta pa ri bA re hUM hUM phaT</text></item>
<item><p>33b.3</p><section></section><text>siM ha rU pe khaHga dza rU pe gaHtrai lo kya da ri ma hA sa mu dra me kha le gra sa gra sa hUM hUM phaT/ bI ra dwai te hUM hUM/ hA hA ma hA pa shu mo ha ni yo gI shwa ri twaM DA ki nI lo kA nAM ban+d+ha ni sad+ya pra h+ya ya kA ri Ni hUM hUM phaT/ b+hU ta trA sa ni ma hA bI re pa ra ma sid+d+he yo gI shwa ri phaT hUM hUM phaT swA hA/ sngags</text></item>
<item><p>33b.4</p><section></section><text>'di ni nus mthu chen po ste bzlas pa tsam gyis 'grub par 'gyur ro/ /zla ba gzas bzung ba'am nyi ma gzas bzung ba'i dus su gzas ma thong par bzlas par bya ba ni ji srid ma grol gyi bar du'o/ /de nas ji srid bzlas pa byas pa de srid du bud med stong phrag gcig gis</text></item>
<item><p>33b.5</p><section></section><text>rtes su bsten par 'gyur ro/ /bsgom pa sngon du 'gro bas cig car brjod pa tsam gyis 'gugs par 'gyur ro/ /khro ba'i sems kyis gsod par byed do/ /bskrad pa dang dbye ba dang rengs par yang byed do/ /me tog la lan gcig bzlas nas nam mkha' la</text></item>
<item><p>33b.6</p><section></section><text>gtor na tshangs pa la sogs pa gzhan la ston par nus so/ /dur khrod kyi sol ba la lan gcig bzlas nas khyim mam grong khyer la brabs na me 'bar bar mthong bar 'gyur ro/ /rma bya'i sgro la lan gcig bzlas nas nam mkha' la bskor bas yang zhi bar 'gyur ro/ /</text></item>
<item><p>33b.7</p><section></section><text>gyo mo la lan gcig bzlas pas sde tshan rta glang gru dmag bzhi'i yan lag ston no/ /rma bya'i mdongs bzlog nas bskor bas mi snang bar 'gyur ro/ /de lta bu la sogs pa 'di'i nus pa'i bye brag gzhan du gsungs so/ /oM DA ki nI ye hUM hUM phaT/ mkha' 'gro</text></item>
<item><p>34a.1</p><section></section><text>ma'i'o/ /oM lA me hUM hUM phaT/ lA ma yi'o/ /oM khaN+da ro he hUM hUM phaT/ dum skyes ma'i'o/ /sngags 'di ni las thams cad kyi'o/ /oM rU pi NI ye huM hUM phaT/ gzugs can ma'i'o/ /de nas rab tu gtum mo la sogs pa'i sngags</text></item>
<item><p>34a.2</p><section></section><text>ni 'di yin no/ /oM pra tsaN+De huM hUM phaT/ oM ma hA nA se huM hUM phaT/ oM bI ra ma tI ye huM hUM phaT/ oM kharba rI ye huM hUM phaT/ oM lang ke shwa rI ye huM hUM phaT/ oM dru mats+tshe ye huM hUM phaT/ oM ai rA ba tI ye huM hUM phaT/ oM ma hA b+hai ra bi ye huM hUM phaT/ oM bA yu be ge huM hUM phaT/ oM su</text></item>
<item><p>34a.3</p><section></section><text>ra b+hak+Shi ye huM hUM phaT/ oM sh+ya ma de bI ye huM hUM phaT/ oM su b+ha dre huM hUM phaT/ oM ha ya kar+N+Ne huM hUM phaT/ oM kha gA na ne hUM hUM phaT/ oM tsakrA be ge huM hUM phaT/ oM khaN+Da ro he huM hUM phaT/ oM shauN+Di nI ye huM hUM phaT/ oM tsakrA barmi NI ye huM hUM phaT/ oM su bI re huM hUM phaT/ oM ma hA ba li</text></item>
<item><p>34a.4</p><section></section><text>huM hUM phaT/ oM tsakrA bar+t+ti ni ye huM hUM phaT/ oM ma hA bI R+Ye huM hUM phaT/ oM ka kA s+ye huM hUM phaT/ oM u lu kA s+ye huM hUM phaT/ oM shwa nA s+ye huM hUM phaT/ oM sU kA rA skye huM hUM phaT/ oM ya ma dA D+hI ye huM hUM phaT/ oM ya ma d+hU tI ye huM hUM phaT/ oM ya ma daM Sh+T+wi NI ye huM hUM phaT/ oM ya ma ma</text></item>
<item><p>34a.5</p><section></section><text>thA ni ye huM hUM phaT/ 'di ltar re zhig lU yi pa'i mngon par rtogs pa'i rim pa rgyas par lha mo sum cu rtsa bdun gyi bdag nyid kyi bcom ldan 'das ma'i dkyil 'khor gyi 'khor lo de kho na las dkyil 'khor gyi dbye ba'i bye brag gzhan bdag gi bla mas rdo rje phreng ba las gsungs pa bri bar bya</text></item>
<item><p>34a.6</p><section></section><text>ba ni 'dren pa mo la sogs pa thams cad kyang phyag gnyis mkha' 'gro ma la sogs pa dang / khwa gdong ma la sogs pa rnams kyang g.yon na thod pa dang mchan khung la rten pa'i kha T+wAM ga bsnams pa/ g.yas kyis Da ma ru bsnams pa/ gzhan thams cad sngar bzhin no/ /yang na</text></item>
<item><p>34a.7</p><section></section><text>bcom ldan 'das ma sku mdog ser mo'am sngon mo mkha' 'gro ma la sogs pa bzhi yang ser mo/ g.yas na Da ma ru bsnams pa'o/ /thugs kyi 'khor lo'i rnal 'byor ma rnams dkar mo/ phyag g.yas kyis rdo rje dang bcas pa'i sdigs mdzub mdzad pa'o/ /gsung gi 'khor</text></item>
<item><p>34b.1</p><section></section><text>lo'i nag mo phyag g.yas kyis rdo rje dang bcas pa'i sdigs mdzub po/ /sku'i 'khor lo'i dmar mo g.yas pa'i phyag na 'khor lo dang bcas pa'i sdigs mdzub bo/ /khwa gdong ma la sogs pa rnams kyi g.yas kyis sdigs mdzub dang bcas pas gri gug bsnams pa'o/ /lha</text></item>
<item><p>34b.2</p><section></section><text>mo thams cad ni g.yon pa'i phyag gis thod pa bzung ba'o/ /gshin rje brtan ma la sogs pa rnams g.yas kyis Da ma ru dang / g.yon gyis sdigs mdzub dang bcas pa'i mi'i mgo bo bsnams pa'o/ /mkha' 'gro ma la sogs pa dang / khwa gdong ma la sogs pa</text></item>
<item><p>34b.3</p><section></section><text>rnams kyis g.yon gyi dpung pa la kha T+wAM ga brten pa'o/ /bcu gnyis po rnams brkyang bskum gyi tshul gyis gar mdzad pa'o/ /gzhan rnams ni sngar bzhin no/ /lha'i nga rgyal spangs pa dang / rnam pa thams cad mkhyen pa nyid thob par bstan pa'i phyir byang chub kyi phyogs kyi chos sum cu</text></item>
<item><p>34b.4</p><section></section><text>rtsa bdun mkha' 'gro ma la sogs pa'i rang bzhin du rig par bya'o/ /de la gzugs kyi phung po yongs su shes pa la rtsom pa'i mtshan nyid kyi phyir lus dran pa nye bar gzhag pa ni mkha' 'gro ma'o/ /tshor ba'i phung po yongs su shes pa rtsom pa'i mtshan nyid kyi phyir tshor ba dran pa nye</text></item>
<item><p>34b.5</p><section></section><text>bar gzhag pa ni lA ma'o/ /'du shes dang 'du byed kyi phung po sgyu ma'i rang bzhin du nges pa'i mtshan nyid kyi phyir chos dran pa nye bar gzhag pa ni dum skyes ma'o/ /rnam par shes pa'i phung po rab tu rnam par 'byed pa'i mtshan nyid kyi phyir sems dran pa nye bar gzhag pa ni gzugs</text></item>
<item><p>34b.6</p><section></section><text>can ma'o/ /chos thos par 'dod pa la shin tu 'bad pa'i mtshan nyid kyi phyir 'dun pa'i rdzu 'phrul gyi rkang pa ni rab tu gtum mo'o/ /brtson 'grus rgyun mi 'chad par goms pa brtson 'grus kyi rdzu 'phrul gyi rkang pa ni gtum pa'i mig can ma'o/ /shin tu rnam par dpyod pa rdzu 'phrul</text></item>
<item><p>34b.7</p><section></section><text>gyi rkang pa ni 'od ldan ma'o/ /byang chub mngon du byed pa la lhag pa'i bsam pa nyid kyis sems kyi rdzu 'phrul gyi rkang pa ni sna chen ma'o/ /bden pa dang dkon mchog gsum dang las dang 'bras bu la yid ches pa dang de kho na nyid du nges pa la dbang du chub pa'i phyir dad pa'i dbang po ni</text></item>
<item><p>35a.1</p><section></section><text>dpa' bo'i blo can ma'o/ /ci nas kyang bya ba nges par byed pa'i phyir brtson 'grus kyi dbang po ni mi'u thung ma'o/ /ma rig pa'i gnyen po ma brjed pa la dbang thob pa'i phyir dran pa'i dbang po ni lang ka'i dbang phyug ma'o/ /sems rtse gcig pa nyid</text></item>
<item><p>35a.2</p><section></section><text>la dbang thob pa'i phyir ting nge 'dzin gyi dbang po ni shing gi grib ma'o/ /blang bya dang dor bya nges pa la dbang chub pa'i phyir shes rab kyi dbang po ni rab tu brtan ma'o/ /dad pa la sogs pa'i dbang po rnams kho na mthar thug par phyin pas stobs rnams so/ /dad pa'i</text></item>
<item><p>35a.3</p><section></section><text>stobs ni 'jigs byed chen mo'o/ /brtson 'grus kyi stobs ni rlung gi shugs can ma'o/ /dran pa'i stobs ni chang 'thung ma'o/ /ting nge 'dzin gyi stobs ni sh+yA ma de bi'o/ /shes rab kyi stobs ni shin tu bzang mo'o/ /ting nge 'dzin kho na byang chub kyi rgyu yin pas ting</text></item>
<item><p>35a.4</p><section></section><text>nge 'dzin yang dag byang chub kyi yan lag ni rta rna ma'o/ /le lo'i skabs mi 'byed pa'i phyir brtson 'grus yang dag byang chub kyi yan lag ni bya gdong ma'o/ /dge ba la kun nas zhen pa'i phyir dga' ba yang dag byang chub kyi yan lag ni 'khor lo'i shugs can ma'o/ /las</text></item>
<item><p>35a.5</p><section></section><text>dge ba la las su rung ba nyid kyis shin tu sbyangs pa yang dag byang chub kyi yan lag ni dum skyes ma'o/ /bdag med pa'i rang bzhin du nges pas chos rab tu rnam par 'byed pa yang dag byang chub kyi yan lag ni chang 'tshong ma'o/ /tshul khrims brjed pa med pa nyid kyis dran</text></item>
<item><p>35a.6</p><section></section><text>pa yang dag byang chub kyi yan lag ni 'khor lo'i go cha ma'o/ /yid la mi byed pa'i ting nge 'dzin gyi phyir btang snyoms yang dag byang chub kyi yan lag ni shin tu dpa' mo'o/ /phyin ci ma log pa'i don bsgrub pa'i phyir yang dag pa'i lta ba ni stobs chen ma'o/ /dam pa'i bya ba</text></item>
<item><p>35a.7</p><section></section><text>brtsams pa yongs su mi gtong ba'i phyir yang dag pa'i rtog pa ni 'khor los sgyur ma'o/ /sems can mi slu ba'i phyir yang dag pa'i ngag ni brtson 'grus chen mo'o/ /dge ba bcu'i bya ba las mi 'da' bar byed pa'i phyir yang dag pa'i las kyi mtha' ni khwa gdong ma'o/ /sems can</text></item>
<item><p>35b.1</p><section></section><text>la g.yo sgyu med pas 'tsho ba'i phyir yang dag pa'i 'tsho ba ni 'ug gdong ma'o/ /dge ba'i ched du bya ba'i phyir yang dag pa'i rtsol ba ni khyi gdong ma'o/ /sangs rgyas kyi gsung gi don dran pa'i phyir yang dag pa'i dran pa ni phag gdong ma'o/ /yang dag pa'i ting nge 'dzin ni bcom ldan</text></item>
<item><p>35b.2</p><section></section><text>'das ma rdo rje phag mo'o/ /dge ba'i chos ma skyes pa skyed par byed pa ni gshin rje brtan ma'o/ /skyes pa'i chos rnams yang dag par bsrung ba ni gshin rje pho nya ma'o/ /mi dge ba'i chos skyes pa rnams spong ba ni gshin rje mche ba can ma'o/ /mi dge ba'i chos ma skyes pa rnams</text></item>
<item><p>35b.3</p><section></section><text>mi bskyed pa'i phyir yang dag par spong ba ni gshin rje 'joms ma'o/ /rab tu dga' ba dang dri ma med pa dang / 'od byed pa dang / 'od 'phro ba can dang / shin tu sbyangs dka' ba dang / mngon du gyur pa dang / ring du song ba dang / mi g.yo ba dang / legs pa'i blo gros</text></item>
<item><p>35b.4</p><section></section><text>dang / chos kyi sprin zhes bya ba sa bcu rnam par dag pa'i rim pas gnas dang nye ba'i gnas la sogs pa sku'i dkyil 'khor lhag par nang gis rnal 'byor pas bsgom par bya'o/ /nyi shu rtsa bzhi'i dbye ba yis/ /gnas sogs 'dir ni rnam par gnas/ /de phyir de ru</text></item>
<item><p>35b.5</p><section></section><text>'gro nyid kyis/ /de nyid can gyi skyo mi bya/ /de yi khams ni 'chad par 'gyur/ /rnal 'byor phyi ru rgyu ba'i phyir/ /de yi phyi rol spangs nas ni/ /rnal 'byor rol pas gnas par bya/ /zhes gsungs so/ /de la pU dzA oM a go rA de mA/ kA o tri ko ka</text></item>
<item><p>35b.6</p><section></section><text>la kA hi pre gr-i sau su na si ma ku/ mgo la pu l+lI ra mA la yar rab tu gtum mo'o/ /dzA lan d+ha rar spyi bo'i gtsug la gtum pa'i mig can ma'o/ /au D+ya na g.yas kyi rna bar 'od ldan ma'o/ /ar bu da ltag pa la sna chen ma ste gnas so/ /go dA ba ri rna ba g.yon pa la dpa'</text></item>
<item><p>35b.7</p><section></section><text>bo'i blo can ma'o/ /rA me shA ra smin mtshams su mi'u thung ma'o/ /de bI ko Ta mig gnyis po la lang ka'i dbang phyug ma'o/ /mA la ba dpung pa gnyis la shing grib ma ste nye ba'i gnas so/ /thugs kyi 'khor lo ste nam mkha' la spyod pa'o/ /'dis ni sa bla la gnas pa</text></item>
<item><p>36a.1</p><section></section><text>rnams yang dag par bsdus so/ /kA ma rU pa mchan khung gnyis la rab tu brtan ma'o/ /o te nu ma gnyis la 'jigs byed chen mo ste zhing ngo / /tri sha ku ni lte ba la rlung gi shugs can ma'o/ /ko sa la sna la chang 'thung ma ste nye ba'i zhing ngo / /ga</text></item>
<item><p>36a.2</p><section></section><text>ling ga kha la sh+ya ma de bi'o/ /lam pA ka mgrin par shin tu bzang mo ste tshan+do ha'o/ /kAny+tsi snying ga la rta rna ma'o/ /hi mA la mdoms la bya gdong ma ste nye ba'i tshan+do ha'o/ /'di dag gsung gi 'khor lo ste sa la spyod pa'o/ /'dis ni sa steng na gnas pa rnams bsdus</text></item>
<item><p>36a.3</p><section></section><text>so/ /yi dwags kyi grong khyer gsang ba'i gnas la 'khor lo'i shugs can ma'o/ /gr-i ha de ba tA bshang lam du dum skyes ma ste 'du ba can no/ /sau rASh+Ta brla gnyis la chang 'tshong ma'o/ /gser gling byin pa gnyis la 'khor lo'i go cha ma ste nye ba'i 'du ba can no/ /grong</text></item>
<item><p>36a.4</p><section></section><text>khyer sor mo rnams la shin tu dpa' mo'o/ /sin+d+hu bol gong gnyis la stobs mo che ste dur khrod do/ /ma ru mthe bong gnyis la 'khor los sgyur ma/ ku lu tA pus mo gnyis la brtson 'grus chen mo ste nye ba'i dur khrod do/ /sku'i 'khor lo ste sa 'og la spyod pa rnams</text></item>
<item><p>36a.5</p><section></section><text>bsdus so/ /'dir ni gdams ngag 'di yin te/ pUM rdzaM zhes bya ba la sogs pa thams cad thig le dang bcas par nges par brtags te/ pUM la sogs pa'i yi ge yongs su gyur pa las rtsibs kyis stong pa'i 'khor lo'i rnam pas gnas la sogs pa rnams spyi bo la</text></item>
<item><p>36a.6</p><section></section><text>sogs par cig car gyis blta bar bya'o/ /gnas la sogs pa de dag tu de dang de'i gnas la gnas pa'i rtsa rnams lha de dang de'i gzugs su yongs su gyur par rnam par gnas par bsgom par bya'o/ /ji ltar phyi rol gyi shing la sogs pa rnams nye bar gnas pa'i</text></item>
<item><p>36a.7</p><section></section><text>chus gso bar byed pa ltar lus la yang rtsa rnams kyis sen mo la sogs pa gso bar byed pas mnyam pa nyid do/ /phyi rol du rdo rje'i gnas byang chub chen po ni gnas dang nai rany+dza na'i chu bo'o/ /lus la bde ba chen po'i 'khor lo ni rdo rje'i gnas so/ /a wad+hU tI ni nai rany+dza</text></item>
<item><p>36b.1</p><section></section><text>na'o/ /kha dang sna bug g.yas dang g.yon dang / bshang lam la rim gyis bya gdong ma la sogs pa sgo skyong ma rnams so/ /rna ba g.yas g.yon gnyis la mig dang mig la gshin rje brtan ma la sogs pa'o/ /snying ga dang mgrin pa dang dpral ba dang lte ba'i pad+ma'i ze'u 'bru</text></item>
<item><p>36b.2</p><section></section><text>la mkha' 'gro ma la sogs pa bzhi'o zhes bya ba sku'i dkyil 'khor yongs su rdzogs par yang dang yang du lhag par mos pa brtan par bya'o/ /de nas gtor ma dbul ba ni bza' ba la sogs pa mdun du bzhag pa la sngar bshad pa'i rim pas dag par byas la/ dra ba'i phyag</text></item>
<item><p>36b.3</p><section></section><text>rgya dang de'i sngags gnyis kyis rnam pa thams cad du rdzogs pa'i dkyil 'khor gyi 'khor lo mdun du spyan drangs la bzhugs su gsol te/ mchod yon la sogs pa sngon du 'gro bas yang dag par mchod nas lag pa gnyis A li dang kA li yongs su gyur pa las zla ba dang nyi ma'i dkyil</text></item>
<item><p>36b.4</p><section></section><text>'khor gyi rang bzhin gyi nang du hUM yig bltas la oM AH n+yo n+ya a nu ga tAH sar+b+ba d+ha r+m+maH s+pha ra s+pha ra a nu pra biSh+Ta sar+b+ba d+har+m+mAH a t+ya na ta a nu pra biSh+TaH sar+b+ba d+har+m+mAH hUM zhes bya ba sngon du 'gro bas zla ba dang nyi ma la gnas pa hUM yig yongs su byung ba las rdo rje'i thal mo'i lag mthil du bdud rtsi'i</text></item>
<item><p>36b.5</p><section></section><text>snod de gzhag pa'am bsgoms te 'dod pa'i dngos grub kyi ched du 'di brjod par bya ste/ lha mo tshad ma dam tshig tshad ma dang / /des gsungs pa yi tshig ni tshad ma mchog /bden pa 'dis ni lha mo de dag rnams/ /bdag la rjes su 'dzin pa'i rgyur gyur cig /de nas</text></item>
<item><p>36b.6</p><section></section><text>mchod bya dang mchod byed mchod pa rnams dbyer med par bltas la bdud rtsi'i snod de phyogs la g.yon skor du shar phyogs nas brtsams nas so/ /mtshams la me mtshams nas brtsams nas g.yas su bskor zhing / hUM dkar po las byung ba'i rdo rje'i ljags can gtso</text></item>
<item><p>36b.7</p><section></section><text>mo la sogs pa 'khor lo gsum gyi lha rnams la rang rang gi sngags lan gcig brjod pas bskor zhing oM A ral+li hoH dzaH hUM baM hoH badzra DA ki n+ya sa ma ya s+t+waM dr-i sh+ya ho/ /'dis lan gcig gam gnyis sam gsum mam bzhi'am lnga brjod pas dbul bar bya'o/ /de la zhal bsil</text></item>
<item><p>37a.1</p><section></section><text>dang phyag phyis dang go la la sogs pa drangs nas pi wang ma la sogs pas yang dag par mchod cing bstod nas/ gsol ba btab par bya'o/ /srid dang zhi la chags mnyam kun du rtog pa'i rlabs bcom zhing / /khyod ni dngos kun rang bzhin</text></item>
<item><p>37a.2</p><section></section><text>nyid du mkha' bzhin gzigs gyur pa/ /lci ba'i chu yis rab rgyas snying rje'i thugs ni rgya mtsho'i mchog /lha mo rnams kyis bdag la shin tu brtse bar mdzad du gsol/ /de nas dur khrod brgyad la gnas pa'i phyogs skyong rnams la sngar bzhin du bskor zhing / oM kha kha khA</text></item>
<item><p>37a.3</p><section></section><text>hi khA hi sar+b+ba yak+Sha rA k+Sha sa b+hU ta pre ta pi shA tsa un ma da a pa smA raDA ka DA ki n+ya da ya i maM ba liM gr-ih+Na n+tu sa ma yaM rak+Shan tu ma ma sar+b+ba sid+d+hi pra yats+tshan tu ya the baM ya theSh+TaM b+huny+dza tha pi ba tha dzi g+h+ra tha mA ti kra ma tha ma ma sar+b+ba kA rta ya sa ta su kha bi braM r+ha ye sa hA yi kA b+ha ban+tu hUM hUM phaT phaT swA hA/ 'di lan gnyis</text></item>
<item><p>37a.4</p><section></section><text>brjod pas dbul bar bya'o/ /bdud rtsi de dag gsol bas phyogs skyong rnams bde ba chen po ldan pa'i skur bsgom par bya'o/ /de'i rjes su go la la sogs pa thun mong du dbul lo/ /snying ga'i sa bon las byung ba'i pi wang ma la sogs pas yang dag par mchod nas 'dod</text></item>
<item><p>37a.5</p><section></section><text>pa'i dngos grub blangs la brda'i lag pas yang dag par brda byas la lhag chad kha bskang ba'i don du yi ge brgya pa dril bu dkrol ba sngon du 'gro bas brjod par bya'o/ /de nas oM yo ga shud+d+haH sar+b+ba d+har+m+mA yo ga shud+d+ho\u0f85haM zhes bya ba brjod cing pad+ma'i phyag rgyas yongs su mnyes par byas</text></item>
<item><p>37a.6</p><section></section><text>nas/ phyag rgya de nye bar sdud pa ni 'khyud pa'i phyag rgya sngon du 'gro ba'i tshul gyis g.yon pa'i mthe bong dang / srin lag brdab pa'i mthar se gol sngon du 'gro bas oM badzra muHzhes brjod cing gshegs su gsol bas 'khor lo de bdag nyid la rnam pa thams cad kyis gzhug par</text></item>
<item><p>37a.7</p><section></section><text>bya'o/ /de nas smon lam gdab ste lha'i nga rgyal gyis gnas par bya'o/ /khrus kyi dus su dbang bskur ba'i cho gas bya'o/ /bza' ba'i dus su rang gi lus dkyil 'khor gyi 'khor lo'i bdag nyid du cig car bsams nas cho ga ji lta bas gtor ma dbul ba'am yang na</text></item>
<item><p>37b.1</p><section></section><text>yi ge gsum gyis byin gyis brlabs la'o/ /oM kha kha khA hi khA hi zhes pa'i sngags lan gcig brjod pas phyogs skyong rnams la dbul la/ chos thams cad mnyam pa nyid kyi nga rgyal sngon du 'gro bas 'bar ba la sogs pas dag par byas la cho ga bzhin du bza' ba la</text></item>
<item><p>37b.2</p><section></section><text>sogs pa oM sa ma ya shud+d+haH sar+b+ba d+har+m+mAH sa ma ya shud+d+ho\u0f85haM/ zhes bya bas chos thams cad mnyam pa nyid kyi nga rgyal gyis hUM yig las byung ba'i ljags rdo rje dkar po'i rang bzhin du byas nas/ oM a mr-i to da ka hUM hUM Tha Tha trAM AH khaM hUM zhes bya bas byin gyis brlabs nas lte</text></item>
<item><p>37b.3</p><section></section><text>ba la gnas pa'i baM yig yi ge gsum gyis tshim par bya'o/ /nyi ma'i gung gi thun la bsam gtan gyi khang bur zhugs nas oM AH hUM oM sar+b+ba yo gi nI nAM kA ya bA ka tsit+ta badzra swa b+hA ba/ At+ma ko\u0f85haM/ oM badzra shud+d+haH sar+b+ba d+har+m+mA badzra shu sh+d+d+ho\u0f85haM/ zhes bya</text></item>
<item><p>37b.4</p><section></section><text>ba'i sngags gsum brjod cing / cig car dkyil 'khor gyi 'khor lor lhag par mos pa bya ste/ thams cad sngar bzhin byas nas/ ci bde bar gnas par bya'o/ /nam phyed kyi thun la/ nyi ma phyed kyi thun bzhin du/ thams cad</text></item>
<item><p>37b.5</p><section></section><text>byas nas/ ngag gi bya ba thams cad/ A li kA li'i rang bzhin du rtogs nas/ a la sogs pa yi ge k+Sha'i mthar huM hUM phaT phaT ces bya ba brjod nas/ 'od gsal la mngon du gyur par byas nas gnyid la yang 'od gsal bu mos shing nyal bar bya'o/ /</text></item>
<item><p>37b.6</p><section></section><text>thun thams cad kyi mthar yi ge brgya pa brjod par bya'o/ /tho rangs kyi thun la 'od gsal las langs/ dkyil 'khor gyi 'khor lor mos pa byas te sngar bshad pa thams cad nyams su blang bar bya'o/ /phyi rol gyi mchod pa'i cho ga brjod par bya ste/ 'dir bcom ldan 'das</text></item>
<item><p>37b.7</p><section></section><text>ma la mchod par 'dod pa bdag gis tho rangs langs pa'am/ yang na ji ltar 'dod pa la rdo rje rnam par snang mdzad ma'i rnal 'byor dang ldan pa'i sngags pas sa gzhi gtsang ma la lag pa bzhag ste/ oM suM b+ha ni suM b+ha zhes bya ba la sogs pa'i sngags brjod nas bdud rtsi lnga dang</text></item>
<item><p>38a.1</p><section></section><text>dri zhim po la sogs pa'i ri lu'am gzhan gang yang rung ba'i rdzas dang bsres pa'i lci ba'i ril bus maN+Dal zur bzhi pa byugs te/ de'i dbus su lag pa bzhag la pU dzA zhes bya ba la sogs pa'i yi ge nyi shu rtsa bzhi rnams dang gnas dang nye ba'i gnas</text></item>
<item><p>38a.2</p><section></section><text>la sogs pa ming bcu po yang de dang de'i sa'i lhag par mos pa sngon du 'gro bas brjod cing / de nas maN+Dal de la skad cig mas 'byung ba chen po bzhi la gnas pa'i ri rab kyi steng du pad+ma dmar po la gnas pa'i nyi ma la baM gi yi ge blta'o/ /de'i 'od zer gyis ye</text></item>
<item><p>38a.3</p><section></section><text>shes kyi 'khor lo spyan drangs te/ de la rab tu zhugs shing yongs su gyur pa las/ bcom ldan 'das ma 'khor dang bcas pa rnam pa thams cad du rdzogs par blta'o/ /de'i rjes su rang gi snying ga'i sa bon las 'phros pa'i pi wang ma la sogs pa'i lha mo rnams</text></item>
<item><p>38a.4</p><section></section><text>kyis yang dag par mchod cing / de las spros pa'i rin po che la sogs pa rnam pa bdun bshams la/ ji ltar cho gas dag par gyur pa'i lag pa g.yon pas maN+Dal gyi dbus su bcom ldan 'das ma la yi ge gsum gyis me tog dbul lo/ /yang de nyid la bcom</text></item>
<item><p>38a.5</p><section></section><text>ldan 'das ma'i snying po dang nye ba'i snying po'i sngags gnyis kyis dbul lo/ /de'i rjes su mkha' 'gro ma la sogs pa gshin rje 'joms ma la thug gi bar du rang rang gis sngags kyis phyogs rnams la g.yon skor dang phyogs bral rnams la g.yas skor gyis gnas ji lta</text></item>
<item><p>38a.6</p><section></section><text>bar dkyil 'khor la me tog dbul bar bya'o/ /de nas 'chad par 'gyur ba'i lag pa'i mchod pa'i rim pas lag pa la bskyed pa'i lha rnams la gnas de dang de dag gi sngags oM ha zhes bya ba la sogs pas me tog dbul lo/ /de nas lag pa g.yon par son pa'i me</text></item>
<item><p>38a.7</p><section></section><text>tog ni rkang pa brgyad pa'i sngags brjod pa sngon du 'gro bas dkyil 'khor la gtor te spyi bor thal mo sbyar ba sngon du 'gro ba lag pa la gnas pa'i lha'i 'khor lo bdag nyid la bstim par bya'o/ /de'i rjes su snying po la sogs pa dang rkang pa brgyad pa'i sngags kyis bstod pa</text></item>
<item><p>38b.1</p><section></section><text>sngon du 'gro bas ji ltar brjod pa'i bstod pas yang dag par bstod do/ /ji ltar nus pas sdig pa bshags pa la sogs pa dang / bsam gtan dang sngags bzlas pa dang smon lam gdab pa la sogs pa byas nas yi ge brgya pa brjod cing / /oM yo ga shud+d+haH sarba d+harmA yo ga</text></item>
<item><p>38b.2</p><section></section><text>shud+d+ho\u0f85haM zhes brjod de/ sngags dang bcas pa'i pad+ma bskor ba'i phyag rgyas dgyes par byas la/ phyag rgya nye bar bsdus nas 'khyud pa'i phyag rgya sngon du 'gro bas se gol gdab pa dang bcas pa'i oM badzra muHzhes brjod pas gshegs su gsol te 'khor lo de</text></item>
<item><p>38b.3</p><section></section><text>dag bdag la rab tu gzhug go/ /de nas maN+Dal gyi re khA dbyi bar bya'o zhes shes par bya'o/ /lag pa la mchod pa'i cho ga brjod par bya ste/ tshogs kyi 'khor lo la sogs pa la dpal rdo rje phag mo'i rnal 'byor dang ldan pa'i rnal 'byor pas lag pa g.yon pa'i</text></item>
<item><p>38b.4</p><section></section><text>mthe bo dang mdzub mo dang gung mo dang srin lag dang mthe'u chung dang de dag gi sen mo'i rtse mo rnams la rdo rje sems dpa' dang / rnam par snang mdzad dang / snang ba mtha' yas dang / mi bskyod pa dang / rin chen 'byung ldan dang / don yod grub pa'i rang bzhin rim pa bzhin</text></item>
<item><p>38b.5</p><section></section><text>du dkar po dang ser po dang dmar po dang nag po dang / ljang gu'i kha dog rnams ni/ oM ha na maH hi swA hA hu/ bau Sha Ta he/ hUM hUM hoH phaT haM gi yi ge rnams rnam par bskyed do/ /lag pa'i mthil du skad cig mas rdzogs par gyur pa'i pad+ma dmar po 'dab ma lnga pa bsams</text></item>
<item><p>38b.6</p><section></section><text>la/ de'i shar la sogs pa'i 'dab ma rnams la g.yon skor gyis rim pa ji lta bar gshin rje ma dang gti mug ma dang / kun bskyod ma dang / drag mo dang / gtum mo'i rang bzhin gyis sngon mo dang / dkar mo dang / ser mo dang / ljang gu dang / du ba'i mdog can</text></item>
<item><p>38b.7</p><section></section><text>rnams ni haM yom hriM moM hreM hriM hUM hUM phaT phaT ces sa bon gyi yi ge rnams blta'o/ /ze'u 'bru la rdo rje phag mo'i rang bzhin kha dog dmar mo oM baM zhes bya ba'i sa bon no/ /de dag de dag gi gzugs brnyan nam 'khor lo gsum lag pa'i rgyab tu gsal bar blta'o/ /de nas</text></item>
<item><p>39a.1</p><section></section><text>lag par son pa'i sa chu me rlung dang nam mkha'i khams la ltung byed ma dang / gsod byed ma dang / 'gugs byed ma dang / gar gyi dbang phyug ma dang / pad+ma'i dra ba can gyi rang bzhin du lhag par mos te/ de nas lag par son pa'i yi ge</text></item>
<item><p>39a.2</p><section></section><text>rnams la khu ba'i rdzas byugs la lag pa'i mthil der rnal 'byor ma thams cad kyis byin gyis brlabs pa'i 'khor lo gsum gyi rang bzhin du lhag par mos te/ khu ba la sogs pa'i rdzas de yi ge gsum gyi sngags dang rkang pa brgyad pa'i sngags kyis dbul bar</text></item>
<item><p>39a.3</p><section></section><text>bya'o/ /de nas mchod pas yang dag par mchod la lhag chad yongs su bskang bar bya ba'i don du yi ge brgya ba brjod cing tshogs kyi 'khor lo byin gyis brlab pa'i don du gsol ba btab la/ khu ba'i rdzas de rdzas gzhan la blugs pa'am yang na gzhan cig tu</text></item>
<item><p>39a.4</p><section></section><text>blugs nas lag par gnas pa'i rdzas de g.yon pa'i srin lag gis bzung nas snying ga dang lce dang dpral ba la hUM AH oM zhes brjod pa sngon du 'gro bas byugs te lha'i tshogs de rnams bdag la rab tu thim par lhag par mos pa bya'o/ /cho ga 'di ni kun du</text></item>
<item><p>39a.5</p><section></section><text>spyod pa'i rgyud las rab tu grub pa'o/ /lag pa mchod pa'i cho ga'o/ /yang na gong du bshad pa'i cho gas dag par gyur pa'i lag pa g.yon pa'i srin lag gis gnas dang nye ba'i gnas la sogs pa'i ming bcu brjod cing ji ltar cho gas dag par byas pa'i chang</text></item>
<item><p>39a.6</p><section></section><text>gis 'khor lo zur gsum nyis brtsegs mngon par bris la de'i dbus su 'khor lo zlum po'o/ /de la rang gi snying ga'i sa bon las spros pa'am de'i 'od kyis bkug pa'i rten dang brten par bcas pa'i bcom ldan 'das ma'i 'khor lo rnam par bsams la/ de</text></item>
<item><p>39a.7</p><section></section><text>la bdud rtsi rnam pa lnga la sogs pa'i rang bzhin gyis rdzogs par byas pa'i bza' ba dang btung ba la sogs pa ni yi ge gsum mam rkang pa brgyad pa'i sngags kyis pad+ma'i snod la sogs pa'i bdud rtsir gyur pa'i ma da na mthe bong dang srin lag gnyis kyis blangs la bcom</text></item>
<item><p>39b.1</p><section></section><text>ldan 'das ma la rang gi snying po dang nye ba'i snying po gnyis kyis dbul lo/ /mkha' 'gro ma la sogs pa gshin rje 'joms pa'i mthar thug pa la rang rang gis sngags kyis de dag la tshim par bya'o/ /de nas mchod pas yang dag par mchod la/ lhag pa dang chad</text></item>
<item><p>39b.2</p><section></section><text>pa bskang ba'i phyir yi ge brgya pa brjod nas tshogs kyi 'khor lo byin gyis brlab pa'i don du gsol ba gdab ste/ oM yo ga shud+d+haH sar+b+ba d+har+m+mA yo ga shud+d+ho\u0f85haM zhes brjod cing / pad+ma bskor ba'i phyag rgyas dgyes par byas la/ de'i phyag rgya nye bar bsdu</text></item>
<item><p>39b.3</p><section></section><text>bas 'khyud pa'i tshul sngon du 'gro bas srin lag gis sa la reg cing oM badzra muHzhes brjod nas gshegs su gsol te 'khor lo de bdag la thim par bsam mo/ /de nas sa de la gnas pa'i ma da na g.yon pa'i srin lag gis blangs nas/ des</text></item>
<item><p>39b.4</p><section></section><text>snying ga dang lce dang dpral ba la hUM AH oM brjod pa sngon du 'gro bas byug cing lag pa la sogs pa'i lha rnams kyi 'khor lor bdag la rab tu zhugs par blta'o/ /lag pas mchod pa'o/ /de nas hUM dkar po yongs su gyur pa las rdo rje'i lce can</text></item>
<item><p>39b.5</p><section></section><text>g.yas pa'i dgang gzar dang / cig shos kyi blugs gzar gyis rang gi lte ba'i pad+ma'i ze'u 'bru la gnas pa'i 'bar ba'i phreng bas 'khrugs pa'i dkyil 'khor la sbyin sreg bya zhes lhag par nang gi sbyin sreg go/ /lhag ma oM AH uts+tshiSh+Ta badzra a d+hi tiSh+Tha</text></item>
<item><p>39b.6</p><section></section><text>i maM ba liM hUM swA hA zhes pas dbul bar bya'o/ /de nas khams gsum gyi 'khor lo'i stong pa dang snying rje'i gnyis su med pa'i ye shes kyi me la man ngag bzhin du phung po la sogs pa'i shing bsregs pa ni bla na med pa'i sbyin sreg go/ /zhi ba dang rgyas pa la</text></item>
<item><p>39b.7</p><section></section><text>sogs pa'i phyi rol gyi sbyin sreg gi cho ga'i las kyi rjes su 'brang bar gyur ba'i thab dang / me tog dang shing dang sgrub pa'i thabs la sogs pa rjes su dran par bya'i/ 'dir yi ge mangs pas 'jigs pas ma bris so/ /de ltar re zhig mchod pa dang gtor ma'i cho</text></item>
<item><p>40a.1</p><section></section><text>ga la sogs pa dang bcas pa/ bcom ldan 'das ma'i dkyil 'khor gyi 'khor lo sgom pa rgyas par bstan pa'o/ /bar ma 'dod pas ni phyogs kyi 'dab ma bzhi la mkha' 'gro ma la sogs pa bzhi'o/ /phyogs bral gyi 'dab ma rnams</text></item>
<item><p>40a.2</p><section></section><text>la pad+ma'i snod la gnas pa'i dam tshig gi rdzas rnams so/ /dbus su ji ltar bstan pa'i bcom ldan 'das ma zhes bya ba ste lha lnga'i bdag nyid kyi dkyil 'khor bsgom par bya'o/ /gtor ma dang mchod pa la sogs pa ji ltar 'byor pas lnga po rnams rang rang</text></item>
<item><p>40a.3</p><section></section><text>gi sngags rnams kyis bya'o/ /srung ba'i 'khor lo la sogs pa rnams kyang sngar bzhin du bya'o/ /tshul gzhan yang 'di ni o D+ya na gyi gnas las byung ba'i rim pas ni zhabs g.yon steng du brkyang bar gyur pa'o/ /skyed par byed pa'i sa bon dang snying</text></item>
<item><p>40a.4</p><section></section><text>po la sogs pa'i sngags rnams dang 'khor gyi mkha' 'gro ma la sogs pa yang sngar bshad pa bzhin no/ /bsdus pa la dga' bas ni ji ltar bshad pa'i bcom ldan 'das ma gcig pu nyid bsgom par bya'o/ /mchod pa la sogs pa ji ltar 'byor pas bcom</text></item>
<item><p>40a.5</p><section></section><text>ldan 'das ma la bya'o/ /tshul gzhan yang gang la yang 'di dag ni rang gi snying gar zla ba la gnas pa'i oM dkar po'i 'od zer rnams kyis bkug pa'i sangs rgyas la sogs pa la mchod nas ji srid stong pa nyid kyi bar du rnam par bsgoms te/ zla ba dang rdo rje dang baM</text></item>
<item><p>40a.6</p><section></section><text>gi sa bon yongs su gyur pa las pad+ma dang zla ba'i gdan can yang bsgom par bya'o/ /'on te bcom ldan 'das ma 'di kho na rdo rje rnam par snang mdzad ma rdo rje rnal 'byor ma zhes kyang zer ro/ /lhag ma 'di ste gzhung dang gdams ngag ji lta bar man ngag gi rnam par dbye</text></item>
<item><p>40a.7</p><section></section><text>bas bzhi ste/ 'di lta ste rang gi lte ba'i dbus su gnas pa'i raM las byung ba'i me'i 'khor lo zur gsum pa'i steng du pad+ma dmar po 'dab ma bzhi pa la yi ge hrIH dmar po blta'o/ /de dag yongs su gyur pa las sku mdog dmar mo zhabs g.yon bskum zhing g.yas</text></item>
<item><p>40b.1</p><section></section><text>brkyang bas ro'i gdan la gnas pa dbu skra dmar po gyen la brdzes pa/ phyag bzhi pa'i g.yas pa gnyis na rdo rje dang lcags kyu'o/ /g.yon gnyis na kha T+wAM ga dang thod pa dang / sdigs mdzub dang zhags par bcas pa 'dzin pa/ gsus pa 'phyang ba phag zhal can</text></item>
<item><p>40b.2</p><section></section><text>gyi bcom ldan 'das ma bsgom par bya'o/ /khyad par gyi gzugs ni gong bzhin du ste dpal rdo rje phag zhal ma'i rim pa'o/ /khyad par ni oM hUM hriM traM zhes bya ba ni snying po'o/ /oM badzra bA rA hI A be sha ya sar+b+ba du Sh+TAM hrIM swA hA zhes pa ni snying po'o/ /lha mo'i rnal 'byor</text></item>
<item><p>40b.3</p><section></section><text>sngon du 'gro bas 'bum phrag gcig bzlas pas 'grub par 'gyur ba la the tshom med do/ /oM AH hrIM hUM haH haH sngags 'di dag gis ras ris kyi mdun du sha chen gyi phye mas bdug spos dbul lo/ /zhag nyi shu rtsa gcig gis 'dod pa'i don 'grub pa'o/ /</text></item>
<item><p>40b.4</p><section></section><text>oM hrIM haM h+'aM haH haH hIH hIH hIH pheM pheM zhes pa'i yi ge btags nas bdud thams cad kyi las rab tu zhi ba'i don du nye bar spyad pa lngas mtshan mo gtor ma btang ngo / /snod ma yin pa la cho ga 'di bstan par mi bya'o/ /des rdo rje rnal 'byor ma rnams kyis byin</text></item>
<item><p>40b.5</p><section></section><text>gyis rlob par 'gyur ro/ /oM hrI g+hAM ta ya sar+b+ba du Sh+TAM hUM phaT swA hA zhes pa 'dis dang po gtor ma phul nas rdo rje phag mo'i sgrub pa la 'bad par bya'o/ /sngar bshad pa'i gtor ma'i cho ga la sogs pa yang 'dir bya ste/ cho ga lhag ma khyad par 'phags pas</text></item>
<item><p>40b.6</p><section></section><text>so/ /tshul gzhan yang 'dir snying gar pad+ma dmar po la aM las byung ba'i nyi ma la gnas pa'i hrI dkar pos byin gyis brlabs pa'i rdo rje dmar po rtse lnga yongs su gyur pa las sku mdog dkar mo pad+ma dmar po dang nyi ma la gnas pa mi shes pa'i skyes bu'i steng du</text></item>
<item><p>40b.7</p><section></section><text>zhabs g.yon bskum g.yas brkyang bas gnas pa'o/ /de'i snying gar nyi ma la gnas pa'i hrI dmar po'i yi ges byin gyis brlabs pa'i nyi ma la gnas pa'i rdo rje'o/ /sna tshogs pad+ma dang nyi ma'i gdan la gnas pa'i mi bskyod pas dbang bskur te/ gzhan</text></item>
<item><p>41a.1</p><section></section><text>thams cad ni sngar bzhin no/ /de'i rjes su lte bar sna tshogs pad+ma la gnas pa'i nyi ma'i dkyil 'khor dmar skya la hrIH dkar po bltas la/ sngags de'i phreng ba dkar po phreng ba'i rnam pa bzhin du 'khor lo bskor ba'i rnal 'byor gyi</text></item>
<item><p>41a.2</p><section></section><text>kha nas 'thon te sangs rgyas kyi yon tan gyi tshogs dang nor bu dang sngags dang sman dang zla ba dang skar ma dang yi ge'i bstan bcos kyi sgyu rtsal la sogs pa'i byin gyis brlabs pa khyer nas lte ba'i bu gar rab tu zhugs pas rang dang gzhan gyis mi shes pa'i mun pa</text></item>
<item><p>41a.3</p><section></section><text>bsreg pa'i bdag nyid can sgom zhing / myur ba la sogs pa'i nyes pa dang bral bas sngags bzlas so/ /sngags ni hrIM hrIM zhes pa'o/ /gang gi tshe ldang bar 'dod par gyur na de'i tshe sngags kyi phreng ba lte ba la gnas pa'i hrIM gi yi ge la rab tu thim nas mchod pa</text></item>
<item><p>41a.4</p><section></section><text>la sogs pa byas la ji ltar bde bas ldang bar bya'o/ /yang na yi ge AH yongs su gyur pa las pad+ma'i 'dab ma lta bur gyur pa'i lce la hrIH dmar po gsal zhing 'bar ba rnam par bsgoms te/ de la sems rtse gcig pas brtan par byas nas brgya phyed kyi phreng</text></item>
<item><p>41a.5</p><section></section><text>ba la thun gsum mam/ bzhir bzlas par bya'o/ /de ltar bzlas pa dang / bsgom pa'i rnal 'byor pas 'bum phrag bdun bzlas pas bstan bcos thams cad la mkhas par 'gyur ba dang / blo rno bar gyur pas 'dzin bzang ba dang / tshogs</text></item>
<item><p>41a.6</p><section></section><text>kyi zil gyis mi non pa dang / snyan ngag la mkhas par gyur pa dang / rims dang dug dang mkha' 'gro ma rnams kyis gnod mi nus par 'gyur ro/ /sngags 'di grub par gyur na sngags 'di bzlas pa'i thod lo kor gang gis lag tu gtad pa der rmongs</text></item>
<item><p>41a.7</p><section></section><text>pa yin yang tshigs su bcad pa la mkhas par 'gyur ro/ /dbang du bsdu ba la 'di nyid dmar po'i rnam par bsgoms te/ cho ga bzhin du bdud rtsi myangs nas rang gi ming gi yi ge dang po yongs su gyur pa las bsgrub bya bsgoms te sngags kyi phreng ba la 'phros</text></item>
<item><p>41b.1</p><section></section><text>pa'i 'od zer rnams kyis bkug nas mdun du gzhag par blta ste/ de'i sems yongs su gyur pa las zla ba dmar po'i rnam par gyur par dmigs te/ sngags de'i phreng ba las 'phros pa'i lha mo dmar mo phyag g.yon pa na hrIH las byung ba'i zhags pa dmar po</text></item>
<item><p>41b.2</p><section></section><text>'dzin pa/ g.yas pas me tog ut+pal kha ma bye ba lta bu'i rdo rje lcags kyu 'dzin pa bsgrub bya'i mdun du gnas par blta'o/ /de nas oM AH hrIH a mu ka tsit+taM A kaR+Sha ya hUM dzaH zhes bya bas bskul ba'i rjes la lha mo des bsgrub bya'i lus kyi nang du cho ga bzhin du</text></item>
<item><p>41b.3</p><section></section><text>zhugs nas de'i sems zla ba'i dkyil 'khor du gnas pa de zhags pas dril nas lcags kyus bskul zhing rang gi snying gar rab tu zhugs te sngags kyi phreng ba la thim par bsam mo/ /de nas bsgrub bya de thal mo sbyar ba dang gzhan gyi dbang 'ba' zhig tu gyur pa dang / sgrub</text></item>
<item><p>41b.4</p><section></section><text>pa po'i mngon sum du gyur pa ci zhig bya zhes smra bar bsam mo/ /de ltar thun gsum mam thun bzhi la bsgoms pas bsgrub bya myur du nges par dbang du 'gyur ro/ /tshul gzhan yang 'dir sna tshogs pad+ma dang nyi ma la gnas pa'i hUM dmar po yongs su gyur pa las zhabs</text></item>
<item><p>41b.5</p><section></section><text>g.yon bskum zhing g.yas brkyang bas ro'i gdan la bzhugs pa/ dbu skra dmar zhing 'bar ba gyen du brdzes ba phyag gnyis kyis g.yas pas gri gug dang sdigs mdzub mdzad pa/ g.yon pas khrag gis bkang ba'i thod pa 'dzin pa ste/ rgyan la sogs pa lhag</text></item>
<item><p>41b.6</p><section></section><text>ma ni gong bzhin no/ /oM sar+b+ba bud+d+ha DA ki nI ye/ oM badzra war+N+Na nI ye/ oM badzra bai ro tsa nI ye hUM hUM hUM phaT phaT phaT swA hA/ rtsa ba'i sngags so/ /oM badzra DA ki nI ye hrIM hUM phaT swA hA/ snying po'i sngags so/ /oM badzra yo gi nI ye hUM phaT swA hA/ nye ba'i snying po'i</text></item>
<item><p>41b.7</p><section></section><text>sngags so/ /oM badzra DA ki nI i maM ba liM gr-ih+Na gr-ih+Na ha ha ha ha kha kha kha kha a a a a ma ma sid+d+hi m+me pra yats+tsha hUM phaT swA hA zhes bya ba'i sngags 'dis gong bzhin du bdud rtsir gyur pa'i gtor ma dbul lo/ /khyad par du tshes brgyad la sogs pa'i dus kyi mtshan mo dur khrod la sogs</text></item>
<item><p>42a.1</p><section></section><text>par dbul bar bya'o/ /tshul gzhan yang 'di nyid hUM dmar po las skyes pa'i dbu skra'i tshogs grol bar yang mthong ngo / /gzhan yang ro'i gdan med pa yang yod de sngags rnams ni sngar gyi de nyid do/ /tshul gzhan yang rang gi lte ba la gnas pa'i pad+ma</text></item>
<item><p>42a.2</p><section></section><text>dkar po dang nyi ma la gnas pa'i chos 'byung sin+d+hu ra ltar dmar ba'i dbus su yi ge hrIH ser po las byung ba'i sku mdog ser mo rang nyid kyi gri gug gis rang gi skye bcad nas mgo bo lag pa g.yon pa steng du brkyang bas 'dzin pa/ lag pa g.yas pa gri gug 'og tu brkyang</text></item>
<item><p>42a.3</p><section></section><text>bas 'dzin pa/ zhabs g.yas pa brkyang zhing g.yon bskum pa/ skye las rtsa a ba d+hU tI'i lam las khrag gi rgyun 'thon nas de'i khar lhung ste/ gzhan pha rol gyi rgyun gnyis ni la la nA dang ra sa nA las 'thon te ngos gnyis kyis rnal 'byor ma gnyis kyi khar 'jug pa</text></item>
<item><p>42a.4</p><section></section><text>bsgom par bya'o/ /de la g.yon pa'i ngos su rdo rje rab sngags ma ljang gu g.yon pas gri gug dang g.yas pas thod pa 'dzin pa/ zhabs g.yas bskum zhing g.yon brkyang ba'o/ /g.yas ngos su rnam par snang mdzad ma ser mo g.yas pas gri gug dang g.yon pas</text></item>
<item><p>42a.5</p><section></section><text>thod pa 'dzin pa zhabs g.yas brkyang zhing g.yon bskum pa'o/ /gzhan thams cad ni sngar bzhin no/ /oM sar+b+ba bud+d+ha DA ki nI ye badzra war+N+Na nI ye/ oM badzra bai ro tsa nI ye hUM hUM phaT phaT phaT swA hA zhes pa ni bzlas pa'i sngags so/ /mchod pa'i rim pa ni maN+Dal zur</text></item>
<item><p>42a.6</p><section></section><text>bzhi pa las nyi ma'i steng du chos 'byung bris nas de'i dbus su yi ge hrIM ngam de las byung ba'i bcom ldan 'das ma sngar bshad pa'i gzugs can ma la mchod par bya'o/ /de la chos 'byung gi nang du/ oM sar+b+ba bud+d+ha DA ki nI ye zhes bya ba la sogs pa'i sngags kyis</text></item>
<item><p>42a.7</p><section></section><text>dang por mchod do/ /oM sar+b+ba bud+d+ha DA ki nI ye hUM swA hA zhes bya ba 'dis mchod yon la sogs pa dbul lo/ /g.yon du ni oM badzra war+N+Na nI ye hUM swA hA dang / g.yas su oM badzra bai ro tsa nI ye hUM swA hA zhes bya bas mchod do/ /de nas a D+ya na dang pur+Na gi ri dang ga ma ru</text></item>
<item><p>42b.1</p><section></section><text>pa dang shrI ha Ta Ta dang / chos sku dang / longs sku dang / sprul sku dang bde ba chen po'i sku rnams la re re bzhi pa'i mthar thug gi ming dang spel nas btags pa dang / oM gong du btags pa dang / tha mar swA hA btags la mchod de sngar bzhin du gshes su gsol</text></item>
<item><p>42b.2</p><section></section><text>bar bya'o/ /tshul gzhan yang 'di nyid rang gi lus khams gsum rnam par dag pa'i gzhal yas khang du lhag par mos te/ skad cig mas lte ba'i dkyil du phyag gnyis gri gug dang thod pa ldan pa skyil krung phyed pa'i gar gyi tshul gyis gnas pa dza ba'i me</text></item>
<item><p>42b.3</p><section></section><text>tog lta bu bsgom par bya'o/ /de yi g.yas su phag zhal te/ /g.yon du khro mo'i zhal kho na/ /bden gnyis rnam par dag pa yis/ /zhal gnyis su ni brjod pa'o/ /de'i phyir 'di dag la sogs pa grub thob kyi man ngag las rim pa dang rim pas 'byung ba'i</text></item>
<item><p>42b.4</p><section></section><text>gdul bya'i bsam pa'i dbye bas bcom ldan 'das ma'i man ngag gi bye brag mtha' yas pa'i dbye ba rtogs par bya ste/ phyogs gcig tsam 'dir bstan te/ rim pa 'di rnams las rim pa gcig zhus nas dad pa can snying rje dang ldan pa dang chags pa dang bral ba</text></item>
<item><p>42b.5</p><section></section><text>dam tshig la gnas pa som nyi mi za bas bsgom pas nges par bsgrub par bya'o/ /gdams ngag las byung ba'i dus kyi mchod pa bri bar bya ste/ tshes bcu la gur kum la sogs pas phyis pa'i dri ma med pa'i snod la sin+d+hu ra btsags nas de'i dbus su gser gyi smyu gus</text></item>
<item><p>42b.6</p><section></section><text>chos 'byung mngon par bris te/ de'i dbus su yi ge hrIM bri'o/ /yang na sa tshon gyis maN+Dal zur bzhi pa byas te dbus su sin+d+hu ras chos 'byung bkod nas de la yi ge baM bris pa de'i ngos su g.yung drung gi phyag rgya bris pa las/ chu las skyes pa dang skam las skyes pa'i</text></item>
<item><p>42b.7</p><section></section><text>me tog gis mchod de/ o D+ya na la sogs pa'i gnas bzhi dang sku bzhi gong bzhin du mchod do/ /bza' ba dang btung ba la sogs pa'i dam tshig gi rdzas 'byor ba bzhin du dbul bar bya zhing / gzhon nu ma rnams kyang mchod par bya'o/ /cho ga 'di ni gcer bu dang</text></item>
<item><p>43a.1</p><section></section><text>skra grol ba dang lho phyogs su mngon par bltas te nye bar 'dug nas shin tu gsang zhing sbas pas bsgrub pa la 'bad par bya'o/ /de ma yin na dngos grub nyams par 'gyur ba dang / nad rnams kyang so sor 'byung bar 'gyur ro/ /de nas</text></item>
<item><p>43a.2</p><section></section><text>gtor ma phul nas mngon par 'dod pa'i dngos grub gsol ba btab ste gshegs su gsol lo/ /sin+d+hu ra dang lha bshos la sogs pa ni gzhon nu ma rnams dang / yang na bud med yugs sa mo ma yin pa la dbul bar bya'o/ /yang na tshes bcu'am tshes</text></item>
<item><p>43a.3</p><section></section><text>brgyad dam tshes bcu bzhi la bud med kyis 'tshong bar byed pa gang yang rung ba'i me tog dang / shing tog dang mar nag dang go la dang 'bras dang sngo dang zho dang me shing dang tshwa dang sin+d+hu ra dang ma da na la sogs pa cung zad ji ltar 'byor pas myos nas ci nus pa'i g.yos byas</text></item>
<item><p>43a.4</p><section></section><text>te/ sngar bzhin du sin+d+hu ra las byas ba'i chos 'byung la sa bon gyi yi ge la sogs pa bris nas yang dag par mchod la 'dod pa'i dngos grub la gsol ba gdab bcing gshegs su gsol lo/ /gzhan thams cad ni sngar bzhin du bya'o/ /de'i rmi lam</text></item>
<item><p>43a.5</p><section></section><text>du rdo rje rnal 'byor ma lung ston pa zhes bya ba'i man ngag go/ /gzhan yang shin tu dag pa'i me long la tshes brgyad la sin+d+hu ra bkram nas de la chos 'byung gi phyag rgya bris te/ phyi'i zur rnams su baM gi sa bon rnam par bris la dbus su sngags bri bar bya'o/ /</text></item>
<item><p>43a.6</p><section></section><text>chos 'byung gi phyi rol gyi ngos bzhi la g.yung drung ris g.yon du 'khor bar bris la/ /me tog la sogs pas yang dag par mchod cing sngags ji ltar nus pa yongs su bzlas te sin+d+hu ra snod cig tu gzhag go/ /ji ltar ji srid zla ba drug gi bar du bya'o/ /</text></item>
<item><p>43a.7</p><section></section><text>de'i rjes la btsan dug lang ga li la sbu gu can gyi dbus su sin+d+hu ra bcug nas dur khrod du sbas te gtor ma dang mchod pa byas nas ji ltar 'dod pa'i ched du sngags bzlas so/ /de ltar nyi ma re re zhing zla ba gcig bya'o/ /de nas sin+d+hu ra des g.yung</text></item>
<item><p>43b.1</p><section></section><text>drung ris kyi mdzod spu nas byas te bsod snyoms la grong khyer du rab tu 'jug go/ /de'i tshe mdzod spu nas de bud med gang la 'phos par mthong bar 'gyur na de la 'bad pas bsnyen bkur bya'o/ /de lta bu'i grub thob ri khrod pa'i zhabs las byung ba'i tshul gyis</text></item>
<item><p>43b.2</p><section></section><text>g.yung drung gis rdo rje rnal 'byor ma mnyes par byed pa'i cho ga'o/ /de la rnal 'byor ma'i cha lugs su gnas pas mchod pa dang sngags bzlas pa dang bza' ba la sogs pa ni rab tu gsangs nas g.yon pas bya'o/ /gnas la sogs pa blta ba'i phyir 'gro bar</text></item>
<item><p>43b.3</p><section></section><text>'dod pas rdo rje mkha' 'gro ma la dmigs pa gtad nas grong khyer la sogs pa la g.yon skor du bskor bar bya'o/ /'gro ba la ni dang po rkang pa g.yon pa brkyang nas 'gro bar bya'o/ /ji ltar bshams pa'i 'dod yon rnam pa lngas rnam par snang mdzad la</text></item>
<item><p>43b.4</p><section></section><text>sogs pa'i rnam par dag pas som nyi med par longs spyod do/ /lha dang sngags tha dad du gzung bar mi bya'o/ /sangs rgyas dang byang chub sems dpa' la sogs pa bcom ldan 'das mas lhag par mos pas rkang pa brgyad pa'i sngags kyis mchod cing phyag bya'o/ /</text></item>
<item><p>43b.5</p><section></section><text>sngags dang phyag rgya rang gi rtog pas mi bya zhing [(]gshig [,]zhig [)]par yang mi bya'o/ /tshul khrims dang ldan pa dang nyes pa med pa la mngon spyod kyi las mi bya'o/ /bud med rnams la brdung ba dang khro ba dang smad par mi bya'o/ /khyad par du phyag rgya drug 'dzin pa rnams la ma yin no/ /'di</text></item>
<item><p>43b.6</p><section></section><text>la sogs pa dam tshig gi rnam pa rgyud kyi rjes su 'brangs pas shes nas bsrung bar bya'o/ /'khrul 'khor la sogs pa yang de nyid las shes par rab tu sbyar bar bya ste/ mangs pas 'jigs pas ma bris te mang po la don med do/ /bla ma sangs rgyas bla ma chos/ /de</text></item>
<item><p>43b.7</p><section></section><text>bzhin bla ma dge 'dun te/ /bla ma dpal ldan rdo rje 'dzin/ /bla ma nyid ni rgyu rkyen 'gyur/ /de phyir sangs rgyas thob 'dod pas/ /bla ma dag ni mnyes par bya/ /zhes so/ /srid pa dag par gyur pa'i yon tan me tog dri bzang 'di ni byas pa yis/ /mkhas pa brgya</text></item>
<item><p>44a.1</p><section></section><text>lam zhi ba'i 'bras bu'i go 'phang myur du spyod 'dod rten pa na/ /de tshe mngon par rtogs pa dpag bsam shing las rab byung rgyas par bcud bzang ba'i/ /shin tu ro ldan sar par gyur pa'i snye ma 'di ni nye bar bsten par gyis/ /rgyud dang mngon rtogs</text></item>
<item><p>44a.2</p><section></section><text>thabs dag dang / /bla ma'i zhal nas sgrub thabs las /bag tsam bsdus nas 'khrul pa med/ /'di ni legs par brtsams pa'o/ /bdag gis 'di ni byas pa yi/ /de las byung ba'i dge ba des/ /'gro kun rdo rje mdzes ma yi/ /go 'phang myur du thob par</text></item>
<item><p>44a.3</p><section></section><text>shog/ /dpal rdo rje rnal 'byor ma'i sgrub thabs mngon par rtogs pa'i snye ma zhes bya ba slob dpon chen po dge ba'i 'byung gnas sbas pas mdzad pa rdzogs so// //rgya gar shar phyogs kyi paN+Di ta mkhas pa chen po dA na shI las sgra rang 'gyur du byas pa'o// //</text></item>
<item><p>44a.4</p><section></section><text>@##/ /rgya gar skad du/ badzra yo gi nI su kha ta re wa saM ba ra maN+Dal ni ra ma ya sA d+ha ka nA ma/ bod skad du/ rdo rje rnal 'byor ma'i bde ba mchog gi sdom pa 'jug pa nges pa don gyi dkyil 'khor gyi sgrub thabs zhes bya ba/ dpal 'khor lo sdom pa la phyag 'tshal lo/ /</text></item>
<item><p>44a.5</p><section></section><text>dang por dpal 'khor lo sdom pa'i dam tshig dang dbang thob pa'i rnal 'byor pas/ bdag dang gzhan gyi don phun sum tshogs pa thob par 'dod pas/ rnam par mi rtog pa'i rang bzhin gyis 'od gsal ba la dmigs te/ dur khrod kyi gnas su rdo rje rnal 'byor ma</text></item>
<item><p>44a.6</p><section></section><text>bsgrub par bya'o/ /de yang / skye ldan 'dod mthong bla ma mgon po'i zhabs la btud/ /de yi brtse bas rdul bral zhabs kyi pad mo las/ /bdud rtsi kun 'byung bde rnyed pa ni bum pa bzhin/ /rtag tu dran pas rnal 'byor ma ni bdag 'gyur shog /de la sngon du rdo rje</text></item>
<item><p>44a.7</p><section></section><text>rnal 'byor ma'i 'khor lo rab tu gnas pa byas pa'am/ dkyil 'khor la ci 'byor pas mchod de/mngon par rtogs pa rtag par bsgrubs la/ phyi dang nang gi mchod pa dang rkang pa brgyad kyis bstod nas dngos grub kyi rdzas bsgrubs te/ ri lu khar</text></item>
<item><p>44b.1</p><section></section><text>bcug la blo bde bas gnas par bya'o/ /de nas rnal 'byor pa'i bum pa lnga sbyar ba'i chus dag par bya ste/ grub pa'i rdzas kyis g.yung drung 'khyil pa bri bar bya'o/ /dbus su ni btsun mo'i b+ha ga hrIHdang bcas pa'o/ /de nas phag mo lnga bsams te/ cho</text></item>
<item><p>44b.2</p><section></section><text>ga'i rim pa yongs su byas nas me tog gi phreng ba rnam pa lnga yis mchod de/ de nas de nyid kyi srad bu la btu ba shes pas sngags bzlas par bya'o/ /de nas dam tshig gi rdzas dang / bzang po gsum gyi ma das bkang la/ phyi nang gi mchod pas mchod de/ 'khyil</text></item>
<item><p>44b.3</p><section></section><text>ba la bab pa 'di ni sngon du bsnyen pa'i cho ga'o/ /de yang / gsang ba mchog gi dgyes pa na/ /thams cad bdag nyid rtag tu bzhugs/ /sangs rgyas kun dngos sems dpa' ni/ /rdo rje sems dpa' bde ba'i mchog /ces bya ste/ gsang ba ni 'khor lo sdom</text></item>
<item><p>44b.4</p><section></section><text>pa'i dam tshig go/ /mchog ni sems can gyi don dang bdag gi don gyi dam tshig go/ /dgyes pa ni 'khor lo mchod pa'i dam tshig go/ /thams cad ni rnal 'byor bcu gsum mo/ /bdag nyid ni rtag pa bsgrub pa'o/ /rtag tu bzhugs pa ni de'i rnam dag go/ /</text></item>
<item><p>44b.5</p><section></section><text>sangs rgyas kun ni rnal 'byor ma lnga'o/ /dngos ni dngos kyi sbyor ba ste/ rnal 'byor gyi snod byin gyis brlab pa'i cho ga'o/ /sems dpa' ni rnal 'byor pa yongs su shes pa'i sbyor ba'o/ /rdo rje ni rdo rje'i mchog ste bsngags so/ /sems dpa' ni 'gro 'ong gi phreng ba'o/ /bde</text></item>
<item><p>44b.6</p><section></section><text>ba'i mchog ni 'khyil pa la bab pa'i tshogs so/ /'dis ni bsnyen pa nges pa'i don du shes par bya'o/ /de nas dur khrod la sogs pa dben pa'i gnas su/ dam tshig gi khyad par byugs pa'i nang du/ rgyus pa mchog sgril ba'i thig /thal ba mchog dang 'o mas sbags la gdab</text></item>
<item><p>44b.7</p><section></section><text>par bya'o/ /de nas cha brgyad pa'i dkyil 'khor la/ 'byi ba byas nas gcig dang cha gcig bcom ldan 'das ma'i gnas so/ /cha drug dang cha gcig ni mkha' 'gro ma la sogs pa'i'o/ /cha gcig ni gshin rje 'joms ma la sogs pa'i'o/ /sgor ni khwa gdong ma la sogs</text></item>
<item><p>45a.1</p><section></section><text>pa'i'o/ /gru bzhi pa la sgo bzhi pa/ /rta babs bzhis ni mdzes pa dang / /kha khyer dra ba phyed pas spras/ /'gram rgyab rin chen pha gu ste/ /ka ba brgyad sogs 'khor yug mdzes/ /sreg byed rdo rje'i nang logs su/ /dur khrod brgyad kyis brgyan pa'o/ /</text></item>
<item><p>45a.2</p><section></section><text>de yang shar dang byang dang nub dang lho ni/ sngo ba dang ljang ba dang dmar ba dang ser ba'o/ /dkyil 'khor phyogs dang po'i mdog go/ /dkar po ni dur khrod kyi rkang rnying pa'i thal bas bya'o/ /nag po ni rus pa snum can gyi thal bas so/ /dmar po ni b+ha gar skyes pa'i gur kum gyis</text></item>
<item><p>45a.3</p><section></section><text>so/ /ljang gu ni nim pa'i lo ma chur btsos shing bskams pas so/ /ser po ni tsa dur sa mas so/ /gal te bri bar ma nus na/ thig dbye ba la thig le dang bcas pa'am/ me tog gi tshom bus kyang bya'o/ /bcom ldan 'das ma'i ni hrIHd+mar po gzi brjid dang ldan pa la 'khyil pa</text></item>
<item><p>45a.4</p><section></section><text>drug gis bskor ba'i mtshan ma me dang pad+ma dang ro dang nyi ma dang zla ba'i steng du'o/ /gzhan ni 'khyil par ro/ /sku mdog phyogs dang mthun par ro/ /phyogs ma ni g.yon du bskor ba'o/ /mtshams ma ni g.yas su bskor ba ste/ phyogs gnyis pa'i gzugs can no/ /</text></item>
<item><p>45a.5</p><section></section><text>bri bar ni slob dpon bdag nyid kho nas bya ste/ dam tshig dang ldan pa'i shes rab dang bus kyang rung ngo / /sbyor ba 'di dag thams cad la mi rtog pa'i go cha bgo bar bya ste/ 'di ni rang 'byung bcom ldan 'das/ /gcig pu kho na lhag pa'i lha/ /zhes bya bas bstan to/ /'di ni</text></item>
<item><p>45a.6</p><section></section><text>zhes bya ba ni b+ha ga'i dkyil 'khor ro/ /rang 'byung ni rdo rje rnal 'byor ma'i bde ba mchog gi sdom pa ste/ de nyid ro gcig pa'i snang ba'o/ /ci zhe na/ bcom ldan 'das te/ mya ngan las 'das pa'i grong khyer gyi bdag po/ longs spyod rdzogs pa'i 'khor lo/ gcig pu ni sems</text></item>
<item><p>45a.7</p><section></section><text>te/ kho nas ni lhag pa med par ston to/ /de nyid kyi snang ba rdo rje rnal 'byor ma ni lhag pa'i lha'o/ /de dag gis ni bri ba'i sbyor ba mi rtog pa'i go cha dang bcas pa ston to/ /de yang shes rab kyi pha rol tu phyin pa'i srung ba ni/ mtshan ma'i bdud thams cad gcod pa'i phyir/ dkyil 'khor gyi</text></item>
<item><p>45b.1</p><section></section><text>mtshan ma'i nus pa bskyed par mi nus so zhe na/ slob dpon mtshan nyid bzang dang ldan/ /yang dag ye shes de nyid shes/ /zhes pa'i phyir tshogs gnyis kyi 'bras bur 'gyur ro/ /de nas sbyor ba bzhi dang dag pa sngon du 'gro bas/ bsang zhing bsrung la/ gnas drug byin gyis</text></item>
<item><p>45b.2</p><section></section><text>brlabs te/ sa bon gyi 'khor lo spyan drangs te/ tshogs bsag par bya'o/ /de nas dag pa gsum gyi sngags kyis sbyangs la/ stong pa'i bar do'i rgyun gyi shes pa sgyu ma lta bu'i ting nge 'dzin srung ba'i 'khor lo b+ha gar 'byung ba bzhi yongs su gyur pa las/ sngar bshad pa'i</text></item>
<item><p>45b.3</p><section></section><text>dkyil 'khor lta bu dur khrod brgyad kyis mdzes pa'i dkyil 'khor du byang chub pa lnga las gyur pa'i rdo rje 'chang ma ye shes kyi bdud rtsi zhu bas/ me 'bar ba ro dang pad+ma dang nyi zla mnan pa'i steng du/ hriH dmar po'i 'od zer byin brlab sa bsdus pa dang / drod bsdu ba byas te/ mtshan</text></item>
<item><p>45b.4</p><section></section><text>gnyis yongs su gyur pa las bzhengs pa'i sku lang tsho la bab pa phun sum tshogs pa'i gzugs can skyil krung phyed pa'i gar gyis gnas pa bden pa gnyis kyi zhal can/ sna tshogs rdo rje dang sangs rgyas lnga yis mdzes pa/ rdo rje dang zangs gri dang / dril bu dang pad+ma 'dzin pa gcer</text></item>
<item><p>45b.5</p><section></section><text>bu skra grol zhing phyag rgya lnga yis mdzes pa/ sgeg pa'i nyams kha T+wAM ga dang ldan pa/ khrag 'dzag pa'i phreng ba dang / bde ba'i ros rgyas pas bzhugs pa'o/ /de la sngon gyi bcom ldan 'das ma'i byin gyis brlabs pa dang / gsum byin gyis brlabs pa dang / drug gi go cha dgod</text></item>
<item><p>45b.6</p><section></section><text>pa dang / dbang blang ba dang / gsang ba'i mchod pa dang / bstod pa dang / brtan par byas nas phyogs ma dang mtshams ma skad cig gis sprul pa'i tshogs kyis bkod de/ gong ltar bsgrub par bya'o/ /de nas bdud rtsi myang bar byas nas/ ji snyed pa'i sngags kyis bum pa bsgrub par ro/ /</text></item>
<item><p>45b.7</p><section></section><text>de nas grub pa'i rdzas kyi sbyor ba phyi'i mchod pa lnga dang / chang dang lag pa dang mad dang / sin+d+hu ra'i mchod pas dmigs par bya'o/ /de nas nges pa'i 'jug pas bdag nyid zhugs la mchog gi mtshan nyid can gyi slob ma gsang ba'i khang par bcug ste/ me tog ldan zhing gcer bur gnas</text></item>
<item><p>46a.1</p><section></section><text>pa'i cha byad kyis/ bla ma'i zhabs la 'jus la 'di skad ces brjod do/ /bla ma rdo rje 'chang sku gsung thugs kyi 'khor lo/ /bde ba mchog gi sdom pa dang ldan pas/ bcom ldan 'das ma rdo rje rnal 'byor ma thams cad kyi 'jug pa stsal du gsol/ bdag byin gyis</text></item>
<item><p>46a.2</p><section></section><text>brlab tu gsol/ bde ba chen po'i ye shes mdzad du gsol zhes so/ /de nas lus brkyang pa'i spyi bo'i gtsug zhabs kyi pad mo la btud pa'i/ zhabs g.yas pa'i mthe bong 'od zer gyi rgyun gyis/ bde ba'i ye shes 'khor lo'i gnas khyab par bsgom pas/ byin gyi rlabs kyis</text></item>
<item><p>46a.3</p><section></section><text>rlung 'khrug cing byin gyis rlob par 'gyur ro/ /de bas na/ rnal 'byor pa nyid bsod nams mchog /dag byed sdig pa 'jig byed pa/ /gsang sngags kyi ni bzlas brjod dang / /bsam gtan gyis ni 'grub par 'gyur/ /zhes pa'i don te/ rnal 'byor ni zung du 'jug pa'o/ /pa ni ldan</text></item>
<item><p>46a.4</p><section></section><text>pa'i don te/ nyid ni dkyil 'khor nyid sbyor ba'o/ /bsod nams mchog ni grub pa rdzas kyi mchod pa'o/ /dag byed ni bdag nyid nges par 'jug pa'o/ /sdig pa ni slob ma'i bag chags te/ 'dir zhugs pas 'jig pa'o/ /gsang sngags ni rnal 'byor ma thams cad de/ </text></item>
<item><p>46a.5</p><section></section><text>kyi ni grub pa'i sngags so/ /bzlas brjod ni bsnyen pa dang 'pho ba'o/ /de gcig pus sam zhe na ma yin te/ bsam gtan gyis so/ /de kho nas kyang ma yin te/ kyang zhes pas sngags dang ldan pas 'grub par 'gyur ro/ /de nas b+ha ga sar pa me tog gcal bkram pa'i steng du</text></item>
<item><p>46a.6</p><section></section><text>slob ma bzhag ste/ dkyil 'khor ting nge 'dzin gyis bltas nas/ ji snyed pa'i mchod pa bya'o/ /gal te dngos grub mchog 'dod na/ /spos dang dri la sogs pa dang / /mar me brgya yang dbul bar bya/ /zhes bya ba dang / dbugs 'byin par ni mchog dag dang / /dri yi chu</text></item>
<item><p>46a.7</p><section></section><text>dang bcas pas kyang / /rtag tu dus kyi khyad par gyis/ /rigs ldan rnams ni mchod par bya/ /de nas sin+d+hu ra'i 'khor lo slob ma la blos bcug ste/ ba spu'i bu gar de bzhin gshegs pa thams cad bsdu bar bya ste/ bzang po gsum gyi khu bas byin gyis brlabs pa 'thungs pa dang / </text></item>
<item><p>46b.1</p><section></section><text>cod pan gyi thig le bla mas byin gyis brlab pa'i sbyor ba dang / dam tshig snying po nas snying por bcug pa dang / sgra dang bcas pa'i rol mo'i ched du brjod pas chos thams cad la sgra brnyan lta bur yid 'jug pa dang / rdo rje rnal 'byor mas ni nam mkha' dang mnyam par khyab</text></item>
<item><p>46b.2</p><section></section><text>ste/ de ltar yid la byos shig /badzra bA rA hI'i rtog pa thams cad dang bral bar khyod kyi snying la zhugs so/ /zhes pa dang / kye rdo rje rnal 'byor ma'i 'khor lo 'dir brag ca lta bu'i gsung gis 'gro ba thams cad thugs bskyed cing / skal ba bzang po dang ldan pa nye bar</text></item>
<item><p>46b.3</p><section></section><text>zungs shig /rdo rje rnal 'byor sgyu ma'i gzugs ni/ 'dod pa'i yon tan lngas mchod na grub pa'i rgyur 'gyur ro zhes pa dang gnas lnga dang / yan lag gi rtsa ba bzhi pa dang / lo ma bzhir ni thig le bcas te/ rten du byin gyis brlabs pa dang / thams cad kyi mtha' la hoH</text></item>
<item><p>46b.4</p><section></section><text>dang hUM dang phaT kyis mdzes pas mchod pa dang / bstod pa dang / bsdu ba bya ba dang / dag pa rnam gsum brjod pa dang / rdo rje rnal 'byor ma'i dkyil 'khor dus kyi khyad par la mchod cig ces pa dang / dam tshig gi bsngags pa brjod la brtan pa dang / kye rdo rje khyod nyid</text></item>
<item><p>46b.5</p><section></section><text>ni rdo rje rnal 'byor ma'i 'khor lo ste/ bde ba chen po'i sems kyis rigs thams cad la kun tu spyod cig ces pa dang / de bzhin gshegs pa thams cad kyi sku gsung thugs btsun mo'i b+ha ga la bzhugs pa ni rdo rje khyod nyid do/ /'khor ba dang mya ngan las 'das pa gnyis</text></item>
<item><p>46b.6</p><section></section><text>kyis shigs pa med pa'i ye shes brtul zhugs kyi dam tshig gis mchod cig ces pa dang / 'dod chags bral ba lta bu'i sdig /khams gsum na ni sdig med de/ /de bas 'dod la chags bral bar/ /khyod kyis nam yang mi bya'o/ /zhes bya bas tshogs thams cad kyi rol pa la</text></item>
<item><p>46b.7</p><section></section><text>'jug par bya ba dang / kye rdo rjes dang chu dang me dang rlung dang nam mkha'i rang bzhin du gyur pa dang / sangs rgyas dang byang chub sems dpa' dang / rdo rje rnal 'byor ma thams cad dang / ngas kyang lung bstan to/ /bu rdo rje ye shes kyi dbang thob khyod kyi drung du mchog tu gyur pa rnams lhags nas ba spu'i</text></item>
<item><p>47a.1</p><section></section><text>bu ga re re zhing sangs rgyas grangs med pa bzhugs nas/ de nyid nas byung ste/ sems can thams cad kyi don mdzad pa yin no/ /rdo rje rnal 'byor ma nyid kyi/ /gsang ba mchog gi dkyil 'khor 'di/ /mthong ba dang ni reg pa dang / /thos pa dang ni dran pas kyang / /sdig pa kun</text></item>
<item><p>47a.2</p><section></section><text>las grol bar 'gyur/ /de ltar 'di la the tshom med/ /sbyor ba phun sum tshogs pa de lta bus ni/ nges pa'i don gyi 'jug pa'i rim pa yongs su rdzogs par 'gyur ro/ /des ni de'i rab tu 'byed pa bshad par bya ste/ de yang / 'byung gnas sgra tshul nges 'byung rnams/ /dam tshig spyod pa'i spyod yul</text></item>
<item><p>47a.3</p><section></section><text>min/ /thog ma dbus mthar yang dag gnas/ /'jig rten gsum du rnyed dka' bas/ /zhes pas bstan de 'byung gnas ni/ /b+ha ga sar bar me tog gis gcal bkram pa'o/ /sgra'i tshul ni sgra brnyan te/ de lta bu'i mchod pa'i tshogs kyis rab tu mchod pa'o/ /nges pa ni nir na ste mi slu ba'i</text></item>
<item><p>47a.4</p><section></section><text>'khor lo'o/ /chu byin gyis brlabs pa'i khu bas rnam par rtog pa 'khru ba dang / dbang chen bla ma'i sbyor ba'i cod pan dang / me'i snying por bcug pa'i dbyer mi phyed pa brda dang / rlung yul rnams la 'jug pa'i sgra brnyan dang / nam mkha' badzra bA rA hI khyod la bzhugs pas khyod nyid ces bya</text></item>
<item><p>47a.5</p><section></section><text>ba'i ming ngo / /dam tshig ni gzhan gyi don gtso bor gyur pa ste/ rdo rje slob dpon no/ /spyod pa ni sku gsung thugs kyi dam tshig ste/ de yang nges pa don gyi rigs dbang sngon du song ba'i spyod yul yin pa'o/ /thog ma ni slob dpon gyi las te/ de yang 'jug pa'i dang / bsten pa'i dang / rnal 'byor</text></item>
<item><p>47a.6</p><section></section><text>gyi dang / las kyi dang / zas mchog gi thog ma yin pas so/ /dbus ni rjes su srung ba ste/ snying po la spyod pas so/ /mtha' ni brtul zhugs te las dang bsags pa mthar byed cing mngon par 'du ma byas pa'i mtshan nyid do/ /yang dag ni bde ba chen po mdog 'gyur ba'i 'dod pa'i yon tan lnga ste/ </text></item>
<item><p>47a.7</p><section></section><text>de gnyug ma'i sems gnas par byed do/ /'jig rten gsum ni 'dod pa la sogs pa ste/ du zhes pa de dag thams cad kyi rang bzhin du lung bstan pa'o/ /rnyed par dka' ba ste/ de thob pa'i phan yon ni dbugs dbyung ba dang gzengs bstod pa'o/ /de ltar rim pa thams cad la mchod pas</text></item>
<item><p>47b.1</p><section></section><text>mnyes par bya ste/ oM oM oM sarba bud+d+ha DA ki nI ye badzra war+N+Na nI ye badzra bai ro tsa ni ye hUM hUM hUM phaT phaT swA hA/ mkha' 'gro ma la sogs pa ni rang rang gi ming brjod pa'i mthar yi ge gsum gyis spel ba'o/ /de'i rjes la rkang pa brgyad pa'i sngags kyis bstod pa dang / de'i mthu brtan par</text></item>
<item><p>47b.2</p><section></section><text>byed pas kyang ngo / /de yang / 'khor lo kun ni sngags pa yin te// sngags kyi las kun byed pas na/ /mchod dang bstod dang bsgrub pa yang / /sngags nyid kyis ni dbye bar 'gyur/ /zhes pas shes par bya'o/ /de las gzhan pa'i sbyor ba brjod pa ni/ /dpal dang ldan pa'i</text></item>
<item><p>47b.3</p><section></section><text>bcom ldan 'das ma khyod/ /mkha' mnyam bde rol 'gro ba kun bdag mo/ /longs spyod sgyu ma'i gzugs dang chags pa'i mdangs/ /mkha' 'gro dra ba'i sdom la phyag 'tshal lo/ /rnam dag mi g.yo bskyod med chos kyi dbyings/ /lhan cig skyes pa'i bden pa ston pa'i zhal/ /</text></item>
<item><p>47b.4</p><section></section><text>rgyu med rdo rje sprul pa'i gzugs 'dzin ma/ /badzra bA rA hI zhabs rdul la 'dud/ /rgyal ba'i bdag mo lnga yi phyag rgya can/ /rnam dag sku la mi bskyod rtags kyis mdzes/ /rigs drug 'khor los sgyur ba'i go char ldan/ /'khor lo kun gyi yum la phyag 'tshal lo/ /khyod nyid</text></item>
<item><p>47b.5</p><section></section><text>rnam dag phung po lnga ston cing / /'byung ba rnam dag tshangs pa'i gnas bzhir gnas/ /bdud mthar mdzad pas sprul pa'i zhabs 'chang ma/ /'khor lo sdom pa'i zhabs la rtag tu 'dud/ /thog ma nas bsags bag chags sdig pa'i mthus/ /rnam smin gsar du bskyod cing</text></item>
<item><p>47b.6</p><section></section><text>brtas gyur pa'i/ /sdig dang nyon mongs ji snyed mchis pa rnams/ /bcom ldan 'das ma'i 'khor lo khyed la bshags/ /'das dang ma 'ongs da ltar dus rnams la/ /nyan thos rang rgyal byang chub sems dpa' dang / /'bras bu rgyud bzhi 'khor lo sdom pa yi/ /dge 'dun</text></item>
<item><p>47b.7</p><section></section><text>kun la bdag ni rjes yi rang / /khyod ni 'das dang ma 'ongs thams cad du/ /mi 'gyur nam mkha' lta bur bzhugs na yang / /dogs pa'i sa las sems can bsgral ba'i phyir/ /mya ngan mi 'da' brtse bas bzhugs su gsol/ /'khor ba ji srid bar du bzhugs nas</text></item>
<item><p>48a.1</p><section></section><text>kyang / /sems can dman dang bar ma mchog rnams la/ /thugs rjes chags pa'i spyan gyis gzigs nas kyang / /bde ba mchog gi 'khor lo bshad du gsol/ /rnam par rtog pa kun las 'das pa yi/ /bde chen 'khor lo zag pa med pa'i dbyings/ /A</text></item>
<item><p>48a.2</p><section></section><text>li kA li snyoms 'jug rtog med ma/ /bsngags pa'i chos rnams thams cad bsngo bar bgyi/ /zhing dang nye ba'i zhing sogs bcu gnyis su/ /dam tshig brda dang bde spyod rol pa yis/ /bu bzhin dgongs pas bdag sgrib dag 'gyur te/ /bde ba mchog gi sa la gnas par</text></item>
<item><p>48a.3</p><section></section><text>shog/ /bla ma'i zhabs la rtag tu 'dud byed cing / /rdo rje rnal 'byor ma ni dran 'gyur nas/ /btsun mo'i shu kra'i tshogs la bdag spyod cing / /zhabs kyi pad+mo mchod cing mchod byed shog /dpa' mo bcom ldan 'das ma nyi shu bzhi/ /zhal mthong de yi ngo bor</text></item>
<item><p>48a.4</p><section></section><text>bdag gyur te/ /'gro ba bde bas phongs pa thams cad la/ /nyer 'tsho rin chen lta bur bdag gyur cig /de ltar rnal 'byor ma'i 'khor lo'i nges par sbyong ba la ni zhugs na ni/ bcom ldan 'das ma 'khor lo sdom pa'i dngos grub myur du thob par 'gyur ro/ /des ni slob dpon rab</text></item>
<item><p>48a.5</p><section></section><text>mnyam gzhag /rab tu 'dud pa byas nas ni/ /g.yon nas brtsams pa'i rim pa 'dis/ /de nas bskor ba rab tu bya/ /dkyil 'khor dang ni bla ma la/ /ji bzhin cho gas phyag bya'o/ /de nas bla ma dag la yon/ /de bzhin gshegs pas gsungs pa dbul/ /gser ni brgya stong</text></item>
<item><p>48a.6</p><section></section><text>dbul ba dang / /rin chen rnam pa sna tshogs dang / /ras ni zung 'gyur brgya nyid dang / /glang po rta dang yul 'khor ram/ /rna rgyan dang ni gdu bu dang / /mgul gdub sor gdub dam pa dang / /gser las byas pa mchod phyir thogs/ /chung ma bzang dang bu mo nyid/ /bran pho bran mo sring mo</text></item>
<item><p>48a.7</p><section></section><text>dang / /deng nas brtsams te bran du ni/ /khyod la bdag ni 'bul lags shes/ /blo ldan kun nas dang ba yis/ /bdag nyid kyang ni dbul bar bya/ /de ltar nges par bya ba ni/ /sgrub pa po yis rab nges bya/ /de nas de la mkha' 'gro mas/ /rnal 'byor ma rnams mnyes par 'gyur/ /</text></item>
<item><p>48b.1</p><section></section><text>mkha' 'gro ma dang lA ma dang / /khaN+Da ra he gzugs can ma/ /sgrub po mkha' 'gro ma lhan cig /de dang rnam spyod 'gro ba kun/ /sgrub pa po ni de dag gis/ /ci bde byed par the tshom med/ /rnal 'byor de ni grub gyur na/ /'jig rten gsum du mi bzlogs shing / /mi snang phug dang nam</text></item>
<item><p>48b.2</p><section></section><text>mkhar rgyu/ /rkang mgyogs de bzhin bcud kyis len/ /sgrub pa po ni 'dod tsam gyis/ /rtag par rgyun du skyed par 'gyur/ /gzugs ni du ma byed pa dang / /nam mkha' la ni 'gro bar 'gyur/ /mkha' 'gro rnams kyang khyad par du/ /des gnon 'gro ba thams cad kyang / /lhan cig</text></item>
<item><p>48b.3</p><section></section><text>bltas pa'i sbyor ba yis/ /skad cig gis ni sbyor nyid bskyed/ /sngags pa dkyil 'khor ma mthong bar/ /gang zhig rnal 'byor pa nyid 'dod/ /mkha' la khu tshur gyis brdeg dang / /smig rgyu'i chu ni 'thung dang mtshungs/ /rnal 'byor 'di ni mchog rab dang / /sbyor ba kun gyi dam</text></item>
<item><p>48b.4</p><section></section><text>pa yin/ /gang zhig rtag tu 'dod 'gyur ba/ /'dis ni lha min zil gnon 'gro/ /dkyil 'khor 'di ni dbang bskur ba/ /rgyud rnams kun gyi sgrub par gsungs/ /dgod pa blta dang lag bcangs dang / /gnyis gnyis 'khyud pa la sogs dag /rgyud rnams kun gyi dam pa yin/ /</text></item>
<item><p>48b.5</p><section></section><text>de la dbang bskur byas pa yin/ /zhes rgyud dang mthun pa'i bsnyen bkur bya'o/ /ji ltar nges pa'i don de ltar byin gyis brlabs pa dang ldan pa ni zhes pa bstan par bya'o/ rdo rje rnal 'byor ma'i bde ba mchog gi sdom pa/ 'jug pa nges pa don gyi dkyil 'khor zhes bya ba rdzogs so// //</text></item>
<item><p>48b.6</p><section></section><text>rgya gar gyi mkhan po a ba d+hU tI pa dpal gnyis med rdo rjes mdzad pa'o// //rnal 'byor pa pradz+nyA shrI dz+nyA na kIrtis rang 'gyur du mdzad pa'o/ /[]@##/ /rgya gar skad du/ badzra yo gi nI maN+Dal b+hi d+hi nA ma/ bod skad du/ rdo rje rnal 'byor ma'i dkyil 'khor gyi cho ga zhes bya ba/ bcom ldan</text></item>
<item><p>48b.7</p><section></section><text>'das ma rdo rje rnal 'byor ma rnams la phyag 'tshal lo/ /dri med mnyam pa med pa yum gyi mchog gyur rdo rje mdzes ma las byung chos kyi dris/ /khyab pa'i mkhas pas grangs med rnams kyi sbrang rtsi len mtshungs rgyun du yang dag bsten pa yis/ /bgegs dang nyon mongs tshogs kyi tsha ba</text></item>
<item><p>49a.1</p><section></section><text>'joms par byed cing yon tan tshogs kyis gang ba yi/ /mya ngan 'das pa'i bdud rtsi ster byed bla ma'i zhabs kyi pad+ma la ni skyabs su mchi/ /bye brag shes pa dpag tu med pas byas pa'i thar ster lta bu ma yin yang / /'on kyang bya khyung mkha' la spyod phyir bya gzhan</text></item>
<item><p>49a.2</p><section></section><text>mtha' la mi spyod min pa yis/ /rtogs ldan rnams la bzod gsol rdo rje yid 'ong ma yi 'khor lo'i bya ba rnams/ /lus ngag yid kyi gus pa dang ldan don du bdag gis yang dag brjod par bya/ /'dir gang gi phyir na/ gti mug chen po'i tshogs kyi mun pa rnams kyis shes rab kyi</text></item>
<item><p>49a.3</p><section></section><text>mig bsgribs nas/ lam ma yin par 'gro ba'i sems can rnams mthong nas mchog gi snying rje can gyi slob dpon gyis gtso mo'i bzlas pa 'bum dang 'khor gyi khri tsho re re bskyal ba sngon gyi bsnyen pa'o/ /de nas dang por mi dge ba bcu las bzlog cing dge ba bcu la gzhug go/ /</text></item>
<item><p>49a.4</p><section></section><text>bsnyen gnas dang dge bsnyen la sogs pa'i bslab pa dang / dkyil 'khor du 'jug pa la sogs pa mya ngan las 'das pa'i grong khyer du 'jug pa'i lam gyi de dag nye bar bzung ba'o/ /de ltar dad pa la sogs pa mchog gi yon tan dang ldan pa'i slob ma dkyil 'khor du dbang</text></item>
<item><p>49a.5</p><section></section><text>bskur ba'i don du lan gnyis dang lan gsum du gsol ba btab pa dang / de'i tshogs pa ma tshang na de'i lte bar nyi ma'i dkyil 'khor la bkod pa'i yi ge hUM gi 'od zer gyis snying gar gnas pa'i yi ge kaM las byung ba'i sdig pa sha za dang mtshungs par sna nas 'thon pa dang / de nas yi ge</text></item>
<item><p>49a.6</p><section></section><text>hUM snying gar drangs pa las yongs su gyur pa las khro bo'i rgyal po hUM mdzad phyi rol du byung nas/ oM suM b+ha ni suM b+ha huM hUM phaT/ oM gr-ih+Na gr-ih+Na huM hUM phaT/ oM gr-ih+NA pa ya gr-ih+NA pa ya huM hUM phaT/ oM A na ya hoH b+ha ga bAn bid+yA rA dza ya a mu ka s+ya sarba pA paM nA sa ya huM hUM phaT swA hA zhes brjod cing khro bo'i rgyal</text></item>
<item><p>49a.7</p><section></section><text>po'i rdo rjes sdig pa la bsnun pas stong par bsam mo/ /de nas oM badzra kI li kI la ya sarba s+ya sarba bib+h+NAM ban+d+ha huM hUM phaT ces pa'i rdo rje rnal 'byor ma'i bka' byin pa de rang nyid kyis kyang brjod par bya zhing / khaN+Da ro has lte ba man chad phur pa'i rnam pa can gyi phur pas slob ma'i snying ga'i</text></item>
<item><p>49b.1</p><section></section><text>bgegs la gdab par bya'o/ /phur pa'i 'od zer shin tu rno bas sdang ba thams cad rnam par bsregs te/ slob ma de yi ge saM las kun du bzang mor bsam par bya'o/ /de nas ting nge 'dzin gyis go cha bskon te srung ba dang sngags kyis bsrung bar bya'o/ /de nyid khaN+Da ro ha'i sngags sam</text></item>
<item><p>49b.2</p><section></section><text>bcom ldan 'das ma'i sngags zlos su gzhug go/ /de ltar byas na de'i bgegs dang log par 'dren pa thams cad brlag par 'gyur zhing / dgos pa'i yo byad thams cad tshegs med par 'dzom par 'gyur ro/ /de ni slob ma gzung ba'i cho ga'i rim pa'o/ /de nas dgos pa'i yo byad</text></item>
<item><p>49b.3</p><section></section><text>thams cad tshogs pa dang / bya ba la mkhas pa'i g.yog dang rig ma dang bcas pa'i slob dpon/ dge ba'i gza' la sogs pa la gtso mo'i nga rgyal dang bcas pas/ phyogs rnams dang gnas kyi bye brag 'ba' zhig tu dkyil 'khor bzhengs pa spang ba go bar byas la grong khyer la sogs pa</text></item>
<item><p>49b.4</p><section></section><text>dbang ldan gyi mtshams su'am/ gang yid du 'ong ba'i gnas su byang dang shar gzhol ba'i rab tu bstar ba'i maN+Dal gyi sa gzhi nges par brtags la/ der lci ba la sogs pa'i maN+Dal byas pa dang / dkyil 'khor gyi lha rnams mchod nas nam mkha' la gshegs par bya'o/ /de</text></item>
<item><p>49b.5</p><section></section><text>nas de na gnas pa'i zhing skyong la sogs pa rnams gtor ma dang nye bar spyod pa la sogs pas mchod do/ /de nas gsol ba btab pa ni/ gang dag 'dir gnas lha dang klu/ /gnod sbyin srin po gzhan dag dang / /de dag rnams la sa gzhi nyid/ /dkyil 'khor don du bdag la sbyin/ /zhes</text></item>
<item><p>49b.6</p><section></section><text>pas lan gsum du'o/ /rmi lam la sogs par de nyid kyis gnang ba'am dgag pa ma byas na/ nang par gyi thun dang po la bcom ldan 'das ma rdo rje rnal 'byor ma la sogs pa nam mkhar bltas la gsol ba gdab par bya'o/ /nyi ma phyed kyi dus su srung ba'i 'khor lo dang bgegs la phur</text></item>
<item><p>49b.7</p><section></section><text>pa gdab pa bsgom pa'am/ drag po'i sbyin sreg gis bgegs rnams bcom la sa gzhi de nyid/ oM AH big+h+NAM ta kr-i ta hUM zhes pa bzlas zhing yungs kar dang thal ba dang chu yis ni ra ma tha bya'o/ /de nyid du sa'i lha mo rdo rje'i 'dug stangs kyis gnas pa gsung bar 'gyur ba'i sku mdog la sogs</text></item>
<item><p>50a.1</p><section></section><text>pa dang ldan par bsgoms la/ zhal bsil la sogs pas mchod nas e h+ye hi la sogs pa'am/ lha mo khyod nyid la sogs pas lan gsum du gsol ba btab ste/ de ltar mdzod cig ces gnang ba byin pa dang de yid kyis nam mkha' la bzhugs par bya'o/ /de nas</text></item>
<item><p>50a.2</p><section></section><text>sa gzhi de gegs med par shes par byas la/ ba hu na ga'i lto bar bkod nas sbyangs pa dang / sngags kyis sa gzhi dag par bya ba dang ting nge 'dzin gyis dag par bya ba rnams ni sa sbyang ba rnam pa gsum gzhan du shes par bya'o/ /de nas slob dpon phyag rgya lnga yis brgyan la/ me tog gis</text></item>
<item><p>50a.3</p><section></section><text>spras pa'i dkyil 'khor gyi sa gzhi'i dbus su bsdad de/ rdo rje dril bu 'dzin pa bri bya'i dkyil 'khor gyi rnal 'byor dang ldan pa srung ba'i 'khor lo la sogs pas bgegs rnams 'joms par byed pas spos snod bzung ste hUM las rdo rje'i lce dang ldan par brjod pa/ phyogs rnams kun na gnas pa yis/ /</text></item>
<item><p>50a.4</p><section></section><text>sangs rgyas bdag la dgongs su gsol/ /'dir ni rdo rje che ge bdag /dkyil 'khor chen po bri bar bya/ /sangs rgyas thams cad byon par zhu/ /'dir ni dngos grub gnang bar mdzod/ /ces pas snyan gsan phab nas mchod de/ mkha' 'gro ma la sogs pa rnal 'byor ma bzhi'i rnal</text></item>
<item><p>50a.5</p><section></section><text>'byor dang ldan pa'i slob ma phyogs bzhir gnas te rdo rje dang rdo rje dril bu 'dzin pas sam/ gcig phyogs bzhi ru rim pas phyin nas brjod pa/ sems dpa' kun la sems chen po/ /rang bzhin dag pas dri ma med/ /kun du bzang po thugs kyi mchog /dkyil 'khor dam pa</text></item>
<item><p>50a.6</p><section></section><text>bshad du gsol/ /de bzhin gshegs kun rang bzhin bral/ /de bzhin gshegs pa kun gyi gnas/ /chos kun bdag med pa yi mchog /dkyil 'khor dam pa bshad du gsol/ /chos rnams zhi ba las byung mchog /rnam par dag pa'i ye shes spyod/ /kun du</text></item>
<item><p>50a.7</p><section></section><text>bzang po gsung gi mchog /dkyil 'khor dam pa bshad du gsol/ /mtshan nyid thams cad yongs su rdzogs/ /mtshan nyid bral ba rnam par spangs/ /kun du bzang po sku yi mchog /dkyil 'khor dam pa bshad du gsol/ /zhes pa so so nas gsol ba 'debs su</text></item>
<item><p>50b.1</p><section></section><text>gzhug go/ /de ltar gsol ba 'debs pa med na bdag nyid ting nge 'dzin gyis so/ /de nas sngon du dkyil 'khor gyi 'khor lo spros la/ bsgoms pa'i dkyil 'khor rdo rje khu tshur gnyis kyi mdzub mo rtse sprad de spyi gtsug du kha phyogs pa bzung la/ hUM hUM badzra uta tiSh+Tha zhes brjod de bteg nas</text></item>
<item><p>50b.2</p><section></section><text>nam mkha' la bzhugs su gsol nas skyil krung bshig ste langs la/ shar du kha phyogs pa dang rkang pa gshibs nas thal mo spyi bor sbyar ba dang / de bzhin gshegs pa rnams la phyag byas te/ sems can rnams ma rigs pa'i mun pas bsgribs pas bdud kyis byin gyis brlabs</text></item>
<item><p>50b.3</p><section></section><text>pa bltas la/ bdud rnams gzhom pa'i phyir skad cig gis rdo rje phag mor bskyed pa la mig gnyis byin gyis brlabs la rdo rje'i lta ba des phyogs kun du blta zhing nga rgyal byas la/ bdag ni rdo rje rnal 'byor ma/ /rdo rje sems ma nyid kyang bdag /bdag ni sangs rgyas rgyal mo che/ /</text></item>
<item><p>50b.4</p><section></section><text>bdag ni rnal 'byor rgyal mo ste/ /bdag ni phyag na rdo rjer brtan/ /zhes brjod pas so/ /de nas rkang pa'i mthil du hUM las byung ba'i 'bar bzhin pa'i rdo rje bsams te/ skabs kyi dbye bas rol pa dang bcas pa'i pad+ma'i lag kor bya zhing / rdo rje gsor zhing dril bu dkrol/ rdo rje</text></item>
<item><p>50b.5</p><section></section><text>'gros kyis dbang ldan na phar la g.yon skor gyis slob ma dang bcas pas dkyil 'khor gyi sa gzhi la gar bya zhing brjod pas/ gnod sbyin dang / srin po dang / yi dwags dang / sha za dang / brjed byed dang / 'byung po dang / mkha' 'gro dang / mkha' 'gro ma dang / smyo byed dang / </text></item>
<item><p>50b.6</p><section></section><text>rgan po dang rgan mo'i 'khor dang bcas pa dang / bya khyung dang / dri za dang / mi'am ci dang / gsang sngags grub pa rnams sa phyogs 'di ma yin pa'i gnas gzhan du rgyu gcig /slob dpon che ge mo bdag slob ma che ge mo mngon par rdzogs par byang chub pa'i don dang / sems can thams</text></item>
<item><p>50b.7</p><section></section><text>cad kyis bla na med pa'i ye shes thob par bya ba'i phyir dpal rdo rje rnal 'byor ma'i dkyil 'khor bri bar bya'o/ /de'i phyir rdo rje rnal 'byor ma'i bka' stsal gnang nas myur bar 'gro bar gyis shig /gal te gang zhig mi 'gro bar gyur na de'i spyi bor rdo rje 'od zer shin tu 'bar ba 'dis 'bar</text></item>
<item><p>51a.1</p><section></section><text>ba rab tu 'bar nas rdo rje ye shes chen pos mgo tshal pa brgyar byed do zhes pa lan gsum brjod pa dang / mkha' 'gro ma la sogs pa khro bo'i lha mo rnams spros te/ sgrub thabs su gsungs pa'i cho ga'i rim pas bgegs rnams gzhom par byas pas dkyil</text></item>
<item><p>51a.2</p><section></section><text>'khor gyi sa gzhi'i sa 'og yan chad rdo rje lta bur byin gyis brlab po/ /de nas rkang pa'i mthil byin gyis brlabs la bcag par bya'o/ /de nas maN+Dal dri yis nye bar byugs te/ me tog la sogs pas mchod pa dang / sgo bzhi nas spos snod bzung la glu dang gar la sogs pas kyang mchod</text></item>
<item><p>51a.3</p><section></section><text>do/ /de nas sa la reg la bcom ldan 'das ma'i sngags brgya rtsa brgyad dang / yi ge brgya pa lan brgyad bzlas nas/ de nyid du lha mo rnams kyi 'khor lo spro ba dang bsdu ba byas la nyal lo/ /des ni sa yongs su gzung ba'i cho ga'i rim pa'o// //de nas dkyil 'khor gyi sa gzhi'i dbus su dri'i</text></item>
<item><p>51a.4</p><section></section><text>maN+Dal byas nas/ baM yig yongs su gyur pa las sa'i lha mor bsam pa dang / ye shes kyi lha mo spyan drangs te/ dam tshig gi lha mo dang ro gcig tu gyur pa sems spro ba dang bcas pa/ kha dog ser mo na bza' dkar po dang rgyan sna tshogs kyis spras pa/ phyag g.yon gyis gser gyi bum pa</text></item>
<item><p>51a.5</p><section></section><text>bzang po bsnams pa/ g.yas mi 'jigs pa mdzad pa mdun du bzhugs te/ sgrub pa po la gzigs pa las yon chab sngon du song ba'i sgo nas yang dag par mchod nas mnyes pa dang bcas par bsam pa ni/ oM e hi ye hi ma hA pr-i thi wi lo ka mA ta re sarba rat+Na pu raNe/ de bya a</text></item>
<item><p>51a.6</p><section></section><text>laM ka ra b+hu Shi te ha ra Nu pu ra Nir g+ho She/ badzras twa pra b+hu dze te/ gr-i hI ta i daM ar+g+haM maN+Dal karma su sA d+ha ya/ hI hI hI haM swA hA/ zhes pa lan gsum brjod de spyan drang ba dang / nye bar zhugs pa dang / sa gzhi la bzhugs par bya'o/ /yang na/ shAkya seng ge skyob pa yis/ /sa dang pha</text></item>
<item><p>51a.7</p><section></section><text>rol phyin pa la/ /ji ltar bdud sde bcom pa yi/ /lha mo khyod ni dbang gyur ltar/ /de bzhin bdag gis bdud sde las/ /rgyal bar byas te dkyil 'khor bri/ /zhes pa lan gsum brjod de/ lhag par gnas pa byas pas de ltar bgyi zhes gsungs nas de nyid du thim par bsam mo/ /</text></item>
<item><p>51b.1</p><section></section><text>de nas lag pa rdo rje bcings pas la mnan la/ oM badzri b+ha ba hUM zhes pa lan gsum brjod pas/ rdo rje bcings pa las hUM 'bar bzhin pa'i tshogs spros pa dang / sa 'og gi bar du rdo rje'i rang bzhin du bsams te/ oM badzra dr-i D+ha tiSh+Tha zhes pa lan gsum brjod de/ sa'i lha mo</text></item>
<item><p>51b.2</p><section></section><text>de nyid rang gi dbang du bya'o/ /cho ga'i rim pa'o/ /de nas dkyil 'khor gyi sa gzhi bdud rtsi lnga dang bcas pa'i dri zhim pos yi ge gsum brjod cing byug par byas pa dang / me tog gis chal par bkram la khrus byas te lus dri dang ldan par bya/ na bza' dkar po bgo/ gsung</text></item>
<item><p>51b.3</p><section></section><text>bar 'gyur ba'i 'khor lo la sogs pa'i sngags kyi byin gyis brlabs pa'i me tog gi phreng bas sku la brgyan la/ dkyil 'khor gyi sa gzhi'i dbus su gnas te/ kha shar du phyogs pa'i slob dpon bcom ldan 'das ma'i rnal 'byor dang ldan pas lha mo rnams kyi gnas rnams</text></item>
<item><p>51b.4</p><section></section><text>la bdud rtsi dang bcas pa'i dri zhim pos maN+Dal byas te/ dam tshig gi dkyil 'khor ji lta ba bzhin du rnam par bsgoms la/ de rnams la ye shes kyi dkyil 'khor gzhug par bya ste/ sgrub thabs su bshad pa'i cho gas phyi'i mchod pa dang bstod pa dang bdud rtsi myang ba rnams byas la/ </text></item>
<item><p>51b.5</p><section></section><text>de nas byang du kha phyogs te/ bsgoms pa'i dkyil 'khor phyi rol gyi dbang ldan mtshams na gnas pa rnams rtsa ba nag po ma yin pa/ mchu 'phyang ba/ mgrin pa ring ba/ lto ba che ba tsan+dan la sogs pa dkar bas byugs pa/ lha mo rnams kyi mtshan ma btags pa bdud</text></item>
<item><p>51b.6</p><section></section><text>rtsi lnga dang dri zhim pa'i chu dang / rin po che dang / 'bru sna lnga dang sman lnga rnams kyis gang ba/ mdzes pa'i shing lo lngas brgyan pa/ dri ma dang bral ba'i ras zung gis mgrin pa dkris pa/ gsung bar 'gyur ba'i dkyil 'khor gyi mtshan mas rim pa bzhin du mtshan ma dang ldan</text></item>
<item><p>51b.7</p><section></section><text>pa rnams dkyil 'khor gyi rnam pas de dang de rnams dri zhim po'i maN+Dal byas pa'i steng du ji ltar rigs pa'i gdan rnams kyi steng du gzhag par bya'o/ /de la hUM yig lan bdun brjod cing bcing ba'i skud pa dkar po bdun gyis dkri bar bya ba ni/ oM badzra she kha re ru Ta ma Ta di shAM ban+d+ha ban+d+ha hUM zhes</text></item>
<item><p>52a.1</p><section></section><text>pa'i sngags kyis so/ /de nas stong pa'i ngang las baM yig yongs su gyur pa las byung ba'i rin po che'i gzugs su gser la sogs pa las byung ba'i bum pa rnams lhag par gnas par bya'o/ /de yang dkyil 'khor gyi dbye bas bum pa'i dbye ba shes par byas la/ las</text></item>
<item><p>52a.2</p><section></section><text>thams cad la khaN+Da ro ha dang bcas pa'o/ /gal te lha grangs dang mnyam pa ltar na yang las thams cad pa yis lhag pa'o/ /de yang bya ba mang po'am gtso bor byed pa'i don du rnam rgyal gyi bum pa'i steng du dung ngam thod pa bdud rtsi dang dri chu dang bcas pa dang / me tog gi phreng bas bcings pa'i rdo rje hUM</text></item>
<item><p>52a.3</p><section></section><text>zhes brjod cing gzhag go / de nas oM badzra u da ka ThaH hUM zhes pa dang / yi ge gsum lan bdun du bzlas te ye shes kyi bdud rtsir byin gyis brlab po/ /bum pa'i nang rnams su oM tap+te ma hA tap+te swA hA zhes pas spyan drangs pa'i chu'i rang bzhin las gdan dang bcas pa'i lha mo'i 'khor lo rnams</text></item>
<item><p>52a.4</p><section></section><text>skad cig gis rnam par bsgoms la ye shes sems dpa' spyan drangs la ro gcig tu gyur pa yan chad bya/ mtshan ma la yang dam tshig gi lha mo rnams ye shes kyi lha mo rnams dang ro gcig tu gyur bar bsam mo/ /de nas hUM zhes brjod cing rdo rje me tog dang bcas pa g.yas pas bzung la 'khor lo'i gtso mo'i snying po'i</text></item>
<item><p>52a.5</p><section></section><text>sngags brgya rtsa brgyad bzlas ba'am/ oM badzra u da ka hUM zhes pa bzlas pa'o/ /de ltar khaN+Da ro ha mngon par bzlas la me tog gsum der gzhug par bya'o/ /bum pa gzhan de dang der lha de nyid kyis brgya rtsa brgyad dam bdun bzlas par bya'o/ /de rnams yang dag par mchod nas</text></item>
<item><p>52a.6</p><section></section><text>las thams cad pa'i bum pa'i chu'i shing los bsrung ba'i don du bsang gtor byas pa dang / ji srid dkyil 'khor gyi bya ba ma rdzogs kyi bar du bgegs rnams bsrung ba gyis shig ces brjod nas gtor ma byin la reg la/ mi bskyod rdo rje zhes bya ba la sogs pas bstan te dril bu</text></item>
<item><p>52a.7</p><section></section><text>dkrol lo/ /bum pa de rnams nas chu cung zad re blangs la dkyil 'khor gyi lho sgo'i shar dang nye ba ru many+dzi'i steng du dung la sogs pa bzhag pa nas/ bdag nyid kyis slob ma la bsang gtor bya'o/ /bum pa rnams la mchod pa nyin re bzhin du dus gsum du bya'o/ /'di ni bum pa lhag par</text></item>
<item><p>52b.1</p><section></section><text>gnas pa'i cho ga'i rim pa'o/ /de nas gsang ba'i rgyan rnams kyis brgyan pa des dri dang me tog gis lha gnas bkod la/ dkyil 'khor de la rnal 'byor bya ba ni bdag nyid kyi snying ga'i 'od zer gyis spyan drangs pa'i rdo rje rnal 'byor mas gtso bo byas pa'i lha mo'i 'khor la gnas pa rnams la zhabs</text></item>
<item><p>52b.2</p><section></section><text>bsil la sogs pa byin te/ bar ma dang mchog dang dbus dang dri dang bcas pa'i chu dang me tog la sogs pas mchod nas bstod de bdud rtsi myang ba dang / pus mo g.yas pa sa la btsugs te lce hUM las byung ba'i rdo rje rtse gcig pa hUM gis mtshan par bskyed la/ lag pas spos snod bzung</text></item>
<item><p>52b.3</p><section></section><text>ste dril bu dkrol zhing brjod pa/ bcom ldan rdo rje phag mo nyid/ /rig pa'i rgyal mo la phyag 'tshal/ /lhan skyes 'gyur ba'i dkyil 'khor 'dir/ /mgon po bri bar 'tshal pa yin/ /slob ma rjes su gzung phyir dang / /khyod la mchod par bya ba'i phyir/ /bdag ni bcom ldan ma la</text></item>
<item><p>52b.4</p><section></section><text>gus/ /bka' drin gyis ni gnang bar rigs/ /lha mo rnams kyi thugs rje yis/ /'gro la 'khor ba'i bya ba byin/ /'bras bu la gnas byang chub sems/ /gzhan yang sngags kyi lha rnams dang / /'jig rten skyong ba'i lha rnams dang / /'byung po byang chub la phyogs</text></item>
<item><p>52b.5</p><section></section><text>dang / /bstan pa skyong ba'i sems can te/ /gang zhig rdo rje'i spyan ldan rnams/ /bdag ni rdo rje che ge che/ /gus dang bcas pas zhabs tog tu/ /rdo rje phag mo'i dkyil 'khor ni/ /'gro ba dag phyir bri bar bya/ /slob ma dang bcas bdag nyid la/ /rjes su brtse ba dang ldan pas/ /</text></item>
<item><p>52b.6</p><section></section><text>dkyil 'khor ma lus pa rnams dang / /nyid ni nye bar gnas par rigs/ /zhes pa'i don shes par byas la gsol ba gdab par bya ba dang / de nas de nyid du dam tshig can 'du bar bya'o/ /de ni lha lhag par gnas pa'i cho ga'i rim pa'o/ /de de ltar dkyil 'khor la mchod pa byas te shin tu</text></item>
<item><p>52b.7</p><section></section><text>legs par brtags pa'o/ /nga rgyal la sogs pa'i skyon dang bral ba/ dge bsnyen la sogs pa'i bslab pa dang ldan pa/ thos pa la sogs pa'i pha rol tu song ba/ bcom ldan 'das bde mchog dang rdo rje rnal 'byor ma mnyes par byed pas maN+Dal sngon du song ba dang / pus mo sa la</text></item>
<item><p>53a.1</p><section></section><text>btsugs te me tog snyim par thogs pa'i slob ma rnams la/ 'jig rten 'di la bde don dang / /'jig rten pha rol bde don te/ /'on kyang sangs rgyas thob don to/ /blo dang ldan pas 'jug par bya/ /zhes pa'i don bshad pa/ skad cig gis shes rab dang</text></item>
<item><p>53a.2</p><section></section><text>thabs kyi bdag nyid du bskyed pa dang / de nyid kha nas bcug ste lha mo'i pad+ma la gnas pa la bdag nyid kyis dbang bskur bas rdo rje phag mo'i gzugs su bsgom zhing / dkyil 'khor gyi phyi rol na gnas pa rnams gsol ba 'debs su gzhug pa ni/ skye dang rgas dang 'chi ba dang / /chu</text></item>
<item><p>53a.3</p><section></section><text>srin la sogs 'jigs pa yi/ /'khor ba'i rgya mtsho las 'don khyod/ /nga la ston pa mgon po che/ /bde ba chen po bdag 'tshal bas/ /byang chub chen po'i lam bstan pa/ /dam tshig de ni bdag la stsol/ /byang chub sems kyang bdag la stsol/ /sangs rgyas chos dang dge</text></item>
<item><p>53a.4</p><section></section><text>'dun dang / /skyabs gsum dag kyang bdag la stsol/ /thar pa chen po'i grong khyer du/ /mgon po bdag ni gzhug tu gsol/ /dpa' bo dpa' mo'i dbang phyug ma/ /phag mo he ru ka nyid dang / /gsang ba'i gnas sogs rnam par dag /lus la gnas pa gsung bar zhu/ /zhes</text></item>
<item><p>53a.5</p><section></section><text>brjod de/ slob ma gcig gtso bor byas pa mdun du bzhag nas/ bu tshur theg pa chen po la/ /sngags kyi spyod pa'i cho ga yis/ /khyod ni lam chen snod yin pas/ /khyod la yang dag gsol ba 'debs/ /'das pa'i sangs rgyas gang dag dang / /de ltar yang dag ma byon dang / /</text></item>
<item><p>53a.6</p><section></section><text>da ltar byung ba'i sangs rgyas gang / /'gro la phan phyir bzhugs pa dang / /de dag kun gyi gsang ba yi/ /cho ga bzang po 'di rnams kyis/ /thabs dang shes rab gnyis med pa'i/ /sangs rgyas thams cad mkhyen pa thob/ /shAkya seng ge la sogs kyis/ /bdud sde shin tu</text></item>
<item><p>53a.7</p><section></section><text>mi bzad pa/ /stobs chen rnams kyang gsang sngags kyi/ /sbyor ba mnyam pa med pas bcom/ /de bzhin thams cad mkhyen thob phyir/ /bu la gang dang gang 'dod pa'i/ /cho ga ma lus sbyin par bya/ /byang chub dngos grub thob par gyis/ /zhes pa brjod do/ /</text></item>
<item><p>53b.1</p><section></section><text>sangs rgyas chos dang dge 'dun te/ /nges par gsum la skyabs su mchi/ /'khor lo gsum gyi rang bzhin can/ /bye brag mkha' 'gro ma rnams dang / /dpa' bo dpa' mo'i dbang phyug ma/ /rgyal ba'i sras rnams ma lus dang / /thams cad gus pa'i rang bzhin gyis/ /bla ma</text></item>
<item><p>53b.2</p><section></section><text>rnams la skyabs su mchi/ /zhes pa lan gsum brjod do/ /de nas thun mong gi sdom pa 'dzin du gzhug cing byang chub kyi sems bskyed par bya ba dang / bye brag gi sdom pa 'dzin du gzhug pa ni sangs rgyas dang byang chub sems dpa' thams cad bdag la dgongs su gsol/ /bdag</text></item>
<item><p>53b.3</p><section></section><text>ming 'di zhes bgyi bas dus 'di nas bzung ste/ ji srid snying po byang chub la mchis kyi bar du/ byang chub sems ni bla med pa/ /mchog tu bskyed par bya ba ni/ /ji ltar ji srid mgon rnams kyis/ /byang chub tu ni nges mdzad ltar/ /tshul khrims sdom pa'i rnam pa dang / /dge ba'i chos</text></item>
<item><p>53b.4</p><section></section><text>ni sdud pa dang / /sems can don byed tshul khrims gsum/ /bdag gis brtan po gzung bar bgyi/ /sangs rgyas chos dang dge 'dun te/ /bla na med pa'i dkon mchog gsum/ /dus 'di nas ni gzung bar bgyi/ /sangs rgyas rnal 'byor sdom pa ni/ /rdo rje rigs mchog</text></item>
<item><p>53b.5</p><section></section><text>chen po la/ /rdo rje dril bu phyag rgya rnams/ /so so'i rang bzhin gzung bar bgyi/ /slob dpon dag kyang gzung bar gyi/ /nyin re bzhin du dus drug tu/ /rin chen rigs mchog chen po la/ /dam tshig yid du 'ong ba yi/ /sbyin pa rnam bzhi rab tu sbyin/ /byang chub chen po las</text></item>
<item><p>53b.6</p><section></section><text>byung ba'i/ /pad+ma'i rigs mchog dag pa la/ /phyi dang gsang ba'i theg pa gsum/ /dam pa'i chos rnams so sor gzung / /las kyi rigs mchog chen po la/ /sdom pa thams cad ldan pa ni/ /so sor yongs su gzung bar bgyi/ /mchod pa'i las kyang gus par bgyi/ /</text></item>
<item><p>53b.7</p><section></section><text>byang chub sems ni bla na med/ /dam pa bdag gis bskyed par bgyi/ /sdom pa thams cad ldan pa ni/ /sems can kun gyi don gyi phyir/ /ma bsgral ba rnams sgrol bar bgyi/ /ma grol ba rnams grol bar bgyi/ /dbugs ma phyung ba dbugs dbyung bgyi/ /sems can mya</text></item>
<item><p>54a.1</p><section></section><text>ngan 'das la dgod/ /ces pa lan gsum brjod do/ /de nas go cha drug gi sngags kyis bsrungs la gnas gsum byin gyis brlab ste/ yang de rnams su dri'i chu dang rdo rjes reg nas me tog la sogs pas mgo bo la sogs pa mchod do/ /de nas</text></item>
<item><p>54a.2</p><section></section><text>byang chub kyi shing la sogs pa las byung ba'i shing sor bcu gnyis pa rtse mo'i cha la me tog dang bcas pa slob ma la sbyin no/ /de nas maN+Dal gru bzhi pa phyogs re la khru re dang ldan pa la/ /ba lang lci ba la sogs pa byugs pa der byang ngam shar du kha blta bar so shing dor ba ni/ oM</text></item>
<item><p>54a.3</p><section></section><text>badzra ha sa haM zhes brjod de rtse mo bstan nas steng du ltos pa med par dor la/ /'byung bar 'gyur ba'i dngos grub des brtag pa ni shar la sogs pas zhi ba la sogs pa drug dang / maN+Dal gyi phyi rol du song na dngos grub med do zhes brjod do/ /de nas baM las byung ba'i dri chu la lan bdun</text></item>
<item><p>54a.4</p><section></section><text>bzlas pa dang / oM hrIH bi shud+d+ha d+harma sarba pA pa ni tsAs+ya sho d+ha ya sarba bi ka wan a pa na ya hUM zhes pa lan gsum du brjod cing khyor bar byin te 'thung du gzhug go/ /de nas hUM las byung ba'i ku sha la de nyid lan bdun bzlas te/ stan gyi don dang / yang d+hIH las byung ba la de nyid lan bdun</text></item>
<item><p>54a.5</p><section></section><text>bzlas te sngas kyi don du'o/ /oM badzra tIk+Sh+Na zhes pa'i sngags kyis sbyin par bya'o/ /de nas skud pa mdud pa gsum byas pa dpung pa g.yon pa la btags pa ni/ oM bud+d+ha mai tri rak+Sha rak+Sha sarbA na swA hA/ zhes pa brjod cing bcings pas so/ /bcom ldan 'das ma'i sngags lan bdun bzlas</text></item>
<item><p>54a.6</p><section></section><text>te me tog gis thod bya'o/ /de nas gzengs bstod pa ni/ /bskal pa bye ba grangs med par/ /sngon du sdig pa gang bgyis pa/ /dkyil 'khor 'di 'dra mthong ba yis/ /de dag thams cad zad par 'gyur/ /gang dag spyod pa mchog 'di la/ /blo gros shin tu dri med par/ /</text></item>
<item><p>54a.7</p><section></section><text>sdug bsngal rnams la gnas pa yis/ /ngan song skye ba 'joms par 'gyur/ /bdag nyid chen po khyed rnams kyis/ /rnyed pa mnyam med de ring rnyed/ /de phyir rgyal ba sras bcas pas/ /bstan pa 'di la khyed rnams kyis/ /thams cad yongs su gzung bar gyis/ /bdag</text></item>
<item><p>54b.1</p><section></section><text>nyid chen por bskyed pa des/ /khyed rnams theg pa chen po la/ /legs par bgrod par 'gyur ba yin/ /de phyir 'di ni lam gyi mchog /theg pa chen po 'byung ba'i gzhi/ /gang zhig 'di la 'gro 'gyur ba/ /de bzhin gshegs pa rnams su 'gyur/ /zhes pas so/ /de nas cho</text></item>
<item><p>54b.2</p><section></section><text>ga'i sngags kyis bsrung ste/ sngags de nyid bzlas pa'i don du byin la/ nang par snga bar rmi lam zlos shig ces brjod la 'du 'dzi med pa'i gnas su seng ge ltar nyal du gzhug go/ /bdag nyid dkyil 'khor gyi khang par zhugs la bcom ldan 'das ma'i sngags bzlas par bya'o/ /'di ni</text></item>
<item><p>54b.3</p><section></section><text>slob ma lhag par gnas pa'i cho ga'i rim pa'o// //de nas phyag rgya drug gis rgyas btab la bcom ldan 'das ma'i rnal 'byor ma dang ldan pas lhag par gnas par bya ba'i dkyil 'khor gyi lha mo rnams ye shes kyi thig gi don du lha rnams nam mkha' la bteg la shar phyogs su kha</text></item>
<item><p>54b.4</p><section></section><text>phyogs pas mtshan ma rnyed pa dang / me tog gis brlan pa'i shi ba'i skud pa'am/ dpa' bo la nyos pa gzhon nu mas bkal ba ji lta ba bzhin btsos pa thod pa lnga'i nang du bzhag la/ yungs kar gyi phye ma dang bdud rtsi lnga yis sbags pa dang / lag pa g.yon pa'i mthil nas sor mo'i</text></item>
<item><p>54b.5</p><section></section><text>rtse mo'i bar du bkram la/ mdun gyi nam mkha' la skad cig gis mkha' 'gro ma la sogs pa mos pa byas nas/ de rnams kyi snying ga nas ye shes kyi skud pa 'od zer gyi rang bzhin gnas pa la/ /oM AH badzra DA ki nI badzra sU tre me pra yats+tsha ma hA maN+Dal sU tra na ya hUM zhes pas mkha'</text></item>
<item><p>54b.6</p><section></section><text>'gro ma la gsol ba gdab pa'o/ /de ltar ming brjes pas bla ma la sogs pa la yang gsol ba gdab po/ /de nas mig gnyis la dzraH yig las byung ba'i zla ba dang nyi ma ser po'i bdag nyid bsams la/ oM dr-iSh+Ti aM ku sha dzaH zhes pa brjod pa de rab tu g.yo ba'i mig gi rdzi ma la 'od zer lcags</text></item>
<item><p>54b.7</p><section></section><text>kyu'i rnam pa spros pas mkha' 'gro ma la sogs pa bskul nas spyan drangs te/ lag pa la gnas pa'i rang rang gi kha dog dang ldan pa'i skud pa la bstim mo/ /de nas slob ma khaN+Da ro ha'i cha byad byas pa dang bcas pas/ dang po skud pa lnga lnga logs su bsgrims te de nas de ltar lnga po rnams</text></item>
<item><p>55a.1</p><section></section><text>gcig tu bya'o/ /de ltar lnga gcig tu byas pa'i skud pa la oM a n+yo n+ya a nu ga ta sarba d+harmAH s+pha ra s+pha rA nu pra wiShaTaH sarba d+harmAH a t+yan tA nu pa wiSh+TaH sarba d+harmAH oM AH hUM zhes brjod cing dkyil 'khor gyi nyis 'gyur gyis ring ba la/ /slob dpon gyis mthe bo'i nas tshad du bsgrim par</text></item>
<item><p>55a.2</p><section></section><text>bya'o/ /de nyid pad+ma'i snod du bzhag la me tog dang bdud rtsi lnga la sogs pas sngags te me tog la sogs pas mchod nas/ phreng ba dang snying po dang nye ba'i snying po'i sngags kyis byin gyis brlabs la/ oM badzra sU tra sa ma ya mA ti kra ma hUM zhes pas lhag par gnas par byas nas/ oM</text></item>
<item><p>55a.3</p><section></section><text>sarba saM sho ni hUM phaT ces sngags kyis bum pa'i chus dkyil 'khor gyi sa gzhi la mngon par gtor ba dang / dri yis kyang nye bar byug par bya sla/ /dri bya'i dkyil 'khor nam mkha' la mngon par dmigs te/ yon chab sngon du song ba'i sgo nas yang dag par mchod la/ rang</text></item>
<item><p>55a.4</p><section></section><text>dang slob ma'i mig gnyis su dzaH las byung ba'i zla ba dang nyi ma'i 'od zer dang ldan pa bsgoms te/ rdo rje phyed pa'i 'dug stangs kyis skud pa lag pa g.yon pas lte bar bzung ba dang / dz+dzaHdz+dzaHdz+dzaHzhes brjod cing bsgyur ro/ /byang phyogs kyi sgrub pa pos kyang de ltar bzung la de ltar brjod cing</text></item>
<item><p>55a.5</p><section></section><text>skud pa blangs te nub phyogs su bsdad nas shar phyogs dang / lho phyogs su bsdad nas byang phyogs su lte bar mtshungs par nam mkha'i thig gdab pa ni byang dang shar du bsdad pa lag pa g.yas pa rdo rje dang bcas pa mthe bong dang gung mos se gol gtogs bzhin pas so/ /de yang thig 'debs</text></item>
<item><p>55a.6</p><section></section><text>pa'i dus thams cad du oM badzra sa ma ya sU traM mA ti kra ma hUM hUM oM swaH A zhes brjod cing btab pas de'i sgra yis dpa' bo dang dpa' mo rnams kyis nam mkha'i khams gang nas skud pa la thim par bsam mo/ /thig 'debs pa'i dus thams cad du slob dpon dang byang phyogs kyi sgrub pa pos g.yon</text></item>
<item><p>55a.7</p><section></section><text>skor gyis phyogs kun du 'gro bar bya zhing phyogs thams cad mnyam pa'i rang bzhin du bsam par bya'o/ /nam mkha'i thig dang mtshungs par phab ste tshangs thig gnyis po yang dag par bya'o/ /rlung du bsdad nas shar du kha phyogs pas byang phyogs kyi rtsa ba'i thig go/ /de nyid du bsdad nas</text></item>
<item><p>55b.1</p><section></section><text>nub phyogs dang me mtshams su bsdad nas byang phyogs su kha phyogs pas shar phyogs dang / de nyid du bsdad nas nub tu kha phyogs pas lho phyogs kyi rtsa ba'i thig go /bden bral du bsdad nas dbang ldan gyi mtshams kyi thig go/ /me mtshams su bsdad nas rlung mtshams kyi thig go/ /</text></item>
<item><p>55b.2</p><section></section><text>de nyid las bzlog pa rnams su slob ma bsdad pas thig gdab par bya'o/ /de yang ji ltar gdab na/ phra na nad byed chad na brlag /bkra mi shis na dngos grub med/ /g.yas su bskor na slob ma brlag /de nas mnyam gzhag thig gdab bya/ /zhes pa'i don dang ldan pas so/ /</text></item>
<item><p>55b.3</p><section></section><text>tshangs pa'i don thig gi phyi rol gyi g.yas dang g.yon du cha gnyis dang gcig dang gnyis gcig dang gcig spangs pa nges par sgo khyud kyi nang dang phyi rol dang logs kyi nang phyi dang ka ba'i bar dang ka ba rnams kyi thig go /de nas dbus su skud pa btags la rtsa ba'i thig nas tshangs pa'i thig gi bar du nang</text></item>
<item><p>55b.4</p><section></section><text>nas nang du re re zhing sgo'i tshad kyi bzhi bskor ro/ /ci'i phyir na/ rtsa ba'i thig nas brtsams nas ni/ /zlum po bzhi yi thig nyid kyis/ /bskor te 'khor lo gsum bya ba/ /sgo yi tshad kyis shes par bya/ /lhag ma pad+ma'i 'dab ma brgyad/ /tshad las cung zad lhag chad min/ /rdo rje pad+ma</text></item>
<item><p>55b.5</p><section></section><text>la sogs phreng / /thugs 'khor la sogs mu khyud do/ /zhes pas so/ /de'i phyir dang po nas gsum gyi nang dang nang rnams su cha phyed pa rnams spangs te thig zlum pos bskor bar bya'o/ /de nas rdo rje phreng ba'i don du cha gcig bskor bar bya'o/ /de nas lte ba'i don du cha phyed dang bcas</text></item>
<item><p>55b.6</p><section></section><text>pa'i gcig bskor bar bya'o/ /rtsibs so so'i zhing rnams la cha drug drug go/ /de rnams kyi bar rnams la yang rdo rje la sogs pas bskor bar gang dag 'dod do/ /rtsa ba'i thig gi rgyab nas cha gcig dang gnyis dang gcig pa gcig dang drug rnams kyis bskor ba la rtsig pa'i phyi'i thig dang 'dod yon dang</text></item>
<item><p>55b.7</p><section></section><text>rin chen pha gu dang dra ba dra phyed dang ba ku lI dang kra ma shIR+Sha dang / rta babs dang chos kyi 'khor lo dang rdo rje'i rtse mo dang pad+ma dang rdo rje'i ra ba dang me ri dang dur khrod rnams kyi thig gdab bo/ /rta babs kyi ka ba'i steng gi chu srin gyi kha nas dar dpyangs la sogs pa ji ltar mdzes par bya'o/ /rta babs sgo'i sum 'gyur</text></item>
<item><p>56a.1</p><section></section><text>te/ /de nyid snam bu bcu gcig pa/ /zhes gsungs pas de yang gser dang ba ku lI dang rin chen snam bu dang rta rmig dang mun pa'i snam bu dang / zlum po dang mun pa'i snam bu dang / ba ku lI dang rin chen snam bu dang / rta rmig har mi'i snam bu rnams las mun pa'i snam</text></item>
<item><p>56a.2</p><section></section><text>bu gnyis las cha phyed dang bcas pa'i re re'o/ /gzhan snam bu dgu la cha re re'o/ /de yang tshangs pa'i thig las g.yas dang g.yon du phyed dang bcas pa'i cha lnga lnga spangs te phyed dang bcas pa'i cha gnyis gnyis ni snam bu dang po'o/ /de ltar steng dang steng rnams su rim pa ji lta ba bzhin du cha</text></item>
<item><p>56a.3</p><section></section><text>drug drug spangs te/ phyed dang bcas pa'i cha gsum gsum dang ldan pa dang / cha bzhi bzhi spangs te cha lnga lnga dang ldan pa dang / phyed dang bcas pa'i cha gsum spangs te phyed dang bcas pa'i cha bzhi bzhi dang ldan pa dang / cha gsum gsum spangs te cha lnga dang ldan pa dang / bdun</text></item>
<item><p>56a.4</p><section></section><text>pa nas snam bu bzhi la bdun bdun dang ldan pa dang / bcu gcig pa cha lnga lnga dang ldan pa ste/ snam bu thams cad kyi phyi dang nang rnams phyir byung ba dang nang du song ba'i dbye bas thig re re'o/ /rta babs kyi steng du chos kyi 'khor lo cha gnyis so/ /de'i 'gram dag tu cha gnyis la</text></item>
<item><p>56a.5</p><section></section><text>ri dwags dag 'khor lo la blta bzhin pa'o/ /sna tshogs rdo rje'i lte ba la sgo bcu gnyis 'gyur ro/ /rdo rje'i ra'i rtse la cha bcu drug pa'o/ /ra'i rtse rnams kra ma shIR+Sha'i steng nas sboms la cha gsum pa bags kyis phra ba ste/ chos kyi 'khor lo'i phyi rol gyi cha gnyis kyi sa la dbus kyi</text></item>
<item><p>56a.6</p><section></section><text>ra la phyogs pa'o/ /gang dag pad+ma'i ge sar la cha gnyis 'dod pa yod de/ rdo rje'i ra dang ge sar gyi sa gzhi ste zur rnams la gdugs dang dar dpyangs dang bcas pa cha bzhi la'o/ /de nas g.yon dang g.yas kyi mig dag la hrIH yig dag zla ba dang nyi mar bskyed la phyogs bzhi</text></item>
<item><p>56a.7</p><section></section><text>ru blta zhing bcom ldan 'das ma'i nga rgyal bskyed de/ thar pa'i sgo rnam par 'gegs pa'i rang bzhin gyi sgrib pa 'phyag par bsams la/ hI hIH zhes brjod cing sgo rnams kyi re khA dbyi bar bya'o/ /re khA gzhan yang rang gis brtags la dbyi bar bya'o/ /'di ni thig gdab pa'i</text></item>
<item><p>56b.1</p><section></section><text>cho ga'i rim pa'o// //de nas gtor ma byin la zla ba chu shel la sogs pa las byung ba'am/ khams rnams las byung ba'am/ 'bras las byung ba la sogs pa'i sa tshon lnga la dur khrod kyi rus pa la sogs pas byin gyis brlabs te/ skad cig gis mkha' 'gro ma la</text></item>
<item><p>56b.2</p><section></section><text>sogs pa'i rang bzhin du dmigs la/ ye shes pa nam mkha' la dmigs pa'i snying ga na ye shes kyi tshon gnas pa thig skud kyi skabs su gsungs pa ltar blta bas bkug ste bcug pa dang / ro gcig tu gyur pa'i ye shes kyi tshon/ oM sarba bud+d+ha DA ki nI zhes pa la sogs pa</text></item>
<item><p>56b.3</p><section></section><text>mngon par bzlas te/ oM badzra tsi tra sa ma ya hUM zhes pa'i sngags brgya rtsa brgyad bzlas so/ /de ltar 'bar ba'i lta stangs kyis sbar bar bya zhing hrIH yig gis so so la byin gyis brlab par bya ba dang / bden pa'i byin gyis sbar bar bya ba dang / lha mo rnams shin tu sgrub pa'i stobs kyis</text></item>
<item><p>56b.4</p><section></section><text>sbar ba'o/ /hUM zhes brjod cing dbus kyi phur pa bton la bdag nyid kyi lag pa'i rdo rje la bcug ste phur khung tshon sna lnga yis dgang bar byas pa dang / /bcom ldan 'das ma'i sngags kyis mtshan ma ngan pa bcom ste chos kyi dbyings rnam par dag par bsgoms la dang por dkyil</text></item>
<item><p>56b.5</p><section></section><text>'khor gyi dbus su gnas pa dang / byang shar mtshams nas re khA lnga bri bar bya'o/ /de yang / sbom na nad du 'gyur ba'o/ /phra na rdzas rnams nyams par 'gyur/ /yo ba yis ni rtsod par 'gyur/ /chad na nges par 'chi bar 'gyur/ /g.yas su bskor nas bris pa</text></item>
<item><p>56b.6</p><section></section><text>na/ /tshon gyi dngos grub mi 'byung ngo / /zhes pa'i don go bar byas la legs par bri bar bya'o/ /de yang shar dang byang dang nub dang lho rnams kyi phyogs la nag po dang ljang gu dang dmar po dang ser po rnams so/ /dbus kyi sa gzhi dkar po la pad+ma phyogs kyi kha dog gis so/ /</text></item>
<item><p>56b.7</p><section></section><text>rdo rje phreng ba nag po'o/ /thugs kyi 'khor lo yang nag po'o/ /gsung gi 'khor lo dmar po'o/ /sku'i 'khor lo dkar po'o/ /rdo rje dang pad+ma dang 'khor lo rnams so so dang mtshungs so/ /dbus kyi pad+ma'i lte ba'i nyi ma dang phyogs bzhi'i 'dab ma rnams la gri gug go/ /mtshams</text></item>
<item><p>57a.1</p><section></section><text>kyi 'dab ma rnams la bdud rtsis gang ba'i thod pa'o/ /thugs la sogs pa'i 'khor lo bzhi rnams sna tshogs pad+ma dang nyi ma rnams la yang gri gug rnams so/ /sgo khyud rnams la zla ba phyed pa rdo rje rin po ches mtshan pa'o/ /rta babs kyi ka ba dang kra ma</text></item>
<item><p>57a.2</p><section></section><text>shIR+Sha gser mdog go/ /rta babs rtseg gi ka ba glang po che'i steng du seng ges mnan pa'o/ /'dod yon la sogs pa ji ltar mdzes pa'o/ /phyi'i pad+ma'i 'dab ma rnams kha dog lnga'o/ /rdo rje'i phreng ba nag po'o/ /me ri'i phreng ba kha dog lnga'o/ /de'i phyi rol tu phyogs mtshams brgyad du</text></item>
<item><p>57a.3</p><section></section><text>sgrub thabs las gsungs pa ltar dur khrod brgyad bri bar bya'o/ /de nas bcom ldan 'das ma'i sngags lan bdun bzlas pa'i bdud rtsi lnga'i dri zhim pa'i chu dang bcas pas dkyil 'khor gyi phyi rol rnams la byugs te/ oM AH hUM badzra muHzhes pas ye shes kyi tshon gshegs la</text></item>
<item><p>57a.4</p><section></section><text>rdul tshon gyi snod 'gol ba'i gnas su gzhag go 'di ni tshon gyi cho ga'i rim pa'o// //de nas sngon du lhag gnas byas pa'i bum pa rnams rim pa ji lta ba bzhin g.yon skor gyis dgod par bya'o/ /de nas phyogs mtshams brgyad du ga pur dang tu ru skal sogs pa'i spos snod gzhag</text></item>
<item><p>57a.5</p><section></section><text>par bya'o/ /de ltar ba dan rnams kyang ngo / /de nas kha nub tu phyogs te dkyil 'khor gyi gtso mo'i nga rgyal gyis bris pa'i dkyil 'khor stong pa'i ngang las srung ba'i 'khor lo la sogs pa rnams bsgoms te/ bo la spangs te ka k+ko la zhes pa'i tshig gis skad cig gis thabs kyi</text></item>
<item><p>57a.6</p><section></section><text>gzugs su bsgoms la/ bdag nyid dang mtshungs pa'am phyi'i phyag rgya dang sbyor ba'i sgras ye shes kyi 'khor lo spyan drangs te/ zhabs bsil dang yon chab dang sngon du song bas 'bar ba'i phyag rgya dang bcas pa'i pheM zhes brjod cing mnyes par byas la/ bdag nyid la gzhug par bya'o/ /</text></item>
<item><p>57a.7</p><section></section><text>chags pa chen por zhu nas rdo rje'i lam nas pad+mar ye shes kyi lha mo rnams kyi dkyil du spros pa dang / de rnams dam tshig gi dkyil 'khor la zhugs par bsam mo/ /de nas lha mo rnams spros te yid kyis mchod nas/ /me tog dang bdug spos dang mar me dang dri dang bshos gtsang dang bza'</text></item>
<item><p>57b.1</p><section></section><text>ba dang btung ba dang bldag pa dang bca' ba dang / bu mo dang bu dang glang po dang rta la sogs pa dbul bar bya'o/ /gzugs rdo rje ma la sogs pa'i rang bzhin phyi'i bcu drug gam/ brgyad dam bzhi'i rang rang gi mchod pas mchod nas/ phreng ba'i sngags kyis bstod de bdud rtsi myangs pas</text></item>
<item><p>57b.2</p><section></section><text>bde ba chen po nyams su myang bar byas pa dang / gtso mo'i sngags brgya rtsa brgyad dang 'khor rnams kyi nyi shu rtsa gcig bzlas so/ /las thams cad pa'i gtor ma btang la yi ge brgya pa bzlas par bya'o/ /'di ni dkyil 'khor rab tu gnas pa'i cho ga'i rim pa'o// //de nas slob</text></item>
<item><p>57b.3</p><section></section><text>dpon gyis dkyil 'khor nas thon te slob ma rnams la rmi lam dris la/ g.yang du lhung ba la sogs pa rmi ba mthong na go cha'i sngags kyis bsrungs la slob ma rnams dkyil 'khor du 'jug pa'i dus su/ oM pra bi sha b+ha ga bA na ma hA su khaM mok+Sha pu raM sarba sid+d+ha su kha pra daM pa ra ma su u ta ta ma</text></item>
<item><p>57b.4</p><section></section><text>sid+d+h+ya dzaH hUM baM hoH pra sid+d+h+ya swa zhes pas gzengs bstod la/ de nas rtse mo'i cha bzung la der 'jug pa ni g.yon skor bya zhing / nub sgo la sogs par bsdad la dkyil 'khor gyi shar phyogs la sogs pa'i sgo dbye ba ni/ /oM badzra ud g+ha Ta ya sa ma ya pra be sha ya hUM zhes pa brjod pa</text></item>
<item><p>57b.5</p><section></section><text>dang / /oM pa ra ma hA su kha A sha ya su la li ta bi lA si/ na mi te ra na mA mi b+ha ga bAn+taM dzaH hrUM baM hoH hi hi hi hi hI pra tIts+tsha ku su ma any+dza li nA tha hoH zhes pa'i sngags kyis me tog gi phreng ba phul la slar blangs la bdag nyid kyi mgo bo la btags te/ rtse mos me tog gi phreng bas</text></item>
<item><p>57b.6</p><section></section><text>dbang bskur bar bsam zhing / gsung bar 'gyur ba'i cho gas me tog gi phreng ba'i dbang la sogs pa ste/ slob dpon gyi bya ba thams cad kyi rjes su gnang ba thob pa dang bde ba chen po'i bdag nyid thabs dang shes rab kyi rang bzhin la bstod pa sngon du song bas</text></item>
<item><p>57b.7</p><section></section><text>slob ma gzhug pa'i don dang / dkyil 'khor gyi dngos grub 'dod pa'i don du bden pa'i byin brlab bya ba ni/ sems can kun gyi sems la khyab/ /sems can kun gyi snying la gnas/ /sems can kun gyi mar gyur pa/ /'dod pa'i gtso mo'i dam tshig mchog/ /</text></item>
<item><p>58a.1</p><section></section><text>bden pa'i ye shes mchog gyur pa/ /shes rab thabs dag dkyil 'khor gyi/ /mgon po bdag la bden pa yis/ /'dod pa yongs su rdzogs par mdzod/ /ces brjod pa'o/ /'di ni slob dpon bdag 'jug gi cho ga'i rim pa'o// //de nas slob ma khrus</text></item>
<item><p>58a.2</p><section></section><text>byas te 'khor lo'i gtso mo'am khaN+Da ro ha'i gzugs su bsgoms la/ oM sarba ta tha ga ta a nu ta ta ra bo d+hi a laM kA ra bas+t+ra pU dza me g+ha sa mu dra s+phar Na sa ma ye hUM zhes pas na bza' bskon par bya'o/ /oM badzra rak+Sha haM/ zhes pas srung skud bcing bar bya'o/ /oM badzra uSh+NI Sha hUM phaT ces pas thod</text></item>
<item><p>58a.3</p><section></section><text>bcing bar bya'o/ /oM tsak+Shu ban+d+ha ba ra mA Na ya hUM zhes pa'i sngags kyis mig ras bcing bar bya'o/ /oM AH khaM bI ra hUM zhes brjod cing me tog gi phreng ba gtad do/ /de nas las thams cad pa'i chu yis gtor la gnas gsum du phyag mtshan gsum la gdan gsum gyi steng du kha dog gsum</text></item>
<item><p>58a.4</p><section></section><text>dang ldan pa'i yi ge gsum gyi 'od zer gyis lus la khyab par bsams te/ shar sgo la gnas pa de las kyi rdo rjes hUM zhes brjod cing khrid pa la/ kye ho bu sdug khyod su yin zhes pas slob dpon gyis dri bar bya'o/ /bde chen skal ldan bdag lags so/ /zhes des brjod par bya'o/ /de</text></item>
<item><p>58a.5</p><section></section><text>nas oM sarba yo ga tsita taM ut+pA da yA mi zhes brjod de sems bskyed par bya'o/ /yang rdo rje snying gar bzung la/ oM su ra te sa ma ya s+t+waM sid+d+hi badzra ya thA su khaM zhes pa brjod do/ /yang lag pa rdo rje dang bcas pas de nyid bzung la/ ding khyod de bzhin gshegs pa thams cad kyi dpa'</text></item>
<item><p>58a.6</p><section></section><text>mo rnams kyis byin gyis brlab kyis/ de bzhin gshegs pa thams cad kyi dpa' mo'i dkyil 'khor dam tshig dang mi ldan pa dang dkyil 'khor chen po ma mthong ba rnams la smra bar ma byed cig ces brjod la/ AH khaM bI ra hUM zhes pa'i sngags kyis yol ba'i nang du gzhug go/ /oM shrI</text></item>
<item><p>58a.7</p><section></section><text>he ru ka ya wid ma he bid+yA rA dza ya d+hi ma he swA hA zhes pa lan bdun bzlas la/ rdo rje rnal 'byor ma yi gnas/ /dkyil 'khor 'di yis sgrub pa ste/ /mkha' 'gro ma yi gtso mo ru/ /bdag gis drangs so bu nyid kyi/ /zhes brjod la shar sgo ru/ na ma ste hUM/ na ma mi hUM/ na</text></item>
<item><p>58b.1</p><section></section><text>mo na ma hUM swA hA zhes pas sa stengs la sogs pa'i dbye bas phyag gsum bya'o/ /yang de nyid du oM sarba bI ra yo gi ni b+h+yaH pU dza u pa s+thA na ya/ A ta ma nAM ni r+yA ta yA mi sarba ta thA ga ta bI ra yo gi n+yo DA ki n+ya a d+hi tiSh+Tha tu mAM zhes brjod do/ /byang sgo ru oM sarba bI ra yo gi nI naM pU dza a b+hi She ka A ta mA nAM nI r+yA</text></item>
<item><p>58b.2</p><section></section><text>ta yA mi sarba ta thA ga ta bI ra yo gi n+yo lA me a b+hi Shiny+tsan tu mAM zhes brjod do/ /nub sgo ru oM sarba bI ra yo gi ni b+h+yaH/ pU dza pra wa rta na ya A ta ma nAM ni r+yA ta yA mi sarba ta thA ga ta bI ra yo gi n+yo khaN+Da ro he d+harma tsakra pra warta ya mAM zhes brjod do/ /lho sgo ru oM sarba bI ra yo gi ni b+h+yaH/ pU dza karma Ne A ta ma nAM ni nI r+yA ta yA mi/ </text></item>
<item><p>58b.3</p><section></section><text>sarba ta thA ga ta bi ra yo gi n+yo rU pi N+ye karma ku ru mAM zhes pa rnams brjod cing gnas gsum du thal mo sbyar te phyag byed du gzhug go/ /deng khyod de bzhin gshegs pa thams cad kyi dpa' bo dang rnal 'byor ma rnams kyi rigs su zhugs pas de'i phyir khyod la ngas rdo rje ye shes bskyed do/ /ye shes</text></item>
<item><p>58b.4</p><section></section><text>des de bzhin gshegs pa thams cad kyi dngos grub kyang thob na dngos grub gzhan lta smos kyang ci dgos/ gal te khyod kyis dkyil 'khor ma mthong ba rnams kyi mdun du brjod par mi bya'o/ /dam tshig 'das na sdug bsngal chen po ster bar 'gyur ro zhes brjod la rdo rje spyi bor bzhag ste/ dril</text></item>
<item><p>58b.5</p><section></section><text>bu dkrol zhing brjod pa/ 'di ni dam tshig rdo rje ste/ /gal te smras na mgo bo 'gems/ /zhes pa go bar byas nas snying gar rdo rje bzung ste/ rdo rje phag mo ding khyod kyi/ /snying la yang dag gnas pa ste/ /gal te gzhan la smras na ni/ /de ma thag tu dral te gshegs/ /zhes pa'i bka'</text></item>
<item><p>58b.6</p><section></section><text>stsal byin la/ lag pa'i mthe bong dang / ming med kyis rnam rgyal gyi bum pa'i steng gi pad+ma'i snod na gnas pa de'i khar sbyin zhing / 'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na dngos grub thob/ /'thung cig rdo rje bdud rtsi'i chu/ /</text></item>
<item><p>58b.7</p><section></section><text>oM badzra a mr-i ta ung+ka ThaHhUM zhes pa brjod cing mna' chu blud do/ /ding nas brtsams te khyod kyi rdo rje rnal 'byor ma nga yin pas/ ngas gang bsgo ba de khyod kyis nges par bya dgos so/ /de'i phyir bag yod par gyis la mi mthun pas dus byas nas dmyal bar ltung bar ma byed</text></item>
<item><p>59a.1</p><section></section><text>cig ces brjod do/ /'di ni dam tshig dang mna' chu blud pa'i cho ga'i rim pa'o// //de nas dngos grub nges pa'i don du yan lag tshang ba mtshan nyid dang ldan pa'i slob ma la lha dbab par bya'o/ /de yang gnas 'du 'dzi med par bcom ldan 'das ma'i</text></item>
<item><p>59a.2</p><section></section><text>rnal 'byor dang ldan pas 'khor lo gsal bar bsgoms te/ bzlas pa 'bum phrag gcig byas nas mtshan nyid dang ldan pa'i slob ma mngon du byas te/ stong pa'i las baM las byung ba'i bcom ldan 'das mar bltas la/ sarba bI ra yo gi n+ya sh+tsa a d+hi taSh+Thi twaM/ shrI badzra bA</text></item>
<item><p>59a.3</p><section></section><text>rA hI A be sha zhes pa brjod de ji lta ba bzhin du dbab par bya'o/ /phebs par gyur pa dang rab tu bcug pa'i lha rnams rang gi snying ga'i sa bon la bcug nas slob ma'i mgo la rdo rje gzung ba dang / oM kr-i to waH sarba satwa a r+thaH sid+d+hiM da twA ya thA a nu gAM/ gats+tsha thaM bud+d+ha bi Sha yaM/ bu na</text></item>
<item><p>59a.4</p><section></section><text>rA ga ma nA ya ts+tsha hUM hA a dz+haiH muHzhes pas gshegs su gsol lo/ /'di ni ye shes dbab pa'i cho ga'i rim pa'o// //de nas slob ma dkyil 'khor la blta ru bcug la mig sngar ci snang dri bar bya'o/ /khyod kyi sems cad don kun mdzad/ /ces sogs skad dod rang sor bzhag pa/ des</text></item>
<item><p>59a.5</p><section></section><text>brjod pa'i dkar po la sogs pa'i kha dog gis zhi ba la sogs pa'i rim par go bar bya'o/ /de nyid kyis mthe bong lag pa g.yas pa rdo rje dang bcas pa bzung ste/ rdo rje'i gar dang bcas pas bcom ldan 'das ma'i sngags brjod cing / bskor ba byed pa'i dus su bden pa'i byin</text></item>
<item><p>59a.6</p><section></section><text>rlabs 'di ltar bya'o/ /bdag gis dkyil 'khor 'di nyid du/ /slob ma yang dag gzhug pa yis/ /lha rnams rigs kyi rim pa bzhin/ /de bzhin bsod nams 'byung bar 'gyur/ /rigs kyi rim pa'i snod ldan la/ /de ltar bsod nams nus pa yis/ /de</text></item>
<item><p>59a.7</p><section></section><text>bzhin dngos grub nges par ni/ /de ltar dkyil 'khor 'di la 'byung / /zhes pa 'di ni slob ma mig ras dang bcas pa'i cho ga'i rim pa'o// //de nas sngon du gtad pa'i me tog gi phreng ba las gcig bton la/ slob ma'i lag par trAM zhes brjod cing gtad do/ /</text></item>
<item><p>59b.1</p><section></section><text>de nas me tog gi phreng bar mos pa bya zhing bdag gis sdig pa dang bral bar dmigs la slob dpon gyis byin gyis brlabs te gus pa sngon du song bas sngon gyi gtso mo 'khor dang bcas pa'i dkyil 'khor la yid kyis dmigs la/ de nyid kyi dbu la me tog pra tI ts+tsha ku su ma a ny+dza li nA tha hoH zhes</text></item>
<item><p>59b.2</p><section></section><text>pa brjod de dor bar bya'o/ /re khA lnga'i nang du babs na 'di nyid kyis rigs brjod par bya zhing lha de dang de'i rnal 'byor sbyin par bya ba dang dngos grub kyang brtag par bya'o/ /re khA lnga'i phyi ru babs na lan gsum gyi bar du slar dor bar bya'o/ /de ltar na yang dngos grub phra mo tsam mo/ /phyi</text></item>
<item><p>59b.3</p><section></section><text>rol gyi rdo rje phreng ba'i phyi ru babs na dngos grub med pas dkyil 'khor bstan par mi bya'o/ /dkyil 'khor du dor ba'i phreng ba de nyid la btags te phreng ba de nyid/ /oM pra ti gr-ih+Na twaM i maM sa twa ma hA ba la zhes pas slob ma'i mgo la gdags par bya'o/ /'di ni me tog gi phreng ba'i dbang</text></item>
<item><p>59b.4</p><section></section><text>bskur ba'i cho ga'i rim pa'o// //de nas slob ma'i snying ga'i zla ba la gtso mo dang dpral ba la raM 'bar bzhin pa bsgoms la/ /oM bA rA hI sa yan+te d+ya tsak+ShuH u d+g+ha Ta na tat+pa ra/ ud+g+ha Ta ya ti sarba ak+Sho badzra tsak+Shu ra nut+ta ra/ oM badzra nai tra a pa ha ra pa Ta laM hrIH zhes brjod de mig ras</text></item>
<item><p>59b.5</p><section></section><text>bshus la dkyil 'khor bstan par bya'o/ /dkyil 'khor dam pa 'di la ltos/ /da ni dad pa rab tu bskyed/ /khyod ni dpa' mo'i rigs su skyes/ /sngags dang phyag rgya byin gyis rlob/ /he badzra pa sh+ya zhes brjod la ming sngon du song bas dkyil 'khor gyi gtso mo nas sgo ma'i bar</text></item>
<item><p>59b.6</p><section></section><text>bstan par bya'o/ /de nas oM badzra maN+Dal la ma hA maN+Dal pra wiSh+To\u0f85haM/ yo ga maN+Dal ma hA maN+Dal daR+shi to\u0f85haM/ gu h+ya maN+Dal la ma hA maN+Dal lA b+hi Shi to\u0f85haM zhes brjod de dam tshig brjod pa ni hoH hoH zhes pa ste 'di ni slob dpon gyis dkyil 'khor du gzhug pa'i cho ga'i rim pa'o// //</text></item>
<item><p>59b.7</p><section></section><text>de nas ji ltar 'byor pa'i dbul ba bla ma la phul te pus mo sa la btsugs nas thal mo sbyar la/ byang chub rdo rje sangs rgyas la/ /mchod chen ji ltar sbyin pa ltar/ /bdag kyang bskyab pa'i don gyi phyir/ /rdo rje ma sogs bdag la stsol/ /zhes pa chu'i dbang bskur gyi gsol ba gdab</text></item>
<item><p>60a.1</p><section></section><text>po/ /de nas gsung bar 'gyur ba'i cho gas slob ma la ni ra many+dza na byas pa dang / snying ga'i sa bon gyi 'od zer gyis spyan drangs pa'i dpa' bo dang dpa' mo rnams mchod de slob ma la dbang bskur ba'i don du gsol ba gdab pa ni/ /'gro ba bskyab phyir rdor 'chang gis/ /</text></item>
<item><p>60a.2</p><section></section><text>yon tan 'byung gnas byin pa ltar/ /de ltar slob ma 'di rnams la/ /dbang bskur dam pa sbyin par mdzod/ /ces pas so/ /de nas shar sgo ru sna tshogs pad+ma bris pa'i steng du bsdad pa'i slob ma'i kha nas zhugs nas lha mo'i pad+mar skad cig gis stong pa'i ngang las hUM las mi</text></item>
<item><p>60a.3</p><section></section><text>bskyod par bskyed pa'am/ DA ki nI'i gzugs su bskyed la ye shes sems dpa' dang tha mi dad pa la snga ma ltar spyan drangs pas dpa' bo dang bcas pa'i 'khor lo'i lha mo rnams chags pa chen pos zhu nas rnam par snang mdzad kyi sgo nas zhugs te/ rdo rje'i lam nas byung ba'i khu ba</text></item>
<item><p>60a.4</p><section></section><text>des dbang bskur te sku mdog dang phyag mtshan la sogs pa'i cha byad dang ldan pa pad+ma nas phyung ba la/ nam mkha'i gang bar gnas pa'i thabs dang bcas pa'i DA ki nI la sogs pa'i lha mo rnams kyis/ bkra shis kyi glu dang bcas pa'i slob ma rnams la dbang bskur bar bsam zhing</text></item>
<item><p>60a.5</p><section></section><text>bdag nyid kyang bkra shis brjod la/ rnam rgyal gyi bum pa la sogs pa nas chu cung zad blangs te pad+ma'i snod dam dung chos su blugs la bya ba'am/ yang na bum pa so so'i rim pa bzhin du byang chub sems kyi bdud rtsi'i gzugs kyi chus kha rgyan dang bcas pa'i rdo rje'i rtse nas</text></item>
<item><p>60a.6</p><section></section><text>'gro bar bya zhing / dbang bskur ba ni rdo rje che/ /khams gsum kun gyis phyag byas pa/ /gsang ba gsum ni 'byung ba'i gnas/ /byin chig dpa' mo ma lus pas/ /oM AH badzra ung+ka a b+hiShiny+tsa su ra ta s+t+waM a haM zhes brjod cing dbang bskur bar bya'o/ /de nas bde</text></item>
<item><p>60a.7</p><section></section><text>ba chen po thob par bsam pa ste 'di ni chu'i dbang bskur ba'i cho ga'i rim pa'o// //de nas gong ma ltar bla ma la gsol ba 'debs pa'i slob ma/ oM dang rin po che las byung ba'i rin chen 'byung ldan nam gzugs can ma ru skad cig gis bskyed pa ye shes sems dpa'</text></item>
<item><p>60b.1</p><section></section><text>dang ro gcig pa nam mkha' la gnas pa'i lha mo rnams kyis dbang bskur ba dang / gzugs rdo rje la sogs pas bkra shis brjod par bsam mo/ /de nas rdo rje dang dril bu dang ming rnams la yang de ltar bya ba ste/ de nas gser ram ras la sogs pa las byas pa rin chen</text></item>
<item><p>60b.2</p><section></section><text>'byung ldan du gyur pas de nyid kyi rang bzhin la ye shes sems dpa'i gzugs de bzhin gshegs pa lnga'am lha mo rnams te/ rigs bdag dbus su gnas par byin gyis brlab par byas pa de'i mgo'i dpral ba dang / logs gnyis dang / gtsug gtor dang / rgyab rnams</text></item>
<item><p>60b.3</p><section></section><text>la rim pa ji lta ba bzhin du/ oM badzra d+hA twI shwa ri a b+hi Shiny+tsa hUM/ oM satwa badzri a b+hiShiny+tsa b+h+rUM/ oM rat+na badzri a b+hiShi ny+tsa trAM/ oM pad+ma badzri a b+hiShiny+tsa hrIH oM karma badzri a b+hi Shiny+tsa aH zhes pa'i sngags lngas byin gyis brlabs la mgo bor bzung ste gong gi tshigs bcad</text></item>
<item><p>60b.4</p><section></section><text>brjod la/ oM AH badzra mu ku Ta a b+hiShi ny+tsa su ra ta s+t+waM a haM zhes pa dang / badzra tu Sh+ya hoH zhes brjod de mnyes par bya ba 'di ni cod pan gyi dbang bskur ba'i cho ga'i rim pa'o// //de nas oM hUM trAM hrIH aH zhes pa'i sngags kyis dar dpyangs sam me tog phreng ba dpral bar</text></item>
<item><p>60b.5</p><section></section><text>bcing bar bya'o/ /de nas de ltar gsol ba 'debs pa la hrIH dang pad+ma la sogs pa la 'od dpag med kyi gzugs sam khaN+Da ro ha skad cig gis ye shes sems dpa' dang tha mi dad par bsams la gong gi tshigs bcad brjod de/ /sangs rgyas rnams kyi rdo rje'i dbang / /thob pa de</text></item>
<item><p>60b.6</p><section></section><text>bzhin khyod nyid kyis/ /de ring sangs rgyas thams cad kyi/ /dngos grub dam pa 'di nyid long / /zhes brjod de slob ma'i gnas gsum du rdo rje reg nas lag pa g.yas pas rdo rje sbyin no/ /'di ni rdo rje'i dbang bskur ba'i cho ga'i rim pa'o// //de nas de ltar</text></item>
<item><p>60b.7</p><section></section><text>gsol ba 'debs pa'i slob ma la khaM dang ral gri dag las byung ba'i don yod grub pa'am lA ma'i gzugs su ye shes sems dpa' dang tha mi dad par skad cig gis bskyed de/ de ltar bskyed la de nyid kyi lag pa g.yon par byin te/ rdo rje dang dril bu dang ldan pa'i phyag rgya bcas</text></item>
<item><p>61a.1</p><section></section><text>la/ gong gi tshigs su bcad pa brjod pa dang / oM badzra a d+hi pa ti twaM a b+hi Shiny+tsa mi tiSh+Tha badzra sa ma ya s+t+waM zhes pa dang / oM badzra g+ha Na Da a gra hi to shri ma b+ha ga bAn me sA na ni hi to b+ha ba zhes brjod do/ /'di ni bdag po'i dbang gi cho ga'i rim pa'o// //</text></item>
<item><p>61a.2</p><section></section><text>de nas de ltar gsol ba btab pa dang / oM dang 'khor lo las byung ba'i rnam par snang mdzad dam gtso mo'i gzugs su skad cig gis bskyed pa'i ye shes sems dpa' dang tha mi dad par bya ste/ mgo la rdo rje dang dril bu bzung la dbang bskur ba zhes pa la sogs pa'i tshigs su bcad</text></item>
<item><p>61a.3</p><section></section><text>pa brjod nas/ oM he ru ka a d+hi pa ti twaM a b+hi Shiny+tsA mi badzra nA ma a b+hi Shi ka taHpa ra mAr+ya badzra twaM zhes pa la sogs pas me tog lhung ba'i dbye ba'i ming gis rnam par snang mdzad dam bcom ldan 'das ma'i rang bzhin la dbang bskur ba ni/ ming gi dbang bskur ba'i cho ga'i rim pa'o// //</text></item>
<item><p>61a.4</p><section></section><text>de yang dbang 'di rnams thob pa'i slob mas bya ba dang spyod pa'i rgyud la nyan pa dang 'chad pa dang sngags bsgrub pa rnams la dbang ba ste/ lhan cig skyes pa'i dbang dang bral bar rnal 'byor ma'i rgyud la ni ma yin no/ /de nas slob ma de nyid kyis thal mo sbyar te gsol ba gdab pa ni/ /khyod</text></item>
<item><p>61a.5</p><section></section><text>nyid kyi ni bka' drin gyis/ /bdag la rang dang gzhan gyi don/ /rdzogs phyir rdo rje slob dpon dbang / /thugs rje mchog dang ldan pas byin/ /zhes pas so/ /hUM las byung ba'i rdo rje'i rang bzhin du bsgoms la/ /thog mtha' med pa'i sems dpa' ni/ /rdo rje sems</text></item>
<item><p>61a.6</p><section></section><text>dpa' dga' ba che/ /mkha' 'gro ma tshogs rang bzhin te/ /rdo rje snyems tshul bdag po'i bdag /ces brjod de de kho na'i rang bzhin rdo rje blang bar bya'o/ /'di ni rdo rje'i dam tshig gi cho ga'i rim pa'o// //de nas aHlas byung ba'i dril bu ru bsgoms te/ 'di</text></item>
<item><p>61a.7</p><section></section><text>ni sangs rgyas thams cad kyi/ /dril bu'i sgra yi mtshan nyid can/ /khyod kyis rgyun du bzung ba yis/ /byang chub mchog tu rgyal bas gsungs/ /zhes brjod de/ de kho na'i rang bzhin blang bar bya'o/ /slob mas blangs la dkrol zhing brjod pa/ /srid pa ngo bo nyid kyis dag/ </text></item>
<item><p>61b.1</p><section></section><text>ngo bo nyid kyis dngos byas pa/ /rang bzhin dag pa'i sems dpa' 'di/ /srid pa dam pa byed par 'gyur/ /zhes pa 'di ni dril bu'i dam tshig gi cho ga'i rim pa'o// //de nas phyag rgya'i dam tshig brjod par bya ste/ yid kyi gzugs ni brtan byas la/ /ji ltar gzugs</text></item>
<item><p>61b.2</p><section></section><text>rnams brtan pa der/ /de la phyag rgya rab tu bsgrags/ /ye shes phyag rgyas byin rlabs la/ /'dod pa thams cad nye bar spyad/ /dngos grub thams cad bsgrub par bya/ /zhes pa brjod la/ slob ma rdo rje sems dpa'i cha byad can gyis ye shes kyi phyag rgya dang kha sbyor du byin</text></item>
<item><p>61b.3</p><section></section><text>gyis brlabs la 'khyud pa'i dbyings su bya'o/ /'di ni phyag rgya'i dam tshig gi cho ga ste dam tshig gsum sbyin pa'i cho ga'i rim pa'o// //de nas dam tshig gsum blangs pa'i slob mas sngon gyi cho ga ltar shar gyi sgo'i sngon du bsdad la rdo rje sems ma'am bcom ldan 'das ma'i</text></item>
<item><p>61b.4</p><section></section><text>sku ru bsgom pa dang / chu'i dbang gi cho ga dang / dbang bskur ba'i bya ba la sogs pa'i bar byas la/ oM AHsarba ta thA ga ta a b+hi She ka ta sa ma ya shrI ye hUM swA hA/ zhes brjod cing mngon par dbang bskur bar bya'o/ /de nas 'khor lo'i lha mo rnams de nyid las ye shes sems dpa'i</text></item>
<item><p>61b.5</p><section></section><text>gzugs kyis gzhug par byas nas/ oM su pra tiSh+Tha badzre swA hA zhes pas byin gyis brlabs la de la me tog la sogs pa dbul bar bya'o/ /de ltar yang gsungs pa/ slob dpon dbang bskur 'dod pa yis/ /shes rab bcu drug ma nyid la/ /rdo rje dril bu mnyam sbyor</text></item>
<item><p>61b.6</p><section></section><text>ba'i/ /lag pa dag gis mnyam par 'khyud/ /ces pas so/ /de yang bsdus na rnam par snang mdzad rnam par dag pa gzhal yas khang dang / phung po lnga bsdus pa sangs rgyas lnga'i dag pa ste/ phyir mi ldog pa'am slob dpon gyi dbang gi cho ga'i rim pa'o// //</text></item>
<item><p>61b.7</p><section></section><text>de nas bdag nyid kyis snying po la sogs pa'i sngags lan gsum bzlas nas/ dat+tA si ma ya b+ha ga bA na/ a smin/ san+ni hi to b+ha ba/ zhes pa brjod la slob ma la sbyin no/ /slob mas kyang / sa tu gri hi to/ /si ma yA/ d+ha ga bAn+ma yi san+ni hi to b+ha ba/ zhes pa brjod cing</text></item>
<item><p>62a.1</p><section></section><text>blang ba ni lan gsum brjod pas so/ /'di ni sngags rjes su gnang ba'i cho ga'i rim pa'o// //de nas gser ram dngul gyi snod du mar sbrang rtsi gser gyi thur mas blangs te/ slob ma'i mig dag tu yi ge praM bsgoms te/ oM badzra ne tra a pa ha ra pa Ta laM</text></item>
<item><p>62a.2</p><section></section><text>hrIHzhes pa brjod cing dbye ba ni/ ji ltar mig mkhan rgyal po yis/ /'jig rten rab rib bsal ba ltar/ /bu khyod kyi ni mi shes pa'i/ /rab rib rgyal ba rnams kyis bsal/ /zhes pa'o/ /'di ni mig sman gyi cho ga'i rim pa'o// //de nas me long</text></item>
<item><p>62a.3</p><section></section><text>blangs te aHzhes mngon par bzlas shing slob ma la bstan pa ni/ chos rnams gzugs brnyan dang mtshungs par/ /dag cing gsal la dri ma med/ /gzung du med cing brjod du med/ /rgyu dang las las yang dag byung / /rdo rje ma ni me long mtshungs/ /dpa' mo</text></item>
<item><p>62a.4</p><section></section><text>kun gyi gtso mo ste/ /bu khyod snying la yang dag gnas/ /khyod ni 'dren pa'i spyan dang ldan/ /ngo bo med cing gnas med pa/ /'di ltar chos rnams shes gyis la/ /sems can don ni mnyam med gyis/ /zhes pa ni me long gi cho ga'i rim pa'o// //de nas</text></item>
<item><p>62a.5</p><section></section><text>hoHyig las byung ba'i gzhu ho zhes pas byin la yang / oM sarba ta thA ga ta a ru rA ga ya ya swa zhes brjod par bya'o/ /slob mas kyang mda' bkang bzhin pas oM sarba ta thA ga ta na a nu rA ga ya mi zhes brjod cing blos bgegs la dbug par bsam zhing phyogs mtshams steng</text></item>
<item><p>62a.6</p><section></section><text>'og rnams su'o/ /'di ni mda' gzhu'i cho ga'i rim pa'o// //de nas slob ma rdo rje sems dpa' 'am rdo rje phag mo'i gzugs su bsgoms nas/ 'di ni dpa' mo thams cad dang / /rdo rje sems ma'i phyag na gnas/ /khyod kyis rgyun tu gzung bar bya/ /rdo</text></item>
<item><p>62a.7</p><section></section><text>rje ma yi brtul zhugs brtan/ /zhes brjod de rdo rje gtad do/ /oM sarba bI ra twaM sid+d+hi badzra sa ma ya tiSh+Tha e Sha twaM d+hA ra yA mi badzra satwa hIHhi hi hi hi hUM zhes brjod de blang par bya'o/ /'di ni rdo rje'i brtul zhugs kyi cho ga'i rim pa'o// //de nas slob ma rdo rje phag mo'i gzugs su</text></item>
<item><p>62b.1</p><section></section><text>bsgoms te/ kha T+wAM gri gug pad+ma'i snod/ /rdo rje phag mo'i phyag mtshan 'di/ /phyi dang nang na yang dag gnas/ /byin pa zung cig dpa' mo yis/ /zhes brjod pa dang / bcom ldan 'das ma'i sngags kyis byin gyis brlabs la byin par bya'o/ /'di ni kha T+wAM ga la sogs pa'i</text></item>
<item><p>62b.2</p><section></section><text>cho ga'i rim pa'o// //de nas slob ma de ltar bsgoms la bdag nyid kyi snying ga'i sa bon gyi 'od zer gyis spyan drangs pa'i mi bskyod pa la sogs pa 'khor lo la sogs pa la gzhug pa ni/ /mi bskyod pa ni 'khor lo'i gzugs/ /'od dpag med pa rna rgyan te/ /rin</text></item>
<item><p>62b.3</p><section></section><text>chen nyid ni mgul rgyan no/ /rnam par snang mdzad lag gdub gsungs/ /don grub ska rags nyid la bstan/ /zhes gsungs pas rim pa bzhin du/ oM badzra bai ro tsa nI ye hUM hUM phaT ces pa bzlas te 'khor lo mgo bor ro/ /de ltar thod pa lnga la yang ngo / /oM hrIH</text></item>
<item><p>62b.4</p><section></section><text>ha ha hUM hUM phaT ces pa rna rgyan dag la'o/ /oM sarba bud+d+ha DA ki nI ye badzra war+N+Na nI ye huM hUM phaT ces pa mgul rgyan la'o/ /oM ha/ na maHhi/ swA hA hu/ bau Sha Ta he/ hUM hUM ho/ /phaT haM zhes pa lag gdub dag la'o/ /oM baM/ haM yoM/ hriM moM/ /hreM hriM/ hUM hUM/ phaT phaT ces</text></item>
<item><p>62b.5</p><section></section><text>pa lan gsum bzlas la ska rags te de ltar gsum gsum kun la go bar bya'o/ /'di ni 'khor lo la sogs pa'i brtul zhugs sbyin pa'i cho ga'i rim pa'o// //de nas lung bstan ni phyag rgya dang bcas pas brjod la/ /srid pa'i ngan 'gro las bton nas/ /srid</text></item>
<item><p>62b.6</p><section></section><text>pa mchog tu zhi ba'i phyir/ /rdo rje sems dpa' de bzhin gshegs/ /bdag gis khyod ni lung bstan bgyi/ /zhes pa dang / me tog lhung ba'i sgo nas rang gi rigs kyi ming dang bcas te brjod pa/ sarba ta thA ga ta sid+d+h+ya sa ma ya s+t+waM b+hur b+hu ba swaHzhes pas so/ /'di</text></item>
<item><p>62b.7</p><section></section><text>ni lung bstan pa'i cho ga'i rim pa'o// //de nas yol ba la sogs pas dben par byas pa'i gnas su gzhon nu ma gzugs dang lang tsho la sogs pa'i dam tshig dang ldan pa'i phyag rgya slob mas bla ma la phul te/ thal mo sbyar nas bla ma bcom ldan 'das mar</text></item>
<item><p>63a.1</p><section></section><text>mos pa byas te/ khyod nyid kyi ni bka' drin gyis/ /bla na med pa'i bya ba thob/ /de phyir gsang ba yin dbang / /mgon po rjes su gzung bar mdzod/ /ces pas gsol ba [(]gtab [,]gdab [)]par bya'o/ /de nas slob dpon gyis lha mo'i nga rgyal spangs te</text></item>
<item><p>63a.2</p><section></section><text>bde mchog gi cha byad dam/ thabs kyi cha byad du gnas/ phyag rgya tha mal gyi bdag nyid stong pa'i ngang las lha mor bskyed pa dang / rdo rje pad+ma byin gyis brlabs pa sngon du song ba snyoms par zhugs pa dang / oM sarba ta thA ga ta a nu rA ga Na badzra swa b+hA ba At+ma ko\u0f85haM zhes brjod</text></item>
<item><p>63a.3</p><section></section><text>pa dang / snying ga'i sa bon gyis spyan drangs pa'i lha mo so so rnams dang snyoms par zhugs pa dang de rnams bdag nyid la bstim mo/ /chags pa chen pos zhu nas a ba d+hU tI nas 'thon te rdo rje'i nor bur lhan cig skyes pa brtan par byas la/ mthe bo dang ming med kyis rdo rje'i nor</text></item>
<item><p>63a.4</p><section></section><text>bu bzung la pad+ma nas byung ste/ de bzhin gshegs pa zhu ba dang bdag nyid kyis byang chub kyi sems tha mi dad par dmigs nas slob ma gsung rdo rje'i gzugs su bskyed la mthong na ma gus pa skye bas mig ras kyis bcings la lag pa dang / mig gi spyod yul ma yin par kha ru dbab pa</text></item>
<item><p>63a.5</p><section></section><text>ni/ sangs rgyas rnams ni sras rnams la/ /rdo rje 'dzin sogs byang chub sems/ /yid du 'ong bas dbang bskur ltar/ /de ltar bskur cig bu rnams la/ /zhes pa dang dkyil 'khor gyi gtso mo'i sngags dang bcas pas brjod cing ngo / /des kyang de bzhin gshegs pa</text></item>
<item><p>63a.6</p><section></section><text>thams cad kyis bla ma'i tshogs kyis kye ma bde'o zhes brjod cing btung bar bya'o/ /phyag rgya ma langs te gos dang bral bar byas la rang gi pad+ma na gnas pa'i thig le de'i khar dbab par bya'o/ /des kyang de ltar btung bar bya'o/ /de yang thabs dang shes rab kyi kun rdzob byang chub</text></item>
<item><p>63a.7</p><section></section><text>sems gsang bas na gsang ba'i dbang ngo / /'di ni gsang ba'i dbang gi cho ga'i rim pa'o// //de nas slob mas brjod pa/ /byang chub rdo rje sangs rgyas la/ /zhes pa la sogs pas gsol ba gdab pa dang / 'di ni khyod kyi yid 'dzin ma/ /bsnyen par sangs</text></item>
<item><p>63b.1</p><section></section><text>rgyas nyid kyis brtags/ /'khor lo bskor ba'i sbyor ba yis/ /bde ba dam pa nyams su myong / /rdo rje skyil krung mtshan pa yis/ /nor bu'i mtha' ru blta bar bya/ /zhes pa brjod la/ de nyid dam phyag rgya gzhan cig gtad par bya'o/ /de yang gur kum la sogs pa</text></item>
<item><p>63b.2</p><section></section><text>dri zhim pos lus la byugs te/ slob ma la chu skyes bstan cing / kye ma/ bdag gi pad+ma ngo mtshar che/ /bde ba kun gyi gzhi dang ldan/ /cho ga ji bzhin bsten byas nas/ /de yi mdun du bdag gnas so/ /pad+ma'i bya ba byed bzhin pas/ /yang dag sangs rgyas mnyes byed</text></item>
<item><p>63b.3</p><section></section><text>na/ /bde chen po ni 'di nyid la/ /bdag nyid rgyun du yang dag gnas/ /b+hany+dza mok+Sha hoHzhes brjod pa dang / de nas rang nyid lha'i cha byad byas te/ shes rab lha mo'i gzugs su bskyed/ /de nas hUM dkar po dang A dmar pos rdo rje dang pad+mar bskyed/ byA dang d+yA yis bum pa</text></item>
<item><p>63b.4</p><section></section><text>dang ze'u 'brur byas pa la de dag gis byin gyis brlabs pa dang / g.yon gyis g.yon na gnas pa'i rtsa mdzub mo'i rtsa la hrIHdmar po gcig bsam pa dang / lce yis sI zhes brjod cing bskyed do/ /oM sI sI sI ha ha ha swA hA/ zhes pa dang / oM sarba ta thA ga ta a nu rA ga Na</text></item>
<item><p>63b.5</p><section></section><text>badzra swa b+hA ba At+ma ko\u0f85haM zhes pa yang brjod cing bla ma'i gdams ngag las dga' ba'i dbye ba rnams shes par byas la/ bdag nyid kyi snying ga'i sa bon gyi 'od zer gyis spyan drangs pa'i de bzhin gshegs pas rang gi lus byin gyis brlabs te bla mas kyang de bzhin gshegs pa</text></item>
<item><p>63b.6</p><section></section><text>dpag tu med pa bcug pas ro gcig tu gyur par bsam zhing snyoms par 'jug tu gzhug go/ /'khor lo bskor ba'i sbyor ba yis/ /bde ba dam pa nyams su myong / /rdo rje skyil krung mtshan pa yis/ /nor bu'i mtha' ru blta bar bya/ /zhes pa'i don go bar bya ste ji ltar</text></item>
<item><p>63b.7</p><section></section><text>rigs pa ltar bzung la dal gyis dal gyis btang zhing pad+ma nas lces blang bar bya ste/ de kho na'i rang bzhin du btung bar bya'o/ /'di ni shes rab ye shes kyi dbang gi cho ga'i rim pa'o// //de nas dbang gsum pa blangs pa de la bzhi pa tshig dbang sbyin pa ni/ </text></item>
<item><p>64a.1</p><section></section><text>shes rab ye shes des gnas skabs kyi bye brag thob pa bsgoms pas byang chub kyi sems 'phel zhing nyon mongs pa dag nas chos thams cad bsam du med pa dag dang rnam par rtog pa'i spyod yul ma yin pa phyag rgya chen po'i bdag nyid rdo rje 'dzin pa chen po'i rang bzhin</text></item>
<item><p>64a.2</p><section></section><text>'di rnams kyi don brjod pa 'di ni dbang bzhi pa'i cho ga'i rim pa'o// //de nas phyag rgya'i lag pa slob ma'i lag tu gtad pa dang / de dag slob dpon gyi lag pa g.yon pas bzung la/ g.yas pa rdo rje dang bcas pa slob ma'i mgo la bzhag ste brjod pa/ khyod la ngas</text></item>
<item><p>64a.3</p><section></section><text>'di gtad pa'i dpang po de bzhin gshegs pa rnams yin no/ /zhes pas so/ /de ltar de bzhin gshegs pa rnams kyis dpang po byas te/ de ltar rnam par sbyor ba 'dis/ /khams gsum rnam par dag byed pas/ /gang gis byed par mi 'gyur na/ /thabs gzhan gyis ni</text></item>
<item><p>64a.4</p><section></section><text>sangs rgyas min/ /'di ni sangs rgyas thams cad kyi/ /rig ma'i brtul zhugs bla na med/ /rmongs pa gang zhig 'das pa na/ /de la dngos grub ga la yod/ /ces brjod la rig ma'i brtul zhugs sbyin no/ /'di ni rig ma'i brtul zhugs kyi cho ga'i rim pa'o// //de nas/ bzhi pa de yang de bzhin no/ / </text></item>
<item><p>64a.5</p><section></section><text>zhes pa'i don ni/ byang chub sems kyi dbang bskur gyis/ /slob ma'i dri ma rnam par dag /de nas rjes su gnang ba sbyin/ /zhes pa'i tshig gis slob ma gang zhig stan la bsdad pa las/ b+h+ruM las chos kyi 'khor lo/ oM badzra he tu maM zhes brjod de rkang pa dag la sbyin no/ /</text></item>
<item><p>64a.6</p><section></section><text>aHlas byung ba'i dung dang dbyangs yig dang po las byung ba'i po ti dang / dbyangs yig tha ma las byung ba'i dril bu rnams lag pa g.yas pa dang g.yon pa ru gtad la/ /slob ma de nyid dril bu 'khrol du gzhug cing brjod pa/ /thams cad nam mkha'i mtshan nyid de/ /nam mkha' nyid la mtshan nyid bral/ /nam</text></item>
<item><p>64a.7</p><section></section><text>mkha' dang ni mtshungs pa yis/ /kun gyi mchog ste de nyid gsal/ /deng nas brtsams pa tsam gyis kyang / /chos kyi dung ni bla med pa/ /kun tu gang bar byed bzhin pas/ /chos kyi 'khor lo rab tu</text></item>
<item><p>64b.1</p><section></section><text>bskor/ /zhes pas so/ /de ltar thun mong gi rjes su gnang ba byin la/ khyad par gyi rjes su gnang ba ni/ rim pa ji lta ba bzhin du slob ma rnam par snang mdzad la sogs pa'am/ bcom ldan 'das ma la sogs pa'i gzugs su bsgoms la/ sems can kun la</text></item>
<item><p>64b.2</p><section></section><text>phan bya'i phyir/ /'jig rten ma lus thams cad la/ /ji ltar 'dul ba'i chos rnams kyi/ /'khor lo rab tu bskor bar gyis/ /thabs dang shes rab rang bzhin bdag /yid bzhin nor bu dang mtshungs par/ /dal med dmigs pa rnams dang bral/ /sems can</text></item>
<item><p>64b.3</p><section></section><text>don rnams de ring gyis/ /zhes pa ste/ chos kyi gnas su rdo rje dang rin po che dang pad+ma dang las rnams kyi sgra lan lnga brjod cing rjes su gnang ba sbyin par bya'o/ /des kyang phyag 'tshal te brjod pa'o/ /mnga' bdag bka' stsal de ltar bgyi/ /zhes pa 'di ni rjes su gnang</text></item>
<item><p>64b.4</p><section></section><text>ba'i cho ga'i rim pa'o// //de nas shar sgor slob ma'i steng du gdugs bzung la thal mo sbyar te brjod pa/ slob ma 'di ni khyod la gtad/ /rgyud kyi 'dzin pa po ru mdzod/ /ces dkyil 'khor gyi gtso bo la gsol ba btab pa dang / gdugs gzhan du bzhag ste</text></item>
<item><p>64b.5</p><section></section><text>brjod pa/ da ni dkyil 'khor slob dpon 'gyur/ /sngags dang rgyud kyi 'dzin pa khyod/ /sangs rgyas rnams dang byang sems dang / /lha rnams kun kyang mnyes par 'gyur/ /sems can kun la brtse ba yis/ /mchog bzhin dkyil 'khor khyod nyid kyis/ /shin tu rtsol bas</text></item>
<item><p>64b.6</p><section></section><text>bri bar mdzod/ /sgrub pa po yi rgyud la zhugs/ /gsang ba mchog gi dkyil 'khor du/ /mchog tu blta zhing zhugs pa yis/ /de ring khyod kyi sdig pa rnams/ /ma lus grol nas yang dag gnas/ /gzhan yang khyod la 'pho ba med/ /bde chen theg pa 'di nyid kyis/ /'khor ba</text></item>
<item><p>64b.7</p><section></section><text>shin tu dag byas nas/ /'khor ba'i sdug bsngal rnams las log /tshe ldan de ring dbang nyid kyis/ /sangs rgyas kun kyang rdo rjer bcas/ /khams gsum kun gyi rgyal srid kyi/ /rje bor khyod nyid nges pa'o/ /'dod chags bral ba'i sdig lta bu/ /khams gsum na ni yod pa</text></item>
<item><p>65a.1</p><section></section><text>min/ /de phyir 'dod chags dang bral ba/ /khyod kyis nam yang ma byed cig /chags pa kun la nye bar spyod/ /bde chen nam yang 'jigs ma byed/ /sha lnga bdud rtsi dang bcas spyod/ /dam tshig gzhan yang de bzhin bsrung / /srog gcod pa ni nam yang</text></item>
<item><p>65a.2</p><section></section><text>min/ /dpal gyi rin chen spang mi bya/ /sdom pa spang bar mi bya zhing / /khyod kyis slob dpon mi spong ngo / /de bzhin gshegs pas gsungs pa ltar/ /mi bya ba ni ci yang med/ /shes rab thabs kyi sems bstan pas/ /khyod la sdig med 'jigs mi dgos/ /cho ga ji lta ba</text></item>
<item><p>65a.3</p><section></section><text>bzhin dbang bskur bas/ /yid du 'ong ba'i bu la bya ba ltar/ /brtse ba'i yid kyis dpa' bo rnams dang ni/ /dpa' mo kun la gus pas mnyam par zhog /nyid kyi nyid kyis gus pas rgyun mi 'chad pa dang / /dam tshig dag gis mi zad bde ba ster ba ni/ /bde mchog la gnas</text></item>
<item><p>65a.4</p><section></section><text>rdo rje rnal 'byor ma rnams dang / /mnyam pa'i mi 'gyur ba ru khyod rnams 'gyur ba'o/ /zhes pa ni dbugs dbyung ba'i cho ga'i rim pa'o// //de nas slob ma de ltar dbang bskur ba thob pa dang / de ring bdag cag 'bras bur bcas/ /de ring bdag ni srog dang ldan/ /de</text></item>
<item><p>65a.5</p><section></section><text>ring sangs rgyas rigs su skyes/ /de ring sangs rgyas gnas su 'gyur/ /zhes brjod nas rta dang glang po rin po che dang gser dang dngul dang gos dang rgyan dang ba lang dang g.yog po dang g.yog mo dang chung ma dang bu la sogs pa ji ltar 'byor pa bla ma la dbul bar bya'o/ /de nas nyin mo'i dus</text></item>
<item><p>65a.6</p><section></section><text>su gzhon nu ma dang dge slong dang dge slong ma rnams la ston mo dang chos ston drangs la ji ltar nus pa'i lnga'am bcu gsum mam nyi shu rtsa gcig gam nyi shu rtsa dgu'am sum cu so drug gi dpa' bo'am dpa' mo rnams mtshan mo'i dus su gzhan gyis ma tshor bar 'du 'dzi med pa'i gnas su dkyil 'khor</text></item>
<item><p>65a.7</p><section></section><text>gyi 'khor lo'i rnam par ji ltar snyed pa'i gdan las gos dang bral ba skra grol ba gri gug dang thod pa 'dzin pa phyag rgya lngas brgyan pa dang / kha T+wAM ga dang Da ma ru 'dzin pa'i dam tshig dang ldan pa dang dam tshig dang ldan ma rnams so/ /slob dpon gyi g.yon du rdo rje'i rig ma bzhag go/ /de ltar rnyed pa'i sder</text></item>
<item><p>65b.1</p><section></section><text>rnams dgram par bya'o/ /de nas slob dpon gyi chang la sogs pa la sgrub thabs su bshad pa'i cho ga ltar sbyangs la dkyil 'khor gyi 'khor lo la sogs pa'i lha'i tshogs rnams yang dag par mchod pa dang / dag par byas pa'i chang gis lag pa g.yon pa'i ming med kyis</text></item>
<item><p>65b.2</p><section></section><text>maN+Dal gyi dbus su zlum po phyi rol du chos 'byung bris la/ de'i dbus su sa bon gyi 'od zer gyis spyan drangs pa'i lha'i tshogs bzhugs pa mnyes par bya'o/ /phyi'i rnal 'byor ma rnams la yang de ltar lha mo'i tshogs bcug la bdag nyid dkyil 'khor gyi gtso mor</text></item>
<item><p>65b.3</p><section></section><text>bsgom pa dang / dam tshig gi rdzas rnams snga ma ltar dag par byas pa'am/ oM sarba badzra DA ki nI sarba b+hak+ShaM sho d+ha ya gu h+ya badzre Ni hUM swA hA zhes pa'i sngags kyis skad cig gis bdud rtsir byas la drangs pa ni yon bdag gis maN+Dal byas nas phyag byas la ci bde bar gsol bar zhu</text></item>
<item><p>65b.4</p><section></section><text>zhes brjod do/ /de nas las kyi rdo rjes myos byed kyi snod lag pa g.yas par gzhag la g.yon pa steng du phyogs pas/ ltos shig rang gi sems nyid la/ /'di la the tshom ma byed cig /bram ze khyi dang gdol pa rnams/ /rang bzhin gcig tu bza' bar gyis/ /zhes</text></item>
<item><p>65b.5</p><section></section><text>brjod de drang bar bya'o/ /rnal 'byor pa dang rnal 'byor ma rnams kyang pad+ma'i lag kor byas la/ bde gshegs chos rnams 'gyur ba med/ /dri ma med cing gzung du med/ /'di la 'dzin par byed pa med/ /'khrul pa med par skyabs su mchi/ /zhes brjod la de</text></item>
<item><p>65b.6</p><section></section><text>ltar blang bar bya'o/ /de nyid kyi phud slob dpon la phul la de nas rang gis btung bar bya'o/ /de nas btung ba dang bldag pa dang bza' ba la sogs pa snod bye brag tu drang ba ni slob dpon la myos byed kyi snod la sogs pa nyis 'gyur du drang bar byed do/ /de ltar myos byed la</text></item>
<item><p>65b.7</p><section></section><text>sogs pas sems bteg nas slob dpon la gnang ba zhus la mnyen la phra ba rdo rje'i glu blang bar bya ba ni de dang de'i phyag rgya bya zhing gar dang bcas pas so/ /'gro ba dang 'ong ba'i dus su yang gnang ba zhu bar bya'o/ /de nas myos byed la sogs pas mnyes par byas la/ sems</text></item>
<item><p>66a.1</p><section></section><text>shin tu btegs par gyur na mig zur gyis lta ba dang 'o dang 'khyud pa dang nu ma la reg pa la sogs pa'i ka ra Na dpag tu med pa bya ba ni rnam rtog dang ngo tsha la sogs pa spangs la bya'o/ /de'i dus su yan lag ma tshang zhing gzugs ngan par gyur kyang spang bar</text></item>
<item><p>66a.2</p><section></section><text>mi bya'o/ /de nas lhag ma gral mjug nas bsdus la mdun du bzhag ste de ru yang myos byed la sogs blugs la/ myos byed kyis kha bkang ste 'bar ba'i phyag rgya bcings pa nas hUM zhes brjod cing de ru blugs so/ /de nas oM kha kha khA hi khA hi uts+tshi Sh+Ta ba liM uts+tshi Sh+Ti b+ha k+Sha ka swA hA zhes</text></item>
<item><p>66a.3</p><section></section><text>pas byin gyis brlabs te lhag ma'i gtor ma mar me dang bcas pa phyi rol du khyer la gtad par bya'o/ /de nas yon gyi bdag pos ji ltar 'byor pa'i yon phul la maN+Dal byas te phyag btsal nas/ bsod nams 'di yis sems can thams cad phyag rgya chen po'i dngos grub thob</text></item>
<item><p>66a.4</p><section></section><text>par gyur cig ces brjod do/ /'di ni tshogs kyi 'khor lo'i cho ga'i rim pa'o// //de nas mtshan mo'i dus su lugs ma la sogs pa mdun du byas te/ stong pa'i ngang las skad cig gis lugs ma la sogs pa rnams rang rang gi snying ga'i sa bon dang bcas par</text></item>
<item><p>66a.5</p><section></section><text>bsam pa dang dkyil 'khor du bcug la/ dkyil 'khor gyi shar phyogs su khrus byas nas zhal bsil byin la nir many+dza bya ba ni/ oM baM haM yoM hriM moM/ /hreM hriM hUM hUM phaT phaT ces pa'am/ oM AH big+ha nAn ta kr-i ta hUM zhes pa dang / hUM zhes pa brjod cing lan bdun bzlas</text></item>
<item><p>66a.6</p><section></section><text>pa ni lag pa g.yas pa dang g.yon pas yungs kar blangs la g.yas dang g.yon du lan gnyis su bskor zhing / oM sarba pA pa da ha na badzra satwa s+ya sarba pA pa da ha swA hA zhes pas brabs pa'i yungs kar me la bsreg go/ /de ltar chu dang kham phor dkar po dang dU rba dang lci ba'i chang</text></item>
<item><p>66a.7</p><section></section><text>bu zan gyi chang bu bsil byed kyi ras rnams kyang ngo / /lag pa gnyis kyis reg par byas la me tog la sogs pas mchod par bya'o/ /'di ni nir many+dza na'i cho ga'i rim pa'o// //de nas bdud rtsi lnga dang ba'i rnam lnga la/ oM hUM trAM hrIH aH zhes pa brjod cing lugs ma la sogs</text></item>
<item><p>66b.1</p><section></section><text>pa la byug pa'o/ /bris sku la sogs pa la me long la khrus bya'o/ /de nas bum pa la sogs pa'i chus bkra shis kyi glu sngon du song bas/ byang chub rdo rje zhes pa la sogs pa yang brjod de khrus byas la na bza' bskon/ bstod pa byas la gshegs su gsol lo/ /'di lha lhag</text></item>
<item><p>66b.2</p><section></section><text>par gnas pa'i cho ga'i rim pa'o// //de nas rgyud dang rgyud kyi lha'i bye brag go bar byas pa dang / stong pa'i ngang las skad cig gis lugs ma la sogs pa'i dam tshig sems dpa' bskyed do/ /po ti dang lha khang la sogs pa rnams hrIH dang b+h+rUM las 'od dpag med la</text></item>
<item><p>66b.3</p><section></section><text>sogs pa'i gzugs su bsam par bya'o/ /ye shes sems dpa' bcug ste slob ma dang mtshungs par dbang bskur ro/ /de nas lha so so'i sngags kyis na bza' dbul lo/ /yang na oM AH dang por de brjod/ de na bza' ba la sogs pa bar du bcug ste/ hUM swA hA mtha' mar</text></item>
<item><p>66b.4</p><section></section><text>sbyar ba'o/ /oM AH sarba sho d+ha ni hUM phaT ces pas rnam par sbyangs la/ oM badzre swA hA zhes pas 'bras bu la sogs pa dbul lo/ /oM badzra satwa AH zhes pas me long bstan no/ /de nas sbyin sreg gis mnyes par bya'o/ /dngul gyi snod la gnas pa yi/ /sbrang rtsi</text></item>
<item><p>66b.5</p><section></section><text>gser gyi thur ma yis/ /oM tsak+Shu tsak+Shu sa man+ta tsa k+Shur bi sho d+ha ni swA hA zhes pa'i sngags kyis byugs la spyan dbye bar bya'o/ /oM di byaM an+ne sa mA d+hi d+h+yA na prI Na ne swA hA/ zhes pas 'o ma la btsos pa'i thug pa drang ngo / /zhal bsil la sogs pa drangs te/ oM hUM trAM hrIH aH </text></item>
<item><p>66b.6</p><section></section><text>zhes pas dam tshig bsgrags la po ti la sogs pa 'od dpag med la sogs pa rig ma dang bcas pa zhu ba dang yi ge dang lha khang la sogs pa'i gzugs sam/ lugs ma la sogs pa stong pa'i ngang las skad cig gis dam tshig gi sems dpa'i gzugs su bskyed la/ de la ye</text></item>
<item><p>66b.7</p><section></section><text>shes sems dpa' rang gi sa bon gyis bcug la bum pa'i chus dbang bskur zhing snying ga'i sa bon gyis drangs pa'i de bzhin gshegs pa rnams kyis kyang dbang bskur bar bsam mo/ /de nyid kyi sngags brgya rtsa brgyad bzlas pa ni rab tu gnas pa'o/ /de nas thal mo sbyar te/ ji</text></item>
<item><p>67a.1</p><section></section><text>ltar sangs rgyas thams cad kyis/ /dga' ldan gnas na bzhugs nas kyang / /sgyu ma lha mdzes la zhugs ltar/ /de ltar 'di la brtan par bzhugs/ /mgon po rgyun du 'dir bzhugs la/ /byang chub sems nyid 'phel bya'i phyir/ /mchod pa la sogs 'di</text></item>
<item><p>67a.2</p><section></section><text>dag rnams/ /che ge'i don du bzhes par zhu/ /zhes pas gsol ba gdab pa dang bstod pa byas nas yi ge brgya pa gdon/ bzod gsol bya/ rab tu gnas pa'i lha ma yin pa rnams gshegs su gsol bar byas pa dang / slob dpon la ji ltar rigs pa'i yon dbul lo/ /</text></item>
<item><p>67a.3</p><section></section><text>'di ni rab tu gnas pa'i cho ga'i rim pa'o// //de nas dbang bskur ba dang rab tu gnas pa la sbyin sreg gsungs pas de'i phyir sbyin sreg bshad par bya'o/ /de yang zhi ba la thab khung dkar la zlum pa shar du phyogs pa khru gang ba'o/ /rgyas pa la gru bzhi pa ser po lho ru</text></item>
<item><p>67a.4</p><section></section><text>phyogs pa gong gi tshad do/ /bsad pa la sor brgyad pa nag po gru gsum byang du phyogs pa'o/ /dbang du gru gsum dmar po nub tu kha phyogs pa/ sor bcu gnyis pa'o/ /thab khung thams cad kyi rgya'i phyed gting du/ mchu la brgyad cha de'i phyed kyis phyi'i mu khyud do/ /mchu'i tshad kyis</text></item>
<item><p>67a.5</p><section></section><text>de'i phyi'i stegs bu'o/ /thab khung rnams kyi dbus dang / stegs bu rnams la rdo rje dang 'khor lo la sogs pa'i mtshan ma rnams bri'o/ /de'i nang du 'o ma can gyi shing la sogs pa ji lta ba bzhin brtsig go/ /de nas slob dpon las dang mthun pa'i chos dang ldan pas thab khung dang</text></item>
<item><p>67a.6</p><section></section><text>mtshungs pa'i dbyibs kyi stan la bsdad de/ stong pa'i ngang las skad cig gis rdo rje rnal 'byor ma'i sku bsgoms la thab kyi dbus su raM dmar po la sogs pa las byung ba'i phreng ba dang mi 'jigs pa dang dbyug pa dang spyi blugs rnams lag pa g.yas pa dang g.yon pa rnams</text></item>
<item><p>67a.7</p><section></section><text>kyis bsnams pa'i kha dog dmar po la sogs pa'o/ /de nyid kyi pad+ma dang nyi ma la gnas pa raM gyi 'od zer gyis spyan drangs pa'i ye shes sems dpa' dang ro gcig tu gyur pa de'i snying ga'i pad+ma la bdag nyid kyi sa bon gyis spyan drangs pa'i dkyil 'khor gyi 'khor</text></item>
<item><p>67b.1</p><section></section><text>lo gzhug par bya'o/ /de nas mchod pa sngon du song ba dang / oM ag+na ye swA hA/ zhes pas dang por dgang blugs sbyin no/ /de nas oM na maH sa man+ta bud+d+hA nAM che ge shAn+tiM ku ru swA hA zhes pa la sogs pa ste/ de nas me'i dge ba dang mi dge ba brtag par bya'o/ /de nas lha so</text></item>
<item><p>67b.2</p><section></section><text>so'i sngags brjod cing de nyid kyi snying gar dkyil 'khor 'khor lo bltas la/ zhi ba la sogs pa'i las kyi dbye bas bsreg par bya ba ni de yang a shwad+tha dang / pa la k+Sha dang / u dum bA ra dang / 'o ma can gyi shing dang / til dang / 'bras dang / so ba dang / zho dang</text></item>
<item><p>67b.3</p><section></section><text>bcas pa'i zan dang / dUrba dang / ku sha rnams kyis rim pa ji lta ba bzhin/ oM badzra la dA ya swA hA/ oM badzra ya dz+nyA ya swA hA/ oM badzra ku be ra ye swA hA/ oM sarba pA pa da ha na badzrA ya swA hA/ oM badzra puSh+Ta ye swA hA/ oM sarba saM pa de swA hA/ oM badzra A yu She swA hA/ </text></item>
<item><p>67b.4</p><section></section><text>oM a pra ti ha ta badzrA ya swA hA/ zhes pa'i sngags kyis bsreg par bya'o/ /de nas dgang blugs byin la zhal bsil dang so rtsi byin te lha'i 'khor lo rang la bcug la/ oM kr-i to zhes pa la sogs pa brjod de gshegs su gsol lo/ /'di ni sbyin sreg gi cho ga'i</text></item>
<item><p>67b.5</p><section></section><text>rim pa'o// //de nas slob dpon gyis snga ma ltar 'khor lo mchod de shar sgo ru kha phyogs te rdo rje dril bu bzung la/ rang gi snying gar ye shes kyi 'khor lo bcug la/ bum pa'i mgul chings gzhon nu ma la byin te/ a sho ka'i 'dab ma'am rang gi lag pa'i</text></item>
<item><p>67b.6</p><section></section><text>rdo rjes tshangs pa'i thig gi lam bde ba chen po'i 'khor lo'i bar du dbye bar bya'o/ /pad+ma la sogs pa phyags te rang gi mgo bor rdul tshon cung zad cig bzhag la/ rdul tshon thams cad phyags la bum par blugs nas glang po la sogs par bkal ba dang gdugs</text></item>
<item><p>67b.7</p><section></section><text>la sogs pas brgyan la/ rgya mtsho chen por 'bab pa'i chu la dbo bar bya'o/ /de nas bum pa de chus bkang ste dkyil 'khor gyi khang par 'ongs la gtor te ba lang gi lci ba la sogs pas byug pa dang / gzhon nu ma la mngar ba la sogs pa'i ston mos mnyes par byas nas</text></item>
<item><p>68a.1</p><section></section><text>yon phul la btang ngo / /mtshan mo'i dus su dpa' bo dang dpa' mo la ston mo byas la sdug phongs la yang ston mo bya'o/ /rdo rje phag mo'i dkyil 'khor chog /bdag gis byas pa'i dge ba yis/ /khams gsum 'gro ba ma lus pas/ /de yi zhabs</text></item>
<item><p>68a.2</p><section></section><text>nyid thob par shog /bcom ldan 'das ma'i dkyil 'khor gyi cho ga shrI u ma pa ti dat+tas mdzad pa rdzogs so// //rgya gar gyi mkhan po paN+Di ta chen po wA gI shwa ra gup+ta dang / lo tsA ba dge slong chos rab kyis bsgyur cing zhus te gtan la phab pa'o// //</text></item>
<item><p>68a.3</p><section></section><text>@##/ /rgya gar skad du/ mar+m+ma ka li kA nA ma ta twa dz+nyA na saM sid+d+hi pany+tsi kA/ bod skad du/ de kho na nyid ye shes yang dag par grub pa'i rgya cher 'grel pa de kho na nyid bshad pa zhes bya ba/ rdo rje phag mo la phyag 'tshal lo/ /gtum mo'i byed pa rol pa skye gnas las rtogs gyen du</text></item>
<item><p>68a.4</p><section></section><text>rol pa'ang rang 'byung gi/ /gzugs brnyan 'byung ba bde ba chen por 'phro ba rang gi khong du chud phyir rol/ /chu skyes mchog tu gshegs shing myang 'das rtogs pa thob pa'ang myur zhing myur bar ster/ /rtogs pa gnyis med mchog tu lhan cig skyes pa kun du dga' la bdag cag</text></item>
<item><p>68a.5</p><section></section><text>'dud/ /chu gter grub pa'i gru ltar mi 'khrugs 'dir ni mnga' bdag mkha' tsam rnyed la chags/ /'gro ltar des bcings thun gnyis rol te rdo rje rol ma'i rtogs pa'i yan lag las/ /de rnams slob la kun du dang po thabs kyi rig pa mchod/ /rdo rje lha mo zab don zab pa kun</text></item>
<item><p>68a.6</p><section></section><text>du dga' ba 'khyil/ /rgya cher 'grel ba'i tshig tsam bshes gnyen gyis ni rtogs pas bya/ /mi shes don du bshes gnyen nyid kyis rab tu gsal bar byed/ /don dam zab mo'i rnam bshad mi mtshungs bla na med pa 'di/ /gal te 'di ni dgrol bar bya yi gus pa tsam yang</text></item>
<item><p>68a.7</p><section></section><text>mdzod/ /de la bde mchog sdom pa rgya mtsho mngon par mi snang ba las byung ba'i bcom ldan 'das ma rdo rje dgyes pa'i rol mas slob dpon ting nge 'dzin rdo rje rjes su bzung nas des kyang bla ma dam pa'i zhabs kyi pad+ma las gdams pa blangs pa/ rgyu 'bras gnyis kyi rang gzugs gtum</text></item>
<item><p>68b.1</p><section></section><text>mo'i gzugs can lhan cig skyes pa'i gzugs kyi rang bzhin gyi dpal ldan rdo rje phag mo'i sgrub thabs mchog tu gyur pa'i yon tan bsam gyis mi khyab pas brgyan cing mdzes pa 'di mdzad do// //de nas rdo rje phag mo la shis pa'i dbyangs kyi sgo nas gsungs pa ni/ dang po'i tshigs</text></item>
<item><p>68b.2</p><section></section><text>su bcad pa dang 'og gi tshigs su bcad pa gnyis su phan tshun bcings nas don so sor ston pa la khyad par bcu bcus khyad par du byas nas skad cig ma bzhi'i mtshan nyid can gyi dga' ba'i rang bzhin de'i gzugs kyi rang bzhin la skyes pas 'gro ba thams cad kyi ma rig pa'i mun pa</text></item>
<item><p>68b.3</p><section></section><text>bsal nas lam mchog tu gyur pa bskyed pa dang / de las skyes pa'i sras rnams brtse bas skyong ba'i rnal 'byor ma ni rdo rje phag mo ste/ de'i don brjod par bya'o/ /dang po rlung gis bskyod pas zhes pa la sogs pa nas phag mo yis ni khyod la srungs zhes pa'i 'brel la/ </text></item>
<item><p>68b.4</p><section></section><text>bA rA hI zhes pa sna tshogs 'dod pa'i bde ba nyid la bA rA byang chub kyi sems zhes bya ste/ bA nyid la ming gi yi ge dang po byin pa'o/ /yang na bA rA zhes pa byang chub sems kyis lus kyi ba spu'i bu ga thams cad khyab pa la bya ste/ sgra'i khams las byung ba'o/ /de yang thig le nyid</text></item>
<item><p>68b.5</p><section></section><text>he ru ka'i rnam pa bde ba chen po'i 'khor lo na gnas pa la a hi'i rnam par sprul pa'i 'khor lo nas yar la rjes su 'gro zhes pas na bA rA hI ste/ de yang reg pas gcig tu gyur pa las hI grub pas bA rA hI zhes bya'o/ /yang na bA rA zhes pa bde ba ste/ 'khor lo'i bdag</text></item>
<item><p>68b.6</p><section></section><text>po ste/ de la bka' nod par byed pas bA rA la rang gi rkyen byin pas ring po grub pas bA rA hI zhes bya'o/ /de la man ngag gi rim pa bri bar bya ste/ 'dir ni rlung gi khams kyis ni/ /'gro ba don la grub pas ni/ /bskul nas bzhengs pa lha mo la/ /bA rA hI zhes brjod</text></item>
<item><p>68b.7</p><section></section><text>par bya/ /de bzhin a wa d+hU tI zhabs/ /sgrub thabs gsal bar gsungs pa las/ /srin po'i zhal ni cung zad bsdam/ /rab tu 'bar ba rnam par bsgom/ /bA yi sgra ni rlung nyid de/ /a ni 'og gi 'khor lor gnas/ /de la bskyod pas ra nyid de/ /ra nyid me yi</text></item>
<item><p>69a.1</p><section></section><text>gzugs can ni/ /chos kun gyi ni rang bzhin nyid/ /d+hU tI a yi rnam pa la/ /me yi rang bzhin ra nyid las/ /gnyis su med par bskyod pa las/ /yang ni a yi rnam par blta/ /bde ba'i dbang phyug 'phros pa las/ /a gnyis sbyar bas ra la</text></item>
<item><p>69a.2</p><section></section><text>sbyin/ /phar gyi yi ge ring po 'grub/ /ha ni bde ba'i 'khor lo gnas/ /a yi tsha zer 'khyud pa nyid/ /de nas kun du khyab pa la/ /sna tshogs thig le i nyid do/ /de las 'jig rten 'das pa'i sems/ /'jig rten 'das pa'i bde ba nyid/ /zad par mi byed</text></item>
<item><p>69a.3</p><section></section><text>dpal gyi gzhi/ /i yi rnam pa'i gzugs can no/ /lha mo yi ge bdun nyid de/ /dus gsum ye shes dag pa'o/ /khrag 'thung ma ni bA rA hI/ /dpa' bo he ru ka yis gsungs/ /de las 'dir ni bcom ldan ma/ /'di ni sna tshogs rab tu gsal/ /rno zhing brdzun par snang</text></item>
<item><p>69a.4</p><section></section><text>ba'i phyir/ /khrag 'thung gtum mo zhes bya'o/ /de nas rtsa ba'i rgyud kyi tshig le'ur byas pa las/ gsang ba mchog gi dgyes pa na/ /thams cad bdag nyid rtag tu bzhugs/ /zhes pas rdo rje phag mo'i rang bzhin a'i rnam par bzhugs pa'i 'khor lor gnas pa las me'i</text></item>
<item><p>69a.5</p><section></section><text>rang bzhin nyi ma'i 'od zer gyi rtse mo lta bu 'phros pas/ bde chen 'khor lor gnas pa'i thig le sdom pa'i gzugs la reg nas slar spyan drangs te/ bdud rtsi'i rgyun 'bab par bsgom pa ni bcom ldan 'das ma'i gtum mo'i rnal 'byor du bla mas bshad do/ /'di ni nan di pa'i</text></item>
<item><p>69a.6</p><section></section><text>zhabs nas rang gi bla ma dam pa'i bar du rna ba nas rna bar brgyud pas gsal lo/ /'di ni bdag nyid chen po rnams kyi rim pa las byung ba ste/ skyes bu dam pa dag gis shin tu gus par gyis shig dang de lta bu gang zhe na/ rlung gis bskyod pa zhes pa la sogs pa ste/ dang</text></item>
<item><p>69a.7</p><section></section><text>por bskyod pa ni gyen du'o/ /gang nas bskyod na 'og gi 'khor lo nas bzhengs zhes pas/ /de yang chos dang longs spyod dang bde ba chen po'i 'khor lo'i 'og na gnas pa de nyid la sprul pa'i 'khor lo zhe'am/ 'og gi 'khor lo zhes bya'o/ /gnyis pa rlung gis zhes pa</text></item>
<item><p>69b.1</p><section></section><text>thur ser gyi rlung gyen du song bas so/ /glog gi zer ltar zhes pas de la 'dir 'od kyi rnam pa'am/ ye shes kyi me'i gzugs sam/ 'od gsal gyi rang bzhin nam/ chags pa'i gzugs kyis/ phung po dang / khams dang / skye mched kyi bud shing sreg par byed pas na bcom ldan</text></item>
<item><p>69b.2</p><section></section><text>'das ma'o/ /de lta bu gang du mthong na dpyid kyi thig le'i 'grel pa las/ sprin nag 'thibs pa'i mun pa 'thug por gyur pa las/ /bzhengs pa'i glog chen 'khyug pas lhag par gyur pa yi/ /snod bcud gnyis po rab tu bsregs pa'i khrag 'thung ma/ /sna tshogs 'gro ba'i</text></item>
<item><p>69b.3</p><section></section><text>ma khyod la ni phyag 'tshal lo/ /chu yi phung po lte ba'i 'khor lor rab tu 'khrugs pa las/ /rdo rje pad+ma mnyam par sbyor bas bzhengs pa nyid/ /rta mchog me bas lhag par gyur pa'i bcud 'thung ma/ /bdud rtsi'i rgyun ni rab 'bab khyod la phyag 'tshal lo/ /zhes so/ /rtsibs</text></item>
<item><p>69b.4</p><section></section><text>can gsum po bsregs nas zhes bya ba ni/ rtsibs yod pa la can zhes pas de dang ldan pa la 'khor lor yongs su grub pa'o/ /bsregs nas zhes pa gang bsregs na chos dang longs spyod dang bde ba chen po'i 'khor lo gsum po bsregs nas rang bzhin med par ro gcig tu</text></item>
<item><p>69b.5</p><section></section><text>gyur pa'o/ /'jig rten gsum gyis mchod gyur zhes pa/ sa bla sa stengs sa 'og mchod pa'o/ /yang na lus dang ngag dang yid kyi bdag nyid yongs su rdzogs pa'i rnam pa'o/ /bdud rtsi'i rgyun rab 'bab ces pa bde ba chen po'i 'khor lor gnas pa'i haM gi rnam pa la</text></item>
<item><p>69b.6</p><section></section><text>bdud rtsi'i rgyun 'bab pas khyab par mdzad pa'o/ /des ni dus dang dus ma yin pa'i rnam par rtog pa thams cad rtsa ba nas spangs te/ rgyun chad med pa lhan cig skyes pa'i bde ba las skyes pas ro gcig par gyur pa'i de nyid la dga' ba'i mchog ces bya'o/ /de la 'di</text></item>
<item><p>69b.7</p><section></section><text>skad ston to/ /bcom ldan 'das ma ye shes kyi sku can gyis nyon mongs pa dang shes bya'i sgrib pa spangs nas bsam gyis mi khyab pa'i gzugs yongs su rdzogs pa na rnal 'byor pas de la rab ces bya'o/ /sangs rgyas ye shes bcud dang 'dres shing zhes pa ni/ sangs</text></item>
<item><p>70a.1</p><section></section><text>rgyas ni rdo rje dang pad+ma mnyam par sbyor ba las nor bu'i rtsa ba dang rked pa dang rtse mor byang sems mchog gi thig le sleb pa de las byung ba'i ye shes ni gang gis kyang / skyo ba med pa las sangs rgyas ye shes zhes bya'o/ /bcud dang zhes pa de yang gzhon nu mas dang</text></item>
<item><p>70a.2</p><section></section><text>po'i bde ba myong ba lta bu'am/ sngar ma myong ba'i ro la longs spyod pa lta bu'am/ rmi lam gyi bde ba khyad par myong nas smra mi shes pa lta bu ste/ the tshom dang bral ba'i de kho na nyid gsal ba'i don mchog tu gyur pa'i don to/ /'dres zhes pa ni de la nges par bsten pas rgyun ma chad par gnas</text></item>
<item><p>70a.3</p><section></section><text>pa'o/ /de la 'dir skyon bral zhes pa ni/ skyon gang zhe na 'dod chags la sogs pa'i nyon mongs pa'i nyes pa'o/ /bral zhes pa ni 'dir bde ba chen po'i ngang du nyes pa thams cad thim pa'o/ /de yang / gang gang sems ni goms pa yi/ /de ltar shes bya la 'jug pas/ /</text></item>
<item><p>70a.4</p><section></section><text>nyes pa dag gis g.yo mi byed/ /'di ltar thams cad blta bar bya/ /zhes so/ /de bzhin du yang / de lta de ltar bsgoms pa na/ /sems ni zung du 'jug par byed/ /sna tshogs gzugs can nor bu ltar/ /des na de yi rang bzhin 'gyur/ /zhes so/ /yang na skyon ni</text></item>
<item><p>70a.5</p><section></section><text>chags bral te bde ba nyams pa'o/ /yang na skyon ni sdig pa ste chags bral gyi mtshan nyid sdig pa'o/ /sdig pa'i rang bzhin yang 'dir chags bral lo/ /bral ba ni de dag spangs pa'o/ /de bzhin du 'phags pa lhas kyang / chags dang bral bas sdig pa ste/ /bde</text></item>
<item><p>70a.6</p><section></section><text>ba 'dod pas de nyid bsrung / /zhes pa dang / de bzhin du yang / dngas ma spangs pas bde ba nyams/ /bde ba nyams pas sdug bsngal 'byung / /sdug bsngal gyis ni khams zad byed/ /zad pas 'chi bar 'gyur ba'o/ /zhes so/ /kun dga'i tshogs ster zhes pa</text></item>
<item><p>70a.7</p><section></section><text>ni/ de la kun dga' ni dga' ba dang dga' bral la sogs pa nas khyad par du gyur pa'i yang dag pa'i bde ba ma lus pa bkug nas de yang rang bzhin med par byed pa'o/ /tshogs zhes pa ni de la dga' ba la sogs pa thams cad lhan cig skyes pa'i dga' bar ro gcig</text></item>
<item><p>70b.1</p><section></section><text>par tshogs pas na tshogs zhes so/ /de thob pa ni ster ba'o/ /yang na dbang po dang yul dang rnam shes kyi tshogs thams cad dga' ba de thun mong ma yin par 'char bas na kun dga'o/ /dga' ba dang dga' bral la sogs pa gong gi tshogs pa thams cad bde bar ro</text></item>
<item><p>70b.2</p><section></section><text>gcig pas na tshogs pa'o/ /de nyid thob pas ster ba'o/ /yang na kun zhes pa phag mo'i bye brag ste/ dga' zhes pa 'jig rten las 'das pa'i bde ba'o/ /tshogs zhes pa de dag gnyis kyis phun sum tshogs pa thams cad do/ /ster zhes pa bcom ldan 'das ma</text></item>
<item><p>70b.3</p><section></section><text>bsgoms pas 'jig rten pa'i phun sum tshogs pa lta ci smos te/ 'jig rten las 'das pa'i dngos grub de dag kyang nye bar thob pa'o/ /de'i don yang sgrub thabs 'dir bshad pa de dag bsgrubs pas 'dir ni nor ster tsam 'gyur te/ 'dis ni bde dang bcas pa'i nor ni ster bar</text></item>
<item><p>70b.4</p><section></section><text>byed ces so/ /gzhung 'di la legs par dga' ba'i tshogs ster zhes pa yang yod do/ /de dag gi dang por bsrub pa dang / nor bu'i rtsa ba dang / rked pa dang / rtse mor byang chub kyi sems phyin pa ni rim pa ltar rnam pa sna tshogs pa'i dang / rnam par smin pa'i dang / rnam par</text></item>
<item><p>70b.5</p><section></section><text>nyed pa'i dang / mtshan nyid dang bral ba'i skad cig mas bdag rkyen byas nas dga' ba rnams 'byung ba ni legs par dga' ba'o/ /de ltar dga' ba thams cad legs par tshogs pas na tshogs zhes bya'o/ /'di dag ni bcom ldan 'das ma bsgoms pa las 'byung bas na</text></item>
<item><p>70b.6</p><section></section><text>ster ba'o/ /'dir de ltar du bcom ldan 'das ma'i drin gyis yongs su smin par byas pa las shin tu dkon pa'i skad cig ma'i shes pa rgyud la skye ba'o/ /gzhan du na ci mi brtan pas nyams par gyur pa'i thig le ni pad+ma'i ze'u 'bru la gnas kyi rang gnas su ma yin no/ /de ltar gyur</text></item>
<item><p>70b.7</p><section></section><text>pa spangs nas rang la smin par byas pas rang gi dga' ba'i tshogs ster ba zhes par yang 'gyur ro/ /dngos dang dngos med rnam par dpyod dang bral ba'i zhes pa ni/ dngos dang zhes pas rtag pa'i mtha' dang / dngos med ces pas chad pa'i mtha' dang / yang na dngos dang zhes pa</text></item>
<item><p>71a.1</p><section></section><text>kun rdzob dang / dngos med ces pas don dam pa'o/ /rnam par dpyod dang bral zhes pas ji ltar bral na de dag la bden brdzun du 'dzin pa dang bral ba'o/ /de yang grub pa'i sngags kyis btab pa ltar stong pa dang snying rje gnyis su med pa'i skad cig ma de nyid la chos</text></item>
<item><p>71a.2</p><section></section><text>thams cad ro gcig par gyur pa'i gzugs so/ /des ni rtag chad kyi gdon skrag par byed pa'o/ /'ga' zhig tu yang rnam par dpyod bral zhes pa ni/ rnal 'byor pas bde ba de'i rjes su zhugs nas bcom ldan 'das ma'i rang bzhin du rnam par dpyod pa'o/ /bral zhes pa ni gzhan</text></item>
<item><p>71a.3</p><section></section><text>pa'i 'dod pa dang bral ba'o/ /rdzogs pa'i rim pa'i rnal 'byor gyi dbang du byas nas lhan cig skyes pa'i lha mo'i gzugs kyi bye brag gzhan bshad pa ni/ rlung gis bskyod pa'i 'og gi 'khor lo nas zhes pa la sogs pa ni 'grel pa'i stobs kyis dang por phag mo yis ni khyod la srungs</text></item>
<item><p>71a.4</p><section></section><text>zhes pa bshad par bya'o/ /phag mo yis ni bA rA hI zhes pa la/ de la nyon mongs pa dang shes bya'i sgrib pa la sogs ni bA rA'o/ /de dag 'joms par byed pas na hI'o/ /de la 'di'i phyogs kyi gdams ngag kyang bA rA hI'i sgra las drangs nas bshad par bya ste/ bA ni ngag gi spyod</text></item>
<item><p>71a.5</p><section></section><text>yul min/ /chos rnams kyi ni rang bzhin rA/ /rtag tu gnas pa a nyid de/ /bde bar byed pa ha la gnas/ /shes rab 'dod pa i yin te/ /ha ni i yi mtha' can mthong / /khog pa 'di yi byed pa'i don/ /bA rA hI zhes brjod pa'o/ /grub pa'i slob dpon nag po zhabs</text></item>
<item><p>71a.6</p><section></section><text>kyis dpal sdom pa'i ming can las gsungs pa/ bA ni ngag gi yul min zhing / /rA ni dbyibs kyi rnam pa spangs/ /rgyu yi rjes las thob pa hI/ /bA rA hI yi sgra zhes grags/ /zhes so/ /da ni 'og gi 'khor lo nas bzhengs zhes pa la sgra'i byed pa tA la zhes pa 'og dang gshis</text></item>
<item><p>71a.7</p><section></section><text>zhes bya bar yang 'gyur te/ gnyis pa ltar na tA la zhes pas gshis kyis rang gzugs sam/ 'od gsal lam/ stong pa nyid ces bya'o/ /de nyid 'khor lo ste/ rnam par rtog pa thams cad gcod par byed pas so/ /de nyid las rgya mtsho las rlabs byung ba ltar smon lam gyi</text></item>
<item><p>71b.1</p><section></section><text>nus pa'i shugs kyis bzhengs nas byung ba de bsgom pa'o/ /rlung gi sgras de la rnal 'byor pa'i rnam shes bzhon par brjod de/ mi yis rta zhon nas 'ongs pa las rta pa gcig byung zhes pa lta bu'o/ /rlung gis zhes pa rnam shes kyi bzhon pa'i srog rlung ngo / /de yang rta bzung</text></item>
<item><p>71b.2</p><section></section><text>bas mi sdod pa lta bu'o/ /bskyod pas zhes pa de bzhin du srog rlung la zhon pa'i rnam shes yongs su zin pas gang yang 'dzin pa med pa'i gzugs yongs su 'phros pa'o/ /gang zhig gis de ltar rlung dang rnam par shes pa ngang du thim pa las shes pa sna tshogs la 'jug pa med do/ /</text></item>
<item><p>71b.3</p><section></section><text>des na 'di nyid la rgyun du dbab par bya'o/ /don de la 'dir lhan cig skyes pa'i gzugs kyi lha mo la sku mdog dang phyag mtshan ma grub kyang / lhan skyes de goms par byed pa la sems nyid rin po che la sngon gyi smon lam gyi stobs kyis sku'i rnam par bsgom pa ni/ bany+dzu ka'i</text></item>
<item><p>71b.4</p><section></section><text>me tog lta bu la thod pa dkar po/ ro ser po/ gri gug nag po/ ba dan ljang gu la sogs pa sna tshogs pas mdzes par byas pa rin po che lnga dang / kha dog lnga las 'od zer lnga 'phro ba dang bcas pa de bzhin gshegs pa lnga'i bdag nyid can rnal 'byor pa dang / rnal</text></item>
<item><p>71b.5</p><section></section><text>'byor ma'i dbus na gar gyi rnam pas byung ba ni nam mkha'i dkyil ltar dri ma med pa'i bdag nyid las sprul pa'i bcom ldan 'das ma ni dbang po'i gzhu'am/ dri za'i grong khyer ram nam mkha'i ri mo ltar shes par bya'o/ /de'i phyir 'di la aM gi rnam pa'i gzugs kyi lha mo dang / </text></item>
<item><p>71b.6</p><section></section><text>u'i rnam pa'i don yod grub pa'i gzugs ni rlung ngo / /de gnyis lhan cig 'dres pa la rdzogs pa ni baM gi yi ge'i gzugs su sprul nas lte ba'i 'khor lo la'o/ /'di ni nan tan du byas nas g.yo ba med pa'i sems kyis rlung gnyis 'gog par byas pas thob par byed</text></item>
<item><p>71b.7</p><section></section><text>pa'o/ /de dag dgyes pa rdo rje las bshad pa/ rdo rje snying po snying rje che/ /dngos po nyid kyis rnam grol zhing / /dngos po'i 'ching bas 'ching bar 'gyur/ /de yongs shes pas grol ba yin/ /zhes so/ /de bzhin yang / dngos po'i de nyid shes pa gnyen/ /dngos</text></item>
<item><p>72a.1</p><section></section><text>po'i de nyid ma shes dgra/ /ma dag pas ni dug yin te/ /dag pas bdud rtsi'i mchog nyid do/ /zhes so/ /glog gi zer ltar 'od gsal zhing / /zhes pa ni des ni sdug bsngal thams cad 'phrog par byed pas na 'od kyi phung pos mun pa bsal ba ltar glog gi zer ram</text></item>
<item><p>72a.2</p><section></section><text>'od lta bu'o/ /rtsibs can gsum po bsregs zhes pa ni/ rtsibs can gsum ni dbang po dang yul dang rnam pa shes pa dmigs par byed pa'o/ /bsregs zhes pa ni rnam par shes pa'i rang bzhin de'i dmigs pa'i dgra gsum bcom pa'o/ /yang na rtsibs can gsum</text></item>
<item><p>72a.3</p><section></section><text>zhes pa 'dod chags zhe sdang gti mug gi'o/ /bsregs zhes pa de dag sa bon dang bcas pa spong ba'o/ /'jig rten gsum gyis mchod gyur zhes pa ni/ 'jig rten ni rnal 'byor pa'i lus dang / ngag dang yid gsum mo/ /mchod gyur zhes pa ni bdag nyid de ltar</text></item>
<item><p>72a.4</p><section></section><text>yongs su rdzogs pas mchod pa'i gnas su gyur pa'o/ /lha mo'i gzugs su bdag nyid yongs su rdzogs par gyur pa 'di ni lha mo'i mchod pa yang yin no/ /bdud rtsi'i rgyun rab 'bab ces pa ni/ bdud rtsi ni bde ba chen po yin la/ rgyun rab 'bab ces pa ni bde ba de rgyun mi 'chad</text></item>
<item><p>72a.5</p><section></section><text>pa'o/ /sangs rgyas ye shes bcud dang 'dres shing zhes pa ni/ sangs rgyas ni de ltar dngos po don gyi rang bzhin nyid do/ /de bzhin du dgyes pa rdo rje las/ dngos po'i rang bzhin shes pa las/ /sangs rgyas zhes ni brjod pa yin/ /zhes so/ /de nyid kho na nyid du shes pa</text></item>
<item><p>72a.6</p><section></section><text>las ye shes te de'i bcud dang 'dres nas 'bad pa med par longs spyod pa'o/ /skyon bral zhes pa la skyon ni 'dod chags la sogs pa'i nyon mongs pa'am/ rnam par rtog pa'o/ /bral zhes pa de dag spangs pa'o/ /kun dga'i tshogs ster zhes pa ni/ /kun gyi sgra ni gong du</text></item>
<item><p>72a.7</p><section></section><text>bshad do/ /dga'i tshogs ster zhes pa/ ster ba'i ni dA'i sgra las drangs pa ste/ de la gsum ste/ sbyin pa dang dag pa dang / gcod pa'o/ /sbyin pa'i sgra ni bshad zin to/ /dag pa ni dang po dga' ba la sogs pa gsum po lhan cig skyes pa'i ngang du ro gcig par dag pa'o/ /</text></item>
<item><p>72b.1</p><section></section><text>gcod pa'i sgra ni rang gi dga' ba'i tshogs ster ba ces pa'i phyogs la/ de yang swa zhes pa rang la 'gro ste/ bdag tu lta ba'i 'dzin pa'i yul la mngon par zhen pa'o/ /tshogs zhes pas rgyun mi 'chad par 'khor ba na 'khor ba'o/ /de dag ma lus par gcod pas na gcod pa'i sgra la</text></item>
<item><p>72b.2</p><section></section><text>'jug pa'o/ /de la 'dir dngos dang dngos med rnam par gcod dang bral ba'i zhes pa dngos dang zhes pas dmigs pa gsum dang / dngos med ces pas med par 'dzin pa dang / rnam par gcod pa zhes pa de dag la 'dzin pa'i sems so/ /de dag spangs pa ni bral ba'o/ /de la bcom ldan</text></item>
<item><p>72b.3</p><section></section><text>'das ma zhes brjod par bya'o/ /sems ni yod pa'am med pa'i dngos po gang du yang grub pa med pa'o/ /zhes rgyal ba'i yum las gsungs so/ /tshigs su bcad pa 'dis ni don gyi khyad par gzhan yang gsungs pa/ ka sogs yi ge shes pa la sogs pa la 'brel ba'i dbang gis phag</text></item>
<item><p>72b.4</p><section></section><text>mo khyod kyi sems la gsal gyur cig ces pa drangs la bshad de/ de yang bya ba ni gsal ba dang / byed pa ni phag mo las ni sems la 'brel pa ni khyod kyi zhes pa'o/ /bA rA hI'i don ni sngar bshad par shes par bya'o/ /ci'i phyir lha mo zhe na gsal gyur cig ces pa de las skyes pa'o/ /</text></item>
<item><p>72b.5</p><section></section><text>sprul pa'i rtsibs can nyi dbang dkyil 'khor la bzhugs shing zhes pa ni/ dang por sprul pa'i 'khor lo'i dbus su nyi ma'i dkyil 'khor la baM gi rnam par gnas pa'o/ /de nas 'og gi 'khor lo nas bzhengs zhes pa ni sems kyis sgom pa po'i dbang po rno ba'i stobs kyis de nyid</text></item>
<item><p>72b.6</p><section></section><text>nas gyen du bskyod pa'o/ /ka sogs yi ges bskor nas zhes pa ni/ ka dang por byas pa'i ka la sogs pa'i kA li'i rnam pa dang / a yis dang por byas pa'i A li rnams so/ /de la 'dir Sha dang ka sdom pas k+Sha yongs su grub pas de'i phyir k+Sha spangs pa'i yi ge bzhi bcu</text></item>
<item><p>72b.7</p><section></section><text>zhe dgu yin la/ des ni 'jig rten du grags pa'i rlung bzhi bcu zhe dgu'i rang bzhin rnams dag pa'o/ /de la A li dang kA li'i sgras g.yon pa dang g.yas par rgyu ba'i rlung gnyis 'dir gzung bar go bar bya'o/ /dang po rlung gnyis rgyu ba de dang po'i lam spangs nas gnas su bskor ba'o/ /</text></item>
<item><p>73a.1</p><section></section><text>de bas 'dir brjod pas bsgom par gdams pa'o/ /rlung gis bskyod pas zhes pa ni thur sel gyi rlung gis bskyod nas dbu mar 'jug pa'o/ /de yang kun rdzob tsam du A li kA li'i phreng ba gnyis g.yon dang g.yas su bskor nas mgo gyen la bstan te/ </text></item>
<item><p>73a.2</p><section></section><text>nyin par gyi dbang phyug gi dkyil 'khor la gnas pa'o/ /'bar ba'i me ltar rab tu 'bar/ /zhes pa ni/ dang por sprul pa'i 'khor lor baM gi gzugs can du yod pa de bcom ldan 'das ma'i rnam pa me'i phung po 'bar ba lta bu las ches 'bar ba'o/ /de nas gong gi glog gi zer ltar</text></item>
<item><p>73a.3</p><section></section><text>zhes pa ni de ltar 'bar ba de las glog gi zer lta bu gyen du song ba'o/ /bdud rtsi rab 'dzag ces pa ni/ gang las zer phog cing bskyed pa de la bdud rtsi'i rgyun rgyun du 'dzag pa ste/ bde ba chen po'i 'khor lo nas bcom ldan 'das ma bsgom pa'i dbang gis so/ /de la 'dir</text></item>
<item><p>73a.4</p><section></section><text>rtsibs can gsum po bsregs nas zhes pas bde ba chen po nas babs te/ 'khor lo gsum yang rang bzhin med par byas pa'o/ /pad+mo'i skud pa ltar phra zhes pa ni/ a wa d+hU tI'i rang bzhin yang mi dmigs pa'i rang bzhin du byas nas/ shin tu phra ba la 'bab pa'o/ /</text></item>
<item><p>73a.5</p><section></section><text>'jig rten gsum gyis mchod gyur zhes pa ni/ rnal 'byor pa'i lus ngag yid gsum po lha mo'i sku'i bdag nyid du yongs su rdzogs nas thams cad kyi rnam par rtog pa nA da tsam la/ dmigs pa yang zhi nas zung du 'jug pa bsgom pa'am/ /thogs pa na mchod pa ste</text></item>
<item><p>73a.6</p><section></section><text>'di nyid la mchod pa zhes bya'o/ /rig pa zhes pa 'di la bid+yA zhes pa'i sgra yang zhes pa ni gang ba ste lha mo 'di bde zhes pas ye shes kyi lus can no/ /bdud rtsi'i rgyun rab 'bab ces pa ni/ ye shes kyi sku can gyi lha mo thams cad la khrus byas so zhes bya ba'i don to/ /yang</text></item>
<item><p>73a.7</p><section></section><text>na bdud rtsi'i rgyun ni bde ba chen po'i rang bzhin la rgyun ma chad pa'o/ /sangs rgyas tshogs rnams bsreg cing zhes pa ni/ sangs rgyas tshogs ni de bzhin gshegs pa lnga'i bdag nyid las gzhan du so sor go ba'am/ snang ba tsam bsregs nas rang bzhin med par byed pa'o/ /sangs</text></item>
<item><p>73b.1</p><section></section><text>rgyas lnga'i rang bzhin ma gtogs pa dmigs pa rnam pa gzhan med pa nyid do/ /bcom ldan 'das kyis kyang zla ba gsang bar gsungs pa/ 'gro ba 'di dag thams cad ni/ /de bzhin gshegs pa lnga yi bdag /ces pa dang / sgra'i 'jug pa las/ phung po lnga po 'di nyid ni rdzogs pa'i</text></item>
<item><p>73b.2</p><section></section><text>sangs rgyas nyid de 'di'i dmigs pa'i don las sna tshogs pa'i dmigs pa med pa'o/ /bcom ldan 'das dang bcom ldan 'das ma gnyis su med pas de bzhin du lha mo spyan ma la sogs pa yang 'dzin pa'o/ /sangs rgyas ye shes zhes pa'i sgra sangs rgyas ma yin pa'i sems</text></item>
<item><p>73b.3</p><section></section><text>can du 'dod cing 'dzin pa med pa'o/ /des na 'dir sangs rgyas ye shes bcud dang 'dres shing zhes pas/ ji ltar na thams cad kyi rang bzhin ni rnam par dag pa'o/ /rig ma sangs rgyas tshogs rnams bsreg cing zhes pa yod de/ de la sgra las bde zhes pas ye shes so/ /</text></item>
<item><p>73b.4</p><section></section><text>de la ya'i rkyen byin pas ya'i 'gro ba'i don thob pa'o/ /des na rig ma zhes pas spyan ma la sogs pa sangs rgyas kyi ye shes so/ /de la phyogs gcig ltar na pad+ma'i skud pa ltar dang / phra ba'i dmigs pa zhes pa gnyis su brjod par bya ste/ de las phra ba ni mi dmigs</text></item>
<item><p>73b.5</p><section></section><text>pa'i ye shes so/ /pad+ma'i skud pa ltar ni 'khor lo gsum po 'byed pa gang yin pa zhes pas/ de bzhin du pad+ma'i skud pa lta bu des 'khor lo gsum gyi rang bzhin 'bigs pa'o/ /de yang bcom ldan 'das kyi nor bu'i rtse mo nas bcom ldan 'das ma'i pad+ma'i snying po la</text></item>
<item><p>73b.6</p><section></section><text>gnas pa'i byang sems bkug nas slar 'khor lo gsum po brtol nas 'gro la/ yang bde chen nas rgyun phra ba babs nas bskul ba'o/ /de la 'di ni skyon bral zhes pas nyon mongs pa la sogs pa dang bral nas bde ba chen po kho nar 'char ba nyid do/ /de bzhin du kun</text></item>
<item><p>73b.7</p><section></section><text>dga' dang bcas zhes pas/ dga' ba ni thig le nyid la rgyu dang 'bras bur bcas/ kun ni ma lus pa'o/ /dga' ba ni thob pa'o/ /bcas pa ni de dag ste rgyu dang 'bras bu'o/ /yang na de lta bu'i bde ba dang ldan pa la rang gi dga' ba'i tshogs sam legs par dga' ba'i tshogs</text></item>
<item><p>74a.1</p><section></section><text>zhes bya'o/ /ster zhes pas rang la nus pa de ldan pas gzhan rjes su 'dzin pa'i mthu yod pas ster ba'o/ /rol pa gyen gshegs zhes pas/ rol pa nyid ni chags pa chen pos rjes su bcings nas gzud pa'o/ /dbu ma la bskyod nas gshegs pas gyen</text></item>
<item><p>74a.2</p><section></section><text>gshegs so/ /yang na rol pa zhes bya ba gnyis su med pa'i chags pa chen po las byung ba ste/ gyen gshegs zhes pa gang du gshegs na bde chen 'khor lor gshegs so/ /de la 'di nyid du dngos dang dngos med rnam par dpyod dang bral ba'i zhes pas bshad do/ /chags pa</text></item>
<item><p>74a.3</p><section></section><text>chen po'i rang bzhin gyi rjes su bcings pa la rnam par dpyod pa gzhan med do/ /rnam par dpyod pa ni rnam par g.yeng ba'o/ /ci'i phyir zhe na/ rnam par dpyod pa dang chags pa chen po la 'brel pa med do/ /bcom ldan 'das kyis gsungs pa de bde ba'i rgya mtsho g.yo ba med pa la</text></item>
<item><p>74a.4</p><section></section><text>rnam par rtog pa'i chu bur mi 'byung ba'o/ /bshad par bya ba gzhan yang gsungs pa/ sprul pa'i rtsibs can zhes pas sprul pa'i zhes pa ni 'dir skyed par byed pa yin la/ rtsibs zhes pa la a ra'i sgras 'khor lo zhes pa dang dgra la yang 'gro ba ste/ dgra ni gsum ste/ </text></item>
<item><p>74a.5</p><section></section><text>de spangs pa'am de 'joms pas de 'dir gsal ba ni ro'i gdan ni bdag med pa'i rnam par dag pa'o/ /de'i steng na gnas pa'i nyin par gyi dbang phyug ni shin tu rnam par dag pa'i ye shes kyi 'od kyi dkyil 'khor gyis yongs su shes nas gshegs pa'o/ /ga ta zhes pa gshegs</text></item>
<item><p>74a.6</p><section></section><text>pa'am/ song ba la 'gro ba'o/ /ka sogs yi ges bskor nas zhes pas/ A li kA li ni shes rab kyi gzugs te/ chos thams cad kyi rang bzhin nyid yin no/ /yang na ka dang a ni kar+ya di zhes pa'i sgras kA li dang A li ste/ de dag gi dang po'i yi ge ni ka dang a la sogs</text></item>
<item><p>74a.7</p><section></section><text>pa grub pa'o/ /yang na ka la sogs pa sde tshan bdun gyi dang po la ka tsa Ta ta pa ya sha'i rang bzhin las drangs so/ /thog mar a bzhag pa'i yi ge bcu drug ni a yis grub la de nyid kho na chos thams cad kyi rang bzhin a yin pa'o/ /dgyes pa rdo rje las kyang / lus kyi dkyil</text></item>
<item><p>74b.1</p><section></section><text>gnas rnal 'byor ma/ /a ni sdom pa'i tshul gyis zhugs/ /de bzhin phyi rol nang de bzhin/ /'di nyid sdom pas gsal ba nyid/ /ces so/ /shes rab kyi pha rol tu phyin pa shin tu rnam par dag pa chos kyi dbyings kyi gzugs de nyid yi ge gcig gis thob par byed do/ /</text></item>
<item><p>74b.2</p><section></section><text>'bar ba'i me ltar rab 'bar zhes pas sna tshogs pa'i 'od 'bar bas khyab pa'i lus so/ /bdud rtsi zhes pa ni thar pa'o/ /rab 'dzag ces pa ni 'di nyid kho na gzhan la ster ba'am bskyed pa'o/ /pad+ma'i skud pa ltar phra ba zhes pa ni/ /gzugs mi dmigs pa shin tu phra ba'o/ /rig</text></item>
<item><p>74b.3</p><section></section><text>ma zhes pa ni shes rab kyi don lhan cig skyes pa'i gzugs can no/ /yang na rig ma ni lha mo ste/ 'dus ma byas pa'i ye shes kyi rang bzhin gyi don to/ /sangs rgyas tshogs rnams bsregs zhes pa ni bud+d+ha ka dam pa zhes pa'i sgras/ bud+d+ha zhes pas sangs rgyas te nyan thos dang</text></item>
<item><p>74b.4</p><section></section><text>rang sangs rgyas kyi sangs rgyas so/ /ka dam+ka dr-iSh+Ti zhes pa lta ba ngan pa la 'gro ste/ bdag nyid gcig pu grol ba dang thar par byed pa la sogs pa'o/ /bsregs zhes pa ni de ltar sems can gyi don la brtson pas de dag med par byas pa'am/ nyams par byas pa'i don to/ /</text></item>
<item><p>74b.5</p><section></section><text>yang na sangs rgyas tshogs rnams zhes pa yul dang yul can du 'dzin pa'o/ /bsregs pa ni mi dmigs pa'i rang bzhin du byas pa'o/ /'khor lo gsum po 'byed pa gang yin pa zhes pas 'khor lo gsum ni lus ngag yid gsum gyi rang bzhin no/ /de gsum so sor gyur nas yang dag</text></item>
<item><p>74b.6</p><section></section><text>pa'i lta ba gcod par byed pa ste/ de'i rang bzhin ni nyams pa'am gcod pa'i don to/ /kun dga' dang bcas zhes pa ni lhan cig skyes pa'i dga' ba'i rang bzhin no/ /rol pa zhes pa chags pa chen po ste/ gong na med pa'i don gyi spyod yul lo/ /gyen gshegs zhes pas de dag gi rang</text></item>
<item><p>74b.7</p><section></section><text>don thob par byed pa'i don no/ /phag mo khyod kyis zhes pa la sogs pa ni bshad par zad do/ /phyag 'tshal ba'i sgo nas brjod bya'i don bshad par bya ste/ rdo rje yis ni rnal 'byor ma/ /zhes pa la sogs pa la 'brel pa'i stobs kyis bdag gis de nyid ces sgrub brjod ces pa dang por bshad</text></item>
<item><p>75a.1</p><section></section><text>par bya ste/ de kho na nyid ye shes grub pa zhes bya ba'i rgyu la 'bras bu'i ming nye bar btags pa'i phyir ro/ /mgos zhes pa spyi bos so/ /bdag ni rtsom pa po yin pa'o/ /de kho na nyid ces pa ni rang gzhan gyi rnam par rtog pa ma lus par spangs pa ngag gi yul ma yin</text></item>
<item><p>75a.2</p><section></section><text>pa'i bde ba dam pa'i rang bzhin no/ /ye shes zhes pas de nyid la bya ste/ rang gis rig pa'i rdo rje ni ye shes so/ /de bzhin du dgyes pa rdo rje las gsungs pa/ de bzhin bde ba dam pa nyid/ /ces so/ /sgrub ces pa de'i thabs so/ /brjod ces pa dgos pa'o/ /rdo rje yis ni</text></item>
<item><p>75a.3</p><section></section><text>rnal 'byor ma/ /zhes pa ni/ rdo rje zhes pas mi zad pa'i thig le'am bde ba chen po'o/ /rnal 'byor zhes pas bde ba chen po dang zung du chud pa'o/ /rdo rje sngon song zhes pa ni/ mi phyed pa'o/ /sngon song ni ye shes so/ /phag mo ni bshad zin pa'o/ /de la ci bya zhe na/ mgos zhes</text></item>
<item><p>75a.4</p><section></section><text>pa spyi bos so/ /phyag 'tshal nas zhes pa ni de ltar bzhengs pa'i gtum mo'i gzugs dang lhan cig skyes pa'i rang bzhin gyi gzugs la phyag byed pa'o/ /rang dran phyir zhes pa ni bdag nyid khengs bskyung bar bya'o/ /bsgom pa'i gnas gsungs pa/ yid dang rjes su zhes pa la sogs</text></item>
<item><p>75a.5</p><section></section><text>pa ni 'brel pa'i dbang gi kun nas dag pa rnam par bsgom zhes pa ston te/ kun nas dag pa zhes pa stong pa nyid do/ /de bsgom pas rlom pa la sogs pa'i nga rgyal sel ba'o/ /yang na blo mchog tu gyur pas stong pa nyid kyis gzhan bsrung bar gsungs pas/ dang por stong pa nyid bsgom</text></item>
<item><p>75a.6</p><section></section><text>par bya'o/ /de gsungs pa/ bgegs ni sems kyis sprul pa ste/ /chos rnams kun gyi rang bzhin du/ /de nyid rnam par dag pa zhes/ /don dam pa yi bsrung ba yi/ /yid dang rjes su mthun pa'i dben gnas su zhes pa ni/ yid la rjes su mthun pa zhes pas/ yid la</text></item>
<item><p>75a.7</p><section></section><text>dga' ba'i drin ster ba'o/ /dben gnas zhes pas skye bos dben pa'o/ /mgon pos mgo mtshan zhes pas mgon po ni rdo rje bla ma'o/ /mgo mtshan ni de'i rnam pas spyi bor bsgom pa'o/ /blo ldan zhugs nas ni/ blo ldan ni su d+hI zhes pa'i sgras legs pa'i blo ldan du yang 'gyur</text></item>
<item><p>75b.1</p><section></section><text>te/ skyon gyi dri ma med pa'i blo can no/ /de la dbang po rnon po'i spyod yul gyis shes rab kyi theg pa bcom ldan 'das ma go bar zad do/ /de la bla ma ji ltar gsungs pa'i khyad par rnams bri bar bya'o/ /legs pa'i blo ni sems nyid dri ma med pa bsgom pa'i don bskyed pa ste/ dag pa</text></item>
<item><p>75b.2</p><section></section><text>rnam par bsgom zhes dang 'brel lo/ /yang na legs pa'i blo ni phyi'i shes rab dang nang gi shes rab yongs su dag pa ni legs pa'i shes rab kyi don to/ /der ni zhes pa dben pa der ro/ /shin tu 'jam pa ni reg na bde ba skye ba'o/ /stan zhes pas de'i steng du'o/ /de nyid</text></item>
<item><p>75b.3</p><section></section><text>du bcom ldan 'das ma ni rab tu rtogs pas shes rab kyi blo'i sangs rgyas nyid do zhes dgyes pa rdo rjer gsungs so/ /gang du sdod ce na stan la bzhugs te/ gdan gyi sgras rdo rje'am sprul pa'i dkyil 'khor nyid do/ /de'i stan ni chos 'byung ngo / /de ltar dgyes pa rdo rje las</text></item>
<item><p>75b.4</p><section></section><text>gsungs pa/ e yi cha byad bzang po gang / /dbus su baM gyis rnam par brgyan/ /sangs rgyas rin chen za ma tog /a yi dkyil 'khor nyid du gnas/ /zhes so/ /de dag yang gsungs pa/ de nas 'jam pa'i zhes pa gsungs pas yid 'phrog cing reg na bde ba'i rang bzhin</text></item>
<item><p>75b.5</p><section></section><text>ji snyed pa'o/ /de dag la chos kyi 'byung gnas zhes bya'o/ /ji ltar rnam par dag pa bsgom zhe na/ dben pa'i gnas su zhugs nas zhes pas/ de yang s+thA naM zhes pa'i sgras gnas te/ 'di ni chos thams cad kyi gnas bde ba chen po'i don la yid brtan par byed pa'i don to/ /</text></item>
<item><p>75b.6</p><section></section><text>dben pa ni dus thams cad du skye ba'i rnam par rtog pa de med pa'o/ /de ltar rdo rje mkha' 'gro las gsungs pa/ dben pa ni bdag dang sems can gyi rnam par rtog pa spangs pa'o zhes pa'o/ /yang na rdo rje'i rigs la sogs pa'i bu mo las skyes pa de dben pa'o/ /de bzhin</text></item>
<item><p>75b.7</p><section></section><text>du yang gsungs pa/ de la de bzhin gshegs pa thams cad kyis bsngags pa'i bu mo mchog las skyes pa'i bde ba ni dben pa ste/ de la 'di ni yid dang rjes su mthun pa'i gnas zhes bya'o/ /'di ltar byas pa dang ma byas pa la sogs pa'i rnam par rtog pas</text></item>
<item><p>76a.1</p><section></section><text>bsgos pa'i sems la dus thams cad sdug bsngal dang bcas pa ste/ sna tshogs pa'i dngos po 'di ni dug yin pas so/ /rnam par rtog pa med pa'i sems ni dus thams cad du bde ba thob par byed pa ste/ de yang bcom ldan 'das kyis gsungs pa/ yid bde ba</text></item>
<item><p>76a.2</p><section></section><text>las ting 'dzin skye/ /de ltar skyes pas rab mchog thob/ /ces so/ /ji ltar 'byung zhe na gsungs pa/ mgo bos mgon mtshan zhes pas/ nA tha zhes pa'i sgras mgon po la 'gro la de ni thig le yin te/ de yang nA thaM ka zhes pa'i sgras/ aM zhes par 'gro bas des mtshon pa'o/ /ka</text></item>
<item><p>76a.3</p><section></section><text>zhes pas mgo'am bde ba la 'gro ste/ de la thig les mtshan pa'i bde ba dang gnyis su med par shes pa'i don to/ /de'i phyir thig le spangs pas bde ba spangs la de spangs pa ni sdug bsngal gyi rang bzhin no/ /yang na mgon po zhes pa rdo rje slob dpon te/ des rang gi mgo la mtshan</text></item>
<item><p>76a.4</p><section></section><text>pas na ka'i don de bde bar thob par byed pa'i don to/ /des ci ste zhe na/ bla mas shes rab ye shes kyi dbang la sogs pa bskur nas bde ba ngo sprad nas bstan pa'o/ /de ltar rdo rje dang pad+ma snyoms par zhugs nas chags pa chen po las skyes pa'i dag pas stong pa nyid kyi don la nges par byed</text></item>
<item><p>76a.5</p><section></section><text>pa'i gnas so/ /de ltar dgyes pa rdo rje las gsungs pa/ mchog dgar bsgom pa med cing sgom pa po yang med/ /lus kyang med cing gzung ba med la 'dzin pa med/ /sha dang khrag kyang med cing bshang dang gci ba med/ /skyug bro rmongs med gtsang sbra mchod phyir thogs med dang / /</text></item>
<item><p>76a.6</p><section></section><text>zhes pa la sogs pa'o/ /rdo rje chos kyi sgrub thabs las gsungs pa/ rdo rje pad+mar zhugs pa las rnam par gsal bar skye'o/ /de ltar sems gnas par byas pa las rnam par mi rtog pa'i gzugs kyi bde ba chen po 'byung bar 'gyur ro/ /de la sngags 'di brjod par bya ste/ oM shU</text></item>
<item><p>76a.7</p><section></section><text>n+ya tA dz+nyA na badzra swa b+hA ba At+ma ko\u0f85haM/ de la 'dir chags pa chen po'i rang bzhin du bzhengs pa las stong pa nyid bsgom par bya'o zhes man ngag gi don to/ /brjod par bya ba gzhan yang gsungs pa/ de rjes yi ge zhes pa la sogs pas/ rgyal ba rdor 'dzin snying po ming med kyis/ /</text></item>
<item><p>76b.1</p><section></section><text>bris nas me tog dmar pos mchod par bya/ /zhes pa dang 'brel lo/ /rdo rje ni mi phyed pa'i de nyid la lhan cig skyes pa'i dga' ba'o/ /de 'dzin pa ni rdo rje zhes pa ste gang 'dzin na thig le ste/ de bzhin du thig le dang bde ba 'dres pa la mthong ba nyid do/ /de ltar dgyes pa rdo rje las gsungs</text></item>
<item><p>76b.2</p><section></section><text>pa/ /khu ba'i rnam pa bcom ldan 'das/ /de yi bde ba 'dod mar brjod/ /ces so/ /de'i rdo rje 'dzin pa'i snying po ni nges par chos 'byung du bzhugs pas so/ /de la me tog dmar pos mchod par bya ba ni/ a ma lan dang ka ra bI ra dang bany+dzu ka la sogs pas dang por mchod par</text></item>
<item><p>76b.3</p><section></section><text>bya'o/ /legs par sbyar ba las/ ta ta nu tsa zhes pas de'i rjes la zhes pa'am/ de'i rjes dang zhes par yang 'gyur te/ tsa'i sgras la'am dang brjod pa ni khyad par gzhan yang ston pa ste/ 'chad par 'gyur ba'i tshigs su bcad pa gnyis la dang por khrus byas nas nye bar</text></item>
<item><p>76b.4</p><section></section><text>reg par bya ste/ de nas chos 'byung la mchod par bya'o zhes pa'am yang na gdams ngag tu shes par byas nas gnyis su gsungs pa de yang go bar bya'o/ /de'i phyogs kyis tsa'i sgra la'am dang la 'dir de ltar 'brel ba'o/ /de ci ltar byas nas she na/ bris nas zhes pas yang</text></item>
<item><p>76b.5</p><section></section><text>dag par bris pa de gsal zhing ma 'dres par sor gsum pa'i chos 'byung gi nang du'o/ /gang 'dri na rgyal ba drug pa zhes pa ste mi bskyod pa'o/ /mi bskyod pa gang zhe na/ khu ba'i rang bzhin nam nag po'i rang bzhin te/ de ltar 'khor lo sdom pa las/ mi bskyod pa ni de bzhin</text></item>
<item><p>76b.6</p><section></section><text>gshegs pa drug par rnam par gzhag pa'o/ /de bzhin du lU yi pa'i mngon par rtogs pa las kyang rnam par shes pa'i phung po la rdo rje sems dpa' de bzhin gshegs pa thams cad kyi bdag nyid ni dpal he ru ka'o zhes so/ /yi ge gsum gyi sngags bzlas zhes pa ni oM AHhUM</text></item>
<item><p>76b.7</p><section></section><text>lan gsum gyis byin gyis brlab par bya'o/ /gang gis 'dri na ming med kyis te/ gang gi ming med na g.yon gyi lag pa'i ming med do/ /de yang bde mchog gi rnal 'byor la ni g.yon pas bya ba thams cad byed pa'o/ /de bzhin du dpal sdom pa las gsungs pa/ dus</text></item>
<item><p>77a.1</p><section></section><text>kun rnal 'byor g.yon pas spyod/ /rkang pa g.yon pa sngon du bskyod/ /ces so/ /bshad par bya ba bzhin ni rdor 'dzin snying po zhes pa ni chos 'byung la me tog dmar po zhes pa ni rang 'byung gi khrag ste/ mchod ces pa ni/ de gnyis 'dres pas 'tsho zhing gsal</text></item>
<item><p>77a.2</p><section></section><text>ba'am 'phen zhing skyod par byed pa'o/ /de la mchod pa zhes ci'i phyir zhe na/ 'di ni chags pa chen po'i theg pa zhes bya ste/ de la 'dir 'jig rten pa'i sna tshogs pa'i chags pas ni der gnas pa dang skyes pa byed du zad do/ /'di nyid kyis ni grub pa chen po'i don thob ste/ de</text></item>
<item><p>77a.3</p><section></section><text>yang shin tu rnam par dag pa'i chags pa la dmigs nas mchog gi 'bras bu thob par byed pa 'di ni byang sems kyi phyag rgya la sems brtan par byas pa'i rgyu des so sor thob pa zhes slob dpon gsung ngo / /de bzhin du dgyes pa rdo rje las ji ltar 'tshed pas 'tshig pa yang / me nyid</text></item>
<item><p>77a.4</p><section></section><text>kyis ni gdung bar bya/ /de bzhin 'dod chags mes tshig pa/ /'dod chags me yis gdung bar bya/ /dug gi dum bu gang nyid kyis/ /skye bo thams cad 'chi 'gyur ba/ /dug gi de nyid shes pa des/ /dug gis dug ni 'bigs par byed/ /ji ltar rlung gis zin pa las/ /mon</text></item>
<item><p>77a.5</p><section></section><text>sran gre'u'i bza' ba sbyin/ /bzlog pa'i sman ni btags pa las/ /rlung gis rlung la bsnun par byed/ /ces so/ /yang na rdor 'dzin snying po zhes pa ni/ nang gi bdag nyid kyi chos 'byung yin la/ me tog dmar po ni chags pa dang bcas pa'o/ /mchod pa rang</text></item>
<item><p>77a.6</p><section></section><text>gi bde ba ni rang gi bde ba'i sems la rtogs pa'i khyad par du ni dbul ba'o/ /las kyi phyag rgya med pa'i rnal 'byor pas kyang bla ma dam pa'i zhabs kyi drin gyis de bzhin du mchog tu gyur pa'i sems skye'o/ /de bzhin du Ta u ri pa'i zhabs kyis kyang / rnal 'byor rdo rje'i</text></item>
<item><p>77a.7</p><section></section><text>go 'phang skad cig nyid du byed pa shes rab med kyang ni/ /byang sems zil pa de nyid 'byor pa dam pa'i don la mngon byang byed pa nyid/ /ma rungs pa ltar myur bar yid ni 'od kyis 'phrog par byed pa ste/ /byin gyis brlabs zhes de ni bla ma dam pa'i yin gyi gzhan ni ma yin no/ /de ltar</text></item>
<item><p>77b.1</p><section></section><text>du bde ba'i sems rgyun du yod pa de ni grub pa thob par nges pa yin no/ /rdo rje mkha' 'gro las/ sdug bsngal gyis gdungs dka' thub kyis/ /lus ni ngal bas bskams pa ste/ /sdug bsngal gyis ni rnam g.yeng sems/ /g.yeng bas dngos grub gzhan du 'gyur/ /zhes so/ /</text></item>
<item><p>77b.2</p><section></section><text>yang na 'di nyid bcud len chen po ste legs par spyod pa snar blugs pa'am/ zos pas kyang gang 'dod pa skyed par byed do/ /de bzhin du gsungs pa/ khrag chen po dang ga pur bcas/ /bcud len kun gyi mchog tu gyur/ /dus la bab pas bskyed pa ste/ /khrag chen me tog dngos po</text></item>
<item><p>77b.3</p><section></section><text>nyid/ /ces so/ /bris te zhes pa ni li kha zhes pa'i sgras yi ge 'dri'am/ mi 'gyur ba la 'gro ste/ de ni mi 'gyur ba'i gzugs kyis 'dul bar byed pa'i don no/ /ji ltar zhe na/ ming med kyis zhes pas de yang a nA mi ka zhes pa'i sgras/ ming med ces pa'am 'chi med ces par yang 'gyur</text></item>
<item><p>77b.4</p><section></section><text>te/ de'i phyir langs pa'am 'greng ba'i don gyi phyir de skad ces bya'o/ /de ltar cis mtshon zhe na rgyal ba drug pa zhes pas/ nag po'i myos byed kyi mtshan ma nyid do/ /de yang de nyid btung ba'i dngos po'o/ /yi ge gsum bzlas zhes pas gsum ni lus ngag yid gsum mi 'gyur ba ste/ mi</text></item>
<item><p>77b.5</p><section></section><text>g.yo ba'i rang bzhin no/ /bzlas pa ni 'dzin pa ste de bzhin nyid du ro gcig tu nges pa'o/ /de bzhin du gsungs pa/ nags nas nags su gnas pa yi/ /lam nas lam du zhugs nas ni/ /'khor du la du ro yis drangs/ /ji ltar brtul ba'i glang po ltar/ /de bzhin sems nyid glang</text></item>
<item><p>77b.6</p><section></section><text>po yang / /len 'dod lhan skyes ra ba gnas/ /rnal 'byor yo byad myos byed stobs/ /stobs med ma yang de ltar bsten/ /bu ram 'bras la sogs pas ni/ /sems kyi glang po btags pa na/ /'jigs pa rnams ni nyams par byed/ /mchog gi rtse mo rnyed la gnas/ /bsgrub bya</text></item>
<item><p>77b.7</p><section></section><text>de nyid sgrub pa'i don/ /bsgrub bya min yang bsgrub par bya/ /de yi sgo nas de bzhin sems/ /bya min sgrub pa'ang bsgrub pa nyid/ /ces so/ /rdo rje dgyes pa gsang ba'i sgrub thabs las kyang / nags dang myos byed byung ba na/ /de ni rigs pas bzla bar bya/ /de bzhin nyid ni ma</text></item>
<item><p>78a.1</p><section></section><text>nyams par/ /ran pa tsam du bya ba nyid/ /ji ltar sman chen gang zhig gis/ /legs pa'i ro dang nad sel ltar/ /thabs dang shes rab bde ba nyid/ /'bad pa med par nyon mongs sel/ /kun du mdzes pa'i bu mo la/ /chags dang chags pa dag pa yis/ /gcig ni</text></item>
<item><p>78a.2</p><section></section><text>zhags pas ske nas 'ching / /gzhan ni 'ching ba gcod pa'i mtshon/ /zhes so/ /yang na ci'i phyir ming med ce na/ gsungs pa/ de ni rgyal ba drug pa zhes pa ste/ de'i don ni bcas pa'o/ /gang na bcas na rgyal ba drug pa ni byang sems dang 'dres pa'o/ /de nyid la gnas pa'i</text></item>
<item><p>78a.3</p><section></section><text>don ni bzhengs pa ste/ yang dag par yongs su gang ba'i byang chub kyi sems dang 'dres pa'i don to/ /yi ge gsum bzlas zhes pa ni/ yi ge gsum ni lus ngag yid gsum gyi bzlas pa ste/ gcig tu thim pas de ltar rab tu goms pas byang sems mi 'pho ba'o/ /de yang dgyes pa</text></item>
<item><p>78a.4</p><section></section><text>rdo rje las gsungs pa/ A li kA li rab brtags pas/ /brjod pa bzlas par yang dag bshad/ /ces so/ /byed pa gzhan yang gsungs pa/ de nas dang po mchog gi snod du ni/ /zhes pa la sogs pas/ rdo rje dang po nas zhes pa nas rdo rje'i khrus bya'o zhes par 'brel lo/ /rdo rje ni</text></item>
<item><p>78a.5</p><section></section><text>stong pa nyid de/ /de la mngon par phyogs par byed pa'i rgyus/ rdo rje'i sgra la nag po'i btung ba'am rnal 'byor pa'i rdzas zhes brjod pa ste/ de ni rgyu la 'bras bu nye bar btags pa nyid de des khrus bya'o/ /ji ltar byed ce na/ pad+ma'i lag pa bcug nas ni/ /zhes pas/ de yang</text></item>
<item><p>78a.6</p><section></section><text>g.yas pa las gzhan zhes pas g.yon pa'i lag pa'o/ /gang du gzhug na dang po mchog gi snod du'o/ /de la mchog ces pas ni dga' ba mchog gi don to/ /de'i rgyus myos byed ni dang por sbrang chang la sogs pa la brjod pa'o/ /de la snod ni ji ltar gdams ngag gi rim pa</text></item>
<item><p>78a.7</p><section></section><text>ltar te/ lag pa gnyis lus la reg pas so/ /de la gdams ngag ni dang por myos byed kyi thigs pa tsam bzung nas lha mo'i sngags sam/ yi ge gsum bzlas nas de nas lag pa g.yon pa dang g.yas pa gnyis mngon par 'khyud pa'i stangs kyis mgo bo nas brtsams te/ </text></item>
<item><p>78b.1</p><section></section><text>rkang pa'i sor mo'i bar du myos byed kyi khu bas lag pa la bsgos shing de nyid kyis lus la reg nas khrus bya'o/ /yang na lag pa g.yon pa'i mthil du pad+ma dmar po 'dab ma lnga pa la gnas pa'i rnal 'byor ma drug gi sngags ni rnal 'byor ma drug gi rang bzhin yin la/ de la lag pa g.yas</text></item>
<item><p>78b.2</p><section></section><text>pa'i rgan po dang ming med kyis rdzas kyi khu ba la reg nas yang lus la reg pa yang man ngag go/ /bshad par bya ba yang gsungs pa/ rdo rje zhes pa ni bde ba chen po ste/ bdag nyid bde ba chen po'i rang bzhin du brjod pas de'i khrus kyis blo dag par byed pa'i don to/ /yang na</text></item>
<item><p>78b.3</p><section></section><text>rdo rje ni po la yin la de khrus byed pa ste/ goms pas byang chub kyi sems bzung la gal te ltung na yang des khrus bya'o/ /gang du 'khru zhe na dang po mchog gi snod du ste/ mchog ni brjod du med pa'i gzugs yin la de'i phyir dang po'i snod do/ /de bzhin gshegs pa thams cad</text></item>
<item><p>78b.4</p><section></section><text>kyi gnas su gyur pa'i chos kyi 'byung gnas su bde ba chen po 'dzin pa dang / der lhan cig skyes pa'i bde ba bskyed cing gnas pa'i don to/ /de'i thabs shes pas 'khor ba'i 'ching ba gcod pa ste/ de bzhin du dgyes pa rdo rje las/ gang dang gang gis 'jig rten 'ching</text></item>
<item><p>78b.5</p><section></section><text>gyur pa/ /thabs dang bcas na de nyid kyis/ /srid pa'i 'ching ba las grol 'gyur/ /zhes so/ /gal te de ltar na lhan cig skyes pa'i bde ba dang de ltar skye ba gnyis 'brel pa med pa nyid de/ skyes pa la rtag pa'i dngos por grub pa med pa'o zhe na de nyid mi mnyam kyang de nyid la</text></item>
<item><p>78b.6</p><section></section><text>'jig rten pa'i bde bar 'jog la/ dngos po'i ming tsam la brten te de bzhin du dpe bde ba tsam bstan pa la skyon med do/ /ji ltar med ce na dkar po tsam du gcig par gyur pa la dang po lta ba'i dper ni brjod pa ltar/ de bzhin 'jig rten bde ba ster ba yang / /dpe las lhan</text></item>
<item><p>78b.7</p><section></section><text>cig skyes pa'i yid ches bzhin/ /gang zhig mtsho skyes las ni spyod pa'i dpal/ /bde ba chen po bla mas gsungs pa ni/ /'gro bas mi rtogs 'gro bar 'dod pa de/ /de la dpe tsam gyis ni brjod pa'o/ /legs par sbyar ba'i gsung ni mi go dang / /skad gzhan mchog ni mi shes rgod pa ste/ /</text></item>
<item><p>79a.1</p><section></section><text>ri la gnas pa'i grong gi skyes bu ltar/ /btags pa'i rang gi ngag gi sgrub byed go/ /zhes so/ /de bzhin du 'phags pa lha'i zhabs kyis kyang gsungs pa/ ji ltar kla klos gzhan gyi skad/ /'dzin dang bden par mi byed ltar/ /'jig rten pa ni 'jig rten 'das/ /</text></item>
<item><p>79a.2</p><section></section><text>de bzhin 'dzin dang bden mi byed/ /ces so/ /bud med gang zhig la rmi lam du bu skyes pa dang / gnas pa dang / shi ba'i bde sdug gi rgyu rjes su skye bar 'gyur ba la/ gnyid sad pa dang thams cad kyang brdzun pa ltar/ de bzhin du rig pa 'dis thams cad la goms pa'i dus su lhan cig skyes</text></item>
<item><p>79a.3</p><section></section><text>pa dang por shes nas thams cad du 'di nyid du 'jug pa'o/ /de yang dper na gshog pa ma rgyas pa'i bya ni sa la ltung bar mi 'dod par nam mkha' la 'gro bar sems kyang ltung ba ste/ gshog pa'i rtsal gcig nas gcig tu rim pa ltar rdzogs nas nam mkha' la longs spyod pa'o/ /de bzhin du</text></item>
<item><p>79a.4</p><section></section><text>bdag nyid rnal 'byor pa yang de dang rjes su spyod par rang gi sa nas ltung bar mi bya bar phan pa'i sems kyis gzung bar bya'o/ /de yang dgyes pa rdo rje las/ ji ltar dbye bar mi 'gyur bar/ /goms pa yis ni 'bad par bya/ /zhes so/ /de la dbye ba gang zhe na/ lus ngag yid so sor gyur pa la thig le</text></item>
<item><p>79a.5</p><section></section><text>gcig tu goms par bya'o/ /ci yis bya zhe na/ pad+ma'i lag pa bcug nas zhes pas/ lag pa g.yon pa'i rgan po dang mdzub mo gnyis kyis pad+ma'i phyogs gnyis nas phye ba dang btsum par bya ba rtsom pa'o/ /de ltar du rdo rje dgyes mar rol pa gsang ba'i sgrub thabs las/ lag pa'i sor mo gnyis kyis ni/ /pad+ma'i</text></item>
<item><p>79a.6</p><section></section><text>phyogs gnyis gzung ba yis/ /phye dang btsum par byed pa ste/ /rta yi mtshan ma ltar gsal zhing / /zhes so/ /yang na mchog gi snod ni/ mtshan nyid dang bral ba'i skad cig ma'i byang chub kyi sems las byung ba ni mchog go/ /des na/ dang po'i snod ni nor bu ste/ /pad+ma'i</text></item>
<item><p>79a.7</p><section></section><text>lag par bcug pa'o/ /ci'i phyir pad+ma'i lag pa zhe na/ lag pa'i mthil ltar spu med pa la sogs pa'i yon tan gyis yongs su rdzogs pa'i shes rab ma'i pad+ma la spyod par gyis shig pa'i don to/ /dpal sdom pa las lag pa'i mthil ltar pad+ma la zhes so/ /rdo rje rol mar/ dgyes ma</text></item>
<item><p>79b.1</p><section></section><text>gsang ba'i sgrub thabs las/ pad+ma'i lag pa'i mthil ltar bya/ /lag gnyis rtsa ba'i spu yang bregs/ /rang nyid pad+ma'i gdan la bzhugs/ /bdag mos pad nas 'khyud pa bsgom/ /zhes so/ /phyi'i phyag rgya med pa la lag pa dang pad+ma'i rnam pas lag pas gsor bar bya'o/ /de tsam</text></item>
<item><p>79b.2</p><section></section><text>du ma zad g.yas pa las gzhan zhes pa g.yas pa dang / g.yon pa rgyu ba'i rlung gnyis nang du bcug nas thim par byed pa'o/ /gang du thim na bde ba chen po'i dang du'o/ /gal te bskyod pa'i bde chen po ni sman chen pos bsdams pa'i thig le dang ma dag pa'i chags pa la yang srid pas/ des</text></item>
<item><p>79b.3</p><section></section><text>na rgyun chad med pa'i bde ba chen po'i rang bzhin gsungs pa ni/ ci las kyi phyag rgya la mi skye ste/ ci'i phyir zhe na/ gang gang sa gsum gnas pa'i bde ba ni/ /skyes pa phyogs gcig tu ni bzhag pa dang / /lhan cig skyes las dus gcig rnyed pa yi/ /bde ba bye ba'i char yang mi phod do/ /</text></item>
<item><p>79b.4</p><section></section><text>de yang rgyu las byung dang chung ba nyid/ /skad cig gis zad sdug bsngal byed/ /gang na yod pa de bsgrub pa/ /dam pa'i bde ba ji ltar 'gyur/ /zhes so/ /'dir der yang mi mtshungs par 'gyur ba ste/ de yang man ngag bzhin du lag pas reg par bya zhes pa ste/ sha yaM zhes pa'i</text></item>
<item><p>79b.5</p><section></section><text>sgras lag pa'am lus sam gnyid la yang 'gro ste/ gnyid ni rnam par shes pa dang dbang po 'gog pa'o/ /'gog pa'i don ni gzhan du 'gro ba med par gcig tu nges par 'gyur bas na de'i reg bya la mngon par phyogs byed pa'o/ /yang na sha yi zhes pas gnyid de/ gnyid</text></item>
<item><p>79b.6</p><section></section><text>dang mtshungs pa'i don gyis shi ba ces brjod do/ /shi ba ni rlung dang rnam par shes pa dang dbang po 'gog pa ste/ bsam gtan gyi rang gzugs so/ /de'i reg pa la mngon par phyogs pa'o/ /dgyes pa rdo rje las gsungs pa/ gang du 'chi ba bde ba ste/ /bde ba dam pa bsam</text></item>
<item><p>79b.7</p><section></section><text>gtan brjod/ /ces so/ /gzhan du 'chi ba ni brdzun pa ste/ de bzhin du dpal sdom pa las/ 'chi ba zhes pa rnam rtog ste/ /mkha' spyod gnas su khrid par byed/ /ces so/ /de'i gdams ngag brjod par bya ste/ rlung g.yo zhing bskyod pas bde ba chen po 'das nas 'joms</text></item>
<item><p>80a.1</p><section></section><text>pas na/ de nyid kyi sgo nas mchog gi bde bas slar 'joms pa la rab tu 'bad par bya'o/ /sngon du goms dang da lta ba'i/ /mngon par bde ba phun sum tshogs/ /yid ni nang du zhugs pas na/ /'dod pa bsgrub par bsgom par gyis/ /zhes so/ /dpal dgyes pa rdo rje</text></item>
<item><p>80a.2</p><section></section><text>las kyang / gang phyir yid kyis mi bsgom par/ /'gro ba thams cad bsgom par bya/ /thams cad chos ni yongs shes nas/ /bsgom pa nyid ni bsgom pa yin/ /de rnams dam pa gcig yod min/ /rang rig bde ba chen po nyid/ /rang rig nas ni byang chub 'gyur/ /rang rig phyir na</text></item>
<item><p>80a.3</p><section></section><text>bsgom pa nyid/ /ces so/ /de bzhin du yang / za ba bde chen nyal ba yang / /rnam shes dang ni dbang po 'gog /bstod smad grags dang rnyed pa dang / /rtog pa'ang 'chag pa'i rdzas ltar gyis/ /b+hu su ku pa'i spyod pa bzhin/ /gang gi sems kyis byed pa ni/ /de la yid kyi rgyu ba</text></item>
<item><p>80a.4</p><section></section><text>ni/ /bde bas rab tu zhi bar byed/ /'du shes gsum pa'i zhabs kyis ni/ /brtse bas rab tu gsungs pa la/ /nyal dang 'dug dang gang du yang / /'grub par 'gyur bar rab tu rtogs/ /zhes so/ /bya ba gzhan yang gsungs pa/ mthe bos zhes pa la sogs pa ste/ des na</text></item>
<item><p>80a.5</p><section></section><text>yang dag ldan par lag par bkod byas nas/ /zhes par 'brel bas/ ji ltar zhe na dpa' mo yis ni dbang phyug drug po zhes pa la dpa' mo'i dbang phyug ni phag mo dang gshin rje ma dang / rmongs byed ma dang / bskyod byed ma dang / skrag byed ma dang / g.yung mo zhes brjod pa'o/ /rnal 'byor ma</text></item>
<item><p>80a.6</p><section></section><text>drug gi sngags drug de la bkod pa ni/ oM baM lte bar/ haM yoM snying gar/ hriM moM mgrin par/ hreM hriM kha la/ hUM hUM mgo la/ phaT phaT yan lag thams cad la bkod par bya'o/ /lag par bkod byas nas zhes pas de yang dang por lag pa la bkod pa ste/ mthe bo chen po dang ni sor mo rnams/ /</text></item>
<item><p>80a.7</p><section></section><text>zhes pa la/ lag pa g.yon pa'i mthe bo nas mthe'u chung gi bar du dgod par bya ba'i don te/ de'i rim pa ni/ oM baM mthe bong la/ haM yoM mdzub mo la/ hriM moM gung mo la/ hreM hriM srin lag la/ hUM hUM mthe'u chung la/ phaT phaT ni sor mo thams cad kyi rtse mo la ste/ gzhan ni sor mo'i rtse mo la</text></item>
<item><p>80b.1</p><section></section><text>dgod pa man ngag go/ /bshad par bya ba gzhan ni yan lag la dgod par bya ba zhes pa dang 'brel bas/ de'i yan lag ni thur du sel ba'i rlung ste/ ci'i phyir zhe na/ dpa' bo'i dbang phyug gam sngags la dpa' bo ni bde ba chen po'i 'khor lor gnas pa'i dpal he ru ka'i ngo bo ha'i rnam pa la/ </text></item>
<item><p>80b.2</p><section></section><text>de'i dbang phyug ma ni sprul pa'i 'khor lor gnas pa'i bcom ldan 'das ma gtum mo'i gzugs so/ /sngags rnams kyis zhes pa ni/ de la man tra zhes pa'i sgras/ ma man yid/ tra tra ya skyob par byed pa ste/ de'i gzugs so/ /drug po zhes pa ni sbyor ba drug ste/ so sor sdud pa la sogs</text></item>
<item><p>80b.3</p><section></section><text>pa drug go/ /de bzhin du yang gsungs pa/ so sor sdud dang bsam gtan dang / /srog rtsol ba dang 'dzin pa dang / /rjes su dran dang ting nge 'dzin/ /sbyor ba'i yan lag drug tu 'dod/ /ces so/ /de bzhin du dus kyi 'khor lo las so sor sdud pa la sogs rgyal dbang rnam bcur 'gyur zhing bsam</text></item>
<item><p>80b.4</p><section></section><text>gtan mi bskyod pa nyid do/ /srog rtsol la yang ral gri slar yang rnam pa bcu gnyis 'dzin pa phyag na rin po che/ /gdol pa pad+ma 'dzin ni rjes su dran yin ting 'dzin 'khor lo can/ /re re lnga po'i dbye bas slar yang de nas a dang ka la sogs pas 'byed par byed/ /so sor sdud pa yul dang yul</text></item>
<item><p>80b.5</p><section></section><text>can rnam pa bcu po log pas lus la'o/ /shes rab rtog dang dpyod pa dga' dang mi g.yo'i bde ba gcig pa'i sems ni bsam gtan no/ /srog rtsol ba ni lam gnyis mi 'bab 'gyur te dbu ma me ru zhugs pa'o/ /thig ler srog zhugs pa ni gnyis 'gro bcom zhing sems ni gcig tu</text></item>
<item><p>80b.6</p><section></section><text>'dzin pa ste/ /lus la gtum mo snang ba gang zhig 'gyur ba nam mkha'i rjes su dran pa yis/ /shes rab thabs kyi bdag nyid mi 'gyur ba yi bde ba'i dbang gis ye shes gzugs brnyan ting nge 'dzin/ /'di dag dbang po rtul po'i dbye bas sna tshogs gtso bor sgrub pa rnam pa gsum du</text></item>
<item><p>80b.7</p><section></section><text>'gyur/ /phyag rgya gsum dang gnas skabs gsum po rnam gsum 'gro ba'i dbang gis kun rtog lha/ /zhes so/ /de yang ji ltar zhe na/ lag par bkod byas nas zhes pas/ de yang ka ra zhes pa'i sgras/ ka ni bde ba chen po'i 'khor lo la ra zhes pa len par byed pa ste/ de ltar ka ra</text></item>
<item><p>81a.1</p><section></section><text>zhes pas srog rlung ngo / /bkod ces pa ni rtsol bas dbu mar rab tu 'jug par byed pa'i don no/ /de ltar du yang dus 'khor las/ nus ma gang zhig lte ba nas 'gags dri med glog 'dra dbyug pa'i tshul gyis langs nas ni/ /'khor lo'i las ni 'khor lo'i las kyi mtha'</text></item>
<item><p>81a.2</p><section></section><text>ru mnan pa'i rol pas bgrod cing dbu ma'i rtsa nas g.yo/ /ji srid gtsug tor phug pa'i stobs kyis phyi yi pags par khab kyi tshul du reg /de dug 'jug pa'i rlung ni mchog gi stobs kyis stong pa'i lam du 'jug par bya/ /gtsug tor phug nas pho brang gzhan du zung gi rlung ni bkag nas 'gro</text></item>
<item><p>81a.3</p><section></section><text>bar byed/ /de ltar rdo rje'i mthu yis yul dang ldan pa'i yid ni mkha' spyod nyid du 'gro/ /gzhan yang mngon shes lnga yi rang bzhin rnal 'byor pas ni sna tshogs pa yi yul 'dir 'gyur/ /zhes so/ /ji ltar gang du byed ce na/ mthe bong chen po dang ni sor mo rnams zhes pas mthe bong chen po ni</text></item>
<item><p>81a.4</p><section></section><text>rdo rje langs pa yin la de yang aM gu li zhes pa'i sgras aM ga na khams te gu li na de la thim par byed pa'i dang sa ma'o/ /de gnyis sbyor bas gtan nas mi 'pho ba'o/ /de la dpa' bo'i dbang phyug gi gdams ngag brjod par bya ste/ de la bI re shwa ra zhes pa'i sgras/ bI yi rnam pa steng du bgrod par byed/ /</text></item>
<item><p>81a.5</p><section></section><text>i yi rnam pa rlung gis bskyod pa ste/ /re pha dag ni me yi bsnun pa la/ /I shwa ra ni bde ba kun gyi dngos/ /zhes so/ /'di nyid la dmigs pa ni rgyu'i gtum mo'i gzugs kyi ye shes kyi sku can gyi phyag rgya las skyes pa'i bde ba ster ba'o/ /thig le las bzhengs nas byung bar mtshon pa ni bdag gi bla</text></item>
<item><p>81a.6</p><section></section><text>ma gsung ngo / /de dag blta bar 'dod nas dpe'i sgo nas brjod par bya ste/ mnyam pa'i snod du btung ba bzhag /dbus su sgron ma sbar bar bya/ /bum pas steng nas sbub pas ni/ /'og gi chu rnams 'dren par byed/ /ces so/ /de'i rang bzhin la 'bad par byas pas mi 'gyur ba'i bde ba ster</text></item>
<item><p>81a.7</p><section></section><text>bas lhan cig skyes pa'i rang bzhin la rnal 'byor pas goms par bya'o/ /de gang du gsungs na/ sbyor drug las byang sems 'gyur nas 'gro ba ni dman pa'o/ /mi nyams par 'bab cing 'gro ba 'bring / shin tu mi nyams par 'gro ba rab ste/ 'dir las kyi phyag rgyas 'gyur ba'i bde ba ster</text></item>
<item><p>81b.1</p><section></section><text>ba dang / ye shes kyi phyag rgyas mi 'gyur ba'i bde ba ster ba dang / phyag rgya chen pos shin tu dag pa'i bde ba ster ba'o/ /de ltar gsungs pa/ ji ltar sdig pa'i phru gu dang / /chu shing sdong po'i 'bras bu ltar/ /'bras bu las byung nus pa yi/ /rgyu yis gzugs nyid 'joms par byed/ /bde ba</text></item>
<item><p>81b.2</p><section></section><text>chen pos dgyes ma dang / /gtum mo yi ni gdams ngag gis/ /de ni bdag med lha mo ste/ /rdo rje rnam snang ma zhes brjod/ /ces so/ /de nas gtum mo ma yin pa'i sgras gzhan yang brjod par bya ste/ sngags rnams kyis ni lus la dgod par bya zhes pa'i 'brel gyis/ de la aM ga zhes pa'i sgras</text></item>
<item><p>81b.3</p><section></section><text>lus sam yan lag la 'gro ba ste/ aM zhes pa ni aM gi rnam pa sprul pa'i 'khor lor gnas pa'i lha mo'i gzugs so/ /ga zhes pa ni 'gro ba ste/ thur du sel ba'i rlung ngo / /dgod ces pa ni de steng du bskyod par byed pa'o/ /de yang ci byed ce na/ lag pa bkod byas nas zhes pa lag pa ni gnyis</text></item>
<item><p>81b.4</p><section></section><text>te lag pa gnyis kyi sgras rgyu ba'i rlung gnyis so/ /dgod pa de ni gnyis 'gog par byed pa'i don to/ /de bzhin du dgyes pa rdo rje las/ rkang pa'i rjes ni dkyil 'khor yin/ /nyed phyir dkyil 'khor brjod par bya/ /lag pa bsgyur ba phyag rgya ste/ /sor mo nyed pa'ang de nyid do/ /ces so/ /gzhan</text></item>
<item><p>81b.5</p><section></section><text>du thur ser gyi rlung glod pa las skye ba yang yod do/ /gzhung 'dis sngon du bshad pa rnams 'dir rlung gi rgyu ba spangs nas bde ba chen po la 'jug par byed pa ste/ rlung brtan pas ni don thams cad grub pa'o zhes brjod do/ /de bzhin du dpal dus kyi 'khor lo las/ dbus su srog zhugs nyi ma</text></item>
<item><p>81b.6</p><section></section><text>dang bcas ri bong la gnas g.yas dang g.yon pa bcings te gnas/ /sems la phyag rgya rab sbyar mchog gi bde gnas rdo rje bslang ba dag dang ni/ /pad+mar rdo rje'i sgra'am chu skyes dag tu rang lag gis gsor bde don te/ /sa bon mi gtong ba las 'chi ba'i 'jigs 'joms dpal ldan bla ma'i zhal nyid</text></item>
<item><p>81b.7</p><section></section><text>do/ /de bzhin du yang / rlung gi tshe la thig les lus/ /nges par mi bskyod sems kyis grol/ /gsum po gcig tu sbyor ba na/ /gsum gyis gdams par rab tu grags/ /zhes so/ /gang du byed par 'gyur zhe na/ mthe bong chen po dang ni sor mo rnams/ /zhes pas mthe bong a guSh+Tha zhes pa ste/ </text></item>
<item><p>82a.1</p><section></section><text>a ga ces pas lus/ Sha Tha na de la gnas pa ste lus la gnas pa'i rdo rje'o/ /chen po zhes pa ni de langs pa'o/ /sor mo rnams dang zhes pa ni dngas ma'i rnam pa'o/ /ldan pa zhes pa ni de gnyis sbyor bas mi 'gyur bar brtan pa'i don to/ /de yang gsungs pa/ </text></item>
<item><p>82a.2</p><section></section><text>gang zhig shes rab la spyod pa/ /bsil zer lhung la bde ba med/ /dpyid dus me tog lhung ba la/ /dus kyi 'bras bu ga la srid/ /ces pa dang / de bzhin du/ las rgya las sbyor kun dang ni/ /gang gi pad+mar lhung ba de/ /phan 'dod me tog bcag nas ni/ /rmongs pas 'bras bu 'dod</text></item>
<item><p>82a.3</p><section></section><text>pa bzhin/ /zhes so/ /rdo rje dgyes par rol ma gsang ba'i sgrub thabs las/ /pad+ma'i rgya mtsho bsrubs pa las/ /lhan skyes bdud rtsi 'dod pa yis/ /bral ba'i dus kyi dug nag po/ /gang zhig ma byung de bzhin bya/ /zhes so/ /drug ces pa ni mig la sogs pa drug gi shes pa</text></item>
<item><p>82a.4</p><section></section><text>yang nang du zhugs pa dang ldan pa'o/ /ji ltar ldan pa dpa' mo yi ni dbang phyug gi sngags kyis te/ dpa' bo ni bcom ldan 'das yin la/ de'i dbang phyug ma ni stong pa nyid do/ /de gnyis kyi sngags ni yid skyob pa'i thabs su byas pa'o/ /yang na dpa' bo'i dbang phyug ni stong pa nyid la</text></item>
<item><p>82a.5</p><section></section><text>de'i thabs ni sngags so/ /de'i thabs su gyur pa la stong pa nyid skye ba'i don to/ /brjod bya gzhan yang gsungs pa/ de rjes la yang zhes pa dang / snod snyoms pa zhes par 'brel bas/ de ltar tshon bzang las skyes zhes pas/ de yang tshon zhes pa ni bsha' tse ste/ bzang</text></item>
<item><p>82a.6</p><section></section><text>zhes pa ni zangs yin la/ sbyar zhes pa ni de gnyis gcig tu bsres pa'o/ /las skyes zhes pa ni de las byung ba'i 'khar ba'o/ /snod ni me long gi dngos po yin pa la snyoms zhes pas nag tseg dang 'bar 'bur spangs pa'o/ /de la cis byug ce na/ zha nye las skyes phye ma so ma</text></item>
<item><p>82a.7</p><section></section><text>dag/ /ces pas/ zha nye las skyes pa ni sin+d+hu ra'o/ /phye ma ni dngos po de'o/ /so ma dag ni gzhan dang ma 'dres pa'o/ /de yang seng ras zhes pa ni ras phra zhing thags ran par btags pa'o/ /dal bus btsags la dgram zhes pa ni myur ba ma yin pa'o/ /de yang ras dmar po</text></item>
<item><p>82b.1</p><section></section><text>la do li'i rnam pa byas la de nyid du sin+d+hu ra blugs te de la sor mos cung zad bskyod pa'i rim pa zhes so/ /de gang du bya zhe na/ rdo rje 'chang stengs su zhes pas/ rdo rje ni myos byed la de 'dzin pa ni rdo rje 'chang zhes so/ /steng du zhes pa ni gang na myos byed yod pa de'i steng du'o/ /bshad par bya ba gzhan</text></item>
<item><p>82b.2</p><section></section><text>yang gsungs pa/ de rjes la yang zhes pa nas snod snyoms la zhes par 'brel bas/ de la snod ces pa ni a ma tra zhes pa'i sgra ste/ de ltar a ni nad de rlung mkhris bad kan 'dus pa'i nad kyis sdug bsngal ba'o/ /tra ya zhes pa de las skyob pa ste/ a ma tra bde ba chen po'o/ /yang na khyad</text></item>
<item><p>82b.3</p><section></section><text>par gyi gnas su gyur pa nyid de/ /a ma tra zhes pas bde ba chen po'i rang bzhin gyi snod de de rjes la sbyor ba'o/ /snyoms pa zhes pa ni chos thams cad kyi rang bzhin nyid do/ /tshon bzang sbyor ba las zhes pa ni legs par sbyar ba'i sgra la raM ga a ru Na zhes pa ste/ de la raM ga zhes pa zha nye dkar po</text></item>
<item><p>82b.4</p><section></section><text>nyid yin la/ yang na raM ga zhes pa 'dod chags dang bcas pa'i byang chub kyi sems so/ /a ru Na zhes pa dang bzang zhes pa ni dmar po 'od dpag med kyi rang bzhin gyi khrag gi gzugs so/ /de gnyis las skyes pa'i don ni bde ba chen po'o/ /gang du de brjod pa yin zhe na/ rdo rje</text></item>
<item><p>82b.5</p><section></section><text>'chang stengs su zhes pas/ de la yang badzra d+ha ra u pa ri zhes pa'i sgras te/ badzra ni rdo rje yin la d+ha ra ni 'dzin pa'am ri bo ste/ der kun gyis bgrod bya ma yin pa dang / de nyid thob par byed pa'i gnas yin te/ u pa ri zhes pa steng du ste rtse mor bde ba chen po 'char ba'o/ /phye ma zhes pa la</text></item>
<item><p>82b.6</p><section></section><text>gang gi phye ma zhe na/ zha nye las skyes zhes pas de yang b+hu dza ga b+ha ba zhes pa'i sgra ste/ b+hu dza ga ni klu ste de las skyes pa'i dug go/ /des na yul ni dug yin la de'i rgyu mnar ba'o/ /de bzhin du dpal dgyes pa rdo rje las/ de ltar 'khor bar 'dod pa yis/ /yon tan lnga ldan rin chen</text></item>
<item><p>82b.7</p><section></section><text>nyid/ /ma dag pas ni dug tu 'gro/ /dag pas bdud rtsi lta bur 'gyur/ /zhes pa dang / de nyid las kyang / dag pas dug med byas nas ni/ /brten bya 'di dag brten pa nyid/ /ces so/ /de ji ltar yin zhe na/ dag pa zhes pa legs par dag pa ste/ 'di ni yul gyi rang bzhin bde</text></item>
<item><p>83a.1</p><section></section><text>ba chen po'i gzugs can nyid do/ /'on kyang ma rig pas dug ltar gyur pa de lhan cig skyes pa'i gzugs kyi sbyor ba'o/ /seng ras zhes pa ni don la ras kyis blugs pa ste/ legs par mi g.yo ba'i don la dal bus zhes pa ni mkhas pa'i ngang du bstan pa'o/ /yang na b+hu dza</text></item>
<item><p>83a.2</p><section></section><text>ga zhes pa sgeg pa ste/ de las skyes pa'i 'dod chags yin la de dang lhan cig skyes pa'i don to/ /'jig rten pa'i chags pa spangs pa'i bde ba chen por sbyor bar byed pa'o/ /yang na zha nye las skyes zhes pas sin+d+hu ra lta bu ste 'dod chags dang bcas pa'i chags pa chen po'i ro la phye ma</text></item>
<item><p>83a.3</p><section></section><text>zhes pa'i don to/ /bya ba gzhan gsungs pa/ der ni zhes pa la sogs pa nas sngags kyi phreng ba bri zhes pa'i bar te/ bcom ldan 'das ma'i sngags kyi phreng ba bri bar don gyis 'brel ba'o/ /ji ltar bya ba ste 'dri zhe na/ 'khor lo bris nas zhes pas de yang rgyal ba'i</text></item>
<item><p>83a.4</p><section></section><text>snying po'i yang snying po zhes pa ste/ rgyal ba zhes pa ni rnam par snang mdzad la sogs pa de bzhin gshegs pa bzhi'i snying por gyur pa ni mi bskyod pa'i gzugs nyid de de nyid ni bcom ldan 'das dpal he ru ka'o/ /de'i yang snying por gyur pa'i chos 'byung la de'i rang bzhin ni</text></item>
<item><p>83a.5</p><section></section><text>'khor lo'o/ /gtsug phud can gyi ni zur ldan zhes pa ni/ gtsug phud ni me 'bar ba'o/ /de yod pa ni can te me yin la me ni gsum ste des na zur gsum pa'i 'khor lo'o/ /gtsug phud can ni zur ldan la ni shi khi ko Ti zhes pa'i sgras te/ shi khi ni 'bar ba can te/ me yin</text></item>
<item><p>83a.6</p><section></section><text>la de nyid gsum ste/ 'dir ko Ti ni zur ram rtse mo ste/ don la 'khor lo'i zur gsum pa'o/ /der ni zhes pas me long la sin+d+hu ra'i phye ma bkram la sngags kyi phreng ba bri bar bya'o/ /de'i snying por zhes pas me long gi mthil la bris pa'i chos 'byung gi snying po de nyid la'o/ /cis</text></item>
<item><p>83a.7</p><section></section><text>'dri zhe na/ gser las byas pa'i thur ma yis/ /zhes pas gser gyi thur ma lag pa g.yon pas bzung nas 'dri bar bya ba ste/ gong gi tshigs su bcad pas sam yang na gdams ngag tu go bar bya'o/ /de'i man ngag brjod par bya ste/ dang por chos 'byung gi lte ba la zla tshes</text></item>
<item><p>83b.1</p><section></section><text>dang thig le dang nA dar bcas pa'i bcom ldan 'das ma'i gzugs baM gyi rnam par bri bar bya'o/ /de nas chos 'byung gi dbus su sku gsung thugs kyi rnam par dag pa la 'dod pa dang drag po dang / thub pa'i grangs kyis phreng ba gsum la sngags btu ba las byung ba ltar bcom ldan</text></item>
<item><p>83b.2</p><section></section><text>'das ma'i sngags kyi rgyal po bri bar bya'o/ /de yang bzhengs pa'i 'khor lor gsungs pa ste/ bcom ldan 'das dang bcom ldan 'das ma'i rang bzhin gyi ha dang / a gnyis po yongs su gyur pas na gnyis su med pa'i rnam par dag pa'i phreng gi 'og baM gyi steng du mtha' ma'i yi</text></item>
<item><p>83b.3</p><section></section><text>ge ha'i gzugs bri bar bya'o/ /yang na chos 'byung gi rtsa ba la oM bris nas chos 'byung gi re khA'i rim pa ltar de'i rtsa ba na phar sngags phreng gsum bris la dbus su baM bri ba yang man ngag gi lugs so/ /bshad par bya ba gzhan ni de'i snying por sngags kyi phreng ba bri zhes pas de la</text></item>
<item><p>83b.4</p><section></section><text>chos 'byung gi gnas su sngags kyi phreng ba dbu mas bri ba ste/ mi 'gyur ba'i gzugs kyis khyab par byed pa'i don to/ /de yang thig le dang rlung gnyis lhan cig tu gyur pas yid skyob par byed pas na sngags so/ /de'i bde ba chen por 'gro ba'i sngags kyi don la phreng zhes</text></item>
<item><p>83b.5</p><section></section><text>pa'am lam zhes pa ste/ sngags kyi phreng ba'i sgras dbu ma zhes brjod pa'o/ /de la cis 'dri zhe na/ gser las byas pa'i thur ma yis/ /zhes pas de yang gaM ge ya sha la kaM zhes pa'i sgras/ ga zhes pas bzhi ste/ chos 'byung yin la gA zhes pa der 'gro bar byed pa ste/ gaM gA ni</text></item>
<item><p>83b.6</p><section></section><text>ri rab kyi rtse nas babs pas na bdud rtsi'i rgyun no/ /de ltar gaM gA zhes pas de las byung ba'i thig le'o/ /de la babs pas na nor bu'i rtser de bskyed pa ste/ de la 'dir thig le ni dbu ma'i lam nas 'gro bas thur ma lta bu ste/ thur ma zhes pas dbu ma'i bug pa nas khyab par 'gro ba</text></item>
<item><p>83b.7</p><section></section><text>nyid do/ /de la ji ltar byas te 'bri zhe na/ 'khor lo zhes pas de yang rgyal ba'i snying po'i yang snying po zhes pa ste/ rgyal ba ni dpal he ru ka de'i snying po ni ha'i rnam pa de'i snying po ni bde ba chen po'i 'khor lo'i ming ste de nyid ni dus thams cad du gnas pa'o/ /de la bri bar bya zhes pa ni/ </text></item>
<item><p>84a.1</p><section></section><text>der des khyab par byed pa'i don to/ /gtsug phud can gyi zur ldan zhes pas de yang shi khi ko Ti kaM zhes pa'i sgra ste/ de la shi khi ni gtum mo'i me la ko Ti ni de'i rtse mo ste/ kaM zhes pa mgo bo yin la de la \u0f85ni ha'i mgo bo'o/ /ha'i rnam pa mgo thur du bstan pa bsgom</text></item>
<item><p>84a.2</p><section></section><text>pa'o/ /de'i snying po ni bde ba chen po'i 'khor lo'i dbus na de yod pa'i don to/ /yang na sngags kyi phreng ba bri zhes pa ni thig le'i rgyun de bde ba chen por skyel ba'o/ /cis skyel zhe na gser gyi thur ma zhes pas de yang gaM ge ya sha la kaM zhes pa'i sgras de la gaM gA zhes pas thig le ste de ru 'gro bar</text></item>
<item><p>84a.3</p><section></section><text>byed pa'i don gyis na thur ma lta bu ste/ skyel bas na dbu mar bri ba'o/ /ji ltar bya zhe na rgyal ba'i snying po'i yang snying po bris nas zhes pas/ rgyal ba ni dpal he ru ka la de'i snying po ni mi 'gyur ba'i byang chub kyi sems so/ /de'i yang snying po ni bde ba chen po'i sems kyis yang dag par byed</text></item>
<item><p>84a.4</p><section></section><text>pa'i don to/ /'khor lo zhes pa rnam pa thams cad gcod par byed pa nyid do/ /gtsug phud can gyi zur ldan zhes pa ni gtsug phud can ni me yin la/ de bzhin du zur ldan ni me'i rtse mo lta bu'i me'o/ /des mi shes pa'i bud shing thams cad sreg par byed pa'o/ /yang na shin tu rno ba ste</text></item>
<item><p>84a.5</p><section></section><text>'bugs pa'o/ /khyad par gzhan yang gsungs pa/ 'khor lo'i zhes pa la sogs pa nas bkra shis dam pa'i zhes pa ste/ bkra shis dam pa ni bzang po'i g.yung drung 'khyil pa 'dri ba ste/ gang du 'dri zhe na 'khor lo'i phyi rol zhes pas chos 'byung gi phyi rol gyi cha la'o/ /de nas yang</text></item>
<item><p>84a.6</p><section></section><text>gnas mang du yod par nges par gang du bri zhe na/ shar gyi cha dang byang dang nub dang gzi ldan sras phyogs su zhes pas/ de yang gzi ldan ni nyi ma yin la de'i sras ni gshin rje ste/ de'i phyogs ni lho'o/ /rim pa bzhin zhes pa ni shar nas byang la sogs pa'i rim pa'o/ /lag pa g.yon</text></item>
<item><p>84a.7</p><section></section><text>pa yis ni mngon par bri/ /zhes pa ni go bar zad do/ /bshad par bya ba gzhan ni bkra shis dam pa rnams dang zhes pas de yang sa ta swa sti kaM zhes pa'i sgras/ de la sa ta ces pas dam pa'am yod pa la 'gro ste/ swa sti kaM pas g.yung drung dam pa bde ba la 'gro bas ba su ni legs pa ste/ </text></item>
<item><p>84b.1</p><section></section><text>a sti ni yod pa yin la/ kaM ni bde ba'o/ /de ltar legs pa'i bde ba yod pas na thig le'o/ /bri zhes pa ni des bkod pa'am 'dis khyab par byed par 'brel ba'o/ /gang du dgod ce na 'khor lo'i phyi rol du zhes pas bde ba chen po'i 'khor lo'i phyi rol gyi cha la'o/ /de yang gang du</text></item>
<item><p>84b.2</p><section></section><text>zhe na/ shar dang byang dang nub dang gzi ldan sras phyogs su zhes pas ba spu'i bu ga rnams te/ lus thams cad la khyab par byed pa'i don to/ /de gang gis mtshon zhe na/ lag pa ste/ de nyid rlung la bya'o/ /sor mo lnga yod pa nyid la lag pa ste lnga po des mtshon nas lus la</text></item>
<item><p>84b.3</p><section></section><text>gnas pa'i rlung lnga bzung ba'o/ /ji ltar zhe na g.yon pa ste/ bA ma zhes pa'i sgras g.yon pa'am yid 'phrog pa ste/ gzhan gyis mi bskyod pa'i don to/ /ji ltar bri zhe na rim pa bzhin zhes pas rim gyis brtan pa'am mi 'pho bar ba spu'i khung bu thams cad khyab pa'o/ /brjod</text></item>
<item><p>84b.4</p><section></section><text>par bya ba gzhan yang gsungs pa/ dzaHhUM baM hoHzhes pa la sogs pa des rdo rje lha mo bkug nas zhes par 'brel ba'o/ /de yang ji ltar zhe na bkug nas zhes pas myos byed kyis bris pa'i lha mo'i sngags kyi phreng ba las 'od zer lcags kyu'i rnam pas 'og min gyi gnas nas dzaHyig</text></item>
<item><p>84b.5</p><section></section><text>gis lha mo bkug la'o/ /yi ge la ni bcug nas zhes pas me long gi mthil la sngags kyi yi ge rnams bris pa la hUM gis gzhug par bya'o/ /bsdams pa dang zhes pa sngags kyi yi ge rnams la baM gyis rab tu bsdam par bya ba nyid do/ /ji ltar bkug pa la sogs pa zhe na/ dzaHhUM</text></item>
<item><p>84b.6</p><section></section><text>baM hoHzhes ni rab brjod pas zhes pas/ 'dis ni dgug pa dang gzhug pa dang bcing ba dang dgyes par byed pa'i sngags te/ de re re la yang so sor bsgom pa sngon du 'gro bas bya ba nyid kyi don to/ /rab brjod nas zhes pa la sogs pa ni/ 'bar ba'i phyag rgya la sogs pa</text></item>
<item><p>84b.7</p><section></section><text>yang shes par bya'o/ /de yang / rkang pa mnan cing gyen du blta/ /steng du pheM gyi sgra sgrogs pas/ /zhes pa yang man ngag gi lugs so/ /bshad par bya ba gzhan ni rdo rje lha mo'o zhes pa ni/ gtum mos lus gang bar bya bas mnyes pa'i don to/ /bkug nas zhes pas steng du</text></item>
<item><p>85a.1</p><section></section><text>song nas lhung bar gyur pa'i bdud rtsi'i rgyun 'bebs par byed pa'i don to/ /sngags kyi yi ge la ni rab bcug nas/ /zhes pas sngags ni byang sems yin la/ de la bde ba chen po'i ye shes rnams mi 'gyur bar thim par byas nas de'i gzugs su bskyod pa'i don</text></item>
<item><p>85a.2</p><section></section><text>to/ /des na yongs su rdzogs pa'i 'bras bu rnyed nas de la rgyu'i gzugs su gnas pa mi rigs pa nyid de/ 'di ni lhan cig skyes pa'i gtum mo nyid de/ de ltar rigs par shes par bya'o/ /bsdams pa dang zhes pa ni bde ba chen por legs par rab tu bsdams par byas pa'o/ /</text></item>
<item><p>85a.3</p><section></section><text>cho ga zhes pa ni ji ltar man ngag bzhin du ste/ des go bar bya ba'o/ /de ltar/ dzaHhUM baM hoHzhes ni rab brjod nas/ /zhes pas 'dir yi ge bzhi'i don ni zhal las dran pa'i don to/ /mchod pa gsungs pa/ de rjes sngags kyis zhes pa la sogs pas de'i rjes su de la mchod par bya'o zhes pa</text></item>
<item><p>85a.4</p><section></section><text>dang 'brel lo/ /gang la zhe na/ sngags kyi rang bzhin de la zhes pas ye shes pa dang gnyis su med pa'i chu dang 'o ma 'dres pa lta bu'i sngags kyi rang bzhin de la'o/ /mchod pa rnam pa sna tshogs pa dag ces pas/ des na bza' ba dang zhes pas/ khur ba la sogs pa'o/ /</text></item>
<item><p>85a.5</p><section></section><text>bca' ba dang zhes pas 'bras chan la sogs pa'o/ /bldag pa dang zhes pas/ sbrang rtsi la sogs pa'o/ /btung dang zhes pas/ dpa' byed la sogs pa'o/ /bzhi pa bya zhes pas a 'bras la sogs pa'o/ /'dod yon lnga dang bcas rnams kyis/ /zhes pas/ 'dod pa'i</text></item>
<item><p>85a.6</p><section></section><text>yon tan lnga'i longs spyod do/ /bshad par bya ba gzhan yang gsungs pa/ sngags kyi rang bzhin de la zhes pas bde ba chen po'i rang bzhin te/ lha mo'i mchod pa de la yid rgyun du goms pa'i sems rtse gcig tu bya ba'o/ /rgyu cis bya zhe na/ bza' dang zhes pa la sogs</text></item>
<item><p>85a.7</p><section></section><text>pas/ de la stobs 'phel ba'i phyir 'dir brten pas stobs las bde ba skye ba nyid do/ /'dod yon lnga dang bcas rnams zhes pas/ 'dod pa'i yon tan lnga nges par sbyar nas longs spyod pa'i don te/ yang na 'dod pa ni bcu gsum yin la yon tan gsum ste/ 'dod</text></item>
<item><p>85b.1</p><section></section><text>pa'i yon tan gyi sgras rlung gi 'pho ba bcu drug tu brjod do/ /dus rtag par 'dir bsgoms pas rlung gi rim pa las rnyed pa 'di'i dngos po bde ba chen po la thim par byed pa'o/ /'o na de nyid rkyang bar ram zhe na/ sna tshogs stobs ni zhes pa la sogs pa ste/ sna tshogs zhes pa rnam pa</text></item>
<item><p>85b.2</p><section></section><text>mang po'o/ /stobs zhes pa sha'o/ /yang na sna tshogs zhes pas ba lang dang khyi dang glang chen dang rta dang mi'i sha'i don to/ /myos byed dang bcas zhes pas/ btung ba dang ldan pa'o/ /shin tu khyad 'phags zhes pas mchog tu gyur pa'i rdzas so/ /mchod pa zhes pa ni bsnyen</text></item>
<item><p>85b.3</p><section></section><text>bkur ro/ /rnam lnga zhes pas gzugs la sogs pa'o/ /glu dang zhes pas/ rdo rje'i glu dang gzhan yang legs par rol par dgyes pa'i glu'o/ /rol mo dang zhes pas pi wang dang gling bu la sogs pa las byung ba'i glu'o/ /gar dang zhes pas rdo rje rkang pa'i gar ro/ /bskor ba</text></item>
<item><p>85b.4</p><section></section><text>zhes pa rten de la bskor ba'o/ /phyag dang bstod pa yang de bzhin no/ /bshad par bya ba gzhan yang gsungs pa/ sna tshogs stobs dang zhes pas/ ba lang dang / khyi dang glang po che dang / rta dang mi'i sha'i rang bzhin gyi phung po rnam pa lnga'i bdag nyid rnam par snang mdzad dang / </text></item>
<item><p>85b.5</p><section></section><text>rin chen 'byung ldan dang / 'od dpag med pa dang / don yod grub pa dang / mi bskyod pa ste/ de dag kyang bde chen du thim par byed pa'o/ /myos byed dang bcas zhes pas/ myos byed ni nga rgyal gyi rnam pa ste/ de'i rang bzhin can no/ /shin tu khyad 'phags zhes pa ni/ 'dod chags</text></item>
<item><p>85b.6</p><section></section><text>la sogs pa'o/ /mchod pa zhes pa ni sgra'i gnas la bsnyen bkur du 'gro ba ste/ yul sna tshogs kyi bsnyen bkur gyis bde ba chen por ro gcig par byed pa'o/ /rnam pa lnga dang zhes pa ni/ mig gi rnam par shes pa la sogs pa lnga'o/ /glu dang zhes pas/ bde ba chen po las</text></item>
<item><p>85b.7</p><section></section><text>byung ba'i rang byung gi sgra'o/ /rol mo dang zhes pas rdo rje'i sgra'o/ /gar dang zhes pas snyoms 'jug gi rnal 'byor ro/ /bskor ba zhes pas rdo rje la pad+mas bskyod cing rnam 'gyur gyis bskor ba'o/ /phyag 'tshal zhes pas ting nge 'dzin nyid du nges par blta ba'o/ /bstod pa zhes pa</text></item>
<item><p>86a.1</p><section></section><text>ha dang hi la sogs pas rgod pa'o/ /yang na de'i phyogs su thams cad kyang mnyam pa'i rang bzhin nyid du shes nas 'dir thams cad kyis bde ba chen po'i don la goms par byed pa'i don to/ /de ltar na ma byed ce na/ nyin re bzhin nam zhes pa la sogs pa</text></item>
<item><p>86a.2</p><section></section><text>nas/ ji skad bshad bzhin mchod pa'i cho ga bya/ zhes par 'brel bas/ 'di la bya zhes pas sngags kyi rang bzhin gyi lha mo'i de la'o/ /nyin re bzhin nam zhes pas rtag tu'o/ /zla phyed so so la zhes pas mar ngo dang yar ngo'i tshes bcu'o/ /zla re bzhin nam zhes pas ni</text></item>
<item><p>86a.3</p><section></section><text>nag po'i tshes bcu la'o/ /nag po'i phyogs kyi tshes bcu la rnal 'byor ma rnams 'du bar 'gyur bas so/ /tshes ni bcu pa la zhes pas bcu ni lha mo'i tshes yin pa'i don to/ /dngos grub 'dod pas zhes pas 'jig rten dang 'jig rten las 'das pa'i dngos grub</text></item>
<item><p>86a.4</p><section></section><text>mngon par 'dod pas so/ /dam pa zhes pas mkhas pa'i ngang tshul lo/ /bshad par bya ba gzhan yang gsungs pa/ de nas bde ba chen po'i rang bzhin gyis lha mo'i gzugs de la ji ltar bshad pa ltar mchod pa'i cho ga bya ba ste/ nyin re bzhin nam zhes pas nyin re la</text></item>
<item><p>86a.5</p><section></section><text>dmigs pa'i rang bzhin nyid du dmigs pa de la ji lta ji ltar dmigs pa de lta de ltar bde ba chen po gzhug par bya ba'i don to/ /zla phyed so so'am zhes pa ni/ dngos po'i phyogs dang dngos med kyi phyogs so/ /zla re bzhin nam zhes pas/ phyogs gnyis kyang gcig tu</text></item>
<item><p>86a.6</p><section></section><text>gyur pa ste/ de gnyis las byung ba nyid kyang bde ba chen po'i ngang du sbyor bar byed pa'i don no/ /bcom ldan 'das kyis gsungs pa/ don la rton par bya'i sgra la rton par mi bya'o zhes so/ /dngos grub 'dod pas zhes pa ni/ gang 'dod na bcu pa la zhes pas/ tshes</text></item>
<item><p>86a.7</p><section></section><text>bcus mtshan nas sa bcu pa'i dbang phyug 'dod pa'i don no/ /tshes zhes pa ni sa bcu ste 'di ni lha mo'i tshes te dus thams cad du nye ba nyid do/ /dpal ldan bi kra ma de ba zhes bya ba'i gtsug lag khang chen po'i dge slong paN+Di ta bIr+ya shrI mi tras rnam par phye ba de kho na nyid bshad pa</text></item>
<item><p>86b.1</p><section></section><text>zhes bya ba'i 'grel pa las phyi rol mchod pa'i cho ga'o// //de nas zhes pa la sogs pa ste/ des na zhes pa nas sngar brjod lha mo zhes par 'brel bas/ de yang sngar brjod lha mo zhes pa ni/ sngon du brjod pa ltar gyi lus nyid lhan cig skyes pa'i rang bzhin gyi lha mo'am/ </text></item>
<item><p>86b.2</p><section></section><text>yang na dpal sdom pa rgya mtsho las sngon du bcom ldan 'das kyis gsungs pa ltar gyi lha mo'o/ /brtse chen zhes pas/ sems can la snying brtse ba chen po dang ldan pa'o/ /phyi rol mchod pa'i tshul byas nas/ /zhes pas/ phyi rol du me long gi mthil la bris nas ji ltar mchod pa</text></item>
<item><p>86b.3</p><section></section><text>bzhin du'o/ /lha mo gang du bsam zhe na/ sprul pa'i rtsibs can pa dang dbus su zhes pas/ sprul pa'i 'khor lo la pad+ma'i dbus su'o/ /dbugs bral snying ga'i tsha zer can gzugs la zhes pas/ dbugs bral ni srog med pa ste rnam shes dang bral ba'o/ /snying ga'i zhes</text></item>
<item><p>86b.4</p><section></section><text>pa/ ro de'i snying ga'o/ /tsha zer zhes pas drod kyi yon tan dang ldan pa ste nyi ma'o/ /can gzugs la zhes pa ni de'i dkyil 'khor ro/ /ro'i snying gar nyi ma'i dkyil 'khor la bsgom pa'i don no/ /bshad par bya ba gzhan yang gsungs pa/ lha mo zhes pas/ de wI zhes pa'i</text></item>
<item><p>86b.5</p><section></section><text>sgras chags pa chen po'i ro la longs spyod cing rol pas de wI zhes bya'o/ /de ni sngar bshad pas 'dir bshad par mi bya'o/ /brtse chen zhes pa ni u ru kA ru Na'i sgra ste/ kA na bde ba yin la ru na de 'dzin pa ste/ kA ru Na byang chub kyi sems so/ /u ru ni chen po ste/ mi 'gyur</text></item>
<item><p>86b.6</p><section></section><text>ba'i byang chub kyi sems chen po'o/ /phyi rol mchod pa'i tshul byas nas/ /zhes pa ni/ de la bA h+ya zhes pa'i sgras/ bA h+ya na 'dzeg par byed pa ste u ma'o/ /yang na phyi rol zhes pas shes rab ma nyid las phyag rgya'o/ /tshul byas nas zhes pas de bzhin du dbu ma'i sgo'am phyag rgya'i sgo</text></item>
<item><p>86b.7</p><section></section><text>nas bde ba skyed par byed pa'i tshul lo/ /de gang du bsam zhe na/ sprul pa'i rtsibs can pad dbus su/ /zhes pas/ 'od gsal gyi ngang las yid kyis sprul pa'i rtsibs gsum pa'i 'khor lo ni sprul pa'i rtsibs te/ chos 'byung la de'i dbus kyi pad+ma la'o/ /dbugs bral snying</text></item>
<item><p>87a.1</p><section></section><text>gar tsha zer can gzugs la zhes pas ro'i snying gar nyi ma'i dkyil 'khor la shin tu rnam par dag pas chos kyi dbyings las byung ba'i ye shes kyis gsal bar byed pa'i don no/ /rnam par dag pas nges par sems ni chos kyi dbyings/ /nyal ba'i ro ni bdag med</text></item>
<item><p>87a.2</p><section></section><text>rnam dag gzhal med khang / /mtha' bzhi dang bral shin tu dag pa'i rang bzhin la/ /chos kyi snying por yid ches des na ro snying gar/ /shin tu rnam par dag pa'i ye shes dam pa nyid/ /shes rab snang bas nyi ma'i dkyil 'khor gzi brjid rtse/ /shin tu rnam dag chos kyi dbyings kyi</text></item>
<item><p>87a.3</p><section></section><text>rang bzhin la/ /de las bzhengs pa gcig tu 'gro ba'i gzugs can nyid/ ces so/ /bsgom pa gsungs pa/ lha mo bsgom zhes bya ba'i tshig dang 'brel pas/ dgongs thun dmar thag mdog can zhes pa dgongs thun nub ka'i nyi ma ste sin+d+hu ra'i mdog la dmar smug tu go bar bya ste/ </text></item>
<item><p>87a.4</p><section></section><text>shin tu rnam par dag pa'i 'dod chags kyi rang bzhin nyid do/ /'od sbubs tshogs zhes pa la/ 'od ni 'od zer te gzhan gyi 'od thams cad mog mog por byed pa'o/ /sbubs zhes pa shin tu rno ba'i bye brag go/ /tshogs ni mang ba ste kun tu khyab pa'o/ /bdun gyi gzi bcom zhing zhes</text></item>
<item><p>87a.5</p><section></section><text>pa ni/ lha mos nyi ma bdun gyi gzi brjid thams cad bcom pa'o/ /de ci lta bu zhe na/ nyam thag kun gcod ces pas thams cad kyi sdug bsngal ma lus par gcod pa'o/ /gang gis she na/ gri gug g.yas kyis 'dzin zhes pas gri gug gi bye brag gsungs pa/ dpag med 'od</text></item>
<item><p>87a.6</p><section></section><text>'phro zhes pas de la dpag tu med pa mtha' yas mu med pa'i 'od chen po byung bas sems can gyi nyon mongs pa ma lus pa gcod pa'o/ /g.yas kyis 'dzin zhes pa ni phyag g.yas pas so/ /gzhan ji ltar zhe na/ rgyal mtshan dang bcas zhes pas g.yon pa'i phyogs su 'dzin pa'i kha</text></item>
<item><p>87a.7</p><section></section><text>T+wAM ga'o/ /dang bcas zhes pas gzhan yang 'dzin pa ste/ g.yon pas zhes pas phyag g.yon pa'o/ /pad snod ces pas thod pa'i snod yin no/ /shin tu dkar ba zhes pas dri ma med pa'o/ /khrag gis bkang 'dzin zhes pas/ bdud bzhi'i khrag gis bkang nas g.yon pas 'dzin</text></item>
<item><p>87b.1</p><section></section><text>pa'o/ /dbu bcings zhes pa ste/ gang gis bcings she na rdo rje la sogs pa'i phreng bas bcings pa ste/ de yang ka l+ya zhes pa'i sgras nag po yang yin la/ yang na kaM ni mgo bo yin la A li ni phreng ba ste/ bye brag tu rdo rje'i phreng ba nag pos bcings pa'o/ /der gdams ngag gi thod pa</text></item>
<item><p>87b.2</p><section></section><text>lnga'i phreng ba yang go bar byed pa'o/ /yang na ka ni mgo la A li ni phreng ba ste de la mgo bo'i phreng bas bcings muk+ta mur d+ha hasta zhes pa'i sgras/ muk+ta zhes pa grol ba mur d+ha ni gyen du/ hasta ni lag pa'o/ /ji ltar grol ba'i lag pa gyen du song ba nyid do/ /yang na muk+ta grol ba yin</text></item>
<item><p>87b.3</p><section></section><text>la/ mur d+ha zhes mgo skyes hasta lag pa ste skra grol ba dang nye bar lag pa grol ba yang yod pa'o/ /khyad par gzhan yang gsungs pa/ mgo bo'i phreng bas sku brgyan zhes pa ni sku la mi mgo'i phreng bas brgyan pa'o/ /khrag gis zhal bkang zhes pa ni zhal ni pad+ma'i zhal te/ de bzhin du de</text></item>
<item><p>87b.4</p><section></section><text>la khrag 'dzag pa'i rgyun dang ldan pa'o/ /yang na bdud bzhi'i khrag zhal du gsol nas de'i rgyun mar zags pa'o/ /ro'i spyan ldan zhes pas bro zhes pa ro bro ba ste/ zas kyi ro drug go/ /'dir drug gis mtshon nas spyan ldan zhes spyan yang rnam pa drug go/ /de ni zhal rnam pa re re la yang spyan</text></item>
<item><p>87b.5</p><section></section><text>gsum gsum nyid du brjod do/ /grol ba'i gdangs zhes pa ni grol ba bde ba chen po yin la/ gdangs ni de dang ldan pa'o/ /sa rlog zhal ni zhes pa phag pa'i zhal lo/ /gyen du blta zhing zhes pas cung zad gyen du bskyod pa'i khyad par ro/ /rtsa ba'i zhal ni zhes pa sprul pa ma yin pa de'o/ /</text></item>
<item><p>87b.6</p><section></section><text>cung zad khro ni rol pa'i khro mo'o/ /skal ldan zhes pa la ba ra su b+ha gaM ma nA kro d+ha mU la A nan taM zhes pa'i sgras/ ba ra ni mchog tu gyur pa'am bzang po la/ su b+ha gaM zhes pa yid 'phrog par byed pa ste/ ma nA gro d+ha ni cung zad khro ba'o/ /A na zhes pas zhal gzhan te/ phag pa'i zhal la/ na na</text></item>
<item><p>87b.7</p><section></section><text>zhes pa zhal nyid do/ /de bzhin du zhal gnyis po la yang de ltar skal ldan gyi sgra dang ldan pa'o/ /taM zhes pas de bsgom par bya'o zhes pa'i don to/ /kun dga' dang bcas zhes pas lhan cig skyes pa'i dga' ba chen po'i rang bzhin no/ /rjes su chags shing zhes pas chags pa chen pa'i rang</text></item>
<item><p>88a.1</p><section></section><text>bzhin nyid do/ /sna tshogs nyams can zhes pas thams cad kyi nyon mongs pa ma lus par 'byin par byed pas sgeg pa la sogs pa'i gar gyi nyams dgu dang ldan pa'o/ /skyil krung phyed pa'i gar zhes pas des ni sangs rgyas kyi phrin las ma lus par byed pas gar gyi</text></item>
<item><p>88a.2</p><section></section><text>rnam pa nyid do/ /phyag rgya yis ni rgyas btab ces pa ni/ de la phyag rgya ni mgul rgyan dang / phyag gdub dang rna rgyan dang / spyi gtsug nor bu dang / tshangs skud de rang gi lus la phyag rgya lngas btab pa zhes dpal sdom pa las bshad do/ /de bzhin du rang gi lus dang yan lag la rgyas btab pa ste/ </text></item>
<item><p>88a.3</p><section></section><text>phyag rgya nyid kyis so/ /de bzhin du dpal sdom pa las/ mgul rgyan lag gdub rna cha dang / /spyi gtsug nor bus brgyan pa ste/ /mchod phyir thogs dang thal ba nyid/ /phyag rgya drug tu rab tu grags/ /zhes so/ /'dir ni lha mo la thal ba med pas phyag rgya lngas brgyan pa'o/ /de bzhin du dpal sha ba</text></item>
<item><p>88a.4</p><section></section><text>ris mdzad pa'i sgrub thabs las/ phyag rgya lnga yis brgyan pa'o/ /zhes so/ /'khor lo dang rked rgyan la sogs pa ni nye ba'i phyag rgya yin te/ des kyang brgyan pa'o/ /na bza' dang bral zhes pa ni sgrib pa gnyis spangs pa nyid kyi phyir gcer bu'o/ /bcu drug lo tshod ces pas bcu drug gi dus kyis</text></item>
<item><p>88a.5</p><section></section><text>yongs su gang ba'i zla ba'i rang bzhin nyid kyi'o/ /yang na dga' ba bcu drug gis yongs su gang ba'i dus so/ /ji ltar dpal dus kyi 'khor lo las gsungs pa/ gang zhig spyi bor 'khor lo 'chang ba shes rab 'dzin pa 'di ni khu ba bde bral ba/ /gtsug tor tshangs pa'i bug par mi 'gyur bde</text></item>
<item><p>88a.6</p><section></section><text>ba'i mchog ni bcu drug dga' bas yongs su gang / /zhes so/ /sku mchog can zhes pa ni thams cad du 'jam zhing bde ba la sogs pa'i dgyes pas sbyor ba'i yon tan dang ldan pa nyid do/ /bya ba gzhan yang gsungs pa/ ye shes bkug sogs zhes pa la sogs pa ste/ sngags pas ye shes</text></item>
<item><p>88a.7</p><section></section><text>bkug nas g.yung drung 'khyil pa bsgom/ /zhes bar 'brel lo/ /ye shes bkug sogs ni ye shes sems dpa' dgug pa la sogs pa ste/ de yang snga ma bzhin du zhes pas sin+d+hu ra la mchod pa'i dus su ji ltar byas pa ltar byed pa'i don no/ /gzhan yang bshad pa/ 'gro ba gnyis su med</text></item>
<item><p>88b.1</p><section></section><text>pa'i ye shes kyi rang bzhin du byed pa ni ye shes sems dpa' dgug pa'i don no/ /cho ga'i rim pa zhes pa ni man ngag gis go bar bya'o/ /sngags pas byas nas zhes pas byed pa po'i tshig ste/ gong du 'brel bshad do/ /bkra shis zhes pa ni g.yung drung ngo / /de la swa sti ka zhes pa'i sgras/ su na</text></item>
<item><p>88b.2</p><section></section><text>legs pa asti na yod pa/ kan bde ba ste/ des na legs pa'i bde ba yod pa ste/ de ni thig le'o/ /de nyid kyang gtum mo'i sbyor bas 'khor ba'am g.yos pa ste/ thig le'i rnam par dag pa 'dod pa gdams ngag go/ /de bzhin du a wa d+hU tI pas mdzad pa'i sgrub thabs las/ phag gdong gyen du</text></item>
<item><p>88b.3</p><section></section><text>rnam par lta/ /g.yung drung 'khyil ba myur du 'khor/ /zhes so/ /g.yung drung ni nan+ti brta zhes pa'i sgras/ nin+ta zhes pa thig le la/ /brta ya zhes pa 'khor ba'o/ /bde ba'i rang bzhin gyis lha mos lhan cig skyes pa'i dga' ba la dgyes par rol bas na thig le yin te/ de la gtum mo'i sbyor</text></item>
<item><p>88b.4</p><section></section><text>bas g.yos pa ni 'khor ba'i don nyid do/ /dpral ba yi ni mngon phyogs la/ /zhes pas phag zhal gyi dpral ba'i mngon phyogs la'o/ /myur bar zhes pa ni shin tu mgyogs par te 'khor ba'i sbyor ba'o/ /'khor ba zhes pa ni rgyun chad med pa ste/ rdza mkhan gyi 'khor lo lta bur 'khor ba'o/ /</text></item>
<item><p>88b.5</p><section></section><text>gcig ni zhes pa gnyis med pa'i ste/ gcig pu nges par byas pa'o/ /ji ltar zhe na/ bsgom par bya zhes pa/ gong du 'brel ba'i tshig gis bstan pa de bya ba'o/ /khyad par du bya ba gsungs pa/ de'i rjes la zhes pa la sogs pa'o/ /de'i rjes su 'khor lo bsgom par bya zhes pa dang 'brel</text></item>
<item><p>88b.6</p><section></section><text>lo/ /gang du bsgom par bya zhe na bya lam khams su ni zhes pas/ bya lam ni nam mkha' yin la de ni stong pa ste/ de ltar lha mo'i pad+ma'i bug pa la bya lam mo/ /khams zhes pa de'i rang bzhin te/ nam mkha'i khams sam sa'i khams lta bu'o/ /des na lha mo'i pad+ma'i snying po la bsgom</text></item>
<item><p>88b.7</p><section></section><text>pa'i don no/ /gru gsum ri bo yi ni sul nang du/ /zhes pas/ zur gsum yod pas na gru gsum mo/ /ri bo zhes pa ni bal gyis mi bgrod pa dang / 'ga' zhig gis bgrod kyang ltung ba'i phyir ro zhes brjod pa'o/ /sul nang du ni de nang du ste/ lha mo'i pad+ma'i snying po la yang chos 'byung sgom</text></item>
<item><p>89a.1</p><section></section><text>pa'o/ /'khor lo zhes pa ni ji ltar sin+d+hu ra'i dbus su gtsug phud can gyi zur ldan zhes pa'i 'khor lo bris pa ltar byed pa'i don to/ 'og nas bshad pa'i zhes pas go bar bya'o/ /dmar po zhes pa ban+du ka'i me tog lta bu'o/ /rab tu 'bar ba ni zhes pa me 'bar ba lta</text></item>
<item><p>89a.2</p><section></section><text>bu'o/ /myur bar zhes pas legs par dpe med pa'i bde ba la sbyor bar byed pa'o/ /sngar bshad pa lta bu'i 'khor bar bsgom zhes pa 'di yang gong gi g.yung drung lta bur byed pa'o/ /de'i khyad par gsungs pa lhag pa'i zhes pa la sogs pa ste/ de yang 'khor lo ni lhag pa'i shugs kyis</text></item>
<item><p>89a.3</p><section></section><text>zhes pas drag po'i shugs kyis so/ /brtan pa ltar gnas shing zhes pas brtan pa'i tshad mi g.yo bar 'dug pa ltar bsgom pa'o/ /de la gdams ngag ni 'og gi tshigs su bcad pa yod pa de la/ phyi nas shes pa dang blta bar bya ba'i tshig ste/ 'khor lo bsgom pa'i rjes la gtum mo bsgom</text></item>
<item><p>89a.4</p><section></section><text>pa'i rang bzhin te/ de ltar du yang / rlung med mi g.yo mar me ltar gsal te/ /zhes pas de ltar gtum mo bsgom pa'o/ /blta bar bya zhes pa des de ltar go bar bya'o/ /'dir/ rlung med mar me mi g.yo ltar gsal te/ /zhes pa la sogs pa ni bye brag tu ma rtogs pa'i sgo nas 'khor lo</text></item>
<item><p>89a.5</p><section></section><text>bsgom pa'i man ngag yin no zhe na rab tu 'bar ba dang mar me ltar gsal ba gnyis don gcig la sgra gnyis zlos pa'i skyon du gyur pas/ des na 'dis ni gtum mo bsgom par bshad pa nyid do/ /yang bshad pa gnyis pa 'di ni bcom ldan 'das ma'i gtum mo bsgom pa'i khyad par te/ 'di</text></item>
<item><p>89a.6</p><section></section><text>ni man ngag gi lugs so/ /'di gnyis ni man ngag dman pa'i ste/ bshad par bya ba'i spang bar bya ba nyid do/ /gzhan du kun rdzob tsam gyi phyogs nas gtum mo'i rnal 'byor bsgom pa las 'dir ma bshad pa nyid do/ /yang ni 'di la 'khor lo nyid gtum mo'i rang bzhin du bshad pa'ang yod</text></item>
<item><p>89a.7</p><section></section><text>do/ /de ltar thams cad 'khor lor song nas gzhan du 'di'i phyogs nas gtum mo'i rnal 'byor med pas des na 'di spangs nas gtum mo 'chad do/ /gtum mo'i rang bzhin gang yin zhe na/ bzhu byas nas zhes pa dang / rlung med mi g.yo zhes pas/ gtum mo nyid kyis so/ /gang bzhu zhe na</text></item>
<item><p>89b.1</p><section></section><text>bde ba chen po zhes pas bde chen 'khor lo nas zhu bar byas pa'o/ /bdud rtsi'i thig le zags pas khrus bya zhing / /zhes pas bde ba chen po'i 'khor lo nas bdud rtsi'i rgyun kun du byung bas khyab pa'i khrus bya'o/ /sku gsum zhes pas chos dang longs spyod dang sprul pa'i sku'i rang bzhin no/ /ngo bo</text></item>
<item><p>89b.2</p><section></section><text>zhes pas de dag kyang rang bzhin gcig pa nyid do/ /mchog tu zhes pas thun mong ma yin pa'i bdag nyid do/ /lhan cig tu skyes pa'i bdag nyid ces pas bde ba chen pos yongs su gang ba nyid do/ /'gro ba khyab byed cing zhes pa mtshan nyid dang bral ba ste/ de las gzhan ma yin pas khyab</text></item>
<item><p>89b.3</p><section></section><text>pa'o/ /yang na 'gro ba ni bde ba yin la khyab pa ni des khyab pa ste/ 'gro ba yang lhan cig skyes pa'i rang bzhin gyis khyab par byas pa'o/ /bde ba dpag tu med pa'i rgyur 'phro ba/ /zhes pa bde ba ni lhan cig skyes pa'i dga' ba/ dpag med ni mu mtha' med pa/ rgyur zhes pa ni rgyun mi</text></item>
<item><p>89b.4</p><section></section><text>chad/ 'phro ba ni gzhan la dgod pa'o/ /nub tu bltas nas zhes pas lha mo bsgom pa'i dus su nub tu mngon par blta ba ni bya ba'i lugs so/ /phyi nas zhes pas sprul pa'i 'khor lor baM gyi rnam pa'i gzugs can la zla tshes thig le nA da'i tshul gyis lha mor gnas pa las nA da'i gzugs su</text></item>
<item><p>89b.5</p><section></section><text>chad pa'i ri mo'i steng du ba ste/ ji ltar gong du gsungs pa'i khyad par rnams 'dir bsgom par bshad pa'i man ngag gi lugs so/ /de yang nA da'i gzugs kyis bcom ldan 'das ma steng gi 'khor lo gnyis phug nas/ de nyid bde ba chen po'i rang bzhin du gyur pas des ni bde ba</text></item>
<item><p>89b.6</p><section></section><text>chen po'i rang bzhin gyi bkra shis la phog nas slar log /de yang bde chen 'khor lor song nas de'i 'bar ba chen po des dper na bug pa can gyi bum pa mar gyis bkang ba bzhu ba ltar/ zhu ba'i byang sems kyi rgyun gyis nA da'i bdag nyid la yang khrus byas pas gsal bar gyur pa'i dus su</text></item>
<item><p>89b.7</p><section></section><text>lha mo yang bsam du med pa'i bde bar bsgom pa ni khyad par ro/ /bshad pa gzhan ni gtum mo dang por bshad pa nyid do/ /'khor lo'i khyad par yin te/ dang por 'khor lo'i khyad par bshad pa rnams ni mchog tu bsam par bya'o/ /des na 'khor lo nyid bde ba chen po ste/ de zhu ba'i bde ba</text></item>
<item><p>90a.1</p><section></section><text>de'i rang bzhin la gzhug pa po/ /'dir da res spyi bo bde ba chen po'i 'khor lo las ni ma yin no/ /bdud rtsi thig le zags pas zhes pa gang du sbyor zhe na/ de las de'i 'og tu gnas pa'i gtum mo 'bar ba nyid la khrus byas pa nyid do/ /gtum mo'i rnal 'byor gyi nus</text></item>
<item><p>90a.2</p><section></section><text>pa las skyes pa'i sbyor bas mchog tu gyur pa'i chags pa bskyed pa ste/ de yang dper na go la la sogs pa'i nus pa bsdus pa las dmar ba'i mdog lta bu dang bur shing la sogs pa rnams btsir ba'i nus pa phul du phyin pa'i ro bro ba 'byung ba dang / shing la sogs pa rnams bsrubs pa las</text></item>
<item><p>90a.3</p><section></section><text>skyes pa'i nus pas ni me 'byung ba dang / gnyis mthun gyi sbyor ba las skyes pa'i nus pas ni bu la sogs pa 'byung ba dang / 'o ma la sogs pa rnams drag tu bzhos pa las skyes pa'i nus pas mar 'byung ba dang / mar la sogs pa rnams ni 'bar bas bskyod pa las skyes pa'i</text></item>
<item><p>90a.4</p><section></section><text>nus pa ni/ /dngas ma dang snyigs ma ste/ 'og tu gyur pa dang / sa la sogs pa rnams bskol zhing brdungs pa las skyes pa'i nus pas de la 'od 'byung ba dang /rgun 'brum la sogs pa sman gyis bsgyur ba'i nus pa las skyes pas myos byed du 'gyur ba dang / sngags la sogs</text></item>
<item><p>90a.5</p><section></section><text>pa rnams las skyes pa'i nus pas ni dgug pa dang bcing ba la sogs pa byed pa ltar du de ltar bsgoms pas ni thams cad kyi dpe don rgyud la skye la/ ma bsgoms na ni nyan thos kyi theg pa dang / theg pa chen po gnyis la khyad par med de/ 'dir gdams ngag gi rtsa ba dang bcas pa yang</text></item>
<item><p>90a.6</p><section></section><text>thams cad rtsa ba med pa ltar 'gyur ro/ /de bzhin du gsungs pa/ rdo rje pad+ma yang dag sbyor/ /de yi pad+ma btsir bar bya/ /rim gyis bsrubs par gyur pa las/ /mthun par bde ba bskyed pa nyid/ /rgyun du 'bebs pa ri bo ste/ /'bar ba'i nus pa baM lnga byung / /bskol ba'i</text></item>
<item><p>90a.7</p><section></section><text>nus pa 'bar ba ste/ /bud med chags pa chen po'i sman/ /'gugs pa'i nus pa rlung gis ni/ /ci phyir bde ba che mi skye/ /ma bsgoms pa yi skyon gyis ni/ /rgyu ni nyams par 'gyur ba'o/ /de nas sems can thams cad gdon par bya ba'i don du/ bcom ldan 'das</text></item>
<item><p>90b.1</p><section></section><text>ma'i bdag nyid kyi rnam par dag pa 'di gsungs so/ /de bzhin du mi pham pa zhes bya ba'i sgrub thabs las bdag gi bla mas sin+d+hu ra la sogs pa'i dag pa gsungs pa/ me long sin+d+hu ra yis ni/ /phag pa'i zhal ni mnyes par byed/ /nang gi lha mo'i gzugs la ni/ /de bzhin</text></item>
<item><p>90b.2</p><section></section><text>mchod pa gtso bo ste/ /myos byed 'dzin pa chu skyes la/ /rdo rje mi phyed ye shes so/ /de la rdor 'dzin sgra zhes brjod/ /steng gi sgras ni de nyid brten/ /me long mthil ni dri med sems/ /chags pa'i rnam dag zha nye skyes/ /bkod cing byug pa phyi rol la/ /yang na nang gi chos 'byung la'o/ /</text></item>
<item><p>90b.3</p><section></section><text>sa bon mi 'gyur sngags bri ba/ /sngags phreng yid ni skyob pa'o/ /gser gyi thur mas bri ba ni/ /gsal ba'i dbu ma legs par rgyas/ /skyon bral de las skyes pa'i ye shes ni/ /shin tu rnam par dag pa'i gzugs can ma'o/ /bag chags thams cad spangs pa'i bdag nyid la/ /de</text></item>
<item><p>90b.4</p><section></section><text>yis dgyes par bya'o rnal 'byor ba/ /yan lag mi mgos brgyan pa 'di yis ni/ /A li kA li rnam dag 'gog pa'o/ /bde ba chen po'i rang bzhin gyis/ /khrag dang ldan pa nyid du brjod/ /yang na zhal gyi khrag 'dzag pa/ /bdud kyi khrag ni 'thung ba nyid/ /rtsa ba'i zhal ni don dam ste/ /phag</text></item>
<item><p>90b.5</p><section></section><text>pa'i zhal ni kun rdzob bo/ /rtsa ba'i zhal ni spyan gsum bo/ /dus gsum mi 'gyur rnam par dag /phag zhal gyi yang spyan gsum mo/ /bden gnyis rnam par mkhyen pa nyid/ /thig le steng du bgrod pa yis/ /'di ni gyen du grol ba'i skra/ /sil bu lus khyab bde ba ste/ /nag po nam mkha'i</text></item>
<item><p>90b.6</p><section></section><text>khams nyid dag /gdams pa grol nas 'gro ba ltar/ /bag chags spangs pas de bzhin du/ /lha mo cung zad khro ba'i zhal/ /skal ldan zhes pa bde ba bstan/ /dngos dang dngos med rnam rtog rnams/ /gcod par byed pas gri gug go/ /shin tu rno ba g.yas kyis 'dzin/ /mchog gi 'od ni rno</text></item>
<item><p>90b.7</p><section></section><text>ba nyid/ /rnam par dag pa'i byang chub sems/ /thod pa khrag gis gang ba ni/ /shin tu rnam dag chags pa yis/ /yongs su sbyor ba rab tu sbyor/ /yang na bde ba chen po dang / /brtse chen ro gcig mi yi thod/ /khrag gis gang ba g.yon pas 'dzin/ /thig le g.yon nas 'bab ba nyid/ /</text></item>
<item><p>91a.1</p><section></section><text>kha ni rtsa la T+wAM ga 'gro/ /kha T+wAM ga ni thig ler brjod/ /de la gsungs pa'i rgyal mtshan ni/ /rnal 'byor ma yi mtshan ma'o/ /bcom ldan 'das ni lnga yi bdag /thig le lnga nyid rgyas pa yis/ /bde chen 'khor lo dkris pa ste/ /dbu la gnas pa'i thod pa'o/ /bde ba</text></item>
<item><p>91a.2</p><section></section><text>mi phyed byed pa'i phyir/ /bde ba'i 'khor lo de bzhin gshegs/ /rdo rje phreng ba 'di yis ni/ /brgyan gyis spyi bor gnas pa'o/ /dri med thig ler steng bskyod pas/ /ma rig rtsa ba 'byin pa'i phyir/ /kun rdzob thig le'i rang bzhin gyis/ /kun rdzob tu ni phag pa'i zhal/ /de las byung ba'i chags</text></item>
<item><p>91a.3</p><section></section><text>chen gyis/ /bde chen ro dang 'dres pa na/ /de ni don dam pa nyid de/ /rtsa ba'i zhal ni dmar ba'o/ /mig btsums nas ni bltas pa na/ /nam mkha' dag ni dmar por snang / /de ltar lha mo dmar mo yin/ /de bzhin bla ma gzhan gsung ngo / /chos 'byung las ni byung ba'i gzugs/ /nyon</text></item>
<item><p>91a.4</p><section></section><text>mongs mi mnga' sa bon gnas/ /de nyid 'khor lor gsungs pas na/ /rtog pa'i tshogs ni nyams par byed/ /de dag kyang nam bsgoms she na/ nyi ma re re zhes pa la sogs pa ste/ nyin re ni rgyun ma chad par bsgom pa'o/ /thun re zhes pa ni thun bzhi ru byas nas bsgom pa'o/ /ji ltar khom</text></item>
<item><p>91a.5</p><section></section><text>zhing zhes pas skabs dang ldan pa'o/ /ji srid dngos grub ma mthong ba de srid du zhes pas/ mtshan ma rnams ma skyes kyi bar du nan tan du gsungs pa'o/ /bsgom bya de yang gsal por brjod par bya/ /zhes pas rnal 'byor pas bskyed rim gyi rtags gang zhig yod pa rnams brjod pa'o/ /rtags</text></item>
<item><p>91a.6</p><section></section><text>rnams gang zhe na/ 'bad med ces pa nas/ de tshe grub par nye bar gnas pa yin/ /zhes pa dang 'brel bas/ des na grub pa nye bar gnas pa ni ring por mi thogs par myur bar thob pa'o/ /nges par nam yin zhe na/ gang tshe rnam par bsgoms pa 'dis ni gsal 'gyur zhing / /zhes pas</text></item>
<item><p>91a.7</p><section></section><text>gang tshe na dus so/ /rnam par bsgoms pas zhes pa byed pa pos so/ /gsal 'gyur zhing zhes pas rang rgyud pa'o/ /de tsam na 'bad med ces pas rtsol ba med par rang gi ngang gis 'jug pa'o/ /de yang ji ltar zhe na skyes pas dga' ba zhes pas de dang mthun pa'i bde ba chen pos so/ /</text></item>
<item><p>91b.1</p><section></section><text>shugs ni de la dga' ba'i shugs kyis rjes su bcings pa'o/ /rjes 'brel zhes pa dus mtshungs pa'o/ /de tsam na ci tsam 'byung zhe na/ lcag gis gzhu ba la sogs zhes pas lcag 'bras sam thal mos brgyab pas so/ /sogs pa'i sgras rkang pa la sogs pas kyang bsnun pa'o/ /</text></item>
<item><p>91b.2</p><section></section><text>gnod pa mi tshor ba de tsam lus la bsnun yang rang lus la zug rngu mi tshor ba'o/ /de tshe grub par nye bar gnas pa ste/ dngos grub thob pa la nye ba'i don to/ /rtags gnyis pa gsungs pa/ rnga bo che sogs zhes pa nas byang chub mchog thob nas zhes 'brel pas/ de dag nam 'byung zhe na/ </text></item>
<item><p>91b.3</p><section></section><text>rnga bo che la sogs zhes pas rnga bo che nyid dang / rnga zlum dang / rdza rnga dang / rol mo'i rnam pa'o/ /rab tu brdungs pa'i sgra grag par bsgrags pa'o/ /rnams kyi sgra zhes pa ni de dag las byung ba'i sgra'o/ /gsal po nyan pa'i spyod yul du ni mi 'gyur zhing / zhes pas rna ba'i dbang po'i yul du</text></item>
<item><p>91b.4</p><section></section><text>ma gyur ba'o/ /gang tshe zhes pa dus de tsam na'o/ /rmi lam du ni zhes pas sgra gzhan yang de ltar rmi lam du byung ba dang / de ltar bsgoms pas rnal 'byor pa la gnyid kyis log pa'i rmi lam na yang lha mos rjes su bzung ba'i dngos grub 'byung ba dang / gzhan yang rnal 'byor pas bcom</text></item>
<item><p>91b.5</p><section></section><text>ldan 'das ma bsgoms pas rdo rje dgyes ma rol mas yid 'phrog par byed cing / gnyid bde ba chen po'i ting nge 'dzin du thim pa'i dus so/ /yang na rmi lam du lha mo gsal ba'i rtags 'char ba dang / dngos grub de nyid 'byung ba'i don to/ /bla med ces pa ni gong na med pa'i don to/ /byang</text></item>
<item><p>91b.6</p><section></section><text>chub mchog ces bya ba lhan cig skyes pa'i bde ba'i rang bzhin thams cad kyi gong mar gyur pa nyid do/ /thob nas zhes pa ni mtshan ma rnams so/ /ring po mi thogs bsam gtan pas mchog grub/ ces pa ni/ gang zag des so/ /grub pa'i mtshan ma mthong nas ni bshad zin to/ /gnas kyi khyad</text></item>
<item><p>91b.7</p><section></section><text>par gsungs pa/ 'dre gnas zhes pa la sogs pa ste/ 'dir blo bzang gi gnas nas rgyun mi 'chad par bya'o/ /zhes pa dang 'brel pas/ blo bzang zhes pa ni mkhas pa'i ngang tshul can no/ /gnas nas zhes pa mnyam gzhag gi sems kyis gnas pa ste/ shes rab dang bcas par bskyed pa'i</text></item>
<item><p>92a.1</p><section></section><text>rim pa'i sbyor ba byas nas rdzogs pa'i rim pa'i rnal 'byor bya'o/ /zhes pas nang gi rnal 'byor la goms par byed ces pa dang 'brel ba'o/ /ji ltar bya zhe na/ grub pa'i mtshan ma mthong nas zhes pas so/ /grub pa'i mtshan ma rnams shes nas bya ba nyid do/ /gnas</text></item>
<item><p>92a.2</p><section></section><text>gang du zhe na/ 'dre gnas la sogs pa ste/ 'dre gnas ni dur khrod do/ /ri ljongs zhes pas ni ri'i nags sam ri bo'i khrod do/ /ljon pa'i rtsa ba zhes pas shing gcig pa'o/ /sogs pa'i sgras ri sul dang bas mtha' la sogs pa yang shes par bya'o/ /phyogs gzhan yang 'dre gnas zhes</text></item>
<item><p>92a.3</p><section></section><text>pa la/ bid+ya bA na zhes pa'i sgras/ pi ta zhes pa rdo rje 'dzin pa ste/ thig le la bA na zhes pa skye bo med pa'i ste 'dod chags kyi nags tshal te/ bde ba chen po'i rang bzhin no/ /yang pid+yA bA ya na zhes pa'i sgras dur khrod du yang 'gro ste/ rnam par shes pa'i tshogs brgyad kyi mtshan nyid stong zhing</text></item>
<item><p>92a.4</p><section></section><text>bdag med par gnas pa'i don to/ /ring zhes pa bgrod bya ma yin pa'i gnas te/ pad+ma'i lta ba'o/ /ljongs zhes pa de la pags pas g.yogs pa de'i snying po de la'o/ /ljon pa zhes pas ljon pa ni chu 'bebs pa'am/ 'bab pa ste/ de yang byang sems 'bab pa'am/ 'bebs pas na de 'dzin</text></item>
<item><p>92a.5</p><section></section><text>pa rdo rje'o/ /yang na dbu ma'i don to/ /rtsa ba zhes pas de'i rtsa ba sems rtse gcig tu byas nas bsgom pa'o/ /sogs pa'i sgras nor bu'i rked pa dang / rtse mor yang 'dzin pa'o/ /rgyun mi 'chad par bya zhes pa bar skabs med par byed pa ste/ bsgom pa'i don yin no/ /de skad du bstan pa'i yon tan</text></item>
<item><p>92a.6</p><section></section><text>gsungs pa/ grub na zhes pa la sogs pas/ /'di'i sbyor ba grub nas so/ /nor 'dzin la sogs pa zhes pas sa la sogs pa'i 'byung ba chen po yang gcig la gcig thim par 'byung ste/ rim pa yis zhes pa dang / gong nas gong du rab tu thim gyur zhing / /zhes pa ni/ 'byung ba lnga po</text></item>
<item><p>92a.7</p><section></section><text>yang gong nas gong du rim pa ltar thim nas 'gro ba'i don to/ /de bzhin du gsungs pa/ /sa yi khams ni chu la zhugs/ /chu yang me la thim pa ste/ /me ni phra ba'i khams la'o/ /rlung ni sems la rab tu thim/ /sems kyang sems pa nyid la zhugs/ /sems 'byung ma rig pa la ste/ /</text></item>
<item><p>92b.1</p><section></section><text>de yang 'od gsal dag la 'gro/ /'gog pa 'di ni sa gsum la'o/ /de ltar du yang / sa yi sra ba chu yi gsher ba ste/ /me yi dro ba dag ni 'dor ba nyid/ /rlung gis bskyod pa dag kyang spangs nas su/ /byang chub nas ni byang chub dag tu 'gyur/ /de bzhin du dpal dgyes pa rdo rje las</text></item>
<item><p>92b.2</p><section></section><text>gsungs pa/ sa dang chu dang rlung dang ni/ /me dang nam mkha' nyid dag kyang / /rang bzhin rig pa'i tshor ba yis/ /kun gyis skad cig mi gnod de/ /ces so/ /yang na g.yon pa dang / g.yas pa'i rtsa las rgyu ba'i rlung gi rang bzhin ni sa la sogs pa'i dkyil 'khor gyi rang bzhin la'o/ /</text></item>
<item><p>92b.3</p><section></section><text>sa'i dkyil 'khor kyang chu'i dkyil 'khor la zhugs nas 'di dag gi rim pas ni ji ltar mi 'gyur ba'i bde ba'i rang bzhin gyi ye shes kyi dkyil 'khor gyi bar du rab tu zhugs pa'o/ /de ltar dpal dus kyi 'khor lo las gsungs pa/ sa ni chur 'jug chu yang me ste me ni rlung rnams dag la</text></item>
<item><p>92b.4</p><section></section><text>'jug par 'gyur/ /rlung ni stong pa las te stong pa'i rtags ni mtshan ma rnam pa bcu ru 'gyur/ /mi 'gyur mchog gi bde ba dus kun ye shes sku la rnam kun rab tu 'gro/ /mi rnams skye ba 'di la ye shes las ni rdzu 'phrul dngos grub 'gyur te mi yi bdag po kye/ /zhes bya'o/ /de la</text></item>
<item><p>92b.5</p><section></section><text>rnal 'byor pa'i rab gsal la ji ltar 'gyur zhe na/ de tshe nam mkha' lta bur snang ba ces pas ston ka'i nam mkha' sprin med pa lta bur rab tu gsal ba'o/ /'od gsal ba'i zhes pas skyon gyi dri mas ma gos pa'i sems so/ /de yang me long gi ngos la has btab pa yal ba ltar/ </text></item>
<item><p>92b.6</p><section></section><text>dri ma med pa'i sems kyi rang bzhin du sna tshogs pa'i snang ba rnams rim pa ltar thim nas 'gro ba'i don to/ /ye shes tsam du 'gyur zhes pas/ rmi lam gyi shes pa lta bur shes bya'i bya ba med par rang gsal ba tsam mo/ /'gyur zhes pa rgyun chad med pa'i rang bzhin no/ /ye shes kyi</text></item>
<item><p>92b.7</p><section></section><text>rnam pa gsungs pa/ de dag ces pa la sogs pa nas mtshan ma yang zhes pa dang / rtogs par bya zhes pa dang 'brel pas/ mtshan mar shes bya zhes pa ni 'byung ba'i rtags rnams so/ /mtshan mar yang zhes bya ba ni dngos su gsungs pa'o/ /rnam pa lngar ni zhes pas rab tu byed pa</text></item>
<item><p>93a.1</p><section></section><text>lnga'o/ /des shes pas zhes pa rnal 'byor pa des shes par bya'o/ /rig bya zhes pa des na mtshan ma skyes pa de dag go/ /de nyid kyi phyir na zhes pas stong pa nyid kyi ting nge 'dzin las so/ /de dag ces pas de las skyes pas so/ /rnal 'byor pas shes pa de kho na</text></item>
<item><p>93a.2</p><section></section><text>nyid kyi mtshan nyid shes pas so/ /mnyam par gzhag pa'i zhes pas mi g.yo ba'i sems so/ /sems kyis rtogs par bya ba zhes pas mchog gi sems te/ gzhan du rnam par shes pa'i yul med pa'i bsam gtan no/ /rtags gang zhig ce na dang po zhes pa la sogs pa ste/ </text></item>
<item><p>93a.3</p><section></section><text>de yang ri dwags sred bzhin zhes pa dang po'i mtshan ma la smig rgyu'i snang ba'o/ /de ltar bshad kyang gdams ngag gi du ba'i rnam pa dang po'i mtshan ma la go bar bya ba'o/ /smig rgyu gnyis par shes par bya'o/ /dang por nam mkha' lta bu la nges par sems zhen pas/ rnal 'byor pa'i sems kyi</text></item>
<item><p>93a.4</p><section></section><text>snang ba la dang por du ba'o/ /de nas smig rgyu la sogs par snang ba'o/ /de yang dpal dus kyi 'khor lo las gsungs pa/ nam mkhar kun du zhen pa'i sems kyis mig mi 'dzums pas rdo rje lam nas zhugs rnams kyis/ /stong pa las ni du ba smig rgyu mkha' gsal dri ma med dang me khyer</text></item>
<item><p>93a.5</p><section></section><text>mar me nyid/ /'bar ba dang ni nyi zla rdo rje yin te mchog gi cha dang gang zhig gzugs brnyan blta/ /de dbus sangs rgyas gzugs brnyan yul dang du ma longs spyod rdzogs pa'i sku/ /zhes so/ /sbyor ba'i yan lag drug las kyang / /de la rnal 'byor pa la bla ma'i man ngag gis nam mkha' la</text></item>
<item><p>93a.6</p><section></section><text>sems zhen pas dang po du ba lta bu 'byung ngo / /dang por smig rgyu mi mthong ste rang gi shes par 'gyur ro/ /gnyis pa la de nas smig rgyu mthong bar 'gyur ro/ /de nas de la yang du ba la sogs pa'i rtog pa spangs nas rab tu bsnyen pa nyid do/ /de ltar dpal rdo rje gur las gsungs pa/ rmi</text></item>
<item><p>93a.7</p><section></section><text>lam skad cig skad cig 'gyur/ /de nas sgyu ma lta bu ste/ /'di ni thams cad mkhyen pa'i rgyu/ /dngos grub nye bar rab tu 'khor/ /zhes so/ /yang na ri dwags sred bzhin zhes pas sna tshogs par snang ba 'di dag rnal 'byor pa la smig rgyu'i rnam par snang ste/ brdzun pa lta bur go</text></item>
<item><p>93b.1</p><section></section><text>ba'i don to/ /de nyid 'khrul pa'i shes pa de ni ma yin te/ de ltar snang ba'i rnam par go ba'o/ /mtshan ma gnyis pa dud ka'i rnam pa can/ /zhes pa ni nam mkha' la nges par zhen pa'i shes pas du ba'i nyams skye'o/ /yang na gnas skabs su chos thams cad rten cing 'brel bar 'byung</text></item>
<item><p>93b.2</p><section></section><text>ba las mthar thug rang bzhin med pa ni/ skyes bu'i lag pa'i rtsol bas gtsub shing las me bskyed nas/ de la yang shing rlon pa dang ldan pa la du ba bskyed pa dang / me long nang gi gzugs brnyan 'char ba lta bur rten cing 'brel bar 'byung ba la yang rang bzhin med de/ 'di ni sna</text></item>
<item><p>93b.3</p><section></section><text>tshogs snang ba rten 'brel tsam du shes pas du ba lta bu la sogs par brjod pa'i don to/ /gsum pa zhes pa rtags gsum pa'i mtshan ma'o/ /me khyer zhes pas ji ltar me khyer ni nam mkha' la yud tsam yud tsam gsal ba ste/ de ltar du stong pa nyid las gsal zhing gsal bas</text></item>
<item><p>93b.4</p><section></section><text>ye shes kyi snang ba skye ba'o/ /bzhi pa zhes pa ni rtags kyi rim pa'o/ /sgron me 'bar ba lta bur gsal ba yin/ /zhes pas de lta bu'i mtshan ma 'byung ba'o/ /yang na sgron me 'bar ba lta bur ni gzugs la sogs pa rab tu gsal ba ste/ yun ring du gnas pa nyid la/ de'i rkyen</text></item>
<item><p>93b.5</p><section></section><text>tshogs pa spangs na ni de yang med nas 'gro ba nyid de/ de ni mi dge ba'i bshes gnyen gyis zin pas rab tu nyams pa'o/ /mtshan ma lnga pa gsungs pa/ mtshan ma lnga pa zhes pa la sogs pa ste/ ston ka'i nam mkha' sprin med pa'i dkyil 'khor gsal bar snang ba yin te/ ye</text></item>
<item><p>93b.6</p><section></section><text>shes kyi rang bzhin nyid do/ /rnam par ma brtags par shes pa rtog pa gnyis pa spangs pa ste/ rtog pa lnga pa skye ba'o/ /de lta bu'i zhes pa rim pa de'o/ /mtshan ma thob nas ni zhes pas rtags lnga po rnams so/ /phyag rgya chen po zhes pas ma hA mu dra zhes pa ste/ mu zhes pa dga' ba yin</text></item>
<item><p>93b.7</p><section></section><text>la/ dra zhes pa de 'dzin pa ste/ ma hA zhes pa chen po ste/ thob par bya ba'i gnas so/ /thob par 'gyur ba yin zhes pa ni tshe 'di nyid la 'byung ba'o/ /bya ba gzhan gsungs pa/ ldang bar 'dod na zhes pa la sogs pa ste/ ldang bar 'dod na dang / bya ba bsgrub bya dang / gnas shes pa</text></item>
<item><p>94a.1</p><section></section><text>dang 'brel ba'o/ /ldang bar 'dod na zhes pa ni/ rnal 'byor pa de nyid do/ /rnal 'byor ma dang zhes pas lha mo la phyag byed pa'o/ /mgor gnas pa'i zhes pa ni spyi bor gnas pa ste/ bla ma'o/ /mgon la btud nas zhes pas bla ma dang lha la phyag 'tshal lo/ /yi ge muHni rab</text></item>
<item><p>94a.2</p><section></section><text>brjod ces pas muH'i rnam pa'i sngags brjod nas gshegs pa ste/ gshegs gsol ma byas par bya ba gzhan mi byed pa'i don to/ /bya ba byed pa'i dus su ji ltar bsgom zhe na/ langs nas zhes pa mnyam pa de las so/ /de nyid blo yis zhes pas de kho na nyid kyi don la shes rab kyis nges par 'byed</text></item>
<item><p>94a.3</p><section></section><text>pa'i don no/ /bya ba bsgrub bya zhing zhes thun mtshams kun du spyod pa'o/ /rnal 'byor rigs pas zhes pas de'i sbyor ba shes pas so/ /rtag tu zhes pas dus thams cad du'o/ /rnal 'byor ldan pas gnas zhes pa la/ bshad pa gang zhig bcom ldan 'das ma'i chos 'byung gi nang du</text></item>
<item><p>94a.4</p><section></section><text>chos 'byung gi 'khor lo la baM gyi yi ge la A li dang kA lis bskor ba de yang 'bar ba'i gzugs can dang po bltas nas de nas baM gyi nA da'i 'od pad+ma'i skud pa ltar phra bas sprul ba dang / chos dang longs spyod kyi rang bzhin gyis 'khor lo gsum phug nas 'gro bas bsil ba'i rgyun gyis sgo la</text></item>
<item><p>94a.5</p><section></section><text>bde ba chen po mngon du phyogs par byas nas de'i rnal 'byor la dmigs par brjod pa'o/ /rnal 'byor ldan pas shes pa la yo ga yu ga zhes pa'i sgra ste/ de ni rnal 'byor ldan pa'am gnyis pa la 'gro ba'o/ /de ltar ldan ni bshad pa ste/ de la rnal 'byor gcig tu brjod pas so/ /</text></item>
<item><p>94a.6</p><section></section><text>bdag gi bla ma dam pa'i lugs ni de ltar ma yin no/ /a wa d+hU tI pa'i sgrub thabs dang yang 'gal te/ phyag rgya gnyis pa'i rnal 'byor gyis/ /khams gsum kun yang 'grub par 'gyur/ /zhes so/ /des na rnal 'byor ldan pas gnas/ /zhes pa ni phyag rgya gnyis rab tu sbyor ba</text></item>
<item><p>94a.7</p><section></section><text>de ltar dus kun du gnas shing brten pa'o/ /de ltar 'khor lo dang bcas pa'i lha mo dang / gtum mo bsgom par bya ba'i don no/ /yang na rgyu 'bras kyi rnam par dag pas 'dir gtum mo'i rnal 'byor gnyis bya ba nyid de de ltar de mthong ba las bsgom par bya'o/ /de kho na nyid bshad pa zhes</text></item>
<item><p>94b.1</p><section></section><text>bya ba de kho na nyid ye shes yang dag pa'i grub pa'i 'grel pa las bsgom pa'i cho ga'o// //slob ma rjes su gzung ba gsungs pa/ slob mas zhes pa la sogs pa nas/ sngags pas rjes su gzung bar bya/ /zhes pa dang 'brel bas slob mas maN+Dal zhes pas byed pa pos maN+Dal byas nas</text></item>
<item><p>94b.2</p><section></section><text>bla ma la dbul lo/ /zhabs pad la zhes pas zhabs 'og na yod pa'i pad+ma la gtugs pa'o/ /'dod pas zhes pa dang ba dang ldan pa de'o/ /gsol ba btab ces pas bla ma la zhus pa'o/ /mang du btab gyur pa'i zhes pas lan gsum la sogs pa'o/ /sngags pa yis ni zhes pas bla ma'o/ /</text></item>
<item><p>94b.3</p><section></section><text>dus ni tshes bcu pa dag las zhes pas/ nag po'i phyogs kyi bcu pa ste/ gzhan du de'i dus ma yin pa'i dbang du byas pa'o/ /rnal 'byor ma la dmigs pa'i rang bzhin gyis nag po'i phyogs 'di bsngags par gsungs pa'o/ /de dag rnams ni slob ma rnams so/ /gzung ba ni bla mas so/ /</text></item>
<item><p>94b.4</p><section></section><text>bla mas ci bya zhe na/ rnal 'byor byas nas zhes pa la sogs pa nas/ kun du blangs te zhes pa dang 'brel pas rnal 'byor byas pas zhes pas phyi'am nang gi bdag nyid kyi shes rab ma'i sbyor ba dang ldan pas/ dang por myos byed cung zad btung bar byas te/ des sems dpa' bar byas nas rnal</text></item>
<item><p>94b.5</p><section></section><text>'byor rtog pa thams cad ring du song ba'i stong pa nyid kyi don gsal ba'i shes rab dang sbyor ba las skyes pa'i dga' ba'i mchog tu byas pa ni man ngag gi lugs so/ /sngags kyi rang bzhin zhes pas sngags btu ba las byung ba'i rang bzhin de'o/ /lha mo'i 'khor lo zhes pa sin+d+hu ra dang bcas pa'i</text></item>
<item><p>94b.6</p><section></section><text>me long gi mthil la bris pa'i zur gsum pa'i 'khor lor gnas pa de'o/ /de bzhin du gsungs pa/ pad+ma 'dab ma gsum pa'i dbus su ni/ /rdul bral phye ma sin+d+hu ra byugs te/ /sngags kyi rang bzhin mngon du phyogs pa la/ /mchod bcas de yang bla ma byon nas ni/ /'di ni bdag gis bla</text></item>
<item><p>94b.7</p><section></section><text>ma dam pa'i gsung / /sgrub pa'i thabs ni mi 'joms pa las so/ /bdag nyid ces pas sngags de nyid la'o/ /mchod cing zhes pa lha mo la mchod pa'o/ /bzlas pa byas pas zhes pa yi ge gsum gyis byin gyis brlab pa'o/ /dang po mchog ces pa myos byed kyis slob ma mnyes</text></item>
<item><p>95a.1</p><section></section><text>bar bya ba'i don du rang gi snod de nyid bzung nas phyi rol du byung nas byed pa'i don to/ /kun du blangs te zhes pa lag pa bzung nas so/ /de nas zhes pa maN+Dal lnga byed pa man ngag gi lugs so/ /gzhan du brgyud pa 'ga' zhig ni maN+Dal la lnga de bzhin gshegs pa lngar blta zhing de</text></item>
<item><p>95a.2</p><section></section><text>la mchod pa byas nas slob ma gzhan du 'jog pa'o/ /yon phul nas ni 'bru dang gser dang bran pho dang bran mo dang / rang gi lus kyang dbul ba ste/ de nas bdag tu mi 'dzin pa'o/ /mdun du 'greng 'gyur zhes pa slob ma la sogs pa'o/ /me tog phreng 'dzin zhes pa lag pa gnyis thal</text></item>
<item><p>95a.3</p><section></section><text>mo sbyar nas cung zad kha phye bas me tog gi phreng ba 'dzin pa'o/ /slob ma'i mgo bo ni go bar zad do/ /mgon po bsgoms nas zhes pas de bzhin bsams pa'i slob ma'i spyi bor bla ma bsgom pa'o/ /bla mas bltas par bya zhes pa ye shes 'bebs pa la sogs pa bya ba'i don du'o/ /bya ba gzhan yang</text></item>
<item><p>95a.4</p><section></section><text>gsungs pa/ /de'i rjes la zhes pa nas myos byed slob ma la bla mas sbyor bar bya zhes pas 'brel pas/ ji skad brjod pa'i lha mo dang zhes pas sngar bstan pa ltar ro/ /'od zer 'bar ba zhes pa bsgom par bya ba nyid do/ /'khor lo zhes pas sin+d+hu ra'i dus kyi 'khor lo zur gsum pa de'o/ /</text></item>
<item><p>95a.5</p><section></section><text>shugs ldan pa zhes pas drag tu 'khor ba'o/ /nye bar gnas pa'i lus la zhes pa slob ma'i lus so/ /bsams nas ni zhes pas bsgom par bya ba nyid do/ /slob ma'i lte ba'i 'og gi chos 'byung la bsam pa gdams ngag tu shes par bya'o/ /lha mo dang zhes pa dang 'khor lo zhes</text></item>
<item><p>95a.6</p><section></section><text>pa'i tshigs bcad ni bla ma mi gsung bas mi bri la 'khor lo la sogs pa'i gdams ngag bri bar bya ste/ dang po me tog dmar pos mchod par bya ba ni/ 'khor lo ming med kyis ni bri bar gsungs pa ste/ /de ltar zur gsum du ni brjod par bya ba nyid/ /baM bcas sor gsum tshad du</text></item>
<item><p>95a.7</p><section></section><text>'bar ba'i rnam pa'o/ /sin+d+hu ra yi dus su pad 'dab gsum pa ste/ /sngags kyis gang ba'i grangs ni mda' dang me nyid do/ /lte bar baM gyi rnam pa ldan pa de yin no/ /phyogs bzhi rnams su bkra shis bzhi pa bri bar bya/ /dpal ldan rdo rje lha mo'i pad+ma'i nang nyid du/ /chos kyi 'byung</text></item>
<item><p>95b.1</p><section></section><text>gnas nang du sngags kyi 'khor lo ni/ /ji ltar gsungs pa de yang zur gsum nyid yin te/ /rab tu 'khor bas mi shes pa rnams 'joms/ /'bebs pa'i cho ga slob ma'i pad+ma yang / /de ni bla mas lte ba'i 'og tu bsgom/ /gang zhig sngags kyis gang ba de yang zur gsum la/ /zur drug</text></item>
<item><p>95b.2</p><section></section><text>bsgom pa'i lugs 'di shin tu dman pa'o/ /gang du lha mo gcig tu yod pa 'bri na yang / /thang sku mtsho skyes 'dab ma gsum pa'i dbus su bya/ /yang na lha mo drug gis brgyan par gyur pa na/ /zur gsum 'di yang yin te gnyis pa mthong bas so/ /yang na sa la dkyil 'khor byed pa'i</text></item>
<item><p>95b.3</p><section></section><text>dus su yang / /brgyud pa gsungs pas zur drug chu skyes la/ /zur drug tu ni lha mo rnams la mchod pa'o/ /shar la sogs pa'i phyogs su bkra shis dkyil 'khor dgod/ /ces so/ /ye shes 'bebs pa'i mtshan nyid gsungs pa/ mthar gyis zhes pa la sogs pa nas/ slob</text></item>
<item><p>95b.4</p><section></section><text>ma de ltar babs pa de la ni/ /lha mo'i byin rlabs 'byung bar 'gyur/ /zhes pa dang 'brel lo/ /mthar gyis ni zhes pa zin pa'i de ma thag tu'o/ /de ltar babs pa de la zhes pas slob ma de la'o/ /mtshan nyid rang gang zhe na/ spu ldang ba dang / zhes pa la sogs pa ste/ spu ldang</text></item>
<item><p>95b.5</p><section></section><text>ba ni ba spu gyen la langs pa'o/ /rab tu 'dar zhes pa lus la rang dbang med pas 'dar ba'o/ /mchi ma 'byung ba dang ni zhes pas rang babs su byung ba'o/ /'gyel ba zhes pas g.yas g.yon la sogs pa'o/ /ye shes skye ba'i rang bzhin zhes pa 'das ma 'ongs da ltar shes</text></item>
<item><p>95b.6</p><section></section><text>pa thob pa'o/ /'byung bar 'gyur zhes pas slob ma la'o/ /thams cad kyi gtam dri ba la sogs pa btub pa 'byung ba'o/ /yang mthar gyis zhes pas de ltar phebs pas slob ma la byang chub kyi rang bzhin 'byung bas phebs pa de la ye shes skye ba'i don to/ /slob ma rjes</text></item>
<item><p>95b.7</p><section></section><text>su gzung ba ye shes ma phebs par mi bya ba'o/ /bya ba gzhan gsungs pa/ de rjes zhes pa la sogs pas slob ma brtag pa dang / bla ma'i ting nge 'dzin dang 'brel lo/ /dad ldan zhes pas dkon mchog gsum dang / las rgyu 'bras la yid ches pas sangs rgyas</text></item>
<item><p>96a.1</p><section></section><text>la sogs pa dang / sdig pa dang bsod nams la sogs pa bden par 'dod pa'i bag chags mchog tu gyur pa'i don to/ /yon tan dang bcas zhes pas gzhan yang yon tan du ma dang ldan pa'o/ /bla ma sangs rgyas gnyis med gus pa las/ zhes yang dag</text></item>
<item><p>96a.2</p><section></section><text>par bla ma dang sangs rgyas gnyis su med par gus par byed pa'o/ /de bzhin du gsungs pa/ bla ma sangs rgyas bla ma chos/ /de bzhin bla ma dge 'dun te/ /kun gyi byed pa bla ma ste/ /bla ma rdo rje 'chang dbyer med/ /ces so/ /'dir yang mgon po mgo mtshan zhes gsungs pas/ </text></item>
<item><p>96a.3</p><section></section><text>rnam par snang mdzad kyi gnas su bla ma sgom pa'o/ /rdo rje yis ni rnal 'byor ma rnams kyi zhes pas 'di'i sgor zhugs nas so/ /ting 'dzin mchod dang sngags rnams brjod par bya zhes pas/ bsgom bya dang mchod pa'i rim pa sngags kyang mnyes par byed pa'i phyir slob dpon gyis brjod</text></item>
<item><p>96a.4</p><section></section><text>par bya'o/ /dgag par bya ba gsungs pa/ dad pa dang ni zhes pa la sogs pa nas 'di ni brjod par mi bya'o zhes pa dang 'brel lo/ /de dag gsal bar mi brjod pa'i don to/ /gang la mi brjod ce na/ dad pa dang ni rnam par bral ba'i zhes pas/ bla ma la sogs pa la ma dad pa'o/ /</text></item>
<item><p>96a.5</p><section></section><text>gus pa rnam par nyams pa'i slob ma la/ /zhes pas/ bla ma dang sangs rgyas la gus par mi byed pa'i mi de la'o/ /yid ches 'phral bskyed pa da lta nyid du yon tan 'byung ba'o/ /shin tu rnam dag ces pas yang dag pa'i don to/ /rnal 'byor 'di ni zhes pas rim pa 'di nyid do/ /brjod</text></item>
<item><p>96a.6</p><section></section><text>par mi bya ste gong ma dang 'brel ba'o/ /phan yon gsungs pa/ gang zhig ces pa nas 'jigs pa rnams dang zhes pa dang / 'jigs par 'gyur zhes pa dang 'brel lo/ /dang por 'jigs pa rnams nyams pa'i rgyu gsungs pa ni gang zhig sngags dang bcas par gyur pa'i zhes</text></item>
<item><p>96a.7</p><section></section><text>pas lha mo'i sngags rnal 'byor ma drug gi sngags dang bcas pa'o/ /yang na sngon du song ba'i sin+d+hu ra dang bcas pa'i sngags kyis yongs su gang ba'i 'khor lo zur gsum pa la mchod pa'o/ /lha mo'i 'khor lo yang de nyid do/ /rnal 'byor pa gang zhig gis bcom ldan 'das</text></item>
<item><p>96b.1</p><section></section><text>ma'i lha mo drug gi 'khor lo la mchod par byed pa'i don no/ /'jigs pa gang zhe na/ de la zhes pas rnal 'byor pa de la'o/ /'jigs pa chen po brgyad po rnams dang ni/ /zhes pas/ seng ge dang / glang po che dang / me la sogs pa'i 'jigs pa rnams so/ /sdig pa chen po rnams dang zhes</text></item>
<item><p>96b.2</p><section></section><text>pas mtshams med pa lnga yang spong ba'o/ /skal ngan dang zhes pas 'jig rten pa rnams dang mi mthun pa'o/ /phan yon gzhan yang gsungs pa/ dbul ba dang zhes pa nor med pa'o/ /nad dang zhes pas mdze la sogs pa'o/ /rgas pa dang zhes pa skra dang gnyer mas gtugs pa'o/ /sdug</text></item>
<item><p>96b.3</p><section></section><text>bsngal zhes pas lus la gnod pa'o/ /yid mi bde ba rnams dang zhes pas sems las byung ba'i sdug bsngal rnams so/ /'khrul dang zhes pas chos ma yin pa la chos su 'dzin pa'i blo'o/ /ji ltar mu stegs pas sems can bsad pas mtho ris thob ces pa lta bu'o/ 'thab rtsod</text></item>
<item><p>96b.4</p><section></section><text>ces pa phan tshun 'gyed pa'o/ /nyes skyon zhes pa sdig pa'i dri ma'o/ /yang na snyigs ma'i dus kyi skyon rnams so/ /nyon mongs zhes pas 'dod chags la sogs pa'o/ /gdung ba sna tshogs zhes pas sna tshogs pa'i 'byung po dang / yi dwags la sogs pa'i gnod pa'o/ /'jigs</text></item>
<item><p>96b.5</p><section></section><text>par 'gyur zhes pa sngon du gsungs pa'i tshigs bcad dang yang 'brel ba ste/ de dag mi 'byung ba'o/ /phan yon gzhan yang gsungs pa/ gang zhig ces pa nas dngos grub brgyad po zhes pa dang thob par 'gyur zhes pa dang 'brel lo/ /gang zhig ni rnal 'byor pas so/ /yid la</text></item>
<item><p>96b.6</p><section></section><text>zhes pa snying po'i yid kyis byed pa'o/ /'khor lo'i gsang sngags zhes pa gong du bstan pa lta bu'o/ /bsgoms nas zhes pa rim pa ltar ro/ /'gog pa'i tshig ces pas ngag tu brjod pa spangs pas so/ /zlos byed ces pas snying po yid la bzlas pa ste/ 'khor lo dang bcas</text></item>
<item><p>96b.7</p><section></section><text>par bsgoms nas so/ /dngos grub brgyad po rnams dang zhes pas mig sman dang ril bu la sogs pa'o/ /mngon shes lnga zhes pas lha'i mig dang / lha'i rna ba dang / nam mkha'i rdzu 'phrul dang gzhan gyi sems shes pa dang sngon gyi gnas rjes su dran pa'o/ /de bzhin yon tan zhes</text></item>
<item><p>97a.1</p><section></section><text>pas stobs bcu dang mi 'jigs pa la sogs pa'o/ /yang na cho 'phrul te mu stegs kyi yon tan brgyad lta bu'o/ /'thob par 'gyur ba ste/ sgrub pa pos so/ /gzhan yang phan yon gsungs pa/ nyin re bzhin zhes pa la sogs pas sa rlog byed pa'i</text></item>
<item><p>97a.2</p><section></section><text>zhal ni bsgom pa gang yin pa/ zhes pa dang 'chi ba las rgyal bar 'gyur zhes pa dang 'brel bas so/ /de la nyin re zhes pas dus rtag tu byed pa'o/ /thun rer zhes pas snga dro nyin phyed na yang byed pa'o/ /'bad nas zhes pas mchod pa la sogs pa rgyun ma chad par ro/ /</text></item>
<item><p>97a.3</p><section></section><text>seng ge ni khyab 'jug go/ /'phrog byed ni dbang phyug chen po'o/ /dbyig gi snying po ni tshangs pa'o/ /'chi ba zhes pa ni khyab 'jug la sogs pas kyang thub par dka' ba'i 'chi ba las rgyal bar 'gyur ba'o/ /thub par dka' ba'i zhes pa go bar zad do/ /gzhan yang gsungs</text></item>
<item><p>97a.4</p><section></section><text>pa/ 'khor lo dang bcas zhes pa la sogs pa nas/ rdo rje phag zhal can 'di gang zhig sgom byed pa/ /de la bud med rnams dang zhes pa dang / bsgrub bya rnams kyang 'byung zhes par 'brel ba'o/ /'khor lo dang bcas zhes pas chos 'byung gi dbus su sngags kyis gang ba'i 'khor lo</text></item>
<item><p>97a.5</p><section></section><text>bsgom pa de la'o/ /de la bud med rnams dang zhes pas yid du 'ong ba'i gzhon nu ma la sogs pa'o/ /rig pa zhes pas lha'i yang 'dod pa'i yul lta bu'o/ /sna tshogs zhes pas sgeg pa dang glu dang rol mo la sogs pa'i 'du byed la mkhas pa rnams so/ /gos dang zhes pas</text></item>
<item><p>97a.6</p><section></section><text>khyad par gyi na bza' rnams so/ /bza' zhes pas zan la sogs pa'o/ /btung zhes pas sbyar chang la sogs pa'o/ /nor ni rin po che la sogs pa'o/ /'bru ni 'bras so ba dang nas la sogs pa'o/ /sa gzhi ni mchog tu skye ba'i nor gyi rgyun 'byung ba'i sa'o/ /khang bzangs</text></item>
<item><p>97a.7</p><section></section><text>zhes pa rin po che'i gzhal yas khang la sogs pa'o/ /lha rdzas zhes pas lha'i 'ang 'dod yon la sogs pa'o/ /mal cha zhes pa mchog tu gyur pa'i rin po ches spras pa'i khri'u la sogs pa'o/ /stan zhes pas seng ge la sogs pa'i gdan yin pa'o/ /sgrub byed rnams zhes</text></item>
<item><p>97b.1</p><section></section><text>pas rta dang glang la sogs pa mkho ba'i yo byad rnams so/ /de kho na bshad pa zhes bya ba de kho na nyid ye shes yang dag pa'i grub pa'i 'grel pa las slob ma rjes su bzung ba'i cho ga'o// //de nas sngags btu la sogs pa ni de nas zhes pa nas/ sngags btu ba 'di brjod</text></item>
<item><p>97b.2</p><section></section><text>par bya/ /zhes pa dang 'brel pas/ de nas zhes ye shes phab pa'i rjes thogs la'o/ /rdo rje rnal 'byor ma zhes pa lha mo'i'o/ /de'i sngags de phag mo'i snying po'i sngags mngon du byas pa'i don to/ /thugs lta bu yin pas na snying po zhes bya'o/ /mchog tu gyur zhes pa gtso</text></item>
<item><p>97b.3</p><section></section><text>bo'o/ /rim pa bzhin zhes pa mthar gyis 'byung ba'i don to/ /rna nas rna dang zhes pas rna ba gcig nas rna ba gcig tu 'ongs pa'i don to/ /dngos por bris pa yang med pa'o/ /de bzhin du zhes pas lugs ma yin pa zhes gzhan du gyur pa bkag pa'o/ /zhal nas zhal du zhes pas</text></item>
<item><p>97b.4</p><section></section><text>mar me gcig nas mar me gcig chad pa ltar/ bla ma gcig gi zhal nas bla ma gcig gi zhal du brgyud pa'o/ /'khor lo gsungs pa sngar brjod lta bur zhes pa la sogs pa nas A li zhes pas a dang por byas pa'i dbyangs kyi yi ge bcu drug go/ /kA li zhes pa ka dang por byas pa'i</text></item>
<item><p>97b.5</p><section></section><text>ha'i bar gsal byed sum cu rtsa gsum mo/ /de bri bar bya zhes pa dang 'brel lo/ /ji ltar byas te zhe na/ sngar brjod lta bur 'khor lo lha'i zhes pas sngar brjod pa'i 'khor lo ni chos 'byung gi rnam pa bris pa'i dbus su 'di nyid bri ba nyid kyi don to/ /lta bu zhes pa'i sgras chos 'byung gi rnam</text></item>
<item><p>97b.6</p><section></section><text>pa tsam du go bar byas pa las sngar gyi 'khor lor lha mo'i sngags dang bcas pas ni ma yin no/ /lha'i zhes pas rlung gi bdag nyid do/ /tshogs kyi zhes pas rlung bzhi bcu rtsa dgu'o/ /gnas zhes pas grangs te re'u mig go/ /ldan pa bri zhes pa ni yi ge dang bcas pa ste/ re'u</text></item>
<item><p>97b.7</p><section></section><text>mig bzhi bcu rtsa dgu yang chos 'byung gi rnam par bri'o/ /de ltar dpal sdom pa las gsungs pa/ sna tshogs thams cad chos 'byung la/ /zhes so/ /gcig ma tshang zhes pa k+Sha med pa ste/ de yang Sha dang ka yig gnyis log pa las 'di grub pas des na 'di nyid ma gsungs pa'o/ /</text></item>
<item><p>98a.1</p><section></section><text>rim bzhin du zhes pa mtha' ma nas rim pa ltar ro/ /gdams ngag las byung ba'i 'khor lo'i rim pa yang bri bar bya ste/ zla ba me dang mda' dang thub pa nyid/ /bug pa drag po 'dod pa'i rim pa yis/ /re'u mig rnams kyis chos kyi 'byung gnas kyi/ /rnam par byas la man</text></item>
<item><p>98a.2</p><section></section><text>ngag gis dgod do/ /chos 'byung dag kyang bri ba'i rnam pa yang / /thog mar ri mo gsum gyi rang bzhin la/ /gong ltar yod bzhin ri mo'i dbus su ni/ /de bzhin du yang ri mo drug drug go/ /'di ni bdun gyis bdun bsgyur las/ /khyim ni g.yas skor gyis ni bri/ /dang por rtsa bar a yig ste/ /</text></item>
<item><p>98a.3</p><section></section><text>yi ge ha ni dbus su 'gyur/ /'di gsum rnam dag yon tan gsum/ /rlung ni rnam dag yi ge la/ /mdor na chos kyi 'byung gnas su/ /rlung ni thim par 'dod pas so/ /a yig rang bzhin lha mo la/ /rtsa ba'i gnas su rnam par bzhag /ha yi rang bzhin bcom ldan 'das/ /he ru</text></item>
<item><p>98a.4</p><section></section><text>ka ni dbus su bzhugs/ /zhes so/ /sngags btu ba gsungs pa/ dz+ha 'og ces pa la sogs pa nas/ dang por nyid du gsum bri bya/ /zhes pa dang 'brel ba'o/ /ci ste zhe na/ dz+ha 'og Da 'og gnas sbyar ba/ /zhes pas dz+ha'i 'og na gnas pa a'o/ /Da'i 'og na u yig go/ /</text></item>
<item><p>98a.5</p><section></section><text>ha 'og rten pas rnam par brgyan/ /zhes pa ha'i 'og na gnas pas de spyi bor brgyan pa'o/ /de nyid gsal byed ces pas a dang u gnyis sbyar bas o yig go/ /ma'i yi ge thig le'i gnas su bzhag la/ zla tshes ni man ngag gis go bar bya/ dang po nyid du zhes pa oM</text></item>
<item><p>98a.6</p><section></section><text>gyi yi ge bri ba'i don to/ /gsum gsum zhes pas oM oM oM zhes so/ /yig mchog ces pas thun mong ma yin pa'i don go bar byed pa'o/ /zla tshes dang thig le yang dag par sbyar bas/ u'i rnam pa rlung gi rang bzhin yang a stong pa nyid du thim par byed pa'i don to/ /'di ni oM gyi sgra</text></item>
<item><p>98a.7</p><section></section><text>don te man ngag gi lugs so/ /gsum du brjod pa nyid ni lus ngag yid gsum gyi rang bzhin gcig tu byed pa'i don to/ /de la 'dir gsal byed ces pas de kho na nyid du rab tu gsal bar byed pa'i don to/ /gzhan gsungs pa/ b+ha steng rten dang tsha steng gnas pa ni/ /zhes pa la sogs</text></item>
<item><p>98b.1</p><section></section><text>pa la/ b+ha'i steng na sa yig ste/ tsha steng gnas pa Ta ste gnas dang sbrel/ zhes pas tsha'i steng na gnas pa ba yin te Ta'i steng na gnas pa ra yig la sbrel zhes pas de nyid sbrel ba'o/ /de rjes bri zhes pas sa'i rjes su bri ba'o/ /Sha 'og brten pa Da 'og mar bcas pa/ /zhes pa/ </text></item>
<item><p>98b.2</p><section></section><text>Sha'i 'og na ba yig la Da'i 'og na u yig ste/ bcas zhes pa dang de dang ldan pa'o/ /sha steng brten pa sha ste gnas dang bcas/ /zhes pa sha'i steng na da yig la bcas pa de dang ldan pas Sha'i steng na d+ha yig go/ /bri bar bya zhes pa thams cad go bar bya'o/ /gzhan yang</text></item>
<item><p>98b.3</p><section></section><text>gsungs pa/ li 'og gnas pa nya 'og dang ldan pa/ /zhes pas/ li'i 'og na gnas pa Da yig la de dang ldan pa'i nya'i 'og na A yig go/ /pa steng Ta 'og ldan pa de rjes bri/ /zhes pa pa'i steng na gnas pa ka yig la de dang ldan pa ni Ta'i 'og i yig ste de rjes bri zhes pa'o/ /</text></item>
<item><p>98b.4</p><section></section><text>pha steng son pa Tha 'og dang ldan pa/ /zhes pas pha'i steng du na yig la de yis son pas Tha'i 'og na I'o/ /ha Ta bar gnas ai g.yon dang bcas pa/ /zhes pas ha dang Ta'i bar gnas pa ya yig la/ ai bi g.yon nas gnas pa e yig ste de dang ldan pa'o/ /yang gsungs pa/ sa tsa'i</text></item>
<item><p>98b.5</p><section></section><text>dbus gnas pa dang b+ha 'og gnas/ /zhes pas tsa dang sa yi bar du ni ba yig go/ /b+ha yi 'og na dza yig yod pas/ gnas pa Tha g.yas dang ni 'brel zhes pas Tha'i g.yas na ra yig yod pas de 'brel pas zhes pas b+ha 'og gi dza dang sbrel bas de rjes la zhes pas bri ba ste/ ha tha</text></item>
<item><p>98b.6</p><section></section><text>dbus son zhes pas ha dang tha'i bar na wa yig la ta g.yon brten zhes pas/ ta'i g.yon na Na yig la Tha dang la'i dbus na gnas pa phyi nas bri zhes pa/ Tha dang la'i dbus na ra yig ste phyi nas bri zhes pas mnan pa'o/ /yang gsungs pa/ cha kun gyi ni mtha' dang pha bar ma/ /zhes pas</text></item>
<item><p>98b.7</p><section></section><text>cha kun gyi mtha' ni AHyig la pha dang aH'i dbus su na yig ste/ sde gsum pa'i dang po g.yon nas 'brel zhes pas sde gsum pa'i dang po ni Ta yig la de'i g.yon na I ste de dang ldan pa'o/ /la yi 'og na Na steng dag dang ldan/ /zhes pas la'i 'og na gnas pa yang yin la de dang ldan</text></item>
<item><p>99a.1</p><section></section><text>pa ni Na steng na e yig dang ldan pa'o/ /tsha steng gnas dang zhes pas tsha'i steng na ba yig la/ b+ha 'og Tha g.yas ldan zhes pas b+ha'i 'og na dza yig la Tha'i g.yas na ra yig ste bri bar bya zhes pa'o/ /yang gsungs pa/ Sha 'og gnas pa ta steng dang ldan pa/ /zhes</text></item>
<item><p>99a.2</p><section></section><text>pas/ Sha yi 'og na ba yig la ta'i steng na ai yig ste de dang ldan pa'o/ /Na 'og Tha steng dang ldan zhes pas Na'i 'og na ra yig la Tha'i steng na o yig ste/ de dang ldan pa ni phyi nas yin zhes pa'o/ /pha 'og brten dang zhes pas pha'i 'og na tsa yig ste/ pha steng Tha 'og mar ldan zhes</text></item>
<item><p>99a.3</p><section></section><text>pas pha'i steng na gnas pa na yin la/ Tha'i 'og ma I yig ste de dang ldan pa'o/ /la 'og Na steng zhes pas la'i 'og nas ya yig la Na'i steng na i yig ste/ de dang ldan pa nyid do/ /yang brjod pa/ wa 'og gnas pa Da 'og stong pa can/ /zhes pas Da'i 'og na gnas pa u yig la stong pa</text></item>
<item><p>99a.4</p><section></section><text>zhes pa thig le ste/ zla tshes dang bcas pa gdams ngag go/ /de gnyis dang ldan pa'i gsum po ni wa'i 'og na gnas pa'i ha la sbyin pas ha yig ni gsum du bya'o/ /u yig thung ba gsum thig le dang bcas pa ha yig la byin pa gsum mo/ /gang du dpal a wa d+hU tI pas mdzad pa'i</text></item>
<item><p>99a.5</p><section></section><text>sgrub thabs las hUM ring po'i rab tu byed pa brjod pa'o/ /de bzhin du 'di ni sgrub thabs logs pa nyid yin pas skyon du 'gyur ba med do/ /tsa steng ra 'og gnas bcas zhes pas tsa'i steng na gnas pa pha yig la/ ra'i 'og na Ta yod pas Ta yig dang / steng bcas zhes pa'o/ /</text></item>
<item><p>99a.6</p><section></section><text>gsum zhes pas phaT gcig btus pa la man ngag gis go bar bya'o/ /sha 'og gnas pa tha 'og dang ldan zhing / /zhes pas sha'i 'og na sa yig la tha'i 'og na wa yig ste/ ldan pa ni nya'i 'og ma dang yang ldan pa yin zhes pas nya'i 'og ma A yod pas de dang ldan</text></item>
<item><p>99a.7</p><section></section><text>pa'o/ /yang brjod pa sa'i gnas zhes pas sa dang ya'i bar na ha yig la dz+ha'i g.yon bcas zhes pas dz+ha'i g.yon na A yig yod pa ste de dang ldan pa nyid do/ /gsang chen yi ge'i rnam pa brjod gyur pa/ /zhes pas de la gsang chen ni mi ston par rab tu sbed pa'o/ /des</text></item>
<item><p>99b.1</p><section></section><text>ni mchog thob par byed pa'i rgyu yin pas so/ /yi ge'i rnam pa brjod gyur pa ni A li dang kA li'i snying po de las byung ba brjod pa'o/ /gang gis she na rdo rje'i lha mo zhes pas rdo rje phag mo ste rab bsngags ma la sogs pa'o/ /rnams kyi sngags 'di ni zhes pa lha mo de dag gi sngags so/ /</text></item>
<item><p>99b.2</p><section></section><text>sin+d+hu ji ltar bya zhe na bri zhing zhes pas/ sin+d+hu ra'i snod dam rig pas bris pa'i snod la'o/ /brjod ces pa bsgoms pas ngal ba'i rjes la bzlas pa'o/ /bsgom par zhes pas lha mo'i pad+mar 'khor lo bsgom pa'o/ /bya ba yin zhes pas dus thams cad du mnyam par byed pa'o/ /</text></item>
<item><p>99b.3</p><section></section><text>phan yon brjod pa yid bzhin nor bu zhes pa la sogs pa nas/ 'di ni sngags kyi rgyal po ste/ /sgrub thabs na bde ba'i mchog ster zhes pa dang 'brel lo/ /yid bzhin nor bu ni rin po che'i char 'bebs pa'i khyad par ro/ /dpag bsam shing ni 'bras bu la dgos 'dod 'byung ba'o/ /</text></item>
<item><p>99b.4</p><section></section><text>bum pa mchog ces pa bum pa bzang po ste/ /zad mi shes pa'o/ /dpal ldan zhes pas dpal ni phun sum tshogs pa'o/ /'dod pa'i 'o ma'i ba yang zhes pas gang 'dod pa thams cad 'byung ba'o/ /de dag bsgrubs pas zhes pa bzhi po bsgrubs pas 'grub na tshe 'di la nor ster ba tsam</text></item>
<item><p>99b.5</p><section></section><text>du 'gyur ba'o/ /'dis ni bde ba dang bcas pa'i nor rnams ster bar byed ces pas 'dis 'jig rten dang 'jig rten las 'das pa gnyis ka'i don thams cad 'grub par 'gyur zhes pa'i don to/ /de kho na nyid bshad pa zhes bya ba de kho na nyid ye shes yang dag par grub pa'i 'grel pa la sngags btu ba'i</text></item>
<item><p>99b.6</p><section></section><text>cho ga'o// //mchod pa zhes pa la sogs pa nas gang zhig sngags kyi rgyal po gang gi spyi bor btags pas de la bsrung bar 'gyur zhes pa dang 'brel lo/ /mchod pa'i rgyu zhes pas sin+d+hu ra la mchod pa byed pa'i don du'o/ /cho ga zhes pas cho ga'i rim pa mnyam pa'o/ /mkhas pa</text></item>
<item><p>99b.7</p><section></section><text>zhes pas lha mo de kho na nyid shes pa'o/ /snod la brten zhes pas snod ni me long la sogs pa'o/ /brten pa ni sin+d+hu ra bzang po'o/ /gang la zhes pa sin+d+hu ra nyid bsrung bar brjod pa'o/ /yang na snod ni gro ga la sogs pa'o/ /brten pa ni bsrung ba'i don du 'khor lo bri ba'i don</text></item>
<item><p>100a.1</p><section></section><text>to/ /des ni zhes pa bris pa des so/ /ji ltar bya zhe na btags zhes pas gang bsrung ba de'i lus la'o/ /gang du gdags she na/ mgo dang mgul ba dpung pa la/ /zhes pa mgo la sogs pa rnams su gdags pa'o/ /byis pa tshul zhes pas 'chang ba po la sogs</text></item>
<item><p>100a.2</p><section></section><text>pa'o/ /tshul bzhin zhes pas mchod pa byed pa ltar ram byas pa'i rjes la bya'o/ /bsrung bar bya zhes pa rjes su sbyin pa'o/ /phan yon yang gsungs pa/ bsrung bcas byis pa mthong nas klu la sogs pa'ang skrag nas 'byer/ /zhes pa dang 'brel lo/ /lto 'phye tsam du ma zad</text></item>
<item><p>100a.3</p><section></section><text>de 'byung po dang zhes pas mkha' la rgyu bas 'dzin pa'o/ /gdon dang zhes pa klu la sogs pa'o/ /mtshan mo rgyu dang zhes pas nyin par mi rgyu ba'i rigs so/ /sha za'i tshogs bcas zhes pas mang du 'dus pa ste/ de dag kyang byer nas 'gro ba'o/ /gzhan yang gang zhig ma rungs</text></item>
<item><p>100a.4</p><section></section><text>pa'i sems can te/ byis pa 'jigs pa zhes pas byis pa la 'jigs pa skye zhing de dag nyam thag par byed pa'i rigs so/ /rab 'jigs zhes pa de bas gzhan 'jigs par ston pa'o/ /de dag kyang 'byer ba ste/ stobs ldan seng ges nags su skrag la mnar bzhin 'byer/ /</text></item>
<item><p>100a.5</p><section></section><text>zhes pas/ stobs dang ldan pa'i seng ge mthong na nags kyi stag la sogs pa yang skrag nas nags su bros nas 'gro ba ltar de dag kyang byer nas 'gro zhes pa'i don to/ /rnal 'byor pas zhes pa nas grub pa 'di ni bris te zhes par 'brel lo/ /rnal 'byor gyi ni zhes pas rgyu 'bras</text></item>
<item><p>100a.6</p><section></section><text>kyi rang bzhin gyi lha mo'i rnal 'byor ro/ /man ngag dam pa thob cing zhes pa bla ma dam pa'i zhabs la gtugs nas gdams ngag blangs te/ mngon sum du byas pa'o/ /gsal ba zhes pa rab tu gsal ba'i yid do/ /dri med ni rnam par rtog pa'i dri ma spangs pa'o/ /ye shes ni</text></item>
<item><p>100a.7</p><section></section><text>rang rig pa'i rang bzhin no/ /yang dag grub pa zhes pas gdams ngag mchog tu gyur pa thob cing rnyed pa'o/ /'di bris te zhes pas lhan skyes kyi ye shes skye ba'i thabs 'di'o/ /ji ltar gdams ngag rnyed pa yang brjod par bya ste/ de nas zhes pa la sogs pa nas gdams ngag</text></item>
<item><p>100b.1</p><section></section><text>rnyed pa ste/ zhabs kyi pad+ma la brten pa dang zhes pa dang 'brel bas/ de thob don du zhes pas gang du mchog 'grub par byed pa'o/ /gus zhes pa slob ma'i byed pa'o/ /smra zhes pa bla ma'i bya ba'o/ /rab tu sbyin pa'i zhes pas man ngag sbyin pa'i don to/ /tshul rnams dang zhes pas</text></item>
<item><p>100b.2</p><section></section><text>rnyed pa'i khyad par ro/ /lus ngal ba dang zhes pas rnam pa sna tshogs pa'i sgo nas bla ma bsten pa'o/ /rab btud rnams kyis zhes pas phyag 'tshal ba'o/ /bla ma dam pa'i zhes pa rang gi bla ma'o/ /slob dpon gyis smon lam gsungs pa/ 'jig rten zhes pa nas/ dag pa'i</text></item>
<item><p>100b.3</p><section></section><text>byang chub snod gyur cig /ces pa dang 'brel pas 'jig rten dag na ma bzhin phan pa zhes pas rang gi ma ltar kun la phan par byed pa'o/ /mang po skyed byed ces pas du ma la phan par byed pa ste dngos grub gnyis so/ /de nyid mchog ces pas gang du byang chub kyi rang bzhin</text></item>
<item><p>100b.4</p><section></section><text>ni mchog gi dngos grub ste/ de kho na nyid kyi ye shes so/ /de ni gang yin pa zhes pa mchog thob pa'i rgyu'o/ /de byas zhes pas rang gis byas pa'i don to/ /dge ba zhes pas rgyud la bskyed bya'i chos so/ /ji ltar zhe na/ skyon bral zhes pas sdig pa med pa'o/ /dpe yis bstan pa</text></item>
<item><p>100b.5</p><section></section><text>zla ba nya ba'i 'od ces pa la sogs pa ste/ ston ka'i zla ba nya gang ba lta bu'i 'od de/ yang dag gang mthong zhes pa dri ma dang bral ba'i dge ba rang gis mthong ba'o/ /des ni zhes pa dge ba des so/ /'jig rten rtsod pa'i dri bral zhes pas 'jig rten ni sa gsum la rtsod pa'i dri mas</text></item>
<item><p>100b.6</p><section></section><text>rnam par dkrugs pa'i zhes pa ni 'jig rten pa'o/ /rtsod pa dang ldan pa de las skyes pa'i dri ma ni sdig pa ste des rnam par 'khrugs pa'o/ /yang na rtsod pa ni gzung 'dzin te/ 'thab mo la sogs pa'o/ /dri ma ni nyon mongs pa la sogs pa ste/ de gnyis kyis rnam par 'khrugs pa</text></item>
<item><p>100b.7</p><section></section><text>ni 'jig rten no/ /bral ba zhes pa de dag spangs pa'o/ /rdzogs pa'i byang chub dag pa yis ni snod gyur cing / /zhes pas rtsod pa la sogs pa dang bral nas so/ /ci bya zhe na/ de'i snod du byed pa ste/ gang gi snod ce na phyag rgya chen po zhes pa/ phyag rgya zhes de thob par byed pa'o/ /</text></item>
<item><p>101a.1</p><section></section><text>chen po ni gong na med pa ste/ de thob par byed pa'o/ /srid dang zhi ba mnyam gyur zhes pas 'khor ba'i sdug bsngal ma lus pa thams cad bcom pa'o/ /sems can kun gyi don byed pa thob par shog ces pa go bar zad do/ /rgyud las byung ba'i mchod pa'i cho ga bri bar</text></item>
<item><p>101a.2</p><section></section><text>bya ste/ dang po bcom ldan 'das ma'i nga rgyal du dmigs la/ oM suMb+ha ni suMb+ha hUM hUM phaT/ oMgr-i gr-ih+Na gr-ih+Na hUM hUM phaT/ oM gr-ih+NA pa ya gr-ih+NA pa ya hUM hUM phaT/ oM A na ya ho b+ha ga bAn badzra hUM hUM phaT/ zhes pa zhal bzhi pa'i sngags 'dis phyogs bcing bar bya ste/ de nas rab tu gtsang</text></item>
<item><p>101a.3</p><section></section><text>ba'i me long la sogs pa la gur gum mam tsan+dan la sogs pa dri bzang la dmar ba dang bcas pa'i rdzas la yi ge gsum bzlas la byug go/ /de nas sngon du gsungs pa'i zhal bzhi pa'i sngags la shar la sogs pa'i phyogs la sngags re re zhing brjod cing lag pa g.yon pas</text></item>
<item><p>101a.4</p><section></section><text>g.yon skor du maN+Dal gru bzhi par bya'o/ /mchod pa la sogs pa ming gi yi ge nyi shu rtsa bzhi dang / pI tha u pa pI tha k+She tra u pa k+She tra tshan+do ha u pa tshan+do ha me la pa ka u pa me la pa ka bi la wa u pa pi la wa sh+ma shA na u pash+ma shA na zhes bya bar bshad pa'i lugs so/ /de nas lag pa g.yon</text></item>
<item><p>101a.5</p><section></section><text>pa'i ming med rtse mos zur drug pa'i dkyil 'khor gyi dbus su dgyes par rol pa'i baM yig go/ /shar la sogs pa'i phyi rim pa ltar bkra shis bzhi yang bri bar bya'o/ /de'i sngags ni/ oM badzra re khe hUM swA hA/ 'dis ni ri mo bya ba'o/ /oM su re khe sarba ta thA ga tA d+hi tiSh+Than+tu swAhA/ </text></item>
<item><p>101a.6</p><section></section><text>'dis ni ri mo de byin gyis brlab pa'o/ /de nas rkang pa mnan zhing gyen du blta bas steng du pheM gyi sgra brjod pa dang / 'bar ba'i phyag rgya bcings la g.yon skor du bskor zhing / dzaH hUM baM hoH/ zhes pas dgug pa la sogs pa'i sngags kyis 'og min nas spyan drangs pa'i lha</text></item>
<item><p>101a.7</p><section></section><text>mo dgug pa dang / gzhug pa dang / bcing ba dang / rab tu dgyes par bya ste/ de la 'dir sgeg pa la sogs pa'i nyams dgu dang ldan pa/ rnal 'byor ma drug dang / phyogs kyi bdag po brgyad dang bcas pa sna tshogs pa'i rnal 'byor ma dang / 'byung po dang / yi</text></item>
<item><p>101b.1</p><section></section><text>dwags dang / sha za dang / mkha' 'gro dang / mkha' 'gro ma rnams dang lhan cig tu shin tu rnam par dag pa'i dam tshig gi dkyil 'khor la/ dur khrod brgyad kyis bskor ba'i dbus na/ gar gyi rnam pa dang ldan par mngon du phyogs pa la sngags btu ba nas 'byung ba'i snying po'i sngags</text></item>
<item><p>101b.2</p><section></section><text>kyis me tog dmar pos mchod par bya'o/ /de nas oM baM/ haM yoM hriM moM hriM hriM hUM hUM phaT phaT/ ces pa 'di dang yi ge gsum gyi sngags 'dres pas so sor zur drug tu lha mo drug la yang mchod par bya'o/ /oM AH nan da brta hUM phaT ces pa 'di g.yung drung 'khyil pa'i sngags te phyogs bzhi ru</text></item>
<item><p>101b.3</p><section></section><text>mchod par bya'o/ /lugs 'ga' zhig ni mkha' 'gro ma la sogs pa lha mo bzhi'i dbus na sngar bshad pa ltar bzhugs pa la mchod par byed do/ /de nas bstod pa'i mchod pa la sogs pa byas nas muHzhes nas gshegs par bya'o/ /yang ji ltar nus pas gos dang btung ba la</text></item>
<item><p>101b.4</p><section></section><text>sogs pas gzhon nu ma la mchod pa 'di ni rab tu brjod pa'o/ /mchod pa'i cho ga'o// //gtor ma'i cho ga brjod par bya'o/ /thog mar pad+ma'i snod la sogs par mchog tu gyur pa'i bza' ba dang / btung ba la sogs pas bkang la/ de ltar gnas pa'i 'og tu yaM las rlung gi dkyil</text></item>
<item><p>101b.5</p><section></section><text>'khor/ de'i steng du raM las me'i dkyil 'khor la AH dkar po yongs su gyur nas mi mgo gsum gyi sgyed pu'i steng na gnas pa'i pad+ma'i snod du bsams nas de ltar de'i nang na gnas pa'i bza' ba la sogs pa la/ oM traM aM khaM hUM lAM mAM pAM tAM bAM las skyes pa'i bdud rtsi lnga dang sgron ma lnga'i</text></item>
<item><p>101b.6</p><section></section><text>rang bzhin du gyur pa la rlung gi dkyil 'khor bskyod pa las me 'bar nas sa bon bcus byin gyis brlabs pa'i rdzas bcu yang lhan cig tu zhu nas nyi ma sar pa'i mdog lta bu'i steng du mtho gang tsam la dngul chu'i mdog lta bu'i hUM las skyes pa'i kha T+wAM ga thur du blta ba bsam par bya'o/ /de nas</text></item>
<item><p>101b.7</p><section></section><text>thod pa'i rdzas khol ba'i rlangs kyis kha T+wAM ga zhu nas lhung bas/ rdzas de yang dngul chu'i mdog lta bu la bsil bar bsam pa'o/ /de'i steng du A li dang kA li'i rnam par dag pa oM AHhUM gsum bltas nas de las 'od phyogs bcur 'phros pas dpa' bo dang dpa' mo'i dbang phyug gi ye shes</text></item>
<item><p>102a.1</p><section></section><text>kyi bdud rtsi bkug nas de'i nang du rab tu zhugs nas bsam pa'o/ /de nas oM la sogs pa yang rim pa ltar zhu nas lhung bas yi ge gsum pa de'i ji lta bar byin gyis brlab po/ /de nas 'bar ba'i phyag rgya bcings la pheM brjod pa sngon du 'gro bas/ bcom ldan 'das ma bkug</text></item>
<item><p>102a.2</p><section></section><text>nas byon pa la ar+g+haM la sogs pa sngon du 'gro bas mchod par bya'o/ /lag pa gnyis gyen du rdo rje thal mo kha phye ba'i tshul du byas pa la pad+ma'i snod bzhag pa'am bsams nas gtor ma bdag gir bya ba'i phyir 'dir brjod par bya'o/ /lha mo rnams ni tshad ma dam tshig tshad ma ste/ /des gsungs pa yi tshig</text></item>
<item><p>102a.3</p><section></section><text>kyang mchog tu tshad ma la/ /bden pa 'di dag gis kyang lha mo 'di rnams kyis/ /bdag la rjes su 'dzin pa'i rgyur ni 'gyur bar shog /ces so/ /de nas bdud rtsi g.yon du bskor zhing / oM badzra a ral+li ho/ /dzaHhUM baM hoHbadzra wA rA hI sa ma ya s+t+waM dr-i sh+ya hoH/ zhes pa 'di lan gsum</text></item>
<item><p>102a.4</p><section></section><text>brjod pas dbul bar bya'o/ /bcom ldan 'das ma'i hUM dkar po las ljags rdo rje sbu gu'i 'od kyis drangs nas gsol bar bsam mo/ /de nas go la la sogs pa phul la/ mchod pa dang bstod pa byas la mngon par 'dod pa'i dngos grub thob par zhu ba'o/ /de la/ sred dang</text></item>
<item><p>102a.5</p><section></section><text>zhi ba mnyam par sbyor gyur kun rtog rlabs bcom pa/ /nam mkha' bzhin du dngos po mtha' dag de nyid kho nar mkhyen pa rnams/ /shin tu phul du byung ba'i thugs rje'i rgyun rgyas sems kyi chu bo'i mgon/ /lha tshogs rnams kyis bdag la rjes su 'dzin par mdzod cig mdzod/ /</text></item>
<item><p>102a.6</p><section></section><text>ces brjod par bya'o/ /de nas dur khrod brgyad la sogs pa na gnas pa rnams la/ oM kha kha kha hi khA hi sar+b+ba yak+Sha rAk+Sha sa b+hU ta pre ta pi shA tso n+mA dA pasma ra DA ka DA ki n+ya da ya i maM ba liM gr-ih+Na n+tu sa ma ya ra k+Shan+tu mam sar+b+ba sid+d+hi m+me pra yats+tshan+tu ya the baM ya thai Sh+TaM b+huny+dza tha pi ba tha dzi g+h+ra tha mA ti kra ma tha sar+b+ba kar ta ya</text></item>
<item><p>102a.7</p><section></section><text>sah+phu kha bi shud+d+ha ye sa ha yi kA b+ha ban+tu hUM hUM phaT phaT swA hA/ lan gnyis la sogs pa brjod pas du ma rnams la 'di dag gis bza' ba bdud rtsi'i rnam pa ljags kyis gsol bar bsam pa'o/ /de'i rjes la go la la sogs pa phul nas mchod pa dang bstod pa yang byas la/ brda'i lag</text></item>
<item><p>102b.1</p><section></section><text>pas se gol gtogs shing de nas yi ge brgya pa brjod par bya'o/ /de kho na nyid yang dag par grub pa'i rgya cher 'grel pa de kho na nyid bshad pa zhes bya ba/ dpal ldan bi kra ma shrI la'i gtsug lag khang chen po'i dge slong paN+Di ta chen po brtson 'grus dpal bshes gnyen zhabs kyis mdzad pa</text></item>
<item><p>102b.2</p><section></section><text>rdzogs so// //bal po'i paN+Di ta many+dzu shrI dang / dzai ta karna'i zhal snga nas legs par mnyan te/ lo tsA ba shAkya'i dge slong nyi ma rgyal mtshan dpal bzang pos gtsug lag khang chen po thar pa gling du bla ma dam pa'i bkas legs par bsgyur ba'o/ /sa'i steng du nyi zla ltar gyur cig/ //</text></item>
<item><p>102b.3</p><section></section><text>@##/ /rgya gar skad du/ kro d+ha bA rA hI badzra yo gi nI sA d+ha naM/ bod skad du/ rdo rje rnal 'byor ma phag mo khros pa'i sgrub thabs/ dpal rdo rje rnal 'byor ma la phyag 'tshal lo/ /bde chen dkyil 'khor dbus na nyid/ /rtse mo 'jig rten gsum gyi mgon/ /stong nyid snying rje'i thig</text></item>
<item><p>102b.4</p><section></section><text>le mchog /rdo rje rnal 'byor ma dpal bstod// //oM AHhUM/ sngags pas re zhig shin tu nyams dga'i gnas 'dug la/ /lte dbus 'khor lo pad+mo dkar rgyas dri med steng / /bde chen 'byung gnas rab tu dmar ba'i dkyil 'khor bsgom/ /de steng rgyal ba lha mo'i sa</text></item>
<item><p>102b.5</p><section></section><text>bon hrIH yig blta/ /me tog spos sogs sna tshogs mchod pa rab 'byams dang / /thub pa dgos pa skye ba'i don bsgrub chos kyi sgras/ /mkha' khyab byas nas slar 'ong yongs gyur 'bar ba yi/ /ye shes gri gug rdo rjes mtshan pa gsal por gyur/ /de las slar yang 'phags</text></item>
<item><p>102b.6</p><section></section><text>tshogs mchod dang 'gro ba yi/ /don bsgrubs byas byung de nyid yongs gyur lha mo'i sku/ /dmar mo 'jigs khros phag zhal bgrad gdangs 'gying bag brtan/ /gri gug thod 'dzin mi mgo'i phreng bas brgyan pa'o/ /de rjes de g.yas grags snyan sngon mo sgeg khros dang / /g.yon du rnam</text></item>
<item><p>102b.7</p><section></section><text>snang gser mdog gzhon nu ma rangs tshul/ /me long gzugs ltar rtse gcig bsams nas 'od zer gyi/ /lcags kyu rnon pos ye shes sems mar rab gzhug bya/ /dus gsum rgyal bas shin tu byin brlabs dbang bskur ba/ /bde chen ye shes snying rje mchog gi ro myang gzhi/ /rnam dag</text></item>
<item><p>103a.1</p><section></section><text>mchod pas sngon du mchod la de nyid rjes/ /rdzas dang yid kyis sna tshogs mchod sprin rab 'byams spro/ /mgrin pa lag pa lus kyi gnas rnams byin rlabs kyis/ /dag par bya ba rnal 'byor chen po'i nga rgyal can/ /dam tshig mchod rdzas chang gi mchod pa dang bcas la/ /</text></item>
<item><p>103a.2</p><section></section><text>de yis mnyes gyur snying gi pad+mo'i 'dab ma yi/ /sngags phreng gis bskor sems kyi hrIH yig byi ru'i mdog /snying gi mun sel mkha' la nyi ltar gsal bar blta/ /brtse ba'i rlung bskyod ye shes 'od zer me 'bar bas/ /'gro rnams kun gyi lus ngag yid kyi sdig bsregs nas/ /</text></item>
<item><p>103a.3</p><section></section><text>slar 'ong 'od kyis rang nyid snying gi mun pa dang / /de yi nyer bsdogs dri ma ma lus rnam par bsal/ /mtha' dag sna tshogs rang sems dri med bdag nyid de/ /de bdag bdag nyid mkha' ltar spros bral rnam par dben/ /de nyid 'dir ni bde chen khro mo'i skur bstan pa/ /zab mo'i spyod</text></item>
<item><p>103a.4</p><section></section><text>yul dpa' bo rnams kyis bsgom par bya/ /oM kro d+ha bud+d+ha DA ki nI ye hUM phaT swA hA/ /oM badzra war+N+Na nI ye hUM phaT swA hA/ oM badzra bai ro tsa nI ye hUM phaT swA hA/ 'bum phrag gcig dang gsum dang bzhi/ /lnga bzlas ma yengs yid can gyis/ /bgegs skrod grong khyer bsdu ba dang / /grong rdal</text></item>
<item><p>103a.5</p><section></section><text>'jig dang don kun sgrub/ /dpal ldan mkha' 'gro lha gsum gyi/ /rnal 'byor zab mo bla ma'i bka'/ /legs rnyed sngags grub bsngags pa'i phyir/ /dpal 'dzin gyis byas mchog grub rgyu/ /dpal rdo rje rnal 'byor ma phag mo khros pa'i sgrub thabs/ slob dpon dpal 'dzin</text></item>
<item><p>103a.6</p><section></section><text>gyis mdzad pa rdzogs so// //kha che'i paN+Di ta chen po bud+d+ha shrI b+ha dra dang / bod kyi lo chung gnubs byams pa'i dpal gyis bsgyur ba'o// //oM kro d+ha bud+d+ha DA ki nI ye hUM phaT swA hA/ oM badzra war+N+Na nI ye hUM phaT swA hA/ oM badzra bai ro tsa nI ye hUM phaT swA hA/ 'bum phrag gcig gis bgegs rnams</text></item>
<item><p>103a.7</p><section></section><text>skrod/ /gsum gyis grong khyer sdud par byed/ /bzhi yis grong rdal 'jig pa dang / /lnga yis don kun sgrub par byed/ /dpal rdo rje rnal 'byor ma phag mo khros ma'i gsang sngags kyi rim pa'o// //stong nyid snying rje'i bdag nyid can/ /khams gsum pa yi ngo bo nyid/ /bskal pa'i</text></item>
<item><p>103b.1</p><section></section><text>me ltar 'bar ba'i 'od/ /rdo rje rnal 'byor ma dpal 'dud// @##/ /rgya gar skad du/ badzra yo gi nI sto tra/ bod skad du/ rdo rje rnal 'byor ma la bstod pa/ /rdo rje mkha' spyod ma la phyag 'tshal lo/ /hrIH las gyur pa'i mkha' spyod ni/ /nyon mongs gdung ba bsil ba'i</text></item>
<item><p>103b.2</p><section></section><text>phyir/ /mkha' la dri med pad zla'i steng / /lang tsho shin tu mdzes pa la/ /bcu drug lon pa lta bu'i tshul/ /'khor ba'i skyon gyis ma gos phyir/ /ston zla'i mdog ltar 'od zer 'phro/ /'gro rnams gnyid las sad mdzad phyir/ /grag stong hUM dang phaT sgra sgrogs/ /bde dang stong pa</text></item>
<item><p>103b.3</p><section></section><text>lhan cig skyes/ /gnyis su med pa'i zung 'jug thugs/ /mkha' la spyod phyir zhabs gnyis ni/ /rgyab nas phrag pa gnyis la bkal/ /'gro rnams mkha' spyod 'dren pa'i phyir/ /b+ha ga rgyas shing shin tu yangs/ /thabs shes gnyis su med pa'i phyir/ /sku smad rus pa'i rgyan</text></item>
<item><p>103b.4</p><section></section><text>dang bcas/ /chags shing bde brgyas pa'i phyir/ /sku sha rgyas shing nu ma 'bur/ /ma rig rtsad nas gcod pa'i phyir/ /phyag g.yas gri gug mkha' la 'phyar/ /gnyis med bdud rtsi mdzes pa'i phyir/ /phyag g.yon thod pa mkha' la 'dzin/ /'gro ba'i don la dgyes mdzad</text></item>
<item><p>103b.5</p><section></section><text>phyir/ /zhal ni 'dzum khro dag dang ldan/ /phyogs bcu'i sangs rgyas gzigs pa'i phyir/ /spyan gsum mkha' la drag tu gzigs/ /sku lnga yongs su rdzogs pa'i phyir/ /dbu la thod skam lnga yis brgyan/ /chos nyid 'gyur ba med pa'i phyir/ /dbu skra mthon mthing</text></item>
<item><p>103b.6</p><section></section><text>shin tu gnag /nyon mongs bag chags bsnyil ba'i phyir/ /rus bcas lcang los se stod non/ /sgeg pa'i nyams dang ldan pa'i phyir/ /'gying tshul dar gyi cod pan mdzes/ /yon tan kun gyis brgyan pa'i phyir/ /dbu rgyan snyan cha dpung rgyan dang / /mgul rgyan do</text></item>
<item><p>103b.7</p><section></section><text>shal do shal phyed/ /phyag gdub zhabs gdub rgyan rnams ni/ /rin po che yis rab tu spras/ /rnam rtog spangs phyir mi mgo'i phreng / /brgya phyed dag gis ga shal byas/ /nyon mongs bud shing bsreg pa'i phyir/ /me ri dkar po'i gseb na bzhugs/ /sgyu ma'i don dang</text></item>
<item><p>104a.1</p><section></section><text>ldan pa'i phyir/ /'ja' 'od tshogs kyis kun nas bskor/ /mkha' spyod ma la phyag 'tshal bstod/ /dad brtson dam tshig ldan pa yis/ /mchod bstod gsol ba btab gyur na/ /yang dag mkha' spyod gnas su ni/ /'dren mdzad khyod la phyag</text></item>
<item><p>104a.2</p><section></section><text>'tshal bstod/ /mdun gyi mkha' la lha mo khyod bzhugs nas/ /lus ngag yid gsum byin gyis brlabs pa dang / /bems rig bral tshe bar chod med pa ru/ /yang dag mkha' spyod thugs su drang du gsol/ /mkha' spyod ma dkar mo'i bstod pa/ paN+Di ta dI paM ka ras</text></item>
<item><p>104a.3</p><section></section><text>mdzad pa rdzogs so// //paN+Di ta de nyid dang / lo tsA ba rin chen bzang pos bsgyur ba'o// @##/ /rgya gar skad du/ bid+yA d+ha ri ke li badzra yo gi nI A dz+nyA bi d+hiH/ bod skad du/ rig pa 'dzin ma rtsen ma'i rdo rje rnal 'byor ma'i rjes su gnang ba'i cho ga /dpal</text></item>
<item><p>104a.4</p><section></section><text>rdo rje rnal 'byor ma la phyag 'tshal lo/ /lhan skyes bdag nyid sku can gyi/ /rdo rje rnal 'byor ma gus 'dud/ /bla ma brgyud pa las 'ongs pa/ /yang dag rab ster cho ga bshad/ /dpal phreng ba'i rig pa 'dzin pa'i rdo rje rnal 'byor ma'i rim pas slob ma rjes su gzung bar</text></item>
<item><p>104a.5</p><section></section><text>'dod pa'i rnal 'byor pas nag po'i phyogs kyi tshes bcu la dben pa nyams dga' bar bdud rtsi la sogs pas yongs su gtor ba'i gnas su bla re la sogs pas nye bar brgyan/ sin+d+hu ra'i phye mas gru bzhi'i maN+Dal byas la/ de'i dbus su chu skyes 'dab ma brgyad pa'o/ /</text></item>
<item><p>104a.6</p><section></section><text>der rdo rje 'chang gi snod kyi steng du sin+d+hur bzang po'i phye mas yongs su gang ba'i dri ma med pa'i me long gi steng du gser gyi thur mas lag pa g.yon pas bcom ldan 'das ma'i gzugs mngon par bri bar bya'o/ /'khor lo'i phyi rol du yang / bdud rtsi lnga dang bsres pa'i chus yongs</text></item>
<item><p>104a.7</p><section></section><text>su gang ba'i lo 'dab kyis brgyan pa/ mgrin pa gos kyis dkris pa'i bum pa lnga'am/ yang na ka pA la bdud rtsis bkang ba rnams bcom ldan 'das ma'i sngags kyis mngon par bsngags nas phyogs bzhir gzhag par bya'o/ /de nas sngon du bsnyen pa 'bum byas pa'i rnal</text></item>
<item><p>104b.1</p><section></section><text>'byor pa kha nub tu phyogs/ bdud rtsi lnga'i ri lu khar bcug la/ lag pa g.yon pa go cha'i sngags kyis sbyangs pa'i sngon du yi ge gsum brjod pas bdud rtsir byas pa'i chang gis yan lag bkrus pas srid pa'i rgya mtsho las 'gro ba ma lus pa drang bar 'dod par lha mo'i rnal 'byor</text></item>
<item><p>104b.2</p><section></section><text>bsgom par bya'o/ /de nas rang gi snying ga'i sa bon gyi 'od zer gyis drangs pa'i ye shes kyi lha mo me long la bris pa'i bcom ldan 'das ma la rab tu bcug nas bza' ba dang / ston mo dang / btung ba dang chang dang / sha dang / khu ba'i khyad par rnams dang / rnam pa sna tshogs pa'i</text></item>
<item><p>104b.3</p><section></section><text>'bras bu rnams dang / chu las skyes pa dang thang las skyes pa'i me tog rnams dang / gtor ma dang lha bshos rnams dang / mar me'i phreng ba mang pos kyang yang dag par mchod de bstod nas rkang pa brgyad pa'i sngags brjod pas bdud rtsis tshim par bya ste/ rnal 'byor ma'i tshul</text></item>
<item><p>104b.4</p><section></section><text>la mos pa'i slob ma 'jug pa'i don du bcom ldan 'das ma la gsol ba gdab par bya'o/ /bcom ldan ye shes mchog rdo rje/ /rig 'dzin rgyal mo la phyag 'tshal/ /snying rje'i bdag nyid dkyil 'khor du/ /slob ma 'jug par 'tshal lags na/ /ji ltar rgyal ba kun</text></item>
<item><p>104b.5</p><section></section><text>gyis khyod/ /ye shes rgya mtsho byin brlabs pa/ /de bzhin du ni ye shes ros/ /sems can 'di la byin brlab rigs/ /zhes so/ /de nas rnal 'byor ma rnal 'byor ma'i grogs dang ldan pas slob ma dkyil 'khor gyi khang par bcug ste/ maN+Dal gsum byed du bcug</text></item>
<item><p>104b.6</p><section></section><text>nas gsol ba gdab par bya'o/ /ji ltar rdo rje sems dpa' yis/ /'gro ba byang chub sgrub pa'i thabs/ /ye shes rdo rje rnal 'byor mar/ /thams cad rig par rang rig byin/ /de bzhin bdag la mgon po kye/ /da lta nyid du sbyin par rigs/ /zhes bya ba lan gsum</text></item>
<item><p>104b.7</p><section></section><text>bklag par bya'o/ /de nas phyogs bzhir maN+Dal byed du bcug nas bcom ldan 'das ma la yang slob mas gsol ba gdab par bya'o/ /lha mor lus ngag yid kyis su/ /ye shes rgyal po khyod phyag 'tshal/ /ji ltar sangs rgyas stobs chen gyis/ /thams cad ye</text></item>
<item><p>105a.1</p><section></section><text>shes byin rlabs kyis/ /de bzhin bdag rgyud dag pa la/ /ye shes rgyun gyis mdzad du gsol/ /bya'o/ /de nas slob ma la bum pa'i chus mngon par gtor te/ lha mo'i gzugs su rnam par bsgom par bya'o/ /cho ga'i sngags kyis yongs su bsrungs te/ /sku</text></item>
<item><p>105a.2</p><section></section><text>gsung thugs byin gyis brlabs nas/ mig la sogs pa la yang byin gyis brlabs par byas la/ yang dag par yang mchod de lcags kyu sbyin zhing bdud rtsi 'thung du gzhug par bya'o/ /de nas dkyil 'khor gyi nub kyi char nye bar 'dug ste/ slob mas lha mo'i gzugs su bsgoms</text></item>
<item><p>105a.3</p><section></section><text>nas rnal 'byor ma'i lag pa g.yon pas mgo bor rtsa ba'i sngags kyis byin gyis brlab par bya'o/ /bla mas kyang ye shes kyi chus yongs su gtor ba dang / /lus bde ba chen pos yongs su gang ba dang / rtsa ba'i sngags brjod pa sngon du song bas dril bu dkrol zhing bla ma'i man ngag</text></item>
<item><p>105a.4</p><section></section><text>gis ye shes kyis byin gyis brlab par bya'o/ /de ltar byas pas mtshams med pa byed pa yang ye shes kyis byin gyis brlabs par 'gyur na/ slar yang bsod nams dang ldan pas lta ci smos/ de nas pus mo g.yas pa sa la btsugs pas gnas te/ ye shes lnga'i bdag nyid</text></item>
<item><p>105a.5</p><section></section><text>kyi rdo rje lag pa g.yas par byin nas/ bdud rtsi lngas yongs su gang ba'i thod pa yang lag pa g.yon par byin te/ rkang pa g.yon pa sa la brdabs pas 'gro ba thams cad la bde ba chen po babs pas bdud rtsir gyur te/ dngul chu lta bur thod pa'i nang du zhugs par bsams nas/ </text></item>
<item><p>105a.6</p><section></section><text>thod par gnas pa'i bdud rtsi 'thung du gzhug par bya'o/ /de nas bcom ldan 'das ma'i sgrub thabs bla ma brgyud pa las 'ongs pa'i man ngag kyang brjod par bya'o/ /de nas bcom ldan 'das ma sin+d+hu rar son par bya'o/ /de las 'od 'phros pas mkha' 'gro ma lnga'i gzugs la</text></item>
<item><p>105a.7</p><section></section><text>mchod pa dang / bstod pa dang bdud rtsi myang bas mnyes par bya ba ste/ gtor ma'i mchod pas kyang mnyes par bya'o/ /bza' ba dang ston mos kyang ngo / /nya sha la sogs pas yongs su gang ba'i gtor ma'i snod la yi ge gsum gyis byin gyis brlabs pas bdud rtsir gyur pa</text></item>
<item><p>105b.1</p><section></section><text>la sngags 'di yin te/ oM badzra he ru ka ma hA badzra A kaR+Sha ya/ A kaR+Sha ya/ pra be shA ya/ pra be+e shA ya/ to ShA ya to ShA ya/ sar+b+ba DA ki nI naM hr-i da yaM hUM phaT/ oM sarba bud+d+ha DA ki nI pra tI ts+tsha maM ba liM hUM oM/ /oM badzra DA ki nI pra tI ts+tsha maM ba liM hUM hUM/ oM rat+Na DA ki nI pra tIts+tsha maM ba liM hUM trAM/ </text></item>
<item><p>105b.2</p><section></section><text>oM pad+ma DA ki nI pra tIts+tsha maM ba liM hUM hrIH/ oM bi shwa DA ki nI pra tIts+tsha maM ba liM hUM aH/ oM sarba yo gi nI pra tIts+tsha maM ba liM hUM hUM ha ha hi hi oM dzaHhUM baM hoH/ badzra yo gi nI sa ma ya s+t+waM dr-i sh+ya rak+Sha hoHzhes bya'o/ /de nas mchod par dang / bstod pa dang / bdud rtsi myang ba byas nas bzod par gsol</text></item>
<item><p>105b.3</p><section></section><text>te/ yi ge brgya ba'i sngags kyis mnyes par byas nas mngon par 'dod pa'i dngos grub blangs te/ oM badzra muHzhes bya ba'i sngags kyis gshegs su gsol ba ni ye shes kyi lha mo bdag nyid la 'jug par bya'o/ /de nas ji ltar nus pa'i tshogs kyi tsakra la sogs pa dga' ston</text></item>
<item><p>105b.4</p><section></section><text>chen po bya'o/ /gnas sbyin cho ga bshad pa las/ /bsod nams nye bar bsags pa gang / /de yis skye bo ma lus rnams/ /lha mo'i ye shes la gzhol shog/ /bla ma brgyud pa'i man ngag gi rim pa mkhas pa chen po rgyal ba'i sde ming gzhan gyi khang pa gsar pa zhes bya bar brjod</text></item>
<item><p>105b.5</p><section></section><text>pas bris pa'o// //phreng ba rig pa 'dzin ma'i rim pa'i rjes su gnang ba sbyin pa'i cho ga rdzogs so// @##/ /rgya gar skad du/ shi Sh+ya a nu grih+na bi d+hiH/ bod skad du/ gzhan don slob ma rjes su bzung ba'i cho ga /rdo rje rnal 'byor</text></item>
<item><p>105b.6</p><section></section><text>ma la phyag 'tshal lo/ /de nas gsang ba bshad par bya'o/ /bla ma'i bka' drin rjes dran nas/ /sna tshogs sgrub thabs 'grub don du/ /slob ma 'bebs pa'i cho ga mchog /dang po re zhig slob dpon gyis slob ma rjes su gzung ba'i don du 'am/ shrI he ru ka zhes bya ba'i</text></item>
<item><p>105b.7</p><section></section><text>yi ge bzhi pa'i don dang ldan pa'i rnal 'byor pas/ rang yid dang mthun pa'i gnas 'jam pa'i stan la sogs pa'i gnas su lag pa'i sor mo rnams la sngags bkod la/ bdud rtsi lnga dang yang dag par ldan pa'i btung ba bzang po pad+ma'i snod du bzhag la/ cho ga ji lta ba bzhin</text></item>
<item><p>106a.1</p><section></section><text>sbyangs te pad+ma'i zhu ba'i rdzas kyis bdag nyid khrus bya'o/ /de'i rjes su gnas dang / bdag dang rnal 'byor bsrung ba'i don du/ se gol gtogs pa sngon du 'gro bar byas la/ sum+b+ha la sogs pa gdong bzhi pa'i sngags kyi sgras mtshams bcad pa dang / </text></item>
<item><p>106a.2</p><section></section><text>go cha'i sngags drug dgod pa dang / dag pa gsum gyi sngags brjod pa de nyid kyis sems bsrung bar bya'o/ /de'i rjes su yongs su dag pa'i sa gzhi la khru gang tsam gyi maN+Dal byug par bya ste/ tsan+dan dmar po la sogs pas zur drug pa'i tsakra bris te/ de'i dbus su rdo rje</text></item>
<item><p>106a.3</p><section></section><text>rnal 'byor ma'i sa bon dgod/ zur drug po la 'khor los sgyur ba'i sngags dgod pa sngon du 'gro bas man ngag ji lta ba bzhin du skad cig gis dpa' mo drug dang ldan pa'i bcom ldan 'das ma'i dkyil 'khor bskyed la/ de nas phyi rol du khwa gdong ma la sogs pa rnam pa brgyad</text></item>
<item><p>106a.4</p><section></section><text>dang / dur khrod brgyad kyis brgyan pa bsam par bya'o/ /de nas ar+g+ha la sogs pas yang dag par mchod/ de nas ye shes kyi 'khor lo cho ga bzhin du dgug pa dang / gzhug pa dang / bcing ba dang / dgyes par bya ba dang / sku gsung thugs kyi byin gyis brlab pa la</text></item>
<item><p>106a.5</p><section></section><text>sogs pa dang / bdud rtsi myang ba'i mthar bstod pa dang / bzod par gsol bar bya'o/ /sngon du bsnyen pa'o/ /de nas slob ma rjes su gzung ba'i don du tshes bcu la de bzhin du maN+Dal byugs pa'i dbus su lha'i btung ba bzang pos bkang ba'i dbyangs kyi snod yang dag par</text></item>
<item><p>106a.6</p><section></section><text>bzhag la/ de'i steng du khar ba'i snod dri ma med pa gur gum la sogs pas phyis las sin+d+hu ra'i phye ma btsags la/ gser gyi smyu gus cho ga bzhin du mngon par bris te/ ye shes kyi 'khor lo dgug gzhug byas la/ mchod pa la sogs pas yang dag par mchod</text></item>
<item><p>106a.7</p><section></section><text>la/ de'i rjes su bcom ldan 'das ma rdo rje phag mo'i rkang pa brgyad pa dang ldan pa dang / rdo rje dril bu sngon du 'gro bas bstod la/ ras dmar pos g.yogs la gzhag go/ /de nas phyogs skyong rnams la gtor ma phul yi ge brgya pa lan gsum brjod la bzod</text></item>
<item><p>106b.1</p><section></section><text>gsol bya'o zhes slob ma rjes su gzung ba'i phyi'i mchod pa'i cho ga'o// //de'i rjes su mtshan nyid dang ldan pa'i bum pa yang dag par gzhag par bya'o/ /ras dmar po'i mgul chings bya ba dang / tsU ta la sogs pa'i lo ma dang ldan pa dang / rin po che lnga dang / sman lnga</text></item>
<item><p>106b.2</p><section></section><text>dang / 'bru lnga dang ldan par byas pa de nyid grub pa'i 'khor lo la ye shes 'khor lo dgug gzhug la sogs byas pa la/ ar+g+ha la sogs pa'i mchod pa mthar phul la/ sku gsung thugs byin gyis brlab pa la sogs pa dang / dbang bskur ba dang / bdud rtsi myang</text></item>
<item><p>106b.3</p><section></section><text>ba'i bar cho ga bzhin du byas la/ mchod yon la sogs pas yang dag par mchod la rkang pa brgyad pa'i sngags kyis bstod pa bya'o/ /me tog dmar po'i phreng ba dang ldan pa'i rdo rje bum pa'i khar bzhag la/ de dag gi sngags ji srid 'dod pa'i bar du bzlas la/ me tog dmar po</text></item>
<item><p>106b.4</p><section></section><text>gtor bas 'khor lo de nyid zhu/ de nyid kyi ngo bor blta bar bya'o zhes slob ma rjes su gzung ba las bum pa lhag par gnas pa'i cho ga'o// //de nas de'i rjes su bla ma dang sangs rgyas dag la mi phyed pas gus pa'i yid can slob ma dam pas maN+Dal byas la yang nas yang du</text></item>
<item><p>106b.5</p><section></section><text>gsol ba gdab pa ste/ sangs rgyas kun gyi rang bzhin sku/ /bla ma la ni skyabs su mchi/ /dpal ldan rdo rje rnal 'byor mas/ /bdag ni byin gyis brlab tu gsol/ /byang chub rdo rje sangs rgyas la/ /mchod chen ji ltar stsal ba ltar/ /bdag kyang rjes su drang ba'i phyir/ /</text></item>
<item><p>106b.6</p><section></section><text>nam mkha'i rdo rje bdag la stsol/ /zhes so/ /tshes bcu'i dus su thugs rje dang ldan pa'i bla mas slob ma'i lag pa nas bzung la 'di skad gsungs so/ /rtog pas g.yogs pa'i sems kyis ni/ /legs pa'i sangs rgyas phyir bzlog ltar/ /dang ba'i chu yis bkrus pa'i</text></item>
<item><p>106b.7</p><section></section><text>sems/ /phan pa'i sems kyis 'dir gzhug bya/ /dad pa med pa'i sems can la/ /dkar po'i chos rnams mi 'byung ste/ /ji ltar sa bon tshig pa la/ /myu gu sngon po skye mi srid/ /ces gsungs so/ /de ltar slob ma dad ldan gyis/ /gsang sngags byin rlabs</text></item>
<item><p>107a.1</p><section></section><text>bsgrub pa la/ /yon dang bcas pas phyag byas nas/ /thal mo sbyar te spyi bor bzhag /de yi rjes su slob dpon gyis/ /bum pa'i chu ni gzung byas nas/ /cho ga bzhin du khrus byas la/ /de nas ras dmar pos gdong bcings la thal mo snying gar sbyor du</text></item>
<item><p>107a.2</p><section></section><text>bcug ste/ au D+ya na gyi gnas su kha bltas te/ cho ga bzhin du slob ma bzhag la/ de nas suM b+ha la sogs pa'i sngags kyi sgras bsrung ba dang / mtshams bcad pa byas la/ mnyam par bzhag la/ rkang 'og rlung gi dkyil 'khor ni/ /gzhu yi dbyibs can du ba'i mdog/ /</text></item>
<item><p>107a.3</p><section></section><text>de steng sprul pa'i 'khor lo ru/ /gru gsum me ni 'bar ba ltar/ /phung po la sogs dri dag phyir/ /dag pa'i sngags ni brjod par bya/ /rang gi phung po sgyu ma bzhin/ /sprul pa ru ni yang bsgrub bya/ /skad cig gis ni lha mo bsam/ /phag mo snying rje'i bdag nyid can/ /</text></item>
<item><p>107a.4</p><section></section><text>kun nas kun du skad cig ste/ /skad cig gis ni gsang sngags brjod/ /sprul pa'i 'khor lo la song sems/ /g.yung drung 'khyil pa dge bar blta/ /smin mtshams gnas pa'i thig le ni/ /drag tu 'khor ba'i 'khor lo ltar/ /phyag rgya gnyis kyi sbyor ba yis/ /so</text></item>
<item><p>107a.5</p><section></section><text>sor bsdu ba'i rim pa'o/ /bla ma'i man ngag lam gyis ni/ /rim pa rgyas par shes par bya/ /de ltar bstan pa'i sems kyis ni/ /grub pa'i rtags ni 'byung bar 'gyur/ /ye shes thob pa'i slob ma la/ /de yi tshe na ba spu ldang / /mchi ma byung dang chu 'dzag dang / /tsha ba dang ni</text></item>
<item><p>107a.6</p><section></section><text>grang ba dang / /'dar ba dang ni g.yo ba dang / /oM tiSh+Ta badzra zhes brjod de/ /brtan par gyur cig ces brjod do/ /rang bzhin du ni gnas pa la/ /bsgom pa phyi nas bstan par bya/ /mchod pa gsang sngags lha mo yi/ /lhan cig skyes pa'i bdag nyid do/ /zhes slob ma rjes su</text></item>
<item><p>107a.7</p><section></section><text>gzung ba la ye shes 'bebs pa'i cho ga'o/ /[]@##/ /rgya gar skad du/ /shrI badzra yo gi nI sA d+ha na/ bod skad du/ dpal rdo rje rnal 'byor ma'i sgrub thabs/ rdo rje rnal 'byor ma la phyag 'tshal lo/ /stong nyid snying rje'i bdag nyid can/ /khams gsum</text></item>
<item><p>107b.1</p><section></section><text>pa yi ngo bo nyid/ /bskal pa me ltar 'bar ba'i 'od/ /rdo rje rnal 'byor ma la 'dud/ /bla ma brgyud pa'i rim pa yis/ /rtogs pa gcig gi spyod yul de/ /rdo rje rnal 'byor ma'i sgrub thabs/ /mdor bsdus bdag gis bshad par bya/ /zhal gnyis ma dang don grub</text></item>
<item><p>107b.2</p><section></section><text>ma/ /dbu bcad la sogs chos drug rnams/ /bsdus phyir yang dag don gsal ba'i/ /dmar chung ma yi sgrub thabs bri/ /dbang bskur yang dag don thob nas/ /gnyug ma'i don rnams ma lus bya/ /bla ma sangs rgyas dkon mchog la/ /dang ba'i yid kyis skyabs</text></item>
<item><p>107b.3</p><section></section><text>song nas/ /sems can don rab dga' ba la/ /byang chub tu ni sems kyang bzung / /rang bzhin phun sum tshogs pa'i gnas/ /bar chad bsal la dben pa ru/ /khong tshangs can gyi stan bting la/ /yab la bltas te gnas par bya/ /sngags pas tho rangs re zhig</text></item>
<item><p>107b.4</p><section></section><text>langs/ /me yi bu dang chu skyes dang / /A li kA li Nir bcas dang / /hrIr bcas bcom ldan bskyed par bya/ /de nas skad cig rang lhar gnas/ /dbyangs yig gsal byed ka shas brgyan/ /yig btus rgyal po 'di yin pas/ /logs su 'thor ba bsdus pa med/ /</text></item>
<item><p>107b.5</p><section></section><text>de dag sgyu gzugs rang bzhin las/ /ka pA la yi chang la ni/ /nam mkha' lding gis bkab gyur te/ /oM dang hUM gis rab sbyangs nas/ /rtsa ba'i sngags kyis yum la mchod/ /baM haM hriM hreM hUM phaT/ zla gam bdud rtsis gtso la mchod/ /g.yon pas g.yas la rdo rje'i khrus/ /rab</text></item>
<item><p>107b.6</p><section></section><text>tu byas te dag byas nas/ /g.yas kyis g.yon la de bzhin mchod/ /pad+ma'i phyag rgyas rang la bsdu/ /de rjes lte ba snying ga dang / /mgrin pa smin mtshams spyi gtsug dang / /lte ba la sogs gnas drug tu/ /baM haM hriM hreM hUM phaT/ mthing dang dkar dang dmar ba dang / /nag dang ser dang</text></item>
<item><p>107b.7</p><section></section><text>ljang ba rnams/ /go rims bzhin du rab tu dgod/ /de nas/ oM suM b+ha ni suM b+ha hUM/ oM gr-ih+Na gr-ih+Na hUM/ gr-ih+NA pa pa gr-ih+NA pa ya hUMH A na ya hoH b+ha ga bAn badzra rA dza hUM phaT/ ces so/ /sngo dang ljang dang dmar ba dang / /ser ba dag gi khro bo dgod/ /sa bon dag las 'od 'phros</text></item>
<item><p>108a.1</p><section></section><text>nas/ /dam pa rnams ni spyan drangs te/ /bdun gyis bstod nas rang la bsdu/ /tshangs pa'i gnas bzhi sngon song nas/ /oM swa b+hA ba bi shud+d+haH sar+b+bad+har+m+mAH swa b+hA ba bi shud+d+ho\u0f85haM/ oM yo ga shud+d+haH sar+b+ba d+har+m+mA yo ga shud+d+ho\u0f85haM/ oM badzra shud+d+haH sar+b+ba d+har+m+mA badzra shud+d+ho\u0f85</text></item>
<item><p>108a.2</p><section></section><text>haM/ zhes pa dag pa rnam gsum bsam/ /me yi bu dang hUM gyur pas/ /nyi ma sna tshogs rdo rje dang / /rdo rje'i gur dang ra bar bsam/ /de nas me bu chu skyes dang / /A li kA li khri las gdan/ /rdzogs pa nyid du bskyed par bya/ /hrIH dmar 'od gsal 'phro 'du las/ /gri gug de nyid</text></item>
<item><p>108a.3</p><section></section><text>re res mtshan/ /skad cig tsam gyis lte dkyil du/ /rdo rje rnal 'byor ma nyid bsam/ /gcer bu'i cha byad skra grol ma/ /g.yon pa khro mo spyan gsum pa/ /mche ba zur gsum gtsigs mdzad cing / /dbu la rus pa'i thor tshugs brgyan/ /thod pa lnga yi dbu rgyan can/ /g.yas na</text></item>
<item><p>108a.4</p><section></section><text>phag gdong rna ltag gyen/ /sku mdog me tog sin+d+hu ra/ /g.yas na gri gug g.yon pa na/ /thod pa khrag gis bkang ba bsnams/ /kha T+wAM thod pa sum brtsegs can/ /g.yon gyi gru mo rab brten nas/ /gsang ba'i gnas su bzung ba'o/ /thod can khrag 'dzag do shal can/ /g.yon</text></item>
<item><p>108a.5</p><section></section><text>brkyang g.yas ni bskum pa yis/ /gung mo byin pa la reg pa'o/ /gcer bu mtshan ma rang bzhin gnas/ /nu 'bur rgyas pa phun sum tshogs/ /rus pa'i dbu rgyan snyan cha dang / /mgul chu do shal phyag gdub dang / /se mo do dang zhabs gdub dang / /dpung rgyan sku chings stod</text></item>
<item><p>108a.6</p><section></section><text>g.yogs can/ /g.yas su 'gying zhing g.yon du ldem/ /'gying bag can la mthu byin ldan/ /gzi brjid che la 'od 'bar ba/ /me ris bskor zhing 'du 'phror ldan/ /stong gsum kun snyoms thugs rjer ldan/ /rngam zhing srin po'i zhal ni bsdams/ /de ltar yongs su gnas par</text></item>
<item><p>108a.7</p><section></section><text>bya'o/ /bla ma'i gdams ngag las kyis ni/ /rim pa rgyas par rtogs par bya/ /dzaHhUM baM hoHsa dgug gzhug dang / /oM dang AH dang hUM gsum gyis/ /gnas gsum pa ni 'thor bsdu dang / /de nas gnas drug sngar bzhin du/ /go cha'i lha mo'i sku rdzogs nas/ /snying gar</text></item>
<item><p>108b.1</p><section></section><text>sa bon rab tu brgyan/ /de nas spyan drangs mchod bstod de/ /yang gshegs sku brjid byon pa las/ /dbang bskur tshig gis rab mnyan te/ /mkha' 'gro bzhi yis dbang bskur bas/ /ye shes sems dpa' mnyes byas nas/ /dbu la mi bskyod rtags kyis mdzes/ /</text></item>
<item><p>108b.2</p><section></section><text>sa bon 'phro 'dus khar zhugs nas/ /gnas nyid du ni rnam par thim/ /de sprul bcu drug spros pa yis/ /nyid la nyid kyis rnam par mchod/ /rkang pa brgyad pas yongs bstod de/ /rang nyid bdud rtsi myang bar bya'o/ /rlung gi sa bon me yi bu/ /kaM dang a yi 'phro 'du las/ /</text></item>
<item><p>108b.3</p><section></section><text>rlung dang gru gsum dza ril las/ /thod pa pad+mas rab mdzes hUM/ /b+h+rUM dang aM dang dzaM dang khaM/ /na dang da dang ha dang go/ /sku las de rnams rgyas par bskyed/ /hUM gi 'phro 'du rlung bskyod nas/ /me sbar sku gsung thugs kyis sbyang / /rdo rje sbu gus rab tu myang / /lte bar chos 'byung</text></item>
<item><p>108b.4</p><section></section><text>kha sbyor la/ /rdza ma mkhan gyi 'khor lo bzhin/ /kha dog dmar po 'od zer ldan/ /grub pa'i sngags kyis yongs bskor nas/ /don kun grub byed 'khor lo bsgom/ /srin po'i zhal ni cung zad bsdams/ /phag gdong gyen du nye bar blta/ /g.yung drung 'khyil pa myur</text></item>
<item><p>108b.5</p><section></section><text>du 'khor/ /snying nang sa bon grub bcas la/ /bskor zhing 'khor lo rab tu bskyod/ /dang po bskyed tshul rab rdzogs te/ /e nas baM la rnam par bsdu/ /thig le nA dar cung zad bsdams/ /dgongs pa chos nyid dag tu bskyal/ /de longs spyod lam ci rigs pas/ /nga rgyal</text></item>
<item><p>108b.6</p><section></section><text>nyid kyis rnam par spyad/ /de nas sngags rnams rnam par bshad/ /oM sar+b+ba bud+d+ha DA ki nI ye/ /badzra war+N+Na nI ye badzra bai ro tsa nI ye hUM hUM hUM/ phaT phaT phaT swA hA/ oM DA ki nI ye huM hUM phaT phaT/ oM lA ma ye huM hUM phaT phaT/ oM khaN+Da ro he huM hUM phaT phaT/ oM rU pi NI ye huM hUM phaT phaT swA hA/ </text></item>
<item><p>108b.7</p><section></section><text>oM kA kA s+ye huM hUM phaT phaT/ oM U lu kA s+ye huM hUM phaT phaT/ oM shwa nA s+ye huM hUM phaT phaT/ oM sU ka rA s+ye huM hUM phaT phaT/ oM ya ma dA ti ye huM hUM phaT phaT/ oM ya ma dU tI ye huM hUM phaT phaT/ oM ya ma daSh+T+wi NI ye huM hUM phaT phaT/ oM ya ma ma thA nI ye huM hUM phaT phaT/ oM na</text></item>
<item><p>109a.1</p><section></section><text>mo b+ha ga wa te wI re shA ya huM hUM phaT phaT/ oM ma hA kAlpAg+nisan+ni b+hA ya huM hUM phaT phaT/ oM dza Ta ma ku Tot+ka TA ya huM hUM phaT/ oM daM Sh+T+wA ka rA lo gra b+hI Sha Na mu khA ya huM hUM phaT/ oM sa ha sra b+hu dza b+hA su rA ya huM hUM phaT/ oM pa ra shu pA sho d+ya shU la kha T+wAM ga d+ha ri Ne huM hUM phaT/ </text></item>
<item><p>109a.2</p><section></section><text>oM byA b+h+ra dzi nA m+ba ra d+ha ra ya huM hUM phaT/ oM ma hA d+hu m+ThA na d+ha ka ra wa pu ShA ya huM hUM phaT/ oM baM huM hUM phaT swA hA/ oM haM yoM huM hUM phaT swA hA/ oM hriM maM huM hUM phaT swA hA/ oM hreM hriM huM hUM phaT swA hA/ /oM huM hUM huM hUM phaT swA hA/ oM phaT phaT huM hUM phaT swA hA/ gzhan yang rab tu bshad par bya/ /</text></item>
<item><p>109a.3</p><section></section><text>rdo rje can gyi mchod pa ni/ /tshes bcu'i dus kyi khyad par du/ /mchod pa lnga dang yang dag ldan/ /bza' ston de bzhin btung ba dang / /bu ram shing dang rgun 'brum dang / /'bras la sogs pa ji snyed pas/ /btung ba bzang po ji snyed pas/ /phyi dang gsang bar bcas pa</text></item>
<item><p>109a.4</p><section></section><text>mchod/ /snod ni dri med sbyangs pa ru/ /gur gum la sogs sbyar bar bya/ /btung ba bzang dang ldan pa la/ /sin+d+hu ra yi phye ma btsags/ /gser gyi smyu gu'i sbyor ba yis/ /blo dang ldan pas e dbyibs bris/ /dbus su sngags kyi rgyal po ni/ /rim pa de bzhin bri bar bya/ /</text></item>
<item><p>109a.5</p><section></section><text>g.yung drung 'khyil pa'i phyag rgya ni/ /dge ba 'khor lo'i logs la dgod/ /me tog rnam pa sna tshogs nyid/ /chu las skyes dang thang las skyes/ /mar me tsA ru dam tshig che/ /de bzhin gzhon nu ma yis mchod/ /mchod pa'i khyad par 'di dag gis/ /nye ba nyid du byas pa</text></item>
<item><p>109a.6</p><section></section><text>yin/ /skra grol gcer bur byas nas su/ /o D+ya na phyogs su kha bltas nas/ /shin tu gsang bar bya ba nyid/ /mchod pa'i dus su mnyam par gzhag /ma gsang bgegs kyis bar chod pas/ /dngos grub de bzhin nyams par 'gyur/ /dam tshig nyams par gyur pa</text></item>
<item><p>109a.7</p><section></section><text>la/ /nad rnams sna tshogs 'byung bar 'gyur/ /srog ni gtong bar 'gyur ba'am/ /'chi ba'i dus la bab kyang bla'i/ /gal te dngos grub mchog 'dod na/ /dam tshig rtag tu bsrung bar bya/ /khams gsum brtan dang g.yo ba yi/ /'gro ba thams cad g.yon nas</text></item>
<item><p>109b.1</p><section></section><text>'byung / /g.yon pa sngon du bskyed pa ste/ /rnal 'byor rtag tu g.yon pas spyad/ /mchod pa lag pa g.yon pa ste/ /bza' btung g.yon pas spyad pa nyid/ /rigs lnga la ni kun spyod pa/ /rigs gcig tu ni nges par brtag /bza' ston de bzhin btung ba dang / /sme gtsang</text></item>
<item><p>109b.2</p><section></section><text>ngo tsha rnam par spang / /rtog pa kun las rnam par grol/ /nyes pa kun las rnam par grol/ /rnal 'byor ma yi da ba sdom/ /dpa' bo seng ge bzhin du spyod/ /sngags ni rnal 'byor ma rang bzhin/ /rnal 'byor ma ni sngags kyi gzugs/ /gal te go 'phang mchog 'dod</text></item>
<item><p>109b.3</p><section></section><text>na/ /de dag tha dad par mi bya/ /mi yis gang dang gang bsgom pa/ /yid dang yang dag ldan 'gyur nas/ /des na de yi bdag nyid 'gyur/ /sna tshogs nor bu ji bzhin no/ /bsnyen par gyur pa'i nye ba'i rtags/ /g.yung drung bcas pa'i rje btsun ma/ /zhal nyid mthong bar</text></item>
<item><p>109b.4</p><section></section><text>gyur pa dang / /chang ni khol bar gyur pa dang / /rmi lam dag tu zhal mthong dang / /'bum tsho gsum dang gnyis dang ni/ /gcig gi bar du nye bar bsnyen/ /zla ba gcig dang zla ba phyed/ /de bzhin zhag bdun dag tu ni/ /rab dang 'bring dang tha ma yis/ /mtshan ma grangs dang dus</text></item>
<item><p>109b.5</p><section></section><text>la bsnyen/ /mchog dang bar ma dman rnams kyi/ /go rims bzhin du shes par bya/ /zhi rgyas dbang drag phrin las dang / /rdo rje nang dme bzlog pa dang / /sri'u gso dang tshogs 'khor dang / /las kyi bya ba kha skong rnams/ /gzhan yang bla ma'i thugs la rag /sems</text></item>
<item><p>109b.6</p><section></section><text>dang rjes mthun rnal 'byor gyis/ /gang zhig shin tu mnyam gzhag na/ /shes rab bsod nams dman pa yang / /de ni grub 'gyur the tshom med/ /bla ma sangs rgyas bla ma chos/ /de bzhin bla ma dge 'dun te/ /bla ma dpal ldan rdo rje 'chang / /mdor na bla na med pa</text></item>
<item><p>109b.7</p><section></section><text>yi/ /sangs rgyas 'bras bu 'dod pa yis/ /de phyir bla ma'i bsnyen bkur bya/ /dpal dang ldan pas rab tu bsngags pa yis/ /o D+ya na mkha' 'gro las brgyud sgrub thabs 'di/ /blo ldan rnams kyis 'di bsgrubs nas/ /rje btsun ma yi zhal mthong shog /rdo rje rnal</text></item>
<item><p>110a.1</p><section></section><text>'byor ma'i gsang chen zhal nas rna bar mkha' 'gro mas/ nA gArdzu na la brgyud/ des tri sa ra ha la brgyud/ des ka ro pa la brgyud/ /des yi ger bkod pa'o/ /des ni ru ba la brgyud/ des ma jo g.yung mo la brgyud do/ /des rje btsun la brgyud/ des</text></item>
<item><p>110a.2</p><section></section><text>bdag la brgyud pa lags so/ /rnal 'byor ma zhal gnyis ma chung ngu zhes kyang bya/ don bsdus kyi dmar chung ma zhes kyang bya ba tri sa ra has mdzad pa rdzogs so/ /[]@##/ /rgya gar skad du/ rat+na a laM kA ra sid+d+hi/ bod skad du/ rin po che rgyan gyi</text></item>
<item><p>110a.3</p><section></section><text>sgrub pa/ dpal rdo rje mkha' 'gro la phyag 'tshal lo/ /stong nyid snying rje dbyer med cing / /zab dang rgya che'i bdag nyid can/ /rnam thar sgo gsum rang bzhin gyis/ /rdo rje rnal 'byor ma la 'dud/ /o D+ya na yul nas byung ba yi/ /brgyud pa'i rim bzhin ma chad pa'i/ /rnal 'byor</text></item>
<item><p>110a.4</p><section></section><text>ma ni 'dod de'i gzhung / /rin chen rgyan gyi sgrub pa bshad/ /de la rnal 'byor pa dbang bskur thams cad rdzogs shing / /u las o D+ya na du bsams la/ stan bde ba la 'dug ste/ rnal 'byor ma'i tshogs mnyes par bya'o/ /de nas dag pa gsum la sogs pa brjod nas/ </text></item>
<item><p>110a.5</p><section></section><text>stong pa nyid kyi rang bzhin du bsams la/ de la sngon gyi bla ma'i man ngag gis/ dbang bskur ba'i rim pas de'i don du dmigs la/ rdo rje rnal 'byor mar bsam par bya'o/ /de nas rdo rje 'dzin pas byin gyis brlabs te/ khrus bya'o/ /de nas srung ba la sogs pa rim bzhin byas te/ </text></item>
<item><p>110a.6</p><section></section><text>mchod par bya'o/ /de la mchod pa'i rten me long la sogs pa'i snod gtsang mar/ sin+d+hu ra dang khu ba dang khrag dang til dang dri chus ri mo gru gsum brtsegs mar bya'o/ /de'i dbus su mi shigs pa dang skye ba med pa'i tshul gyis dgod par bya'o/ /de la rnal 'byor ma'i sngags kyis</text></item>
<item><p>110a.7</p><section></section><text>bskor bar bya'o/ /'dab ma'i nang du rnal 'byor ma'i sngags bri bar bya'o/ /de'i phyi rim du go cha'i sngags gzhag par bya'o/ /de rdo rje 'dzin pa'i steng du bzhag nas bsgom pa'i rim pas tshogs bsags par bya'o/ /de nas bdag gi g.yon du rdo rje rnal 'byor ma bzhag la/ de</text></item>
<item><p>110b.1</p><section></section><text>la rang bzhin gyi rnal 'byor ma spyan drangs te/ dgug pa dang gzhug pa dang bcing ba dang dbang du bya'o/ /de nas dzaH zhes brjod de/ rnal 'byor mas bdag bskul bar bya'o/ /de nas mchod pa sna tshogs pa dag gis mchod par bya'o/ /de'i dkyil 'khor de la 'dug pa</text></item>
<item><p>110b.2</p><section></section><text>rnam pa sna tshogs kyi 'khor los mnyes par bya'o/ /de nas phyag 'tshal ba dang bstod de/ sdig pa bshags pa la sogs pa bya'o/ /de dag ni tshogs bsag pa'o/ /de nas lus gzhal yas khang du bsams la de'i lte bar baM las zhu ba dang / bde ba las sam/ stong</text></item>
<item><p>110b.3</p><section></section><text>pa'i brda 'od kyi ri mo las bcom ldan 'das ma phag mo zhal gnyis pa phyag gnyis pa phag gdong khro mo zhal gnyis la rdo rje phreng bas thod byas pa/ /sna tshogs rdo rje g.yung drung 'khyil bas brgyan pa/ smin ma rdo rjes g.yengs pa/ phyag g.yas na gri gug /g.yon pas</text></item>
<item><p>110b.4</p><section></section><text>thod pa bsnams pa/ sku mdog dmar nag 'od zer 'phro ba/ thod pa'i rgyan can/ lus bde bas rgyas pa bsam par bya'o/ /de'i don yid la byas pas de'i lus gzhal yas khang du gyur te/ de'i lte ba'i gnas stong pa las rdo rje rnal 'byor ma bskyed par bya'o/ /</text></item>
<item><p>110b.5</p><section></section><text>de las dbugs lte ba las dal gyis drangs la/ slar de ru bcug pas stong pa nyid du bsgyur te/ de las zhal gcig phyag gnyis pa'i rdo rje rnal 'byor ma bsam la/ de'i rigs las zhal gcig phyag gnyis pa'i dpal he ru ka /g.yas ba na rdo rje g.yon</text></item>
<item><p>110b.6</p><section></section><text>pa na thod pa bsnams pa bsams la/ gnyis med du gyur par bsam mo/ /de'i lte bar gru gsum dkar la dmar ba'i rgyan can/ de'i dngos su rtog pa mtha' dag 'byung ba'i rgyu sku lan bzhir 'khor bar bsam par bya'o/ /de ltar cung zad bzhag la rjes su mthun pa'i</text></item>
<item><p>110b.7</p><section></section><text>btsun mo gang rnam pa rang bzhin gyis bsgom par bya'o/ /de dang lhan cig gnas la rlung ma dang gnyid ma rtse sprad tsaN+Da lI drag la yun thung ba'am/ dal la yun ring ba sbar bar bya'o/ /lte ba'i 'khor lo 'khor bas 'od kyi ri mo las me byung bas/ snying ga'i 'khor lo 'khor</text></item>
<item><p>111a.1</p><section></section><text>de'i spyi bor 'khor lo 'khor bas 'od kyi me byung bas/ haM zhu bas lus thams cad khu bas rgyas par bsam par bya'o/ /de nas lus thams cad kyi bde ba phyogs gcig tu dmigs la bsgom par bya'o/ /bde ba'i ro la chags par gyur na dpral ba'i gnas su</text></item>
<item><p>111a.2</p><section></section><text>bru gsum gyi rnam par nam mkha' dmigs pa'i sbyor bas mi rtog pa bsam par bya'o/ /de nas bdag gi snying gar ro la gnas pa'i phag mo'i shes pa mar me ltar gsal ba bsgom/ mar me yang mar me'i rtse mo la rim gyis stong par bcug la de la he ru ka bskyed la/ de rang snang ba'i</text></item>
<item><p>111a.3</p><section></section><text>rig mar bcas pa zhal bzhi phyag bcu gnyis par bsgoms te/ rlung ma dang gnyid ma rtse sprad rim gyis byang chub kyi sems phab nas gsang ba rdo rje'i sbu gur phyin pa dang / dpe'i lhan cig skyes pa'i tshul gyis mthar phyin pa dang / lus bshig ste gyur pa'i bskyed pa'i rim pas gnas te/ </text></item>
<item><p>111a.4</p><section></section><text>hUM dal gyis brjod pa dang / rlung dang lhan cig tu drangs pas lte bar gnas te/ dga' ba'i rang bzhin du bsgom mo/ /de bzhin du mgrin pa dang / snying gar oM bcug la bsam par bya'o/ /de yang bde ba rang bzhin med par byas te/ rnam pa'i tshul gyis drangs te sbyang</text></item>
<item><p>111a.5</p><section></section><text>bar bya'o/ /de dang lhan cig 'od du zhu ba las rdo rje 'dzin pa chen po'i rang bzhin du 'gyur ro/ /slob ma gzung bar 'dod na/ slob mas lan mang bar gsol ba 'debs pa de gzung bar bya'o/ /de yang bsrung bar bya ste/ sngags phog nas snod kyi rim pas lhar bskyed la</text></item>
<item><p>111a.6</p><section></section><text>bzlas par bya'o/ /de nas tshes bcu la mchod pa bya ste/ maN+Dal sngon du song bas yon phul la/ slob ma mdun du bzhag la/ bdag la gnyis su phye nas slob ma'i spyi bor gnas te/ de 'od du zhu ba las bcud du gyur te/ slob ma las snga ma bzhin du g.yon pa'i</text></item>
<item><p>111a.7</p><section></section><text>'khor lo bsgom par bya'o/ /de nas dril bu dkrol nas mi rtog pa la gnas par bya'o/ /mthar bslang ste phyag byas te dpa' bos kyang bcud du gyur par bya'o/ /des dril bus kyang skye ba med pa'i brda bya'o/ /ci bde bar gnas par bya'o/ /man ngag las ni thob pa bzhin</text></item>
<item><p>111b.1</p><section></section><text>brgyud pa'i rim pas bris pa yin/ /dge ba de yis 'gro ba kun/ /rnal 'byor go 'phang thob par shog /mkhas pa chen po di paM ka ra shrI dz+nyA nas mdzad pa rdzogs so//[]@##/ /rgya gar skad du/ badzra bA rA hI sA d+ha naM/ bod skad du/ rdo rje phag mo'i sgrub pa'i</text></item>
<item><p>111b.2</p><section></section><text>thabs/ dpal rdo rje phag mo la phyag 'tshal lo/ /dang po rnal 'byor pas rang gi snying gar a las zla ba'i dkyil 'khor de'i steng du yi ge hrIHde'i 'od kyis lus bdag dang gzhan dang zhing sbyang bar bya'o//de nas 'od zer 'phros pas rdo rje phag mo dang / /sangs rgyas dang byang</text></item>
<item><p>111b.3</p><section></section><text>chub sems dpa' rnams spyan drang bar bya'o/ /de nas phyag byas te/ nang gi mchod pa dang / gsang ba'i mchod pa dang / phyi'i mchod pa'o/ /de dag gi spyan sngar sdig pa bshags pa dang / rjes su yi rang ba dang / gsol ba gdab pa dang / dge ba'i rtsa ba bsngo bar</text></item>
<item><p>111b.4</p><section></section><text>bya ste/ de nas skyabs su 'gro ba bya'o/ /de nas byams pa dang / snying rje dang / dga' ba dang / btang snyoms bsgoms la byang chub tu sems bskyed par bya'o/ /de nas oM swa b+hA ba shud+d+haHsar+b+ba d+har+m+mAHswa b+ha ba shud+d+ho\u0f85haM/ zhes brjod la/ rang gi lus dang / zla ba dang / </text></item>
<item><p>111b.5</p><section></section><text>yi ge dang / thig le yang mi snang bar byas nas stong pa nyid du bsgoms la/ oM shUn+ya tA dz+nyA na badzra swa b+ha ba At+mako\u0f85haM zhes bya bas brtan par bya'o/ /de nas paM las pad+ma 'dab ma brgyad pa/ de'i steng du a las zla ba'i dkyil 'khor/ /de'i steng du hrIHdmar po las</text></item>
<item><p>111b.6</p><section></section><text>rdo rje rtse lnga pa dmar po dang / lte ba la nyi ma la gnas pa'i hrIHdmar po/ de'i 'od zer gyis 'gro ba sbyangs te/ slar 'dus pa dang / de dag thams cad yongs su gyur pa las/ rdo rje phag mo zhal gcig pa spyan gsum pa/ sku mdog dmar ba zhal mche ba gtsigs pa</text></item>
<item><p>111b.7</p><section></section><text>skra grol ba/ phyag gnyis pa/ gcer bu dum bu'i ske rags kyis brgyan pa/ phyag g.yas na gdug pa rnams la sdigs mdzub mdzad pa'i rdo rje bsnams pa/ g.yon na khrag gis bkang ba'i thod pa dang kha TAM ga bsnams pa bskal ba'i me lta bu'i gzi brjid dang ldan pa/ bde</text></item>
<item><p>112a.1</p><section></section><text>ba chen po dang thugs rje chen po'i rang bzhin can no/ /nyi ma la gnas pa'i hrIHsa snying ga byin gyis brlab pa'o/ /mgo bor oM dkar po/ mgrin par AHdmar po/ /snying gar hUM nag po bsam par bya'o/ /de nas yi ge bzhi las 'od zer 'phros</text></item>
<item><p>112a.2</p><section></section><text>pas phyogs bcu'i de bzhin gshegs pa thams cad kyi sku dang / gsung dang / thugs dang /ye shes sems dpa' bskul te spyan drangs la yi ge so so la thim par bsam mo/ /de'i rjes la oM AHhU~MhrIHhU~Msar+b+ba yo gi nI kA ya bA ka tsit+ta badzra swa b+hA ba At+mako\u0f85haM/ zhes</text></item>
<item><p>112a.3</p><section></section><text>pa dang / oM badzra shud+d+haHsarba d+harma badzra shud+d+ho\u0f85haM/ zhes pas nga rgyal brtan par bya'o/ /de nas lte bar oM baM rdo rje phag mo/ snying gar haM yoM ya mi ni/ khar oM hreM moM rmongs byed ma'o/ mgo bor oM hreM hriM skyong byed ma'o/ /spyi gtsug tu oM hUM hUM skrag byed ma'o/ /</text></item>
<item><p>112a.4</p><section></section><text>yan lag thams cad la phaT phaT tsaN+Di ka'o/ /de nas ye shes sems dpa' spyan drang ba'i phyir/ snying ga'i hrIHlas 'od 'phros pas rdo rje phag mo spyan drangs te/ snying po'i phyag rgya bstan la dzaHhUM baM hoHzhes brjod pas gnyis su med par bya ste/ oM yo ga shud+d+ha</text></item>
<item><p>112a.5</p><section></section><text>sar+b+ba d+d+har+m+ma yo ga shud+d+ho+o\u0f85haM/ zhes pas nga rgyal brtan par bya'o/ de nas hrIH'i 'od kyis rgyal ba rigs lnga spyan drangs te/ mchod pa byas te/ byang chub rdo rje sangs rgyas la/ /ji ltar mchod cing gsol ba ltar/ /bdag la bsrung ba'i don gyi phyir/ /nam mkha'i rdo rje deng bdag</text></item>
<item><p>112a.6</p><section></section><text>stsol/ /zhes gsol ba btab pas rigs lnga'i thugs ka nas mkha' 'gro ma lnga phyag na bum pa thogs pa byung nas/ rdo rje chen po'i dbang bskur ba/ /khams gsum kun gyis phyag byas shing / /gsang ba gsum gyi gnas las byung / /sangs rgyas kun gyis sbyin par bya/ </text></item>
<item><p>112a.7</p><section></section><text>zhes pa dang / ji ltar bltams pa zhes pas sngags kyi dbang bskur la/ mi bskyod pas dbu brgyan par bsam mo/ /de nas bdud rtsi myang ba dang / mchod pa dang / bstod pa bya'o/ /de nas rnal 'byor bzhi'i rim pas ci nus su bsgom par bya'o/ /skyo bar gyur na snying po</text></item>
<item><p>112b.1</p><section></section><text>dang nye ba'i snying po bzlas par bya'o/ /thun bar pa rnams la skad cig mas lhar bsam/ dbang dang bzlas pa'i bar du bya'o/ /thun tha ma la ye shes sems dpa' gshegs pa dang / yi ge brgya pa dang smon lam gdab pa la sogs pa bya'o/ rdo rje phag mo'i sgrub pa'i thabs</text></item>
<item><p>112b.2</p><section></section><text>paN+Dita chen po dpal mar me mdzad ye shes kyis mdzad pa rdzogs so// @##/ /rgya gar skad du/ shrI badzra yo gi nI sA d+ha na nA ma/ bod skad du/ dpal rdo rje rnal 'byor ma'i sgrub thabs zhes bya ba/ dpal rdo rje rnal 'byor ma la phyag 'tshal lo/ /dpal ldan</text></item>
<item><p>112b.3</p><section></section><text>bde mchog thabs kyi gtso/ /gnyis med shes rab 'khor lor bcas/ /gus btud dpal ldan rnal 'byor ma'i/ /sgrub thabs rim pa bri bar bya/ /dang ldan dbang dang dam tshig ldan/ /sgrub la dpa' ba'i sngags pa yis/ /dur khrod la sogs dben pa'i gnas/ /</text></item>
<item><p>112b.4</p><section></section><text>nyams dgar mchod pa'i rten bzhugs la/ /stan bde ba la 'dug sems bya/ /lhag pa'i lhar bsam hrIH 'od las/ /bla ma dkyil 'khor spyan drangs la/ /phyag dang mchod pa sngon 'gro bas/ /sdig pa bshags pa la sogs bya/ /de rjes tshangs pa'i gnas bzhi</text></item>
<item><p>112b.5</p><section></section><text>bsgom/ /kun kyang stong nyid rang bzhin bsam/ /sngags 'dis brtan pa nyid du bya/ /oM swa b+hA ba shud+d+haH sar+b+ba d+har+m+mAHswa b+hA ba shod+d+ho\u0f85haM/ slar yang ye shes ngo bor bstan/ /oM shU n+ya tA dz+nyA na badzra swa b+hA ba At+ma ko\u0f85haM/ zhes bya rang bzhin dag pa las/ /paM las pad+ma nyi</text></item>
<item><p>112b.6</p><section></section><text>dkyil du/ /e yi rnam pa'i cha byad can/ /lha mo khams gsum kun las 'das/ /dmigs pa rgya che gzhal yas khang / /sku gsung thugs kyi ngo bor bsgom/ /de yi lte bar chos 'byung bsam/ /pad+ma nyi ma ro stengs su/ /hrIH yig byu ru dmar po 'dra/ /'od zer spro</text></item>
<item><p>112b.7</p><section></section><text>bsdus slar bsams te/ /zhal gnyis phyag gnyis gar stabs bzhugs/ /dza ba sin+d+hu ra yi mdog /g.yas pas gri gug nam mkhar gdengs/ /de bzhin gzhan gyis ka pA la/ /kha T+wAM gis brgyan rnam par 'dzin/ /g.yas pa phag gdong mkha' la spyod/ /cig</text></item>
<item><p>113a.1</p><section></section><text>shos khro mo'i zhal du bstan/ /phyag rgya'i rim pas sku lus mdzes/ /mgo bo'i do shal rgyan dang ldan/ /gar dgu'i ro ldan bsam par bya/ /yi ge gsum gyis byin gyis brlabs/ /lte ba snying ga mgrin pa dang / /dpral ba spyi gtsug yan</text></item>
<item><p>113a.2</p><section></section><text>lag la/ /rim par sngags 'di bsam par bya/ /oM baM/ haM yoM/ /hriM moM hriM hriM/ hUM hUM/ phaT phaT/ go cha bgos te ye shes bstim/ /dbang bskur mchod cing bstod pa bya/ /skyo na sngags 'di bzlas par bya/ /oM oM oM sarba bud+d+ha DA ki nI ye badzra war+N+Na nI ye hUM hUM hUM phaT</text></item>
<item><p>113a.3</p><section></section><text>phaT phaT swA hA/ de rjes gto ra mas mchod par bya/ /lte bar chos kyi 'byung gnas bsam/ /de nas sngags kyi 'khor lo 'bar/ /steng nas g.yo ba'i rlung dgug cing / /rdza mkhan 'khor lo shes rab 'khor/ /rnam par rtog pa rlung drod kyi/ /'byung ba'i dngas snyigs</text></item>
<item><p>113a.4</p><section></section><text>phyed 'gyur bas/ /mar me la sogs rtags rnams 'byung / /des skyo phyi nang lha mchod la/ /bstod cing dge ba bsngo bar bya/ /bdag gis sgrub thabs bris pa las/ /dge ba gang yod mdun byas te/ /'gro ba rigs drug rnal 'byor ma'i/ /lam nas byang chub 'gro</text></item>
<item><p>113a.5</p><section></section><text>bar shog /dpal rdo rje rnal 'byor ma'i sgrub thabs/ rje dI paM ka ra shrI dz+nyA nas mdzad pa rdzogs so// //paN+Di ta de nyid dang / lo tsA ba rgya brtson 'grus seng ges bsgyur ba'o/ /[]@##/ /rgya gar skad du/ badzra yo gi ni sto tra/ bod skad du/ </text></item>
<item><p>113a.6</p><section></section><text>rdo rje rnal 'byor ma la bstod pa/ dpal rdo rje rnal 'byor ma la phyag 'tshal lo/ /bcom ldan 'das ma rdo rje rnal 'byor ma/ /stong nyid snying rje ldan pa'i bdag nyid can/ /bskal pa'i me 'bar 'jigs pa'i hUM sgra sgrogs/ /rdo rje gtum mo de la phyag 'tshal bstod/ /phag</text></item>
<item><p>113a.7</p><section></section><text>gdong rtog med chos sku 'gyur med ston/ /khro mo thugs rjes 'gro ba'i don mdzad ma/ /'gro don rdzogs mdzad mdzes pa'i cha lugs can/ /rtog med 'gro don mdzad la phyag 'tshal bstod/ /rab 'jigs dpa' mo ma rungs tshar gcod ma/ /spyan gsum mche</text></item>
<item><p>113b.1</p><section></section><text>gtsigs sku gsum don dang ldan/ /nyon mongs gcod mdzad 'jigs pa'i nga ro can/ /bdud 'dul 'joms pa'i sku la phyag 'tshal bstod/ /skra grol gcer bu skyon bral 'jigs pa'i gzugs/ /nyon mongs skyon bral sems can don mdzad ma/ /thugs</text></item>
<item><p>113b.2</p><section></section><text>rje'i lcags kyus 'gro drug gnas nas 'dren/ /phrin las rdzogs mdzad de la phyag 'tshal bstod/ /dur khrod gnas bzhugs ru tra pho mo 'dul/ /drag mo 'jigs tshul phaT kyi sgra sgrogs shing / /thabs mkhas thugs rjes 'gro ba'i don mdzad ma/ /bdud</text></item>
<item><p>113b.3</p><section></section><text>'dul drag mo'i sku la phyag 'tshal bstod/ /chos nyid don rtogs 'ching ba'i tshul spangs kyang / /ro dang nyi zla pad+ma gdan gyi yul/ /rgyan rnams kun gyis rab mdzes khro mo'i sku/ /yon tan rdzogs mdzad de la phyag 'tshal bstod/ /gri gug thod</text></item>
<item><p>113b.4</p><section></section><text>pa kha T+wAM phyag na bsnams/ /nyon mongs gcod mdzad ye shes don dang ldan/ /dug gsum gcod mdzad sku gsum lhun gyis grub/ /'gro ba'i don mdzad de la phyag 'tshal bstod/ /bde chen rang byung rdo rje mkha' 'gro ma/ /mi 'gyur ye shes rdo rje chos</text></item>
<item><p>113b.5</p><section></section><text>kyi sku/ /rtog med spros bral ye shes chos dbyings don/ /yang dag gnyis med sku la phyag 'tshal bstod/ /lha mo drug gi rang bzhin rdo rje rigs/ /dpal 'bar 'jigs mdzad khro tshul 'gying bag can/ /bde chen rang byung phyag rgya chen po'i don/ /nyon mongs sgrol</text></item>
<item><p>113b.6</p><section></section><text>mdzad de la phyag 'tshal bstod/ /kun rdzob don dam rang bzhin phag mo ste/ /sku mdog dmar pa thugs rje'i rang bzhin can/ /'dod dgu phun tshogs rdo rje mkha' 'gro ma/ /bde chen rang byung sku la phyag 'tshal bstod/ /dur khrod rgyan rnams sku la rdzogs pa ste/ /</text></item>
<item><p>113b.7</p><section></section><text>gri gug kha T+wAM phyag mtshan so sor bsnams/ /thugs rje'i rang bzhin skra grol thur du sbud/ /spyan dmar 'jug zhal de la phyag 'tshal bstod/ /phrin las grub pa'i rdo rje mkha' 'gro ma/ /bde ba'i gnas su 'dren pa'i thugs rje can/ /skyon bral yang dag lha yi lhar</text></item>
<item><p>114a.1</p><section></section><text>gyur pa/ /rdo rje 'phrul mo che la phyag 'tshal bstod/ /dpal rdo rje rnal 'byor ma la bstod pa paN+Di ta chen po dI paM ka ra shrI dz+nyA nas mdzad pa rdzogs so// //paN+Di ta de nyid dang / lo tsA ba khu ne tsos bsgyur ba'o/ /[]@##/ /rgya gar skad du/ badzra bA rA hI saM</text></item>
<item><p>114a.2</p><section></section><text>k+Shi b+ta sto tra/ bod skad du/ rdo rje phag mo'i mdor bsdus pa'i bstod pa/ rje btsun ma sgrol ma la phyag 'tshal lo/ /mkha' 'gro bye ba'i gtso mo ste/ /nyi ma bye ba'i 'od mnga' zhing / /thod pa lcags kyu gri gug gis/ /g.yas pa'i phyag rnams rnam par brgyan/ /kha T+wAM zhags pas mgo bo</text></item>
<item><p>114a.3</p><section></section><text>ni/ /g.yon pa'i phyag tu rab tu grags/ /dus kyi mtshan mo mnyam mnan cing / /gar thabs kyis ni nye bar brgyan/ /mche ba cung zad rnam gtsigs shing / /dzA ba'i me tog lta bur dmar/ /gshin rje brtan sogs rnal 'byor ma/ /pad+ma'i 'dab mar gnas pas brgyan/ /rdo rje</text></item>
<item><p>114a.4</p><section></section><text>phreng ba'i nang du ni/ /dur khrod brgyad kyis rnam par brgyan/ /lha rdzas bde ba myong ba yi/ /'jig rten skyong rnams phyag kyang 'tshal/ /gzhan yang bran pho bran mo rnams/ /thal mo sbyar ba byas nas gnas/ /sangs rgyas kun gyi yum 'di ni/ /rdzu 'phrul dngos grub mchog</text></item>
<item><p>114a.5</p><section></section><text>rnams stsol/ /lha la sogs pa thar don du/ /khyod nyid la ni skyabs su mchi/ /snying rje khu ba'i sems kyis ni/ /lha yi spyan gyis rnam gzigs nas/ /de la mchog gi gsol don du/ /phyogs rnams su ni rnams bzhugs shing / /blo chen ldan pa'i grub pa po/ /dngos</text></item>
<item><p>114a.6</p><section></section><text>grub snod ni su gnas shes/ /mkha' 'gro ma sogs lhan cig tu/ /phyag rgya'i dngos grub stsol mdzad pa/ /rdo rje phag mo phyag 'tshal bstod/ /lha mo'i yon tan rgya mtsho ni/ /bskal pa bye bar brjod mi nus/ /mdor bsdus nas ni cung zad cig /bdag gi dad pas nges par byas/ /</text></item>
<item><p>114a.7</p><section></section><text>byang chub snying po'i bar du ni/ /bdag ni rtag tu skyabs su mchi/ /bdag dang sems can bsod nams des/ /dngos grub dam pa stsol bar shog /rdo rje phag mo'i mdor bsdus pa'i bstod pa a b+hi sang ka tas mdzad pa rdzogs so// //paN+Di ta ngag gi dbang phyug dang / klog</text></item>
<item><p>114b.1</p><section></section><text>skya lo tsA bas bsgyur ba'o// @##/ /rgya gar skad du/ dz+nyA na A be sha bi d+hiH/ bod skad du/ ye shes dbab pa'i cho ga /rdo rje rnal 'byor ma la phyag 'tshal lo/ /lhan cig skyes pa bdag nyid mchog /rdo rje phag mo dpal btud nas/ /de tshe yid ches byed pa yi/ /</text></item>
<item><p>114b.2</p><section></section><text>ye shes dbab pa'i cho ga bshad/ /dri dang me tog brgyan pa yi/ /dben pa'i phyogs su bzhugs nas su/ /gnas bdag rnal 'byor bsrung don du/ /hUM phaT brjod par bya ba yin/ /de nas sngags pa mnyam gzhag nas/ /bde ba'i stan la 'dug nas ni/ /lha mo'i sngags kyi</text></item>
<item><p>114b.3</p><section></section><text>cho ga bzhin/ /go cha yan lag la dgod bya/ /rtse mo brgyad pa dbab bya ste/ /mdun du dkyil 'khor dmar po ni/ /me tog dmar po dang ldan pas/ /dag pa'i gsang sngags brjod par bya/ /de nas glang po che yi rgyab/ /'khar ba'i snod mnyam pa'i ngos la/ /lha mo'i</text></item>
<item><p>114b.4</p><section></section><text>sngags mchog dam pa yi/ /lag pa g.yon pas bri bar bya/ /de la khar la sogs sngags/ /lha mo rnams phyogs man ngag bzhin/ /dbus su rdo rje rnal 'byor ma/ /thod pa'i nang du legs par bri/ /sngags kyi phyi rol g.yung drung ngam/ /sna tshogs rdo rjes bskor</text></item>
<item><p>114b.5</p><section></section><text>bar bya/ /rdo rje 'dzin pa'i steng du ni/ /sngar bshad snod ni gsal bar bzhag /mchod yon sogs phul blo bzang gis/ /dzaH hUM baM hoHbrjod pas 'dir/ /lha mo'i 'khor lo bkug nas su/ /bcug ste bcing zhing dge bar bya/ /de nas bdud rtsi dang sgron ma/ /'dod pa'i</text></item>
<item><p>114b.6</p><section></section><text>yon tan dang bcas pa'i/ /mchod pa lnga yis rnam kun tu/ /lha mo 'khor lo mchod par bya/ /nyin re'am thun mtshams so so la/ /ji skad bshad pa'i mchod pa bya/ /de ltar ma lcogs kyang mar ngo'i/ /tshes bcu 'khor lo rtag tu mchod/ /legs par bris pa'i gsang</text></item>
<item><p>114b.7</p><section></section><text>sngags ni/ /mnyam gzhag rdo rje tshig gis bzlas/ /gzhon nu ma'am rnal 'byor ma/ /cho ga bzang pos bstod par bya/ /'di ni phyi rol dag gsang ba'i mchod pa'i cho ga'o// //sprul pa'i shing rta'i yan lag la/ /srog bral brang steng gtum 'od can/ /der ni</text></item>
<item><p>115a.1</p><section></section><text>phag gdong snying rje'i bdag /kang ke li king shu ka'i 'od/ /rnam par 'phro ba'i 'od phreng can/ /rdo rjes brgyus pa'i thod phreng gis/ /mgor bcings khrag 'dzag mgo phreng brgyan/ /phyag g.yas gri gug bsnams pa ste/ /sdig sgrib ma lus 'joms par</text></item>
<item><p>115a.2</p><section></section><text>byed/ /khrag gis bkang ba'i thod pa ni/ /g.yon pa'i phyag na 'dzin par mdzad/ /phyogs kyi gos can dga' chen po/ /lus bzang bcu drug lo lon pa/ /spyan gsum mgo skyes grol ba 'phyang / /skyil krung phyed pa'i gar dang ldan/ /sgeg pa la sogs ror bcas</text></item>
<item><p>115a.3</p><section></section><text>pa/ /phyag rgya lnga yis rnam par brgyan/ /phyogs rnams kun tu mkha' 'gro ma/ /tshogs 'phro ba yi gang ba yis/ /rdo rje phag mo bsgom par bya/ /ye shes bkug ste der bcug nas/ /bcings te dgyes par byas nas su/ /mkhas pas yid las byung ba</text></item>
<item><p>115a.4</p><section></section><text>yi/ /mchod pa de la cho ga bzhin/ /mchod pa bya ste de nas yang / /de yi nu ma'i bar du ni/ /chu skyes byu ru lta bu yi/ /kha phye rgyas par gyur pa ni/ /rang bzhin med pa bdag med mchog /mdzes dga' skyes par byed pa'o/ /thur ltas ro chen po dang ldan/ /</text></item>
<item><p>115a.5</p><section></section><text>'od zer gsal bas bskor ba ni/ /sna rtser mig gtad bsgom par bya/ /sa yis phur pa'i gnyen po ni/ /sprul par me tog dmar po la/ /pad+ma rA ga ltar 'od dmar/ /myur du 'khor bar bsgom par bya/ /de nas sngar bshad de de yis/ /'khor bas reg pas</text></item>
<item><p>115a.6</p><section></section><text>'khor bar spa/ /bsgoms te bsgoms pa'i bdag nyid can/ /bde ba'i rgyun du nub bltas te/ /de ltar rtag tu sgom byed pas/ /mgon po dang bcas bdag nyid che/ /phyag rgya chen po'i dngos grub ni/ /'grub 'gyur 'di la the tshom med/ /ldang bar 'dod na mkhar</text></item>
<item><p>115a.7</p><section></section><text>gnas pa'i/ /bla ma lha mor phyag 'tshal nas/ /muHzhes brjod de langs nas su/ /cho ga de nyid rig pas bya/ /'di ni bsgom pa'i cho ga'o// //maN+Dal bris ma byed pa yi/ /slob mas gsol btab bsngags pa'i sa/ /cho ga tshang bar tshes bcu'i tshe/ /de dag rjes su</text></item>
<item><p>115b.1</p><section></section><text>gzung bar bya/ /rnal 'byor ma yi 'khor lo sngar/ /mchod pa cho ga bzhin mchod cing / /sngar bstan rnal 'byor mchog byas nas/ /slob ma'i drung du 'gro bar bya/ /maN+Dal byed pa'i slob ma ni/ /yon phul 'greng ste gnas nas su/ /me tog phreng ba 'dzin pa la/ /mgon po</text></item>
<item><p>115b.2</p><section></section><text>can gyis blta bar bya/ /de nas ji skad gsungs pa bzhin/ /slob ma bzhi yi 'khor lor bsam/ /me tog chang dang bcas pa yis/ /lha mo yang dang yang du mchod/ /lha mo'i gsang sngags bzlas nas su/ /lag pa spos thogs brdeg par bya/ /tshangs pa'i dang po la sogs</text></item>
<item><p>115b.3</p><section></section><text>can/ /bden pa lan gsum brjod pa'i mthar/ /ri dgra gri gug gdon par bya/ /ltung byed mo yi chung ma ni/ /phyis nas rim pa bzhin du bzlas/ /ji srid babs par ma gyur par/ /sngags de dag ni bsgom par bya/ /ye shes babs nas slob ma ni/ /ba spu ldang zhing</text></item>
<item><p>115b.4</p><section></section><text>'dar dang 'gyel/ /gal te cho ga bzhin bris nas/ /dge mi dge des ston par 'gyur/ /rang gi rang bzhin du gnas na/ /de nas bsgom par bstan par bya/ /lha mo'i sngags dang mchod pa dang / /lhan cig skyes bdag de nyid bshad/ /blo bzang ye shes</text></item>
<item><p>115b.5</p><section></section><text>babs pa yis/ /de yi mdo la yid ches pa/ /de la bstan gyis gus dman pa'i/ /slob ma la ni nam yang min/ /'di ni slob ma rjes su gzung ba'i cho ga'o// //lha mo gang gis bris pa dang / /cho ga bzhin du de yi sngags/ /bris pa de yis nus</text></item>
<item><p>115b.6</p><section></section><text>pa kun/ /kun nas gdon las bzlog pa yin/ /ye shes dbab pa'i cho ga 'dis/ /yid ches rang gis yang dag mthong / /nyes pa thams cad 'joms byed pa/ /'di ni 'bad pas bdag gis bris/ /ye shes dbab pa'i cho ga 'bad pa yis/ /bdag</text></item>
<item><p>115b.7</p><section></section><text>gis las byas skyes pa'i dge ba gang / /de yis myur du yang dag ye shes can/ /bde gshegs 'gro ba rnams kyis thob par shog /ye shes dbab pa'i cho ga rdzogs so// //</text></item>
<item><p>116a.1</p><section></section><text>@##/ /rdo rje rnal 'byor ma'i dgongs pa gsang ba'i sbyin sreg gi cho ga bzhugs/ /@##/ /bcom ldan 'das dpal 'jam pa'i rdo rje la phyag 'tshal lo/ /dang po re zhig dpal rdo rje rnal 'byor ma'i dgongs pas 'jig rten dang 'jig rten las 'das pa'i las kyi tshogs kyi</text></item>
<item><p>116a.2</p><section></section><text>dngos grub bsgrub pa'i phyir/ sbyin sreg gi bya ba byed par 'dod pa'i sngags pas gru gsum gyi rnam pa'i thab khung byas te rgya'i phyed dpangs su kha khyer dang bcas pa'o/ /kha dog dmar po la sogs pa legs par byugs la nub tu mngon par phyogs pa la sogs pa'i rim pas nye bar</text></item>
<item><p>116a.3</p><section></section><text>gnas la/ /mchod pa lngas yang dag par mchod de/ thab khung du bud shing brtsigs pa dang / raM gyi sa bon las byung ba'i me lha kha dog dmar po rnam par bsgom ste/ spyi blugs dang mi 'jigs pa dang dbyig pa dang phreng ba rnams phyag na 'dzin pa'o/ /de nas ye shes sems</text></item>
<item><p>116a.4</p><section></section><text>dpa' dgug pa la sogs pa byas nas/ yang dag par mchod pa ni/ de'i lce la raM bkod la/ bdud rtsi lnga la sogs pa'i rdzas dang / 'jig rten pa'i rdzas la/ oM ag+na ye swA hA/ zhes pa'i sngags 'dis bsreg ste/ sngags de nyid kyis dgang blugs kyang dbul lo/ /</text></item>
<item><p>116a.5</p><section></section><text>de nas de bzhin nyid kyi ye shes kyi bdag nyid me'i dbus su dkyil 'khor lhag par mos par byas te/ mchod pa la sogs pa byas nas/ bdud rtsi lnga la sogs pa'i rdzas la/ lha mo dang lha mo'i sngags kyis bsreg par bya'o/ /zhi la sreg rdzas mngar sogs te/ /</text></item>
<item><p>116a.6</p><section></section><text>rgyas pa la yang mngar ba nyid/ /dbang la mngar dang lan tshwa yin/ /drag la tshwa dang kha sogs kyis/ /zhi la dkar po'i gzugs kyis te/ /rgyas la ser po rnam bsgom bya/ /dbang la dmar po zhes su brjod/ /drag la nag por rab tu grags/ /dngos grub sgrub pa'i dus su</text></item>
<item><p>116a.7</p><section></section><text>ni/ /dmar po yang ni rnam bsgom bya/ /de ltar byas nas dkyil 'khor gyi 'khor lo rang bzhin gyis lus la bcug ste/ gtor ma byin nas tshogs kyi 'khor lo'i rim pas/ 'jig rten 'jig rten las 'das pa'i mchod pa byas nas/ bdag nyid gang 'dod pa'i dngos</text></item>
<item><p>116b.1</p><section></section><text>grub blang bar bya'o/ /gsal por sbyin sreg 'di mi bya/ /'bad pas gsang bar bya ba ste/ /de las dngos grub 'byung bar 'gyur/ /gzhan du dngos grub skal ba med/ /yang dag dad pas rjes 'brangs nas/ /sngags rnams yid bzhin nor bu mtshungs/ /de la phyag rgya che</text></item>
<item><p>116b.2</p><section></section><text>sogs ni/ /'dod pas dad pa brtan por bya/ /dpal rdo rje rnal 'byor ma'i dgongs pa gsang ba'i sbyin sreg gi cho ga /slob dpon a b+hi dzu ka tas mdzad pa rdzogs so/ /[]@##/ /rdo rje rnal 'byor ma'i bsad pa las kyi man ngag bzhugs/ / @##/ /rnal 'byor gang</text></item>
<item><p>116b.3</p><section></section><text>zhig rdo rje phag mo sgrub pa la dmigs te/ nyi ma'i gung la khros pa'i nga rgyal gyis/ /mngon spyod kyi rdzas dur khrod kyi sol bas/ 'dab ma drug pa g.yon skor gyis bris la/ oM che ge mo mA ra ya baM zhes rtsibs bzhi la bri/ rnal 'byor ma drug dang dbus su he ru ka'i rnam pa'am/ yi ge</text></item>
<item><p>116b.4</p><section></section><text>bsgrub bya'i ming dang spel te bri bar bya ba ni/ dur khrod kyi ras sam/ mchod sbyin gyi shing lo la mi rus kyi smyu gus bri'o/ /dur khrod kyi thal bas gzugs brnyan byas pa'i snying gar bcug la/ ske tshes bskus te/ rang gi khyim du drag po'i thab khung ji lta ba bzhin du bcas/ de ru</text></item>
<item><p>116b.5</p><section></section><text>gzugs de lcags kyi skam pas bzung nas thal bar ma song bar du bsreg /ro bsregs pa'i sar brkos te nang du gzhug /dur khrod me la yang dang yang du bsro zhing / mi rus kyi phur pas snying gar gdab/ tsher mas mtshams med par gang bar bya/ snying gar chu tshan</text></item>
<item><p>116b.6</p><section></section><text>blugs na nges par 'chi'o/ /rdo rje rnal 'byor ma'i bsad pa las kyi man ngag/ slob dpon a b+hi dzu ka tas mdzad pa rdzogs so// //[]@##/ /phyir zlog 'khor lo ni/ rang gi lte ba'i nang du 'khor lo rtsibs drug pa bsams la/ rtsibs drug la sngags/ oM baM haM yoM hriM</text></item>
<item><p>116b.7</p><section></section><text>moM hriM hriM hUM hUM phaT phaT/ ces pa rnams dgod/ de yang 'khor lo las mtho re tsam gyis mtho ba ru yi ge rnams bsam/ dbus kyi lte ba la baM bsam/ 'khor lo'i rtsibs la rang la gnod pa rnams bsams te/ sngags bzlas pa ni/ oM AHhUM bA rA hI tsakra brti sarba</text></item>
<item><p>117a.1</p><section></section><text>lo ki ka lo kot+ta ra/ yan+t+ra man+t+ra tan+t+ra sarba bi Sha bi tsUr+Na ma pra yo ga ti ma ma kr-i ta ye na ke na tsi ta/ kr-it+ta ni ti na/ sarba big+hAn A kaD+D+h+ya A kaD+D+h+ya/ tar+dz+dza ya tar+dz+dza ya/ gr-ih+Na gr-ih+Na/ b+hak+Sha ya b+hak+Sha ya/ tA sa ya tA sa ya/ ha na ha na/ da ha da ha/ pa tsa pa tsa/ k+Sh+mAM k+Sh+mAM/ </text></item>
<item><p>117a.2</p><section></section><text>dz+nyauM dz+nyauM/ ma ta ma ta/ bi b+h+raM sa ya/ bi b+h+raM sa ya/ sha ta sa ha sra b+hu ta sarba bi tsUr+Na ya hUM phaT/ oM badzra he ru ka tsakra brti che ge mo'i mu khaM tsak+Shu ban+d+ha ban+d+ha/ che ge mo shAn+tiM ku ru hUM hUM phaT phaT/ 'khor lo de 'khor bas rang gi log par rtog pa thams cad brlag par bsam mo// //</text></item>
<item><p>117a.3</p><section></section><text>phag mo'i srung ba'i 'khor lo la/ zangs gzhong gi nang du rang byung gi khrag dang / dngul chu zangs rdog ma gcig gis zhag par mnye/ de thang ba'i zur gyi grwar btsir la/ zhu ba de zangs srab mo'am gro ga la sogs pa la 'khor lo ji lta ba bzhin du bris/ de la rab</text></item>
<item><p>117a.4</p><section></section><text>gnas byas te snyim par bcug la/ phag mo'i rkang pa brgyad pa brgya rtsa brgyad bzlas la dril nas/ sngar btsir ba'i tshigs mas rab byung yin na thang ba'i zur du gtums la phrag pa g.yon par bkal/ skra can yin na gong ba g.yon par gtum mo/ /drag po mngon spyod kyi las</text></item>
<item><p>117a.5</p><section></section><text>la/ gzhung nas byung ba ltar gzugs brnyan byas te/ ske tshe'i mar khu bsku/ rang gi sngas su drag po'i thab khung gru gsum pa gcig bru/ de tsher ma can gyi shing la dur khrod kyi sol dum gyi me sbar ba dang / gzugs brnyan de lcags kyi skam pas bzung ste/ dmar</text></item>
<item><p>117a.6</p><section></section><text>lhang gis ma song bar du bsro'o/ /de ltar song ba dang dug gi chu'am bong bu'i chus bsad la/ de dong du bcug nas g.yem pa la phag mo'i 'khor lo bris pa gcig gis kha bcad/ sngags bzlas/ ling ga yang dang yang du bsro zhing bsgrub/ bsad pa'i sngags go</text></item>
<item><p>117a.7</p><section></section><text>cha'i lha mo'i sngags la mA ra ya btags shing bzlas so/ /sngon du bsnyen pa'i cho ga dang / de nas sgrub pa'i cho ga'o/ /de la bsnyen pa ni gnas dben pas stan bde ba la 'dug ste/ gtor ma la sogs pa bshams la/ dang por tshogs bsags pa'i phyir phyag 'tshal ba</text></item>
<item><p>117b.1</p><section></section><text>nas dge ba'i rtsa ba yan chod bya/ de nas skad cig gis rang bcom ldan 'das mar bskyed/ snying ga nas 'od zer spros la ye shes sems dpa' dgug gzhug bya/ gnyis su med pa'i bcom ldan 'das ma gsal bar bsgom/ yi ge gsum gyis lus ngag</text></item>
<item><p>117b.2</p><section></section><text>yid gsum byin gyis brlab/ dngos su 'byor na rab/ ma 'byor na ting nge 'dzin gyis mchod pa bya/ de nas ting nge 'dzin dang ma bral bar bzlas pa thun re la nyis stong re bya/ zhag gcig la bzhi'am lngar bsgom/ bzlas pa 'bum bzlas pa'i tshe bsnyen pa</text></item>
<item><p>117b.3</p><section></section><text>rdzogs so/ /sgrub pa ni dang po bum pa dang mchod pa rnam lnga dang gtor ma gtsang ma gang bar bsham/ khye'u'am bu mo gtsang ma sngar nas nyer bsngogs bya/ khrus bya/ kha zas bzang pos tshim par bya/ bum pa spos chu gtsang mas dgang / de'i nang du skad</text></item>
<item><p>117b.4</p><section></section><text>cig gis lha mor bskyed/ ye shes pa dgug gzhug bya/ sku gsung thugs byin gyis brlab/ mchod pa dbul/ de 'od du zhu ba las bdud rtsir gyur par bsam/ de nas skad cig gis bdag nyid lha mor bskyed/ ye shes sems dpa' bstim/ sku</text></item>
<item><p>117b.5</p><section></section><text>gsung thugs byin gyis brlab/ mchod pa lnga dbul/ de nas khye'u'am bu mo skad cig gis lha mor bskyed/ ye shes sems dpa' bstim/ sku gsung thugs byin gyis brlab/ mchod pa rnam lnga dbul/ de nas rtsa ba'i lha mor bsams la/ gnas gsum la</text></item>
<item><p>117b.6</p><section></section><text>mchod pa dbul/ de nas snod la chags pa'i dud pas snag tsha byas te mthe bong bsku/ de nas mthe bong gi rtsa mtheb mdzub gnyis kyis bzung la/ bsgom zhing bzlas pa byas/ khye'u'am bu mo mthe bong blta ru gzhug cing / ji ltar mthong ba bzhin smra ru</text></item>
<item><p>117b.7</p><section></section><text>gzhug/ oM hriM hriM khriM khriM khyuM khyuM d+ha na hUM phaT swA hA/ zhes pa rdo rje phag mo'i pra brtag pa rdzogs so// //[]@##/ /gtor ma bya ba ni/ mdun du yaM las rlung gi dkyil 'khor/ de'i steng du raM las me'i dkyil 'khor/ de'i steng du kaM las mi'i mgo bo</text></item>
<item><p>118a.1</p><section></section><text>gsum gyi steng du a las thod pa/ de'i steng du shu bi mu ma ra/ na go ku da ha/ oM traM aM khaM hUM/ laM maM paM taM baM rnams bsams te/ de'i steng du oM dkar po dang AHdmar po dang hA+oM nag po rnams steng dang steng du bsams te/ oM brjod pas</text></item>
<item><p>118a.2</p><section></section><text>de rnams la thim pas gong bu dkar po cig tu song bar bsam/ AHzhes brjod pas de rnams la thim pas dmar po hrol hrol cig tu song bar bsam/ hUM zhes brjod pas de rnams la thim pa'i stobs kyis/ dngul chu'i mdog lta bur song bar bsam/ de nas</text></item>
<item><p>118a.3</p><section></section><text>mdun du chos 'byung gru gsum gyi nang du pad+ma 'dab ma brgyad pa bsams la/ 'dab ma brgyad kyi dkyil du 'khor lo rtsibs drug pa bsam/ de la dag pa gsum brjod pas/ 'khor lo rtsibs drug tu lha mo drug dang lte ba la rdo rje rnal 'byor ma dang / pha rol gyi 'dab ma brgyad</text></item>
<item><p>118a.4</p><section></section><text>la zhing skyong brgyad dang bcas pa bsams la/ gtor ma dbul ba'i sngags ni/ oM shrI badzra yo gi nI karma rU bi Ni dz+wa la mu khi ni/ oM hrIHkha kha khA hi khA hi hUM hUM hUM phaT phaT phaT/ che ge mo swa sti k+Sha ma a ro ga de hi dan+ta ya/ /oM d+ha ya shAn+tiM ku ru swA hA/ zhes bya ba'i sngags kyis</text></item>
<item><p>118a.5</p><section></section><text>'jig rten dang 'jig rten las 'das pa gnyis ka la dbul/ de nas yi ge brgya pa bton la gshegs su gsol lo/ /gtor ma'i cho ga a b+hi yu ka tas mdzad pa rdzogs so/ /[]@##/ /lag pa'i mchod pa bzhugs/ / @##/ /rnal 'byor ma 'khor gtsor</text></item>
<item><p>118a.6</p><section></section><text>gyur pa/ /rdo rje phag mo phyag 'tshal te/ /lag pa'i mchod pa'i cho ga ni/ /lugs ni ji ltar yang dag bsdu/ /tshogs kyi dkyil 'khor la sogs pa'i dus su dpal 'khor lo sdom pa'i rnal 'byor dang ldan pa'i sngags pas/ lag pa g.yon pa'i mthe bo dang / mdzub mo dang / gung mo</text></item>
<item><p>118a.7</p><section></section><text>dang / srin lag dang / mthe'u chung dang / de rnams kyi sen mo rnams la rdo rje sems dpa' dang / rnam par snang mdzad dang / 'od dpag med dang / mi bskyod pa dang / rin chen 'byung ldan dang / don yod grub pa'i rang bzhin rnams so/ /go rims ji lta bar dkar po dang / </text></item>
<item><p>118b.1</p><section></section><text>ser po dang / dmar po dang / nag po dang dmar ser dang / ljang gu'i kha dog rnams te/ oM ha/ na maHhi/ swA hA hu/ bau Sha Ta he/ hUM hUM ho/ phaT haM gi yi ge rnams bkod de/ lag tu yang glo bur du grub pa'i pad+ma dmar po 'dab ma lnga pa bsams te/ shar la sogs pa'i 'dab ma rnams la g.yon skor</text></item>
<item><p>118b.2</p><section></section><text>gyis rim pa ji lta bar/ ya mi nI dang / rmongs byed ma dang / skul byed ma dang / skrag byed ma dang / tsaN+Da lI'i rang bzhin rnams/ sngon mo dang / dkar mo dang / ser mo dang / ljang gu dang / du ba'i mdog can rnams/ hoM yoM/ /hriM moM/ /hreM hriM/ hUM hUM/ phaT phaT/ ces bya ba'i</text></item>
<item><p>118b.3</p><section></section><text>sa bon gyi yi ge rnams blta'o/ /pad+ma'i lte ba la rdo rje phag mo'i rang bzhin kha dog dmar po oM baM zhes bya ba'i sa bon te/ 'di rnams kyi gzugs brnyan nam 'khor lo gsum gyi rgyab la yang yongs su gsal bar bya'o/ /de nas lag pa la gnas pa sa dang / chu dang / me</text></item>
<item><p>118b.4</p><section></section><text>dang / rlung dang / nam mkha'i khams rnams/ ltung byed ma dang / gsod byed ma dang / 'gugs byed ma dang / gar gyi dbang phyug ma dang / pad+ma 'bar ba rnams kyi rang bzhin du mos par bya'o/ /de nas lag pa la gnas pa'i sa bon de rnams la zhu ba'i rdzas kyis bsku ba</text></item>
<item><p>118b.5</p><section></section><text>byas la/ lag pa'i mthil der dpa' bo dang / rnal 'byor mar byin gyis brlabs pa'i 'khor lo gsum gyi rang bzhin du mos pa byas la de zhu ba la sogs pa'i rdzas yi ge gsum gyis sam rkang pa brgyad pa'i sngags kyis dbul bar bya'o/ /de nas yang dag par mchod la lhag</text></item>
<item><p>118b.6</p><section></section><text>pa dang chad pa bskang ba'i phyir yi ge brgya pa bzlas par byas la 'khor lo byin gyis brlab pa la sogs pa'i don du gsol ba btab la/ rdzas de gzhan nam gzhan du bzhag la/ lag pa g.yon pa'i rdzas rnams kyis g.yon pa'i srin lag gis blangs pas snying ga dang / lce dang spyi bo</text></item>
<item><p>118b.7</p><section></section><text>la hUM AHoM zhes brjod pa sngon du 'gro bas bsku bar bya'o/ /de lha'i tshogs rnams bdag nyid la gzhug par mos par bya'o/ /cho ga 'di rnams rnal 'byor ma/ kun du spyod pa dang 'brel pa ste/ lag pa'i mchod pa a b+hi yu ka tas mdzad pa rdzogs so// // </text></item>
<item><p>119a.1</p><section></section><text>@##/ /rgya gar skad du/ badzra bi lA si ni nA ma badzra bA rA hI sA d+ha ni/ bod skad du/ rdo rje phag mo'i sgrub thabs rdo rje rnam par sgeg ma zhes bya ba/ rje btsun rdo rje rnal 'byor ma la phyag 'tshal lo/ /rgyal ba'i gsang gsum gcig tu 'dus pa'i sku can ma/ /stong nyid snying rje</text></item>
<item><p>119a.2</p><section></section><text>gcig pa'i gzugs can gzugs med ma/ /bden gnyis gcig pa'i rang bzhin 'jig rten rtog pa rnams/ /rnam spangs phag gi zhal can rdo rje lha mor 'dud/ /rnal 'byor dbang phyug sha ba ri pa'i bzhed pa dang mthun par/ /'jam dbyangs byin rlabs stong nyid ting 'dzin</text></item>
<item><p>119a.3</p><section></section><text>rdo rjes rab sbyar ba'i/ /de nyid ye shes grub pa'i tshul mthun dam pa'i man ngag bzhin/ /spro ba dam pas rdo rje phag mo'i sgrub thabs bri bar bya/ /gang zhig bdag gis slar bris pa/ /gal te nongs sam nyes med srid/ /de lta na yang yon tan ni/ /gzhan dga'i skye bos</text></item>
<item><p>119a.4</p><section></section><text>mnyan par rigs/ /de la je dang por skal ba bzang zhing blo dang ba'i sgrub pa pos yid dang rjes su mthun pa'i dben pa'i gnas su/ rab tu 'jam pa'i stan la 'dug ste/ rang gi spyi bor bla ma la sems mngon du phyogs par byas nas/ tha mal gyi nga rgyal bsal ba</text></item>
<item><p>119a.5</p><section></section><text>dang / mchog tu gyur pa'i bsrung ba'i yang don du stong pa nyid bsgom par bya'o/ /de ltar yang gsungs pa/ /bgegs rnams sems kyi rnam 'phrul la/ /de bzhin nyid ni bsrung ba mchog /thams cad du ni chos rnams kun/ /de bzhin nyid du rnam par dag /</text></item>
<item><p>119a.6</p><section></section><text>ces so/ /de nas/ oM shU n+ya tA dz+nyA na badzra swa b+hA ba At+ma ko\u0f85haM zhes brjod do/ /de'i rjes su snod du blugs pa'i myos byed bzang po oM AHhUM gis byin gyis brlabs te/ g.yon pa'i lag pas cung zad gos par blangs la/ yi ge gsum mam lha mo'i sngags kyis</text></item>
<item><p>119a.7</p><section></section><text>lus la khrus bya zhing / lag pa phan tshun mnyes nas/ bsnol ba'i rgyas spyi bo nas rkang pa'i mthe bong gi bar du byug pa'i tshul bya'o/ /de nas yan lag dgod pa bya ste/ de la rim pa ji lta bar g.yon pa'i mthe bong gi dbus su/ oM baM/ mdzub mo la haM yoM/ /</text></item>
<item><p>119b.1</p><section></section><text>gung mo la hriM moM/ ming med la hreM hriM/ mthe'u chung la hUM hUM/ sor mo thams cad kyi rtsa ba dang rtse mor phaT phaT/ ces bya ba bkod la/ de yis lus dgod pa bya ste/ de la rim pa ni 'di'o/ /lte bar oM baM/ snying gar haM yoM/ /mgrin par hriM moM/ /kha la hreM hriM/ mgo bor hUM</text></item>
<item><p>119b.2</p><section></section><text>hUM/ yan lag thams cad la phaT phaT ces bya'o/ /sdom pa'i tshul la g.yon gyi kun du spyod pa nyid de/ /de yang 'khor lo sdom par gsungs pa/ rtag tu rnal 'byor g.yon gyis spyod/ /g.yon pa'i rkang pa sngon du 'dor/ /zhes so/ /de'i phyir g.yon pa'i ming</text></item>
<item><p>119b.3</p><section></section><text>med kyis blangs pa'i chang gis sa gzhi dag pa la/ rdo rje 'chang gi snying po chos 'byung gru gsum pa/ sor gsum pa'i tshad can/ yi ge gsum brjod pa bzhin bris nas/ ka ra bI ra'i me tog dang / shing ban+d+hu ka'i me tog la sogs pa me tog dmar pos mchod par bya'o/ /</text></item>
<item><p>119b.4</p><section></section><text>de nas mtshan nyid dang ldan pa'i thod pa dag par byas te/ bdug pas bdugs la/ de'i nang du baM gyi yi ge mngon par bris nas/ yi ge gsum gyis byin gyis brlabs pa'i rgyal ba drug pas legs par bkang ste/ chos 'byung gi steng du bzhag go/ /de'i steng du dri ma med pa'i me</text></item>
<item><p>119b.5</p><section></section><text>long gis bkab pa la/ gzhon nu ma'i pad+ma'i mtshal gyis sbags pa'i dar dmar po'i khud du shin tu dag pa'i sin+d+hu ra blugs pa/ sor mo'i rtse mos mnye bzhin pas/ me long gi ngos khyab par dal bur dgram par bya'o/ /de dag la/ rgyal ba'i snying po snying po'i 'khor lo'o/ /</text></item>
<item><p>119b.6</p><section></section><text>zhes bya bas/ 'dir rgyal ba'i snying po ni sangs rgyas kyi snying po'o/ /snying po'i 'khor lo ni/ mchog tu gyur pa'i gsang ba dam pa'i 'khor lo ste/ chos kyi 'byung gnas zhes bya ba'i ming can zur gsum pa mngon par bris nas/ de'i snying por sngags kyi phreng ba gser</text></item>
<item><p>119b.7</p><section></section><text>gyi thur mas/ g.yon pa'i kun spyod pas bri bar bya'o/ /'dir ngag ni/ zla tshes thig le nA da bcas pa'i baM yig bcom ldan 'das ma'i rang bzhin ni phra ba'i ngos kyi chos 'byung gi nang du bri bar bya'o/ /de nas chos 'byung gi dbus su/ /sku gsung thugs rnam par dag pa/ </text></item>
<item><p>120a.1</p><section></section><text>drag po dang / bde byed dang / phyogs kyi grangs kyis phreng rim pa gsum du bcom ldan 'das ma'i sngags kyi rgyal po bri bar bya'o/ /'khor lo 'di ni bcom ldan 'das ma'i rang bzhin gnyis su med par rdzogs pa'i go 'phang bsgrod par byed pa rnam par dag</text></item>
<item><p>120a.2</p><section></section><text>pa hA yig dang a yig dag gis te/ 'og gi baM yig gi steng du hA yig bri bar bya'o/ /phyi rol gyi shar la sogs par ni khyad par du gyur pa'i dga' ba 'khyil pa rnams g.yon skor du bri bar bya'o/ /de nas sgrub pa pos tshangs pa'i gnas bzhi dang / stong pa nyid la lhag par</text></item>
<item><p>120a.3</p><section></section><text>gnas par bya'o/ /de nyid las 'chad par 'gyur ba'i mtshan nyid can gyi rdo rje phag mo'i skur skad cig gis mos par bya'o/ /de nas me long gi ngos kyi lha mo'i sngags kyi phreng ba'i 'od zer lcags kyu lta bu rnams kyis sad par byas pa'i bcom ldan 'das ma 'khor dang bcas pa</text></item>
<item><p>120a.4</p><section></section><text>'og min gyi gnas nas/ phaiM yig gi sgra sgrogs pa dang bcas pa'i 'bar ba'i phyag rgyas spyan drangs la/ dzaHhUM baM hoHzhes bya ba'i yi ge phyag rgya so so la sbyor ba dang bcas pas/ dgug pa dang / gzhug pa dang / bcing ba dang yang dag par dgyes par bya'o/ /de'i rjes su</text></item>
<item><p>120a.5</p><section></section><text>sngags kyi gzugs can de nyid la/ rnam pa sna tshogs pa'i bza' ba dang bca' ba dang bldag pa dang btung ba dang myang ba la sogs pa 'dod pa'i yon tan lnga dang bcas pa rnams kyis dang / ba la sna tshogs pa dag dang / yang dag pa'i ma da na dang / nyer spyod lnga rnams kyis</text></item>
<item><p>120a.6</p><section></section><text>dang / glu dang rol mo dang gar dang bskor ba dang phyag 'tshal ba dang bstod pa ste/ mchog tu gyur pa'i mchod pa rnams kyis yang dag par mchod par bya'o/ /nyin re zhing ngam phyogs ni so so dang / /zla ba so so'i nag phyogs tshes bcu la/ /rdo rje phag mo'i dngos grub gnyis</text></item>
<item><p>120a.7</p><section></section><text>'dod pas/ /mchod pa'i cho ga de ltar smras rnams bya/ /zhes bya ba 'di ni rdo rje rnam par sgeg ma las phyi rol mchod pa'i cho ga'o/ /de nas 'dir rdo rje phag mo sngags kyi gzugs can mdun du yang dag par bkod la/ sgrub pa po kha nub tu mngon par phyogs pas gnas nas/ sems</text></item>
<item><p>120b.1</p><section></section><text>can thams cad la dmigs pa'i tshangs pa'i gnas pa bzhi rab tu bsgom par bya'o/ /de la rim pa bzhin du/ mas bu gcig pa ltar sems can thams cad bde ba dam pa la sbyor ba'i bsam pa yongs su brtag pa byams pa'o/ /sdug bsngal dang sdug bsngal gyi rgyu rnam par</text></item>
<item><p>120b.2</p><section></section><text>rtog pa'i rgya mtshor bying ba'i sems can thams cad gdon par 'dod pa'i rang bzhin can ni snying rje chen po'o/ /mchog tu mi 'gyur ba'i bde ba dang mi 'bral bas yongs su tshim pa'i mtshan nyid can ni dga' ba'o/ /'jig rten gyi chos brgyad kyi phyogs spangs pa'i lam nye bar</text></item>
<item><p>120b.3</p><section></section><text>sgrub pa ni btang snyoms so/ /de nas chos thams cad rten cing 'brel bar 'byung ba skye ba la sogs pa'i spros pas stong pa nyid bsgom par bya zhing / de nas stong pa'i skad cig las ni chos kyi 'byung gnas rab dmar dbus/ /chu skyes dmar dang srog song steng du nyin byed rgyas</text></item>
<item><p>120b.4</p><section></section><text>pa'i lte ba la/ /baM dmar las byung dam tshig sems ma bcom ldan rdo rje phag mo yi/ /gzugs can nyid du rnal 'byor bdag nyid gsal bar yongs su bsgom par bya/ /sin+d+hu ra dang thun mtshams kyi/ /dmar ba dang mtshungs kha dog can/ /rab gsal 'phro ba'i 'od</text></item>
<item><p>120b.5</p><section></section><text>tshogs kyis/ /nyi ma bdun gyi 'od rnams gzhil/ /'od 'phro'i phung po gri gug ni/ /gyen du phyogs par g.yas pa yi/ /phyag gis rnam par 'dzin pas ni/ /zug rngu thams cad gcod par mdzad/ /bdud kyi khrag gis yongs gang ba'i/ /shin tu dkar ba'i ka pA la/ /</text></item>
<item><p>120b.6</p><section></section><text>g.yon pa'i phyag gis thugs kar 'dzin/ /mchog gi kha T+wAM gru mor bsten/ /rdo rje sngon po'i phreng ba yis/ /mgo bo yongs su bskor bas bgyid/ /yang ni thod skam phreng bas mdzes/ /cung zad thod bcings skra grol zhing / /mgo bo'i phreng ba phrag par 'phyang / /b+ha ga nas ni</text></item>
<item><p>120b.7</p><section></section><text>khrag rgyun 'bab/ /dgyes pa'i gad rgyangs lhug par sgrogs/ /steng du phyogs pa'i phag zhal g.yas/ /yid tsam khros pa rtsa ba'i zhal/ /mchog tu mdzes shing spyan drug ldan/ /kun dga' dang bcas rjes chags pas/ /sna tshogs gar gyi ro yis rol/ /'khor</text></item>
<item><p>121a.1</p><section></section><text>lo rna cha mgul rgyan dang / /gdu bu dang ni ska rags nyid/ /phyag rgya lnga yis rnam par brgyan/ /skyil krung phyed pa'i gar gyis bzhugs/ /gcer mo phyogs kyi gos can ma/ /bcu drug lang tsho'i nyams ldan ma/ /rab 'bar me yi dbus gnas bsam/ /de yi sprul pa'i 'khor lo'i dbus/ /chos</text></item>
<item><p>121a.2</p><section></section><text>'byung la gnas pad+ma dang / /ro yi snying gar baM yig las/ /sngon du smras pa'i lha mo bskyed/ /de'i yang lte bar sa bon ni/ /baM gyi yi ge blta bar bya/ /de las lcags kyu'i rnam pa can gyi 'od zer gyi tshogs spros pas/ 'og min la sogs pa nas bcom ldan 'das ma dpa' bo dang dpa' mo'i dbang phyug ma rnams</text></item>
<item><p>121a.3</p><section></section><text>kyis yongs su bskor ba/ 'bar ba'i phyag rgya dpral bar bskor zhing / mig bstod de/ pheM gyi sgra sgrogs pa dang bcas pas spyan drang bar bya'o/ /mnyam pa'i thal mo las byung ba'i/ /gung mo brtan par rab sbyar te/ /mthe bong mdud cing sor mo gzhan/ /'bar ba ltar byas 'bar ba'i rgya/ /zhes bya ba'i tshul gyis so/ /</text></item>
<item><p>121a.4</p><section></section><text>mngon du phyogs par nam mkha'i mthil du bzhugs par bltas la/ lhag par mos pas yang dag par mchod par bya'o/ /de la rim pa ni 'di yin te/ mchog gyur yan lag brgyad ldan chu/ /ga pur tsan+dan dris bsgos pa/ /rje btsun lha mo'i spyan sngar dbul/ /'di bzhes bdag la bka' drin stsol/ /oM AH hrIH shrI</text></item>
<item><p>121a.5</p><section></section><text>badzra wA pA h+yai pra ba ra satwA ra ar+g+haM pra tIts+tsha swA hA/ mchog gyur yan lag brgyad ldan chu/ /ga pur tsan+dan dris bsgos pa/ /rje btsun lha mo'i zhabs su dbul/ /'di bzhes bdag la bka' drin stsol/ /oM AH hIH shrI badzra wA rA h+yai pA d+yaM pra tIts+tsha swA hA/ mchog gyur yan lag brgyad ldan chu/ /ga pur tsan+dan dris bsgos pa/ /rje btsun lha mo'i</text></item>
<item><p>121a.6</p><section></section><text>zhal du dbul/ /'di bzhes bdag la bka' drin stsol/ /oM AH hrIH shrI badzra wA rA h+yai any+tsa ma naM pra tIts+tsha swA hA/ mchog gyur yan lag brgyad ldan chu/ /ga pur tsan+dan dris bsgos pa/ /rje btsun lha mo'i sku la dbul/ /'di bzhes bdag la bka' drin stsol/ /oM AH hrIH shrI badzra wA rA h+yai pro k+Sha naM pra tIts+tsha swA hA/ lha</text></item>
<item><p>121a.7</p><section></section><text>dang mi las phul byung ba'i/ /me tog chu skyes thang skyes 'di/ /rje btsun lha mo'i tshogs la dbul/ /bzhes nas bdag la bka' drin stsol/ /oM AHbadzra puSh+pe hUM swA hA/ lha dang mi las phul byung ba'i/ /sbyar dang rang byung bdug spos 'di/ /rje btsun lha mo'i tshogs la dbul/ /bzhes</text></item>
<item><p>121b.1</p><section></section><text>nas bdag la bka' drin stsol/ /oM AHbadzra d+hU pe hUM swA hA/ lha dang mi las phul byung ba'i/ /rin chen sgron ma'i snang gsal 'di/ /rje btsun lha mo'i tshogs la dbul/ /bzhes nas bdag la bka' drin stsol/ /oM AH badzra A lo ke hUM swA hA/ lha dang mi las phul byung</text></item>
<item><p>121b.2</p><section></section><text>ba'i/ /kun nas bsil byed dri mchog 'di/ /rje btsun lha mo'i tshogs la dbul/ /bzhes nas bdag la bka' drin stsol/ /oM AH badzra gan+d+he hUM swA hA/ lha dang mi las phul byung ba'i/ /kha dog dri dang ro ldan zas/ /rje btsun lha mo'i tshogs la dbul/ /bzhes nas</text></item>
<item><p>121b.3</p><section></section><text>bdag la bka' drin stsol/ /oM AHbadzra nai bi d+ya hUM swA hA/ gzhan yang sngon du bshad pa'i mchod pa rnams kyis kyang yongs su mchod nas/ bstod pa bya ste/ chos dbyings bdag med rnam par dag pa'i phyir/ /ci dgar nyal ba'i ro la zhabs bsten cing / /kun gzhi bral</text></item>
<item><p>121b.4</p><section></section><text>ba'i snying gang gar byed pas/ /shin tu rnam par dag pa'i ngo bor mtshon/ /shes rab gzi ldan rnam par dag pa yi/ /ye shes nyi ma'i dkyil 'khor dang ldan par/ /chos dbyings rang bzhin 'gro ba gcig pa'i sku/ /shin tu rnam dag rdo rje phag mor 'dud/ /dam pa'i don gyis rtsa zhal</text></item>
<item><p>121b.5</p><section></section><text>dus gsum pa/ /gzigs pa rnam par dag pas spyan gsum pa/ /kun rdzob rang bzhin phag zhal ro mnyam pa'i/ /bden don nyid kyis gsum spyan rab mnga' ba'o/ /kun+da gyen du bzhengs las 'di yi ni/ /dbu skyes yan lag khyab par rab grol ba/ /mthon mthing</text></item>
<item><p>121b.6</p><section></section><text>stong pa nyid dag bcings dang grol/ /rnam par spangs las phyed bcings lhag ma grol/ /kun rtog rmongs pa gcod dang nyi ma'i rtsa/ /rno ba nyid phyir g.yas par gri gug ste/ /chags pa zla ba'i rtsa dang byang sems kyi/ /rang bzhin khrag bcas thod pa g.yon</text></item>
<item><p>121b.7</p><section></section><text>na'o/ /d+hU tI'i lam bzang kha steng byang chub sems/ /gyen du mdzes pa nyid kyis T+wAM ga ste/ /kha T+wAM ga zhes sbyar ba'i bdag nyid mar/ /rgyal mtshan 'phyang bas mtshon pa de la 'dud/ /kun don sgrub byed gar gyis rol ba'i zhabs/ /sgrib pa kun bral gcer</text></item>
<item><p>122a.1</p><section></section><text>bur 'gying bag bcas/ /rgyal ba lnga dag phyag rgyar yang dag ldan/ /bde chen rgyal ba'i yum la gus phyag 'tshal/ /zhes pas bstod cing / spros pa la dga' na kho bos sbyar ba'i rdo rje rnam par sgeg ma zhes bya bas kyang ngo / /de nas bdun rnam</text></item>
<item><p>122a.2</p><section></section><text>dag bya ba ni/ khams gsum sku gcig bcom ldan ma/ /lhan cig skyes dga'i bde ba'i khyim/ /rdo rje phag mo'i dpa' bo che/ /sangs rgyas la ni bdag skyabs mchi/ /phyag rgya sngags dang 'khor lo dang / /ston mdzad chos la skyabs su mchi/ /'khor lo la gnas</text></item>
<item><p>122a.3</p><section></section><text>mkha' 'gro'i tshogs/ /lha tshogs dge 'dun la skyabs mchi/ /thog ma med pa'i 'khor ba ru/ /skye ba brgyud par rnam 'khyams pas/ /sdig pa'i las rnams gang bgyis dang / /bgyid stsal rjes su yi rang ba/ /de dag thams cad bshags par bgyi/ /slan</text></item>
<item><p>122a.4</p><section></section><text>cad nam yang mi bgyid do/ /skye bo kun gyi bsod nams dang / /de bzhin 'jig rten lha rnams dang / /bse ru spyod pa'i sangs rgyas dang / /nyan thos rnams dang rgyal ba'i sras/ /skyob pa sangs rgyas thams cad kyi/ /bsod nams kun la rjes yi rang / /gang yang</text></item>
<item><p>122a.5</p><section></section><text>phyogs bcur bzhugs pa yi/ /'dren pa kun mkhyen thams cad la/ /'gro ba'i ma rig mun bsal phyir/ /chos kyi sgron ma spar bar bskul/ /gang zhig mya ngan 'da' ston pa'i/ /'gro ba'i mgon rnams 'gro phan phyir/ /dpag med bskal ba'i mthar bzhugs</text></item>
<item><p>122a.6</p><section></section><text>par/ /thal mo sbyar nas bdag gsol 'debs/ /ji ltar 'phags pa rgyal sras dang / /yang dag rdzogs sangs rgyas rnams kyis/ /lus pa med pa'i dge ba rnams/ /bla na med par bsngos de bzhin/ /rjes su yi rang dang bcas pa'i/ /dge ba'i rtsa ba ji snyed</text></item>
<item><p>122a.7</p><section></section><text>pa/ /bla med rdzogs pa'i byang chub tu/ /bdag gis yongs su bsngo bar bgyi/ /zhes bya bas so/ /de nas dzaHhUM baM hoHzhes bya bas dgug pa dang / gzhug pa dang / bcing pa dang / yongs su dgyes pa nyid kyis ro mnyam par blta'o/ /slar yang 'od zer gyi</text></item>
<item><p>122b.1</p><section></section><text>lcags kyus bskul ba'i spyan ma la sogs pa'i rig ma rnams dang snyoms par 'jug pa'i rnam par snang mdzad la sogs pa'i de bzhin gshegs pa rnams la/ /bdag la mngon par dbang bskur du gsol zhes gsol ba btab pas/ de bzhin gshegs pa rnams</text></item>
<item><p>122b.2</p><section></section><text>kyis/ ji ltar bltams pa tsam gyis ni/ /de bzhin gshegs pa kun bkrus pa/ /dag pa lha yi chu 'dis ni/ /bdag gis de bzhin khrus bgyi'o/ /oM AHsarba ta thA ga tA b+hi She ka ta sa ma ya shri ye hUM zhes dbang bskur ba las/ rnam par snang mdzad rigs kyi cod pan</text></item>
<item><p>122b.3</p><section></section><text>du bya'o/ /de nas sngar bshad pa ltar yang dag par mchod pa la sogs pa bya'o/ /de nas phag gi zhal la mngon du phyogs pa nyid du/ kha dog dkar po'i dga' ba 'khyil pa g.yon skor du rdza mkhan gyi 'khor lo ltar myur du 'khor bas mi g.yo ba snyam byed pa la yid rtse gcig</text></item>
<item><p>122b.4</p><section></section><text>tu gtad de mnyam par gzhag go/ /de nyid la bsgom pa gsal ba las/ /lte ba'i chos 'byung gi snying po la gnas pa'i chos kyi 'byung gnas zur gsum pa dmar po/ sin+d+hu ra'i dkyil 'khor ltar bkod pa dag kyang / sngon ma bzhin du myur du 'khor ba la yid rtse</text></item>
<item><p>122b.5</p><section></section><text>gcig tu mnyam par gzhag go/ /de nas srin po'i lam bsdams pa las thur sel dbang du byas te/ gyen du song ba'i rlung gi mthus steng gi dga' ba 'khyil pa lhag par 'khor ba la yid rtse gcig tu bya ste/ gang gsungs pa/ nyin re zhing ngam thun bzhir</text></item>
<item><p>122b.6</p><section></section><text>rab 'bad nas/ /sa rlog byed pa'i zhal bsgom gang yin pa/ /khyab 'jug 'phrog byed dbyig gi snying pos kyang / /rgyal bar dka' ba'i 'ching ba las rgyal 'gyur/ /gang zhig 'khor lo dang bcas phag gi zhal ni sgom byed pa/ /de la bud med rnams dang</text></item>
<item><p>122b.7</p><section></section><text>sna tshogs rig pa gos dang ni/ /bza' btung nor 'bru sa gzhi dang ni khang bzang dang / /lha rdzas mal stan dag dang grub pa rnams kyang 'byung bar 'gyur/ /zhes bya ba yin no/ /de nas sngags pa 'khor lo dang bcas pa'i bcom ldan 'das ma'i sngags snying gar bkod</text></item>
<item><p>123a.1</p><section></section><text>nas/ smra ba gzhan spangs te bzlas bar bya'o/ /sngags ni/ oM oM oM sarba bud+d+ha DA ki nI ye/ badzra bar+N+Na nI ye/ badzra bai ro tsa nI ye/ hUM hUM hUM phaT phaT phaT swA hA zhes bya ba'o/ /'dir man ngag ni/ zhal nas rab 'thon pad+mar ni/ /zhugs pa d+hU tI'i lam brgyud de/ /slar yang</text></item>
<item><p>123a.2</p><section></section><text>zhal nas pad+mar 'jug /zhes bya bzlas pa'i mtshan nyid do/ /zhes bya ba yin no/ /'dir phan yon du 'gyur ba ni/ gang gsungs pa/ sngags pas mchog gi rig sngags bzlas pa las/ /dngos grub chen po brgyad dang gzhan yang ni/ /mngon par shes pa lnga dang phra ba sogs/ /yon tan brgyad</text></item>
<item><p>123a.3</p><section></section><text>rnams ma lus thob par 'gyur/ /yid bzhin nor bu dpag bsam shing dang bum pa bzang / /dpal ldan 'dod pa 'jo ba'i ba yang rab bsngags pa/ /de rnams bsgrubs pas 'dir ni nor tsam sbyin 'gyur zhing / /sngags rgyal 'dis ni nor bcas bde ba ster bar 'gyur/ /de nas tshogs</text></item>
<item><p>123a.4</p><section></section><text>kyi 'khor los cho ga bzhin du yang dag par mchod cing / bdun rnam par dag pa la sogs pa yang ngo / /de nas gtor ma sbyin par 'dod na/ pad+ma'i snod la sogs par sna tshogs pa'i bza' ba dang btung ba la sogs pas bkang la/ mdun du yang dag par bshams te/ yaM yig las rlung</text></item>
<item><p>123a.5</p><section></section><text>gi dkyil 'khor/ de'i steng du raM yig las byung ba'i me'i dkyil 'khor/ AH yig dkar po las byung ba'i mi mgo'i sgyed pu la brten pa'i pad+ma'i snod rnam par bsams nas/ der ji snyed pa'i bza' ba la sogs pa rnams/ oM trAM A khaM hUM/ lAM mAM pAM tAM bAM rnams yongs su gyur pa'i</text></item>
<item><p>123a.6</p><section></section><text>bdud rtsi lnga'i rang bzhin du bltas la/ rlung gis bskyod pa'i mes gdungs te yongs su 'dres pa'i dam tshig gi rdzas sa bon bcus byin gyis brlangs pa dang bcas pa nyi ma 'char kha'i kha dog lta bur blta zhing / hUM yig las byung ba'i bdud rtsi 'byung ba'i kha T+wAM ga mgo thur du blta bas steng du</text></item>
<item><p>123a.7</p><section></section><text>gnas pa/ 'og gi rlangs pa dang lhan cig 'dres shing zhu ba 'dres pas grub pa'i bcud lta bu dngul chu'i mdog can bsil ba'i rang bzhin du gyur par bsam mo/ /de'i steng du A li yongs su gyur pa las/ oM AHhUM gi yi ge gsum bltas nas/ de'i 'od kyis phyogs bcu'i dpa' bo</text></item>
<item><p>123b.1</p><section></section><text>dang dpa' mo'i dbang phyug ma rnams kyi bdud rtsi bkug nas/ yi ge gsum la yang dag par gzhug cing / oM yig la sogs pa'ang rim par bsams nas/ yi ge gsum pa nyid kyis byin gyis brlab par bya'o/ /de nas 'bar ba'i phyag rgyas/ bcom ldan 'das ma mdun du spyan drangs</text></item>
<item><p>123b.2</p><section></section><text>la/ mchod yon la sogs pas yang dag par mchod de/ rdo rje'i thal mo gyen du phye bar pad+ma'i snod gnas par bltas nas/ gtor ma bdag gir mdzad par bsam zhing / 'di bklag par bya ste/ lha mo tshad ma dam tshig tshad ma dang / /de gsung tshig kyang tshad ma'i mchog yin pa'i/ /bden pa</text></item>
<item><p>123b.3</p><section></section><text>de yis lha mo 'di dag rnams/ /bdag la rjes su 'dzin pa'i rgyur gyur cing / /snod de nyid g.yon phyogs su bskor ba dang bcas pas/ oM badzrA ral+li hoH dzaH hUM baM hoHbadzra bA rA hA+e sa ma ya s+t+waM/ dr-i sh+ya hoHzhes lan gsum la sogs par brjod pas so/ /hUM dkar las byung rdo rje dkar po'i ljags kyi</text></item>
<item><p>123b.4</p><section></section><text>ni/ /'od kyis rig pas bcom ldan 'das ma tshim par blta/ /de nas tAm+bu la sogs phul nas yang dag mchod bya zhing / /mngon par bstod nas 'dod pa'i dngos grub stsol bar bya/ /srid pa dang mnyam zhi ba'i tshogs bcom kun du rtag pa 'joms/ /khyod ni dngos po mtha' dag mkha'</text></item>
<item><p>123b.5</p><section></section><text>ltar gzigs pa yang dag mnga'/ /mgon po shin tu lci ba'i thugs rje'i chu rgyas sems la ni/ /mdzod cig mdzod cig lha mo shin tu rjes brtser mdzod/ /de nas dur khrod brgyad na yang dag par gnas pa rnams la/ oM kha kha/ khA hi khA hi/ sarba yak+Sha/ rAk+Shas/ b+hU ta/ pre ta/ pi shA tson+ma n+d+hA pasmA</text></item>
<item><p>123b.6</p><section></section><text>ra/ Da kA/ DA ki n+yA da ya/ i maM ba liM gr-ih+Nan+tu/ sa ma yaM rak+Shan+tu/ ma ma sarba sid+d+b+hi m+me pra yats+tshan+tu/ ya thai baM/ ya theSh+TaM/ b+huny+dza tha/ pi pa tha/ dzi g+h+ra tha mA ti kra ma tha/ ma ma sarba kArta yA/ sat+su khaM bi brid+ha ye/ sa hA yi ka b+ha wan+tu hUM hUM phaT phaT swA hA/ zhes bya ba lan gnyis su mngon par brjod pas tshim</text></item>
<item><p>123b.7</p><section></section><text>par bsam zhing / tAm+bu la la sogs pa phul nas/ yang dag par mchod cing bstod de/ ts+tsho ma ka'i phyag rgyas reg nas/ lhag pa dang man pa la sogs pa'i sgrib par mi 'gyur ba'i phyir/ dngos grub kyi don du/ oM badzra bA rA hI sa ma ya/ ma nu pA la ya/ badzra bA rA hI twe no pa tiSh+Tha/ dr-i D+h+ro</text></item>
<item><p>124a.1</p><section></section><text>me b+ha ba/ su toSh+yo me b+ha ba/ su poSh+yo me b+ha ba/ a nu rak+to me b+ha ba/ sarba sid+d+ha m+me pra yats+tsha/ sarba karma su tsa me/ tsit+taM shre yaHku ru hUM/ ha ha ha ha hoH/ b+ha ga ba ti sarba ta thA ga ta badzra mA me muny+tsa bA rA h+yai b+ha ba ma hA sa ma ya satwa AHzhes bklag par bya'o/ /rnam pa lnga bskor ba'i</text></item>
<item><p>124a.2</p><section></section><text>pad+ma'i phyag rgyas yongs su mnyes par bya zhing / nye bar bsdu ba'i sbyor bas 'khyud pa'i tshul sngon du 'gro ba'i g.yon pa'i ming med dang mthe bong gi se gol gyi sgra dang / badzra muHzhes bya bas 'khor lo bdag nyid la yongs su gzhug cing / smon lam byas nas/ lha mo'i gzugs kyis</text></item>
<item><p>124a.3</p><section></section><text>gnas par bya'o/ /cho ga de nyid kyis mdun dang bdag nyid kyi ye shes sems dpa' gshegs su gsol ba yang ngo / /bcom ldan 'das ma'i rtsa ba'i sngags nyid kyis gtor ma sbyin pa'ang man ngag yin par rab tu grags so/ /gtor ma'i cho ga ste/ rdo rje rnam par sgeg ma las bskyed pa'i</text></item>
<item><p>124a.4</p><section></section><text>rim pa bstan pa'o/ /da ni bla ma'i man ngag gi rim pas yang dag pa'i nges pa rtogs par bya ba ni/ lhan cig skyes pa'i gzugs can gyi lha mo ste/ de ni kha dog sogs pa'i mtshan ma dang bral ba/ ngag gi yul mtha' dag las 'das pa/ dbang po'i gzhu dang / dri za'i grong khyer dang / nam</text></item>
<item><p>124a.5</p><section></section><text>mkha'i ri mo bkra ba dang / rin po che las byung ba'i kha dog lnga pa'i 'od zer gyi tshogs lta bu'i bdag nyid can/ sgom pa po'i sems kyi dbang tsam las/ ka pA la dkar po dang / ro ser po dang / gri gug nag po dang / ba dan ljang gu la sogs pa sna tshogs par bkra ba/ rnal 'byor ma'i dra ba'i dbus</text></item>
<item><p>124a.6</p><section></section><text>na gnas pa/ de bzhin gshegs pa lnga'i bdag nyid can/ ban+d+hu ka'i me tog dmar po dang mtshungs pa'i bcom ldan 'das ma/ dri ma med pa'i nam mkha'i yul du sprul pa mngon sum du 'gyur ba zhes bya ba yin no/ /de dang 'dra ba nyid kyi phyir/ sgrub pa po'i sprul pa'i 'khor lor bzhugs pa'i</text></item>
<item><p>124a.7</p><section></section><text>rdo rje phag mo/ pad+ma'i snying por gnas pa'i chos 'byung dmar po'i dbus su/ nyin mo'i dbang phyug gi dkyil 'khor la/ A li dkar po g.yon skor dang k+Sha spangs pa'i kA li dmar po g.yas skor te/ kha nang du blta bas bzhengs pa'i yi ge zhe dgu rlung bzhi bcu rtsa dgu dag pa'i rang bzhin can gyi</text></item>
<item><p>124b.1</p><section></section><text>dbus su/ tsaN+Da lI'i rang bzhin aM yig dang / don grub kyi rang bzhin thur sel u yig dang lhan cig ro mnyam pa thob pas thun mong ma yin pa'i khyad par du gyur pa can gyi lhan cig skyes pa/ sku gsum gyi ngo bo/ 'gro ba thams cad kyi rang bzhin du khyab pa/ dpag tu med pa'i bde ba'i</text></item>
<item><p>124b.2</p><section></section><text>rgyun spro ba can/ rlung gis ma bskyod pa'i mar me 'bar ba lta bu/ zla tshes thig le nA da dang bcas pa'i baM yig gi gzugs su gnas par ro/ /'di nyid la bar ma chad par mngon du phyogs pa goms par byas na/ rlung 'gags nas 'dus ma byas pa'i go 'phang du 'gyur te/ de bas na</text></item>
<item><p>124b.3</p><section></section><text>zlas dbyes sam/ zla dbye dang bral bas 'di nyid la brtan par byas la/ rlung gi rgyu ba gnyis bkag pas/ A li kA li dang bcas par d+hU tIr gzhug par bya zhing / de nas thur sel gyis dal bur bskul bas/ nA da'i rtse mo las gtum mo'i rang bzhin gyi re khA phra mo'i d+hU tI'i lam du bzhengs par</text></item>
<item><p>124b.4</p><section></section><text>'gyur te/ rnal 'byor dbang phyug sha ba ri'i zhal snga nas/ srin po'i kha ni bsdams pa las/ /'od zer yang dag sbar bar bya/ /'og gi 'khor lo'i aM yig gi/ /phag mo de ni bzhengs par 'gyur/ /zhes so/ /re khA de yang shes rab kyi pha rol tu phyin ma d+hU tI'i rang bzhin nyid kyi phyir pad+ma'i snal ma</text></item>
<item><p>124b.5</p><section></section><text>ltar phra ba'o/ /de yang ye shes kyi rang bzhin 'dod chags kyi mes bskul bas/ glog gi zhags pa lta bu'i 'od kyi ngo bos/ chos dang / longs spyod dang / bde ba chen po'i 'khor lo bsregs te/ slar yang thur sel gyis bskul bas stong phrag bdun cu rtsa gnyis kyi mthar thug pa'i rtsa thams</text></item>
<item><p>124b.6</p><section></section><text>cad yongs su gang ste/ lhag par yang bde ba chen po'i 'khor lor son pas/ haM yig gdungs te/ bug pa dang bcas pa'i mar gyi bum pa bzhu ba'i mar gyi rgyun bzhin du/ haM yig las bar chad pa med par 'dzag pa'i bdud rtsi'i rgyun gyis bcom ldan 'das ma la khrus te/ 'khor lo'i rim pas/ </text></item>
<item><p>124b.7</p><section></section><text>nor bu'i rtsa ba dang dbus dang rtse mo'i mthar thug par son pas/ rnam pa sna tshogs pa'i skad cig la sogs pa'i rim gyis/ dngos po dang dngos po med pa'i rnam par rtog pa spangs pa/ shes pa dang shes bya'i ris med pa/ gzhon nu ma'i bde ba ltar/ rang nyid kyis nyams su myong ba'i ngo bo tsam</text></item>
<item><p>125a.1</p><section></section><text>brjod pa ngag gi yul las 'das pa/ de kho na nyid kyi thu ros gang ba/ rtsa'i 'khor lo thams cad du dbugs 'gog pa nyid kyis/ rnam par mi rtog par shar ba'i rnal 'byor/ lhan cig skyes pa'i bde ba chen po yang dag par 'byung ba/ zung du 'jug pa'i ye shes kyi sku</text></item>
<item><p>125a.2</p><section></section><text>can/ rnam pa dang rnam pa med pa dang rgyu dang bral ba/ phyag rgya chen mo'i ngo bo nyid ni bA rA hI ste/ nag po spyod pa'i zhabs kyis gsungs pa/ bA yig gis ni brjod du med/ /rA yig rnam pa dang bral ba/ /rgyu med phyir na hI yig ste/ /bA rA hI yi sgra ru grags/ /zhes so/ /lak+Sh+pu'i zhabs kyis</text></item>
<item><p>125a.3</p><section></section><text>kyang gsungs pa/ 'gying bcas rdo rje nor bu'i khyim phug rtser/ /skyil krung bcings las pad+ma'i mdzod du ni/ /ji srid sdug po'i ror srid thig ler zla/ /'byung 'gyur de srid thub dbang go 'phang 'thob/ /slob dpon klu sgrub kyis spyan drangs pa'i sa ra ha pa'i glu las kyang / ji srid gang</text></item>
<item><p>125a.4</p><section></section><text>du yid la yang bya'i rang bzhin rnam rtog rab tu 'byung bar nges de srid/ /gang du dga' bar byed pas snying la bde ba byed de'ang yang dag rtog pa tsam/ /de rjes gang la chags bral nyid de gnyis po gang dag srid pa'i rgyu/ /gang du'ang yul la rnam par mi rtog sems las mya ngan 'das pa gzhan med</text></item>
<item><p>125a.5</p><section></section><text>do/ /zhes so/ /de bas na 'di ltar don dam pa nyid la mngon du phyogs pas/ dngos po thams cad la bde ba yang dag par spro zhing / snang ba nub pa nyid dang / snang ba tsam gyi ngo bos bde ba chen po la ji tsam nus pa de srid du mnyam par gzhag go/ /de nas ni/ ci dgar langs la dngos po thams cad bde ba</text></item>
<item><p>125a.6</p><section></section><text>chen po las byung ba'i/ /rnal 'byor ma'i 'khor lo nyid du phyogs par bltas nas ni/ /rang rig bde chen de yi ngo bor phyir zhing rab tu mchod/ /myur du bsod nams ye shes tshogs gnyis nye bar rdzogs don du'o/ /tshogs gnyis nye bar bsags pa yis dang bsgoms pa yis ni khyad par las/ /srid</text></item>
<item><p>125a.7</p><section></section><text>gsum bdag las byung zhing srog chags rnams ni bdag gi ngo bo nyid/ /'gro ba 'di kun bdag las gzhan min rnal 'byor ma'i 'khor la nga'o/ /de ltar mnyam par gzhag dang rjes kyi rnal 'byor yang dag par/ /rnal 'byor pa gang bar ma chad du bsgom pa goms byas na/ /mtshams med lnga sogs</text></item>
<item><p>125b.1</p><section></section><text>sdig pa mngon byas skal ba dman pas kyang / /phyag rgya chen po'i dngos grub dus ring min par yid ches byung / /'dir 'ga' zhig gi bsam pa 'byung ba/ 'pho ba'i bde ba dang / sman chen po la sogs pas thig le ring pa'i bde ba ni/ byis pa rnams kyi'ang yin na/ ji ltar bde ba</text></item>
<item><p>125b.2</p><section></section><text>chen po ni las kyi yan lag ma sogs las 'char bar 'gyur te/ de ni skad cig gis 'gyur ba nyid kyis sdug bsngal ba yin la/ bde ba chen po la ni srid pa gsum gyi 'gyur ba'i bde ba ji srid pas bye ba'i char yang bskrun du med pa las so snyam pa yin no/ /de ni bden mod kyi/ 'on</text></item>
<item><p>125b.3</p><section></section><text>kyang 'dir bla ma dam pa'i man ngag gis/ gnyid kyi sbyor ba la brten pa ste/ 'dir rlung dang rnam par shes pa dang dbang po 'gog pa'i sbyor bas bsam gtan du bya ba'i dgongs pa'i skad las gnyid de/ gcig tu 'chi ba zhes bya bar yang brjod do/ /bde ba gang gis 'chi ba 'dir/ /de yi</text></item>
<item><p>125b.4</p><section></section><text>bde ba bsam gtan brjod/ /ces so/ /'chi ba gzhan ni brdzun gyi tshig nyid kyi phyir/ /dpal bde mchog tu'ang gsungs pa/ 'chi ba zhes bya rnam rtog 'dis/ /mkha' spyod go 'phang 'dren par byed/ /ces so/ /bsam gtan de nyid kyi thig le 'gyur ba med par byas pa la</text></item>
<item><p>125b.5</p><section></section><text>bde ba chen po 'char bar 'gyur ro zhes bya bar grub bo/ /yul dang dbang po dang rnam par shes pa la gnyid kyi sbyor bas bde ba chen po bza' bzhin pa ni bstod pa la sogs pa yang de'i ngo bor mnyam pas b+hu su ku pa ste/ 'di ni b+hu su ku pas rtogs/ /nyal nas gnas bzhin pa nyid kyis/ /gzhan</text></item>
<item><p>125b.6</p><section></section><text>gang thams cad 'grub par blta/ /zhes so/ /rnal 'byor 'di yis grub pa la ni sa phyogs 'byung ba chen po rnams/ /rim par thim las me long la ni sna tshogs gzugs bzhin nam mkha' la/ /shes byar ltos med snang tsam ye shes sgyu ma'i 'khor lor mkhas pas rtogs/ /ye shes de</text></item>
<item><p>125b.7</p><section></section><text>yang mtshan ma lnga rnams kyis mtshon de nyid la ni mnyam par gzhag /rtse gcig bsam gtan las ni du ba'i rnam pa dang po'o/ /smig rgyur snang ba gnyis pa yang ste mkha' snang rnam pa gsum pa'o/ /sgron ma 'bar ba bzhi pa yin te dri ma med pa'i nam mkha' ltar/ /rtag tu snang ba rnam par mi</text></item>
<item><p>126a.1</p><section></section><text>rtog 'od gsal lnga pa zhes bya'o/ /de ltar mtshan ma'i rim pa thob las phyag rgya chen po'i dngos grub mchog /som nyi med par 'grub la zhum pa spangs te rtse gcig brtul bar bya/ /'dzag pa'i bde ba sbyin pa'i rang bzhin gyi lhan cig skyes pa ni rgyu'i gtum mo ste/ </text></item>
<item><p>126a.2</p><section></section><text>de nyid mi 'gyur ba'i bde ba'i ngo bo nyid du bya ba'i phyir/ nor bu las slar gyen du gshegs pa'i sbyor ba ni/ rnal 'byor de nyid la brten pa yis te/ mnyam pa'i snod du sgron ma ni/ /chu yi dbus su rab gtams pa/ /bum pa'i khyim du zhugs pa na/ /chu ni gyen du 'dzeg la ltos/ /zhes bya</text></item>
<item><p>126a.3</p><section></section><text>ba'i dpe nyid las so/ /yang na 'khor la so sor bum pa can gyi sbyor bas thig le haM yig la ro mnyam pa yang ste/ thams cad rnam par mi rtog pa nyid du bya bas kyang ngo / /de nas dngos grub kyi phyir yongs su bskyang bar bya ba'i dam tshig shes par bya ba ni/ srog chags thams cad la brtse ba</text></item>
<item><p>126a.4</p><section></section><text>mi 'dor ba dang / tshul khrims bzang zhing skyon med pa rnams la mngon spyod mi bya'o/ /rnyed bkur gyi rgyus bdag nyid sgrogs pa dang / nyams pa dang / nga rgyal dang / khro ba dang / sred pa dang / rmongs pa la sogs pa spang bar bya'o/ /rtag tu g.yon gyi spyod pa nyid dang / lha dang sngags tha dad</text></item>
<item><p>126a.5</p><section></section><text>par mi blta'o/ /rang bzhin gyis yongs su dag pa shes pa dang / 'jig rten gyi dor bya ba bsrung zhing / nyes pa'ang spang ba dang / dka' thub kyis bdag nyid gdung bar mi bya ba dang / bud med rnams khyad par phyag rgya dang gzungs ma rnams la nam du yang ma dad par mi bya'o/ /rmugs pa</text></item>
<item><p>126a.6</p><section></section><text>dang rgod pa la sogs dang / rtsa ba'i ltung ba spang ba dang / gzhan gyi don la bag yod pa dang / nad pa'i rim gror bya ba la brtson pa dang / rang gi khyed kyis gzhan gdung bar mi bya'o/ /dngos grub kyi khyed du the tshom spangs nas dpa' bo seng ge lta bur spyad par bya'o/ /rdo rje rnam par sgeg ma</text></item>
<item><p>126a.7</p><section></section><text>las rdzogs pa'i rim pa'i gdams pa'o/ /rdo rje phag mo'i sgrub thabs rnam dag rdo rje 'dzin pa'i dgongs pa bzhin/ /sa skyong che dang bshes gnyen 'ga' yis rab tu btud cing bskul ba las/ /srog chags phung pos kun dga'i dga' ba bla med myur du rtogs pa'i phyir/ /bdag gis bgyis las</text></item>
<item><p>126b.1</p><section></section><text>bsod nams thob des 'gro rnams phag mo nyid gyur cig /dpal rdo rje phag mo'i sgrub thabs rdo rje rnam par sgeg ma zhes bya ba/ paN+Di ta chen po shrI ban rat+na'i zhabs kyis mdzad pa'o/ /paN+Di ta chen po de nyid dang / stag tshang lo tsA ba 'jam dpal ye shes kyis bsgyur ba las/ phyis paN+Di ta</text></item>
<item><p>126b.2</p><section></section><text>chen po de nyid kyi bka' drin gyis 'tsho ba'i dge slong rdo rje 'dzin pa rgya mtsho'i sdes/ mi bcos su mi rung ba rnams bcos shing don la rton pa nyid du gtan la phab ba'o// @##/ /rgya gar skad du/ kra ma da ya badzra bA rA hI sto traM/ bod skad du/ rdo rje phag mo'i bstod pa rim</text></item>
<item><p>126b.3</p><section></section><text>pa gnyis pa/ rdo rje btsun mo la phyag 'tshal lo/ /he ru ka dpal mchog tu rab dgyes pa'i/ /'o mtsho yid 'ong zla ba'i 'od byed ma/ /'gyur med bde bas rnam sgeg lha mo yi/ /lhun grub dpal gyis bdag la skyong gyur cig /lha dang lha min gtsug gi nor bu yi/ /'od zer tshogs rnams</text></item>
<item><p>126b.4</p><section></section><text>bstar ba'i phreng ba yis/ /khyod zhabs chu skyes la ni nyer mchod pa'i/ /dbang phyug mdzes mas bka' drin rab tu stsol/ /'jig rten gsum gyi dbang phyug rab stsol bas/ /mchog tu gsal bar gar mdzad zhabs sen ni/ /'jam mnyen sor mo la mdzes rtag pa ru/ /dgyes pas bdag gi spyi</text></item>
<item><p>126b.5</p><section></section><text>bor gzhag tu gsol/ /rab gsal dri med dkyus ring spyan dag dang / /snyan cha phyogs su 'khrol zhing 'dzum zhal can/ /chu skyes dmar po'i mdangs gsal yum gyi gdong / /bdag gi mig la mngon sum mthong ba stsol/ /bdud bzhi'i khrag gis yongs gang ka pA la/ /rab dkar phyag g.yon pad+ma</text></item>
<item><p>126b.6</p><section></section><text>la chags pa/ /yongs rdzogs nyi ma'i dkyil 'khor gnyis kyi dbus/ /zla ba gzhon nu zhugs pa lta bur mdzes/ /lha rnams la ni khyed cag thogs med kyi/ /blo ngan rnam par 'joms zhes dbugs dbyung phyir/ /g.yas pas phyar ba'i gri gug gyen phyogs par/ /'dzin mkhas khyod ni 'gro</text></item>
<item><p>126b.7</p><section></section><text>ba'i ma ma'o/ /rab dmar byi ru'i phung po mngon mtho ba/ /mu tig phreng bas yongs su dkris pa bzhin/ /phyag rgya lnga yis sku la rab brgyan cing / /nu 'bur rgyas pa do shal 'od kyis mdzes/ /kun du 'gro ba'i sdig pa mun pa'i dpung / /'joms shing 'phro bas phyogs bcu kun khyab pa'i/ /'od</text></item>
<item><p>127a.1</p><section></section><text>zer tshogs rnams khyod kyis yongs 'dzin pa/ /ma lus 'gro ba bsgral ba'i ched du lags/ /gru mo'i kha T+wAM rtser son thod pa ni/ /'ching grol bral las rdo rje'i gdan thob ces/ /phreng bar brgyus pa'i mgo rnams dbugs btang nas/ /lha mor 'khyud pas do shal byas</text></item>
<item><p>127a.2</p><section></section><text>pa bzhin/ /gan rkyal bsgyel ba'i mi ro zhabs 'og na/ /khyod la gyen du phyogs par blta ba ni/ /skyabs gzhan bral ba bdag la'ang khyod kyi 'od/ /bdag lta'i mgon du gyur zhes gnas la nyal/ /me tog chun po rnams ni cher gnag pa'i/ /dbu skra sil bur 'phyang la ji ltar btags/ /ngo tsha</text></item>
<item><p>127a.3</p><section></section><text>mchog dang sna tshogs dar 'phyang na/ /gcer bu'i cha lugs dag gis bsnyems pa ci/ /rnam mang rin chen tshogs kyis bkra ba yi/ /mdangs ldan gser gyi rgyan cha spangs nas khyod/ /rgyan mchog mi yi rus pa la bzhed na/ /dgyes phyir rin chen 'bul na ji ltar 'gyur/ /khyod zhal mngon par yid</text></item>
<item><p>127a.4</p><section></section><text>'ong gyur na ko/ /rab khros phag zhal g.yas su ston 'di gang / /khyod sku rnam par sgeg pa'i tshul 'dzin na/ /gcer bu ngo tsha bral 'dra 'di ci zhig /khyod kyi spyod tshul 'jig rten las 'das shing / /rnam lnga'i dbang po bde bas brgyal de'i phyir/ /bstod par gyur kyang khyod kyis gsan ma lags/ /</text></item>
<item><p>127a.5</p><section></section><text>de slad bdag gi bstod tshul ci 'drar 'gyur/ /thog med ma rig mun pa btsal ba yi/ /sgron ma g.yo med rab tu sbar ba'i phyir/ /bsam gyis mi khyab gzugs can gsang ba yi/ /chos 'byung snying po'i ze 'brur gnas pa khyod/ /rdo rje chu skyes sbyor ba'i las kyis ni/ /rang gnas las spyod lhun</text></item>
<item><p>127a.6</p><section></section><text>po'i khyim dag tu/ /rtsol med 'bar ba'i glog gis 'khor lo gsum/ /bcom las rnam rtog klong 'khor tshogs zhi ma/ /'dod ma khyod kyi spyan sngar bkod pa yi/ /mchod pa'i rgyan la mi gzigs rol mo'i sgra/ /mi gsan dri bzang mi snom bdud rtsi'i bcud/ /myang dang reg la'ang reg</text></item>
<item><p>127a.7</p><section></section><text>mi mdzad a ye/ /de ni rang gi rje btsun nyid la khyod/ /rjes su chags pa'i gzhan dbang gyur las te/ /de phyir khyod bsgoms pa las stong pa nyid/ /'bras gyur bdag gi skye ba 'bras bur bcas/ /lhun po'i rtser son pad+ma'i sna lam ltar/ /phra ba'i sku yi 'od zer dus mtha'i mes/ /</text></item>
<item><p>127b.1</p><section></section><text>kun du bzang po 'jug pa'i nags bsregs nas/ /ri dbang po la mngon par phebs bzhin gnas/ /rab 'bar rtse mo can gyis rgyu skar gyi/ /bdag po bzhu ba las bab bdud rtsi'i char/ /blugs gtor rgyun gyis rnam rtog bag chags bcas/ /ring dor bde chen zab mo'i rgya mtsho thim/ /dmigs</text></item>
<item><p>127b.2</p><section></section><text>med thugs rje can khyod yid bzhin gyi/ /nor bu dpag bsam shing ltar ri dbang las/ /lus can kun la rtag tu 'bad med par/ /dga' dang dpal dang rtag bde sbyin par mdzad/ /skye 'jig dang bral chung ngu chen po dang / /phyin ci log 'das shes rab thabs dag las/ /rtag tu dga' ba dam</text></item>
<item><p>127b.3</p><section></section><text>pa rab 'bar bas/ /bdag gi nyon mongs shes bya'i sgrib pa choms/ /rnam rnams gya gyu'i ngang tshul ldem po can/ /chom rkun lta bur rnam pa mang po'i don/ /nye bar len cing yul rnams za byed pa/ /de phyir sems la ci slad smod mi bgyid/ /'on kyang 'gro spyod kun spangs stong nyid kyi/ /khyim</text></item>
<item><p>127b.4</p><section></section><text>du ci dgar zhugs la bde ba che'o/ /mchog gi ro la khyod ni rol gyur pa/ /e ma'o sems 'di'i nyer len ma lags sam/ /gang tshe steng du song bas rnam gsum gyi/ /'khor lo kun bsregs bde ba chen po ni/ /bzhu zhing bkug las spros pa med pa yi/ /lha mo rang gi gnas su</text></item>
<item><p>127b.5</p><section></section><text>yongs su zhugs/ /de tshe rlung 'di'i rgyu ba gang du byed/ /dbang po phyin ci log pa'ang gang du 'gyur/ /kun nas gya gyu'i sems ni gang du g.yo/ /yul la longs spyod tshul kyang gang du 'gyur/ /bgo ba dang bral mi rus rgyan du byas/ /ro la gnas shing thod pa'i snod 'chang ba/ /dngos po</text></item>
<item><p>127b.6</p><section></section><text>bral bas stong par zhugs de'i phyir/ /mi 'chi las gzhan khyod la dngos ci blang / /'on tang 'gro kun rga shi'i 'jigs pa ni/ /'joms shing skyong ba'i dam bca' bsnyems ma kye/ /bdag kyang rnal 'byor che la shes rab thabs/ /brtan las phyag rgya chen po'i dngos grub stsol/ /khyod la</text></item>
<item><p>127b.7</p><section></section><text>dad pas bstod par rab brtson pa/ /blo dman bdag gi nongs sam nyes med srid/ /gang phyir khyod nyid 'gro ba'i mgon gyur slad/ /nongs na'ang mchog gi ma mas bzod par rigs/ /khyod la bstod pa'i dge ba dri med gang zhig ni/ /bdag gis thob pa de yis srog chags phung po rnams/ /</text></item>
<item><p>128a.1</p><section></section><text>mi dman rab dga'i dga' bas rtag tu snying gtams nas/ /phyag rgya chen po'i dngos grub dam pa rnyed gyur cig /rdo rje phag mo'i bstod pa rim pa gnyis pa zhes bya ba/ rdo rje btsun mo 'di nyid kyis mngon sum du byin gyis brlabs pa'i grub pa'i dbang phyug /rgya gar</text></item>
<item><p>128a.2</p><section></section><text>shar phyogs kyi paN+Di ta chen po shrI ban rat+na'i zhal snga nas kyis mdzad pa rdzogs so// //paN+Di ta chen po de nyid dang / chos 'khor lo tsA ba 'jam dpal ye shes kyis 'bras yul nor bu'i gling du bsgyur ba las/ phyis mi 'phrogs pa'i mkhyen pa dang dad pa rnam par dkar</text></item>
<item><p>128a.3</p><section></section><text>ba'i lugs gnyis kyi dbang phyug dam pa a mo g+ha sid+d+his bkas gnang ba las/ paN+Di ta chen po de nyid kyi bka' drin gyis 'tsho ba'i dge slong chos smra ba rgya mtsho'i sde zhes bya bas mi bcos su mi rung ba rnams bcos shing don la rton pa nyid du gtan la phab pa 'di ni/ lho phyogs kyi ri</text></item>
<item><p>128a.4</p><section></section><text>bo'i rgyud rin po che'i gling skal bzang dga' ba'i tshal zhes bya ba'i mdun sa dam par grub par bgyis pa shu b+ham stu sarba dza ga taM// @##/ /rgya gar skad du/ sarbA r+tha sA d+ha ka badzra g+ho na sA d+ha na nA ma/ bod skad du/ rdo rje phag mo don kun grub pa'i sgrub</text></item>
<item><p>128a.5</p><section></section><text>thabs zhes bya ba/ rje btsun rdo rje phag mo la phyag 'tshal lo/ /oM hriM g+hA ta ya sarba duSh+Tan hUM phaT swA hA zhes bya bas gtor ma byin nas bsam gtan bya'o/ /lte ba'i dbus su raM gyur pa las me'i dkyil 'khor gru gsum pa/ de'i dbus su pad+ma dmar po 'dab ma bzhi pa/ de'i</text></item>
<item><p>128a.6</p><section></section><text>steng du hrIH yig bskal pa'i me lta bur 'bar bar gyur pa'o/ /de yongs su gyur pa las bdag nyid rdo rje phag mo sku mdog dmar mo/ gcer bu yi dwags kyi gdan la zhabs g.yas brkyang g.yon bskum pas gnas pa/ dbu skra gyen du brdzes pa/ thod pa'i dbu rgyan dang / phyag rgya</text></item>
<item><p>128a.7</p><section></section><text>lngas brgyan pa/ phyag bzhi'i g.yas pas rdo rje dang lcags kyu 'dzin pa/ g.yon pas kha T+wAM ga bsten cing thod pa dang sdigs mdzub zhags pa 'dzin pa/ zhal gcig ma/ spyan gsum ma/ khro gnyer drag tu gtsigs pa/ 'jigs su rung ma/ gsus khyim che ba dang ldan pa'i</text></item>
<item><p>128b.1</p><section></section><text>rdo rje phag mor bsgom par bya'o/ /'dab ma bzhi la bdud rtsi lngas gang ba'i pad+ma'i snod rnams bsam mo/ /oM badzra bA rA hI A be+e sha ya/ sarba duSh+TAn hrIM swA hA/ nye ba'i snying po'o/ /oM hUM hriM hUM/ snying po'o/ /'bum phrag gcig bzlas par bya'o/ /mnyam par gzhag par gyur pas</text></item>
<item><p>128b.2</p><section></section><text>'dir the tshom med par 'grub par 'gyur ro/ /oM AH hriM hAM haHsngags 'dis bris sku'i drung du sha chen phye mar byas pa'i bdug spos dbul bar bya'o/ /ji srid du zhag nyi shu rtsa gcig gis 'grub par 'gyur te/ rnam pa gzhan gyis ma yin no/ /oM hrIM hAM haHhaHhI hI pheM pheM pheM phaT kyi yi</text></item>
<item><p>128b.3</p><section></section><text>ges bdag nyid kyi bdud thams cad zhi ba'i don du mtshan mo gtor ma byin no/ /mtshan mo gtor ma dang nyer spyod lngas mchod par bya'o/ /gal te gang ci yang rung ba la smra bar bya'o/ /de yang 'dir the tshom med par rdo rje rnal 'byor mas byin gyis rlob par 'gyur ro/ /dpal rdo rje phag mo'i rtog pa</text></item>
<item><p>128b.4</p><section></section><text>las/ rdo rje phag mo don kun grub pa'i sgrub thabs rdzogs so// //rgya gar shar phyogs kyi paN+Di ta chen po shrI ban rat+na'i zhal snga nas dang / lo tsA ba 'jam dpal ye shes kyis bsgyur ba'o// @##/ /rgya gar skad du/ badzra g+ho na sA d+ha naM/ bod skad du/ </text></item>
<item><p>128b.5</p><section></section><text>rdo rje phag mo'i sgrub thabs/ rje btsun rdo rje phag mo la phyag 'tshal lo/ /de yang dang por sgrub pa pos bla ma'i spyan sngar gdams pa thob par byas nas/ yid du 'ong ba'i gnas su bde ba'i stan la 'dug ste/ skyabs su 'gro ba sngon du btang nas/ tshangs pa'i gnas bzhi bsgom par bya'o/ /de'i</text></item>
<item><p>128b.6</p><section></section><text>rjes su chos thams cad stong pa nyid du bsams nas/ oM shU n+ya tA dz+nyA na badzra swa b+hA wa At+ma ko\u0f85haM zhes bya ba 'dis byin gyis brlab par bya'o/ /oM hrIM g+hA ta ya sarba duSh+Tan hUM phaT swA hA zhes pas mdun gyi rten gyi lha la gtor ma phul nas/ oM AHhrIM hUM ha haMHzhes pa 'dis sha chen gyi phye ma'i</text></item>
<item><p>128b.7</p><section></section><text>bdug spos phul te/ bsam gtan bsgom par bya'o/ /de nas stong pa'i ngang las hrIH dmar po yongs su gyur pa las/ bdag nyid rdo rje phag mo phag gi gdong can zhal gcig phyag bzhi ma/ spyan gsum dmar la zlum pa/ zhabs g.yas brkyang g.yon bskum pa'i tshul gyis ro'i steng na bzhugs</text></item>
<item><p>129a.1</p><section></section><text>pa/ sku gcer mo/ ral pa dmar ser gyen du brdzes pa/ thod pa skam po lnga'i dbu rgyan dang / phyag rgya lngas yang dag par brgyan pa/ phyag g.yas pa gnyis kyis rdo rje dang rdo rje lcags kyu 'dzin pa/ g.yon pa gnyis kyis bdud bzhi'i khrag gis gang ba'i thod pa dang rdo rje'i zhags pa 'dzin</text></item>
<item><p>129a.2</p><section></section><text>pa/ gru mo g.yon pa'i phyogs su kha T+wAM ga bsten pa/ khro gnyer dang mche ba gtsigs pa/ gsus khyim che zhing ljags 'dril ba/ brgya phyed kyi mi'i mgo bo'i phreng ba'i do shal 'phyang ba/ shin tu 'jigs su rung ba'i lha mor rnam par bsgom par bya'o/ /de'i lta bar me ri gru gsum pa 'bar ba'i dbus su/ </text></item>
<item><p>129a.3</p><section></section><text>pad+ma dmar po 'dab ma bzhi pa/ de'i lte bar yi ge hrIHbskal pa'i me lta bur 'bar ba/ de yongs su gyur pa las/ rdo rje phag mo sku mdog dmar mo sngon du brjod pa lta bu'i phyag mtshan dang bzhugs stabs can bsam par bya'o/ /de'i thugs kar sa bon hrIH sa mtshan pa dang / 'dab ma bzhi la bdud rtsis gang ba'i</text></item>
<item><p>129a.4</p><section></section><text>thod pas mtshan pa bsam par bya'o/ /thugs ka'i hrIH'i 'od zer gyis ye shes sems dpa'i lha mdun gyi nam mkhar spyan drangs te/ de la a r+g+ha la sogs pas mchod pa dang / phyag 'tshal ba dang / skyabs su 'gro ba dang / sdig pa bshags pa dang / dge ba la rjes su yi rang ba dang / bsod nams yongs</text></item>
<item><p>129a.5</p><section></section><text>su bsngo ba dang / mchog gi byang chub tu sems bskyed pa rnams byas nas/ lte ba'i dam tshig sems dpa' dang dbyer med du gyur par blta'o/ /dbang bskur bar 'dod na/ hrIH las 'phros pa'i 'od zer gyis rigs lnga 'khor bcas spyan drangs/ dbang bskur ba las/ rnam par snang mdzad kyis</text></item>
<item><p>129a.6</p><section></section><text>rigs kyi bdag po nyid du bya'o/ /de nas sngags bzlas par bya ste/ sngags phreng dmar po phag gi zhal las byung ba'i 'od kyis/ phyogs bcu'i sangs rgyas byang chub sems dpa'/ grub pa/ rig pa 'dzin pa/ nor bu dang sman la sogs pa'i nus pa dang bcud thams cad bsdus nas/ sngags kyi phreng</text></item>
<item><p>129a.7</p><section></section><text>ba la gzhug cing / sngags phreng pad+ma nas zhugs/ d+hU tI'i lam la song / slar yang zhal nas 'thon te/ mgal me'i 'khor lo ltar bsam zhing / oM hUM hrIM hAM/ snying po'o/ /oM badzra wA rA hI A be sha ya sarba duSh+TA na hrIM swA hA/ nye ba'i snying po'o/ /sngon du bsnyen pa ni 'bum phrag gcig tu brtson pas</text></item>
<item><p>129b.1</p><section></section><text>bzlas so/ /oM hrIM hUM haHhIHpheM pheM pheM phaT ces bya ba 'dis bdud thams cad zhi ba'i don du mtshan mo gtor ma byin no/ /de'i rjes su yang dag par mchod nas/ chos dbyings rnam par dag phyir bdag med nyid kyis ni/ /nyal ba'i ro la zhabs g.yas brkyang pas rnam rol zhing / /g.yon</text></item>
<item><p>129b.2</p><section></section><text>bskum stabs kyis rab dman dag pa'i chos dbyings kyis/ /rang bzhin las byung khyod la spyi bos phyag 'tshal lo/ /lha mo khyod kyi phyag gi 'dam skyes steng gi ni/ /khrag gi phung pos rab tu gang ba'i thod pa 'di/ /nyi ma gzhon nu'i gzugs brnyan gnyis dbus bkod gyur pa'i/ /'od</text></item>
<item><p>129b.3</p><section></section><text>'phro'i ri dwags can gyis rnam par mdzes pa snyam/ /bdag ni khyod cag thogs med blo ngan 'joms so zhes/ /kun gyis phyag 'os gyur pa 'di yi g.yas pa na/ /'dzin pa'i rdo rje 'di ltar kun du bkod pa ni/ /rtse mo gyen du phyogs pas lha rnams dbugs phyung gyur/ /hrIH yig las skyes</text></item>
<item><p>129b.4</p><section></section><text>lha mo thod skam phreng ba dkar pos mgo bor yongs su mdzes pa can/ /sku mchog bskal pa'i me ltar lhag par gzi ldan rlon pa'i mgo bo brtsegs pa'i do shal 'phyang / /g.yon gyi glor ni kha T+wAM bstan la ba dan dag dang nor bus mdzes byas zhags pa thogs/ /g.yas par lcags kyu nyid de de la</text></item>
<item><p>129b.5</p><section></section><text>dus kun du ni btud pa'i mgo bos phyag bgyi'o/ /zhes bya bas yang dag par bstod la/ mngon par 'dod pa'i don gsol zhing / dge ba byang chub tu yongs su bsngo ba dang / spyod lam thams cad lha mo'i nga rgyal gyis yongs su bskyang bar bya'o/ /gang zhig rdo rje phag gi zhal ma brtson</text></item>
<item><p>129b.6</p><section></section><text>pas bsgoms gyur na/ /de yi gos dang bza' ba dang ni btung ba nor dang 'bru/ /rgya che'i sa dang khang brtsegs lha yi mal stan rgyan dang ni/ /bu mo dag dang rig pa sna tshogs lhag par thob par 'gyur/ /shin tu brtson ldan sngags rig pas/ /dka' ba med par 'jig rten gsum/ /dbang du byed 'gyur</text></item>
<item><p>129b.7</p><section></section><text>mthar thug ni/ /bla med byang chub thob par 'gyur/ /rdo rje phag mo'i sgrub thabs rgya gar shar phyogs kyi paN+Di ta chen po shrI ban rat+na'i zhabs kyis mdzad pa rdzogs so// //paN+Di ta de nyid dang / lo tsA ba 'jam dpal ye shes kyis bsgyur ba'o// //</text></item>
<item><p>130a.1</p><section></section><text>@##/ /rgya gar skad du/ pI ThA di nir+N+Na ya/ bod skad du/ gnas la sogs pa gtan la dbab pa/ dpal kye'i rdo rje la phyag 'tshal lo/ /dpal ldan rdo rje rnal 'byor ma'i/ /zhabs pad dang por rab btud nas/ /gnas sogs gtan la dbab pa ni/ /mdor bsdus gsal bar</text></item>
<item><p>130a.2</p><section></section><text>bdag gis bri/ /de la bcom ldan 'das kyis brtag pa gnyis pa las/ gnas dang nye ba'i gnas dang ni/ /zhing dang nye ba'i zhing nyid dang / /'dun rtog nye ba'i 'dun rtog dang / /'du ba de bzhin nye 'du ba/ /'thung gcod nye ba'i 'thung gcod nyid/ /dur khrod nye ba'i dur khrod de/ /'di rnams sa ni</text></item>
<item><p>130a.3</p><section></section><text>bcu gnyis so/ /sa bcu'i dbang phyug mgon po'o/ /'di rnams gzhan gyis brjod mi bya/ /zhes gsungs so/ /de la gnas zhes pa la sogs pas mdor bstan gsungs so/ /'di rnams zhes pas gnas la sogs pa rnams rab tu dga' ba la sogs pa rnams te/ mos pas spyod pa'i sa dang lhan cig bcu</text></item>
<item><p>130a.4</p><section></section><text>gnyis so/ /sangs rgyas dang byang chub sems dpa' rnams kyi ye shes kyi gnas skabs kyi khyad par ni sa rnams te sangs rgyas dang byang chub sems dpa' rnams kyis rab tu bsgoms pas lhag par rtogs pa'i phyir ro/ /de nyid kyi phyir gsungs pa/ sa bcu'i dbang phyug byang chub sems dpa' ste/ /mgon po ni</text></item>
<item><p>130a.5</p><section></section><text>sangs rgyas so/ /'di rnams gnas la sogs pa rnams kyis brjod par bya yi gnas la sogs pa las tha dad pa gzhan gyis ma yin no/ /gang gi phyir nang gtso bor gyur pas gnas la sogs par gzhag go/ /de la sa dang po rab tu dga' ba ni gnas te/ thog ma med pa'i dus nas ma mthong ba'i de kho na</text></item>
<item><p>130a.6</p><section></section><text>nyid mthong ba'i phyir rab tu dga' ba mang ba'i phyir dang ting nge 'dzin dang mngon par shes pa la sogs pa rnams dang sbyin pa'i pha rol tu phyin pas sems can tshad med pa yang dag par tshim par byed pa'i rten du gyur pa'i phyir ro/ /sa dri ma med pa ni/ gnas dang nye bas na nye ba'i gnas te/ tshul</text></item>
<item><p>130a.7</p><section></section><text>khrims kyi pha rol tu phyin pa rab kyi mthar phyin pas dge ba bcu rnam par dag pa'i phyir dang / ting nge 'dzin dang mngon par shes pa la sogs pa'i dbang du gyur pa'i phyir ro/ /gnas dang nye ba'i gnas dag phan tshun phan gdags bya dang 'dogs byed kyi 'brel pa'i sgo nas nye ba yin gyi/ </text></item>
<item><p>130b.1</p><section></section><text>yul dang dus ches nye bas ni ma yin no/ /gang gi phyir/ rgyu dang 'bras bu nye bar byed pa ni 'bras bu skyed par byed pa'i nus pa nyid kyis tha snyad kyi spyod yul nyid kun 'byung ba'i phyir ro/ /phyi rol du gnas dang nye ba'i gnas dag phan 'dogs pa ni brtan pa rnal 'byor ma rnams phan tshun phan</text></item>
<item><p>130b.2</p><section></section><text>'dogs pa'i nye bar spyod pa nyid las so/ /de bzhin du zhing dang nye ba'i zhing la sogs par yang rtogs par bya'o/ /sa 'od byed pa ni zhing ste bzod pa'i pha rol tu phyin pa rab kyi mthar phyin pas/ ting nge 'dzin nyams pa med pa la brten pa dang / chos chen po'i snang ba bskyed pa dang / </text></item>
<item><p>130b.3</p><section></section><text>mngon par shes pa la sogs pa rab kyi mthar phyin pa'i phyir ro/ /sa 'od 'phro ba ni/ nye ba'i zhing ste brtson 'grus kyi pha rol tu phyin pa gtso bor gyur pas nyon mongs pa'i bud shing bsreg par bya ba'i phyir/ ye shes kyi me lce 'phro bar gyur pas byang chub kyi chos kyi snang ba bskyed pa'i</text></item>
<item><p>130b.4</p><section></section><text>phyir ro/ /sa shin tu sbyang dka' ba ni 'dun rtog ste/ 'dun pas don du gnyer bas rang dang gzhan gyi don bsgrub pa'i phyir dang / rtog pa nyid kyis de ltar byed pas rnam par rtog pa'o/ /gang gi phyir shin tu sbyang dka' ba'i sa la byang chub sems dpa' bsam gtan gyi pha rol tu phyin pa</text></item>
<item><p>130b.5</p><section></section><text>phul du byung bas/ rdzu 'phrul chen pos thabs sna tshogs pa'i sbyor bas kyang sems can yongs su smin par byed cing / de nyid sems can yongs su smin pa la mngon par brtson pa dang / sangs rgyas 'byung ba'i rjes su song ba'i sems kyi rgyud phyir mi ldog pa'i dge ba'i rtsa ba</text></item>
<item><p>130b.6</p><section></section><text>rab tu sbyor bas/ khyad par can gyi chos tshol ba la mngon par brtson par byed do/ /sa mngon du gyur pa ni nye ba'i 'dun rtog ste shes rab kyi pha rol tu phyin pa mngon du gyur pa'i ngo bos 'dun rtog dang ldan pas phul du byung ba'i lam dang ldan pa'i phyir ro/ /ring du song ba'i sa ni 'du ba ste</text></item>
<item><p>130b.7</p><section></section><text>'dus shing 'dres par gyur pas na/ 'di ni thabs kyi pha rol tu phyin pa rab tu gyur pa'i phyir ro/ /tshad med pa bzhi dang bsam gtan dang rnam par thar pa dang ting nge 'dzin dang snyoms par 'jug pa dang mngon par shes pa la sogs pa rnams la/ mtshan ma dang rtsol ba med par 'dre</text></item>
<item><p>131a.1</p><section></section><text>ba'i phyir ro/ /mi g.yo ba'i sa ni nye ba'i 'du ba ste bsam gtan gyi pha rol tu phyin pa'i 'bras bu yang dag par 'byor pas/ mtshan ma dang rtsol ba med par byams pa la sogs pas sems can dang snod kyi zhing yongs su dag cing g.yo ba med pa nyid kyis rab tu 'jug</text></item>
<item><p>131a.2</p><section></section><text>pa'i phyir ro/ /sa legs pa'i blo gros ni dur khrod de bdag med pa nyid kyi dur khrod dang mtshungs pa'i phyir dang / stobs kyi pha rol tu phyin pa nyid kyis byang chub sems dpa' chos thams cad bdag med pa chos kyi dbyings lhag par rtogs pa nyid sems can rnams kyi lhag par</text></item>
<item><p>131a.3</p><section></section><text>rtogs par bya ba'i phyir ston pa dang / 'khor bar rtsol ba med par sems can gyi don dang / yang dag par rdzogs pa'i byang chub sgrub par byed pa'o/ /chos kyi sprin gyi sa ni nye ba'i dur khrod de ye shes kyi pha rol tu phyin pa nyid kyis chos thams cad rang bzhin med pa lhag par rtogs pa ston</text></item>
<item><p>131a.4</p><section></section><text>pas phul du byung zhing rab kyi mthar phyin pa grub pas sprin chen po bzhin du chos kyi char gyis sems can rnams yang dag par tshim par byed pa'i phyir ro/ /de skad du yang kha sbyor thig le las/ gnas ni rab tu dga' ba'i sa/ /de bzhin nye gnas dri ma med/ /zhing ni 'od byed shes</text></item>
<item><p>131a.5</p><section></section><text>par bya/ /'od 'phro ba ni nye ba'i zhing / /'dun rtog mngon du gyur pa ste/ /nye ba'i 'dun rtog sbyang dka' ba'o/ /'du ba ring du song ba ste/ /nye ba'i 'du ba mi g.yo ba/ /dur khrod legs pa'i blo gros te/ /nye ba'i dur khrod chos kyi sprin/ /pha rol phyin bcu sa rnams te/ /rnal</text></item>
<item><p>131a.6</p><section></section><text>'byor ma yi kla klo'i skad/ /pu yig la sogs gang gsungs pa/ /phyi dang nang du rnam bsam bya/ /zhes gsungs so/ /sa 'di rnams kyang byang chub kyi sems kyi rab tu skye ba de dang der sa bcu gnyis kyi rang bzhin rgyu dang 'bras bu nyid kyis 'thung gcod dang nye ba'i 'thung gcod la</text></item>
<item><p>131a.7</p><section></section><text>sogs par bzhag pa'i dbang las rtogs par bya'o zhes gsungs so/ /de nyid kyi phyir sdom par dkyil 'khor dang lus la yang 'thung gcod dang nye ba'i 'thung gcod dag ma bstan to/ /b+ha wa b+ha Tar ni dur khrod dang nye ba'i dur khrod nang du 'dus pa nyid kyis sa dag tu 'gal lo/ /saM</text></item>
<item><p>131b.1</p><section></section><text>pu Tar legs pa'i blo gros dang chos kyi sprin dag dur khrod dang nye ba'i dur khrod nyid du rnam par gzhag go/ /de la pI nga btung ba la'o 'thung bar byed do zhes pas las la kwe pa ste pIH'o/ /lu nA ti dge ba sgrub par byed do zhes pas la wa'o/ /nyon mongs pa'i phung po 'thung zhing gcod par byed pas na</text></item>
<item><p>131b.2</p><section></section><text>'thung gcod de/ 'dis ni rab tu dga' ba la sogs pa'i sa bskyed pa'i rim pas nyon mongs pa spong bar byed do/ /bag chags dang bcas pa'i sgrib pa lhag ma ma lus pa spangs pa ni sa bcu gnyis pa kun du 'od sangs rgyas kyis nye ba'i 'thung gcod do/ /de ltar ni 'bras bu mtshungs pas pha rol</text></item>
<item><p>131b.3</p><section></section><text>tu phyin pa bcu'i rang bzhin byang chub kyi rang gi ngo bo rnams las bcu gnyis kyis ji ltar rigs par rnal 'byor ma rnams kyi rten du rnam par gzhag par bya'o/ /kla klo'i skad ces pa brda'i skad kyis so/ /phal cher ni phyi rol gyi 'thung gcod dang gnas la sogs pa nye ba'i 'thung gcod kyi mthar</text></item>
<item><p>131b.4</p><section></section><text>thug pa rim pa ji lta ba bzhin mos pas spyod pa la sogs pa'i dbang phyug gi rnal 'byor ma rnams 'byung ngo / /de skad du dpal rdo rje mkha' 'gro'i rgyud las/ yul dang yul du mngon byung ba/ /ye shes ldan pa'i rang skye gnas/ /mkha' 'gro ma rnams der bshad pa/ /rdo rje'i dkyil</text></item>
<item><p>131b.5</p><section></section><text>'khor gtso mo'o/ /zhes bshad do/ /de'i phyir de'i rten byed pa'i grangs la sogs pa rnams dang / pul+lI ra mA la ya la sogs pa rnams byed pa'i brang la sogs pa rnams dang / nye ba'i sa rnams kyang mos pas spyod pa la sogs pa'i sa rnams su lhag par mos par bya'o/ /zhib tu na</text></item>
<item><p>131b.6</p><section></section><text>phyi'i 'dzin pa bslu bar mos pa'i ji ltar sems can dman pa la sogs pa rnams phyi rol gyi yul du zhen pa rags pa bsal ba'i phyir/ phyi'i 'thung gcod gnas la sogs pa rnams mos pa spyod pa la sogs pa'i sar mos par bstan to/ /de'i phyir 'di thams cad dgongs pa'i skad kyis</text></item>
<item><p>131b.7</p><section></section><text>pu yig la sogs zhes bya ba la sogs pa gsungs te/ pu yig la sogs pa ni pul+lI ra mA la ya la sogs pa'i phyi rol gyi gnas 'chad par 'gyur ba khang pa brtsegs pa'i sa gzhi dang / nang du lus kyi byang chub kyi sems so/ /da ni gnas la sogs pa mdor bstan par brtag pa</text></item>
<item><p>132a.1</p><section></section><text>gnyis pa nyid du nges par bstan pa/ /gnas ni dzA lan+d+ha rar bshad/ /de bzhin o Di yA na nyid/ /gnas ni pUr+N+Na gi ri nyid/ /de bzhin kA ma rU pa yang / /nye gnas mA la wa ru brjod/ /sin+d+hu na ga ra nyid dang / /zhing ni mum+mu ni ru bshad/ /zhing ni byed pa'i brang nyid do/ /</text></item>
<item><p>132a.2</p><section></section><text>de wI ko Ta de bzhin zhing / /zhing ni lcags pa'i brang nyid do/ /nye zhing ku lu tA ru brjod/ /de bzhin arbu da yang ngo / /go dA wa rI gangs kyi ri/ /nye ba'i zhing ni mdor bsdus pa'o/ /'dun rtog ha ri ke la dang / /lan tshwa'i rgya mtsho'i nang son pa'o/ /lam+bA ka dang kAny+tsi ka/ /de bzhin yul 'khor</text></item>
<item><p>132a.3</p><section></section><text>bzang po'o/ /nye ba'i 'dun rtog ka ling+ga/ /'di rnams ldan pa gling nyid do/ /nye ba'i 'dun rtog kang+ga Na/ /mdor bsdus pas ni mngon par brjod/ /'thung gcod grong gi mtha' dang ni/ /na ga ra yang 'thung gcod do/ /tsa ri tra dang ko sa la/ /'bigs byed gzhon nu ma yi grong / /nye ba'i</text></item>
<item><p>132a.4</p><section></section><text>'thung gcod de dang nye/ /rdo rje snying po snying rje che/ /dur khrod yi dwags 'dus pa dang / /rgya mtsho'i 'gram yang dur khrod do/ /skyed tshal rdzing bu'i 'gram nyid ni/ /nye ba'i dur khrod nges par brjod/ /ces gsungs so/ /de la pol+la gi ri ni pUr+N+Na gi ri'o/ /de yang kol+la gi ri dang</text></item>
<item><p>132a.5</p><section></section><text>pul+lI ra mA la ya dang mA la wa dang / rdo rje'i gnas zhes pa rnams rnam grangs so/ /kha sbyor thig le las/ gnas ni kol+la gi ri nyid/ /de bzhin arbu da yang ngo / /zhes bshad pa ma yin nam/ arbu da gnas su yang bstan pa 'dir nye ba'i zhing du brjod/ /de bzhin du kA ma rU pa 'dir</text></item>
<item><p>132a.6</p><section></section><text>gnas nyid du bstan/ phyag rgya chen po thig le'i rgyud du yang / gnas dzA lan+d+ha ra dang o Di ya na dang pUr+N+Na gi ri dang kA ma rU pa yang ngo zhes so/ /sam+pu Tar ni/ de bzhin kA ma rU par brjod/ /o tre zhing nyid du yang brjod/ /gnas nyid la sogs par rnam par gzhag pa yang thig le dang / rdo rje</text></item>
<item><p>132a.7</p><section></section><text>mkha' 'gro phal cher mtshungs pa nyid do/ /de ci ltar mi 'gal zhe na/ gnas dang nye ba'i zhing dag tsha grang dang dngos po dang dngos med bzhin du phan tshun 'gal ba ni ma yin te/ gcig la yang ming sna tshogs ji ltar mi 'gal zhes so/ /'dir na ga ra dang / pA Ta li pu Ta dang / mA la wa</text></item>
<item><p>132b.1</p><section></section><text>sogs gsum ni nye ba'i zhing du gsungs so/ /sam+pu Ta las ni/ nye gnas go dA wa rer brjod/ /rA me shwa ra'ang de bzhin no/ /de wI ko Ta de bzhin bshad/ /mA la wa yang de bzhin brjod/ /ces so/ /phyag rgya chen po thig le las ni/ /nye ba'i zhing ni mA la wa/ /na ga</text></item>
<item><p>132b.2</p><section></section><text>ra dang sin+d+hu dang / /sid+ha la yang de bzhin no/ /de wI koT+Ta ba'i mchog sbyin/ /'dir ni zhing dang nye bas bstan/ /'dir yang de ma thag tu brjod pa nyid yang dag par brjod do/ /mum+mu ni zhes pa mum+mu ni'i yul lo/ /byed pa'i brang zhes pa ka ra Ni wa Da zhing bzhi nges par</text></item>
<item><p>132b.3</p><section></section><text>bstan no/ /phyag rgya chen po thig le las ni/ zhing mum+mu ni dang de wI ko Ta yang ngo / /sam+pu Tar ni sngar bshad pa gnyis so/ /sngar bzhin de ltar arbu da yang zhes pa arbu da ra'i rtse mo'o/ /phyag rgya chen po thig ler yang / nye ba'i zhing ku la tA dang arbu da zhes pa gnyis bshad</text></item>
<item><p>132b.4</p><section></section><text>do/ /sam+pu Tar ni nye ba'i zhing tri sha ku ni dang / ko sha la yang zhes bshad do/ /'dir yang ko sha la ni 'thung gcod nyid du bstan te sngar bzhin no/ /ha ri ke la la sogs pa dang / sau rASh+Ta'i mthar yang 'dun rtog bzhi'o/ /lan tshwa rgya mtsho'i nang zhes pa ha ri ke la'i khyad par ro/ /</text></item>
<item><p>132b.5</p><section></section><text>ka ling+ga la sogs pa gsum ts+tshan+do ha'o/ /gser byed pa dang ldan pa'i gling ni gser gling ste/ gser gling zhes pa'i don to/ /sam+pu Ta las ni ka ling+ga dang lam+bA ka yang 'dun rtog go/ /gser gling dang mA la ya nye ba'i 'dun rtog go/ /phyag rgya chen po thig le las ni ts+tshan+do</text></item>
<item><p>132b.6</p><section></section><text>ha ni go dA wa ri dang ha ri ke la'o/ /nye ba'i 'dun rtog ni gser ldan dang lam+bA ka zhes bshad do/ /rgyud 'dir ni 'du ba dang nye ba'i 'du ba ma bstan to/ /sam+pu Ta las ni/ yi dwags gnas su rab brjod pa/ /khyim gyi lha dang yul 'khor bzang / /gser gling yang ni 'du bar</text></item>
<item><p>132b.7</p><section></section><text>'dod/ /yi dwags gnas ni yi dwags grong / /gri ha de wa'ang 'du ba'o/ /gzhan gnyis nye ba'i 'du ba'o/ /phyag rgya chen po thig le las ni/ 'du ba lcags pa'i brang nyid de/ /nye ba'i 'du ba gser gling ngo / /kong+ka Na dang 'bigs byed bstan/ /de la yi dwags kyi</text></item>
<item><p>133a.1</p><section></section><text>grong dang / gri ha de wa tA 'dir yang 'du ba nyid kyis legs par bsdus so/ /sau rASh+Ta dang gser gling yang 'dun rtog dang nye ba'i 'dun rtog nyid kyis bstan no/ /phyag rgya chen po thig ler yang nye ba'i 'du ba nyid kyis gang bshad pa/ kong+ka Na dang 'bigs byed de dag kyang</text></item>
<item><p>133a.2</p><section></section><text>'dir nye ba'i 'dun rtog dang 'thung gcod nyid kyis bstan to/ /de'i phyir brtag pa gnyis pa las/ nye ba'i 'du bar bstan pa rgyud gzhan gyi rjes su 'brang bar bya'o/ /'thung gcod grong gi mthar gnas pa/ /'thung gcod na ga ra yang ngo / /zhes dang / grong gi mtha'i sa ni na ga</text></item>
<item><p>133a.3</p><section></section><text>ra'i mtha'i sa'o/ /tsa ri tra yang tsa ri tra'i gnas so/ /'bigs byed ni 'brog dgon pa'o/ /gzhon nu ma'i grong ni gzhon nu ma'i gnas so/ /sam+pu Tar ni/ byed pa'i brang dang lcags pa'i brang / /ha ri ke la 'bigs byed dang / /gzhon nu'i grong dang rnam pa lnga/ /'thung gcod du ni yang</text></item>
<item><p>133a.4</p><section></section><text>dag brjod/ /'dir ni 'di dag zhing du bstan to/ /ha ri ke la ni ts+tshan+do ha nyid do/ /nye ba'i 'thung gcod ni de'i mtha'i gnas so/ /'thung gcod de dang nye ba'i sa'o/ /phyag rgya chen po thig ler ni rnam pa lnga 'thung gcod dang kha che'i dkyil 'khor dang mon gyi dkyil 'khor dang nye ba'i 'thung gcod dang</text></item>
<item><p>133a.5</p><section></section><text>bal po dang ka n+yA kup+dza zhes mngon par brjod do/ /yi dwags 'dus pa zhes pa dur khrod kyi sa ste dur khrod do/ /rgya mtsho'i 'gram yang rdzing bu'i 'gram ring po'o/ /phyag rgya chen po thig ler yang 'dir ni dur khrod gnyis so/ /nye ba'i dur khrod ni tsa ri dang gzhon nu'i grong zhes bstan to/ /sam+pu</text></item>
<item><p>133a.6</p><section></section><text>Ta'i rgyud kyi rab tu byed pa las na ga ra dang sin+d+hu dur khrod du bstan pa ma yin na/ ma ru dang ku lu tA dag nye ba'i dur khrod du bshad ce na/ lU yI zhabs kyi mngon par rtogs pa las kyang dkyil 'khor gyi 'khor lo dang lus la de bzhin kho nar rnam par gzhag go/ /sam+pu Ta'i thig le las</text></item>
<item><p>133a.7</p><section></section><text>ni/ sin+d+hu na ga ra dur khrod/ /nye ba'i dur khrod yi dwags 'dus/ /de bzhin rgya mtsho'i 'gram yang ngo / /skyed tshal rdzing bu'i 'gram yang ni/ /nye ba'i dur khrod rnam par bshad/ /'di yang rgyu dang rgyud gnyis kyi don rab tu gsal ba nyid kyis gnyis ka yang dag par bsdus pas bshad</text></item>
<item><p>133b.1</p><section></section><text>par nus te/ bla ma rnams kyis man ngag snye ma las/ sin+d+hu dang na ga ra dag dur khrod dang nye ba'i dur khrod nyid dang ma ru dang ku la tA dag gtso bo nyid kyis yi dwags 'dus pa dang / rgya mtsho'i 'gram dag dang skyed tshal rdzing bu'i 'gram dag dur khrod dang nye ba'i dur khrod du bshad pa yang</text></item>
<item><p>133b.2</p><section></section><text>dgongs pa can du bshad de/ gang gi phyir 'di dag tu 'ga' zhig gi tshe lha dang rnal 'byor ma rnams 'dres pa de nyid kyi phyir phyi nas 'di bstan te/ gtso bor pul+lI ra mA la ya sogs pa gnas nyi shu rtsa bzhi'i nang du 'dus pa pul+lI ra mA la ya la sogs pa'i yul du bram ze la sogs pa'i skye</text></item>
<item><p>133b.3</p><section></section><text>gnas su skyes pa'i dkyil 'khor pa'i lha rnams kyang ngo zhes so/ /de'i phyir bde mchog gi rab tu byed pa la/ phyi dang nang du yang gnas la sogs pa'i rnam par gzhag pa mtshon par byed do/ /de bzhin rgyud gzhan rnams las kyang gnas la sogs pa phyi dang nang dang gzhan du yang</text></item>
<item><p>133b.4</p><section></section><text>rnam par gzhag go/ /ri gi A ral+li'i rgyud las kyang / shar gyi lus 'phags 'dzam bu gling / /nub kyi ba glang spyod dang ni/ /byang gi sgra mi snyan yang gnas/ /gnas bzhir lha mo bzhi rnams te/ /ri rab rtse mor ri gi gnas/ /zhes gsungs so/ /thams cad du</text></item>
<item><p>133b.5</p><section></section><text>bshad ces pa nges pa'i rnam pa'i ngo bor blta bar bya'o/ /gzhan yang gdul bya dang rjes su mthun par brtse ba'i rang bzhin gyis bcom ldan 'das kyi sku bstan pa ni rnam pa sna tshogs so/ /gdul bya yang chung ngu dang 'bring dang chen po'i chung ngu dang chen po'i 'bring dang chen po'i chen</text></item>
<item><p>133b.6</p><section></section><text>po'i dbye bas so/ /de la chung ngu'i dbang du byas nas phyi'i gnas la sogs pa bstan pa de bzhin du yang / dri ma med pa'i 'od las gsungs pa/ 'dir thun mong gi yul du 'khyam par bya ba'i don du dzA lan+d+ha ra la sogs pa rnams gnas la sogs pa nyid du gsungs so/ /de yang</text></item>
<item><p>133b.7</p><section></section><text>thams cad du khyab par byed par mi 'gyur te/ bram ze dang rgyal rigs dang rje rigs dang dmangs rigs rnams kyi khyim du skyes pa'i rdo rje mkha' 'gro rnams grong khyer gcig na yang gnas pas/ bod dang rgya nag la sogs pa'i yul na yang gnas la sogs pa yod do/ /de rnams</text></item>
<item><p>134a.1</p><section></section><text>kyang bsdus pa'i rgyud kyi nang nas bstan to/ /rgyud rgyas pa'i nang du ni yul thams cad dang grong khyer thams cad du gnas la sogs pa bshad do/ /'bring gi dbang du byas nas kyang gzhal yas khang gi sa la gnas la sogs pa dkyil 'khor pa'i lha mo rnams su rnam</text></item>
<item><p>134a.2</p><section></section><text>par gzhag go/ /dper na dpal sdom pa'i dkyil 'khor du rdo rje phreng ba sngon pos bskor ba'i rtsibs brgyad sngon por dang po thugs kyi 'khor lo'i shar dang byang dang / nub dang lho'i rtsibs rnams la/ pul+lI ra mA la ya/ dzA lan+d+ha ra/ o Di ya Na/ arbu da gnas kyi rang bzhin rnams su/ </text></item>
<item><p>134a.3</p><section></section><text>rab gtum ma/ gtum mig ma/ 'od ldan ma/ sna chen ma rnams so/ /me dang / bden bral dang / rlung dang / dbang ldan rnams su go dA wa rI/ rA me shwa ra/ de wI ko Ta/ mA la wa ste nye ba'i gnas kyi bdag nyid rnams su/ dpa' bo'i blo can ma dang / mi'u thung ma dang / lang+ka'i dbang phyug</text></item>
<item><p>134a.4</p><section></section><text>ma dang / shing grib ma rnams so/ /pad+ma dmar po'i phreng bas yongs su bskor ba rtsibs brgyad dmar po gnyis pa gsung gi 'khor lo'i shar dang byang kA ma rU pa dang o twe ste/ zhing dag tu sa srung ma dang / 'jigs byed chen mo dag go/ /nub dang lho tri sha ku ni dang ko sha ku ni dang ko sha la nye ba'i zhing dag tu</text></item>
<item><p>134a.5</p><section></section><text>rlung shugs ma dang / chang 'thung ma dag go/ /me dang / bden bral/ ka ling+ga dang / lam+pA ka ts+tshan+do ha dag tu/ sngo bsangs lha mo dang / shin tu bzang mo dag go/ /rlung dang dbang ldan kAny+tsI dang / hi mA la ya nye ba'i 'dun rtog dag tu/ rta'i rna ba ma dang / mkha' 'gro gdong ma dag go/ /rdo rje phreng ba</text></item>
<item><p>134a.6</p><section></section><text>dkar pos yongs su bskor ba rtsibs brgyad dkar po gsum pa sku'i 'khor lo'i shar dang byang / pre ta pu rI dang / gri ha de wa tA 'du ba dag tu/ 'khor lo'i shugs ma can dang / dum skyes ma dag go/ /nub dang lho sau rASh+Ta ra dang / gser gling nye ba'i 'du ba dag tu/ chang 'tshong ma dang / 'khor lo'i go</text></item>
<item><p>134a.7</p><section></section><text>cha ma dag go/ /me dang bden bral na ga ra dang / sin+d+hu dur khrod dag tu shin tu dpa' mo dang / stobs chen ma dag go/ /rlung dang dbang ldan ma ru dang / ku la tA nye ba'i dur khrod dag tu 'khor los sgyur ma dang / brtson 'grus chen mo dag go/ /rab gtum ma la sogs pa'i lha mo 'di rnams kyang rang rang</text></item>
<item><p>134b.1</p><section></section><text>gi rten gyi 'khor lo dang kha dog mtshungs pa zhal gcig spyan gsum ma/ gdong mche ba gtsigs pa/ dpral bar rdo rje'i phreng bas mtshan pa/ skra grol ba/ phyag gnyis kyi g.yon pas khrag gis gang ba'i thod pa/ g.yas pas gdug pa sdigs par byed cing gri gug</text></item>
<item><p>134b.2</p><section></section><text>'dzin pa/ gcer bu g.yas brkyang gi stabs kyis gnas pa/ phyag rgya lnga 'dzin cing / 'dzag pa'i mgo bo'i phreng ba can du bsam par bya'o/ /chen po'i chung ngu'i dbang du byas nas lus la gnas la sogs pa bstan te/ dper na sdom pa'i dkyil 'khor bzhin no/ /</text></item>
<item><p>134b.3</p><section></section><text>pu dzA o a go rA de mA kA o tI ko ka la kA hi/ pre gr-i sau su nA si ma ku spyi bo pul+lI ra mA la yar rab gtum ma'o/ /spyi gtsug dzA lan+d+ha rar gtum mig ma'o/ /rna ba g.yas pa o Di ya nar 'od ldan ma'o/ /ltag pa arbu dar sna chen ma ste gnas so/ /rna ba g.yon pa go dA wa rIr dpa'</text></item>
<item><p>134b.4</p><section></section><text>bo'i blo can ma'o/ /smin ma'i dbus rA me shwa rir mi'u thung ma'o/ /mig gnyis de wI ko Tar lang+ka'i dbang phyug ma'o/ /phrag pa gnyis mA la war shing grib ma ste nye ba'i gnas so/ /mchan khung gnyis kA ma rU par sa srung ma'o/ /nu ma zung o trer 'jigs byed chen mo ste zhing ngo / /</text></item>
<item><p>134b.5</p><section></section><text>lte ba tri sha ku nir rlung shugs ma'o/ /sna rtse ko sa lar chang 'thung ma ste nye ba'i zhing ngo / /kha ka ling+gar sngo bsangs lha mo'o/ /mgrin pa lam+pA kar shin tu bzang mo ste 'dun rtog go/ /snying kAny+tsir ra rta'i rna ba ma'o/ /mdoms par hi mA la yar bya gdong ma ste nye ba'i 'dun rtog go/ /mtshan</text></item>
<item><p>134b.6</p><section></section><text>ma pre ta pu rir 'khor lo'i shugs can ma'o/ /bshang lam gri ha de war dum skyes ma ste 'du ba'o/ /brla gnyis sau rASh+Tar chang 'tshong ma'o/ /byin pa gnyis gser gling du 'khor lo'i go cha ma ste nye ba'i 'du ba'o/ /sor mo na ga rar shin tu dpa' mo'o/ /rkang pa'i bol sin+d+hu ra stobs chen ma ste</text></item>
<item><p>134b.7</p><section></section><text>dur khrod do/ /mthe bong ma rur 'khor los sgyur ma'o/ /pus mo gnyis ku lu tAr brtson 'grus chen mo ste nye ba'i dur khrod do/ /'di la 'di ni man ngag yin te/ puM dzAM zhes pa la sogs pa thams cad rjes su nga ro dang bcas pa nges pa nyid do/ /puM yi ge la sogs pa'i yi ge yongs su</text></item>
<item><p>135a.1</p><section></section><text>gyur pa las 'khor lo'i rtsibs rnams kyi stong pa'i nang du gnas la sogs pa'i gnas rnams spyi bo la sogs pa rnams su blta bar bya'o/ /gnas la sogs pa de rnams su de de'i gnas su son pa'i rtsa rnams de dang de'i lha'i gzugs kyis yongs su gyur pa rnam par</text></item>
<item><p>135a.2</p><section></section><text>gzhag ste bsgom par bya'o/ /dper na phyi rol du gnas la sogs pa dang nye bar gnas pa'i chu klung gi chu yis gso bar byed pa de bzhin du/ lus la yang rtsa rnams kyis sen mo la sogs pa gso bar byed do zhes pa mtshungs pa nyid do/ /chen po'i 'bring gi dbang du byas nas bskyed pa'i</text></item>
<item><p>135a.3</p><section></section><text>rim pas sa bon gyi yi ge la sogs pa med par yang / lus la ji ltar gnas pa'i spyi bo la sogs pa gnas la sogs pa de dang der son pa rtsa'i rang bzhin rnams rdo rje lha mo rnams so zhes lhag par mos pa'i don du rnam par gzhag go/ /chen po'i chen po'i dbang du byas nas bskyed</text></item>
<item><p>135a.4</p><section></section><text>pa'i gnas kho na nang ste/ stong pa nyid dang snying rje dbyer med pa byang chub kyi sems lus la sogs pa so sor snang ba'i rang bzhin gnas pa sa dang pha rol tu phyin pa'i bdag nyid do/ /dkyil 'khor gyi 'khor lo bdag la bsre ba de'i dbang du byas nas gsungs te/ ye shes chen po rang</text></item>
<item><p>135a.5</p><section></section><text>lus gnas/ /rtog pa thams cad yang dag spangs/ /zhes dang / sa bcu'i dbang phyug mgon po ste/ /'di rnams gzhan gyi brjod mi bya/ /zhes so/ /dpal ldan mngon par brjod pa phyi ma'i rgyud du yang gsungs pa/ 'di nyid mkha' 'gro ma kun gyi/ /nges par gnas pa snying brtser</text></item>
<item><p>135a.6</p><section></section><text>ldan/ /'di nyid rdzogs sangs rgyas kun dang / /byang chub sems dpa'o 'gro ba gsum/ /nyi shu rtsa bzhi'i dbye ba yis/ /gnas sogs nyid du yang dag gnas/ /de'i phyir/ de nyid ldan na der 'khyams pas/ /ngal bar 'gyur gyi dgos pa med/ /gal te de nyid med gyur na/ /</text></item>
<item><p>135a.7</p><section></section><text>de rnams bskor bas cung zad min/ /gal te de nyid ldan gyur na/ /de rnams bskor yang ci zhig dgos/ /phyi rol rnal 'byor pa de rnams/ /bskor bas khams rnams zad par 'gyur/ /de phyir phyi rol rnam spangs nas/ /rnal 'byor rol pas gnas par bya/ /rnam dag ye shes spyan</text></item>
<item><p>135b.1</p><section></section><text>ldan pa'i/ /rdo rje rnal 'byor ma rnams kyis/ /dpal ldan rnal 'byor can rnams la/ /ring nas thugs rje'i thugs kyis gzigs/ /dngos grub mchog ni bzhi rnams kyang / /de rnams la ni ci 'dod stsol/ /des na rje btsun ye shes ni/ /rab tu 'bad pas bsgrub par bya/ /</text></item>
<item><p>135b.2</p><section></section><text>sna tshogs rtsol ba dang ldan pa/ /spyod pa'i brtul zhugs su ni brjod/ /spyod pa'i brtul zhugs 'di nyid ni/ /brtul zhugs de nyid dga' bas bya/ /rnam pa gang des byas nas ni/ /zas dang gnas kyi brtul zhugs ldan/ /bsam gtan zas mchog gyur pa yi/ /smyo</text></item>
<item><p>135b.3</p><section></section><text>med sems kyis gnas par bya/ /gcer bu'am gal te gcer bu min// gang der ji ltar de bzhin du/ /rang gi lhag pa'i lha dmigs nas/ /de nyid gcig tu rnam par bsam/ /zla drug tsam gyis de nyid ni/ /lkugs par gyur kyang dbang du 'gyur/ /rnal 'byor che dang</text></item>
<item><p>135b.4</p><section></section><text>rnal 'byor ma'i/ /gzugs kyis de la gsal bar byed/ /ye shes gsal ba mchog mthong nas/ /rnal 'byor can rnams nye bar gnas/ /ji ltar pad mtsho nyams dga' bar/ /ngang pa'i tshogs ni 'jug pa bzhin/ /dpal ldan rdo rje 'dzin pa ni/ /'di la mngon gyur the tshom</text></item>
<item><p>135b.5</p><section></section><text>med/ /mig 'phrul bzhin du 'jig rten du/ /sems can kun don byed pa po/ /de ltar bdag dang sems can don/ /dag pa'i sems kyis byed pa nyid/ /ces gsungs so/ /de nyid kyi phyir/ chung ngu la sogs pa rnams la/ gnas la sogs pa bstan pa yang / drang ba'i don to/ /</text></item>
<item><p>135b.6</p><section></section><text>rab tu dga' ba la sogs pa'i rang bzhin nyid gnas la sogs pa ni nges pa'i don to/ /gang yang phyi rol dang dkyil 'khor gyi 'khor lo dang / lus la yang rab tu dga' ba la sogs pa'i rnam par gzhag pa de'ang drang ba'i don to/ /ci ltar de dang der lhag par mos pa</text></item>
<item><p>135b.7</p><section></section><text>las de dang de 'jig rten las 'das pa'i sar gsal bar 'gyur ba'i phyir 'bad par byed do zhes pa ste spros pas chog go/ /da ni sum+pu Ta'i thig le la sogs pa'i rgyud las gsungs pa'i rnal 'byor ma rnams kyi phal cher 'du ba'i gnas dang shing la sogs pa la gnas pa brjod par bya</text></item>
<item><p>136a.1</p><section></section><text>ste/ de la/ bi ra dzar ni tsU ta'i shing / /'du gnas lha mo aM bi ka/ /zhing skyong a na la zhes bya/ /kong+ga Nar ni zla 'khri shing / /zhes bstan nges par bsam par bya/ /tsa ri trar shing ka rany+dza/ /lha mo ka rany+dzar gnas ma/ /zhing skyong</text></item>
<item><p>136a.2</p><section></section><text>dril bu chen po'o/ /de bI koT+Thar b+ha Ta'i shing / /lha mo kar+Na mo TI'o/ /ha ri ke lar a ru ra'i shing / /o Di ya nar mya ngan med shing / /gang der lha mo gsang ba ma/ /zhing skyong stobs po che zhes bya/ /dzA lan+d+ha rar gser shing ste/ /gang der lha mo gtum mo ste/ /</text></item>
<item><p>136a.3</p><section></section><text>zhing skyong dza ne tA zhes bya/ /sam+pu Ta yi thig le las/ /bi ra dza sogs nye bar mtshon/ /rdo rje mkha' 'gro la sogs pa'i rgyud las gsungs pa'i gnas rnams so/ /de la purna gi ri dang / /ri yi rtse mo 'du ba'i gnas/ /gang der lha mo dpal chen mo/ /</text></item>
<item><p>136a.4</p><section></section><text>zhing skyong me yi gdong pa can/ /mchog ldan du ni tA la'i shing / /gang der lha mo bde byed ma/ /zhing skyong gyen du skra brdzes pa'o/ /dmar ser grong du shing ral can/ /gang der lha mo dmar ser ma/ /zhing skyong byin pa chen po'o/ /e lA'i grong du a ya ta na/ /</text></item>
<item><p>136a.5</p><section></section><text>gang der lha mo bong gnas ma/ /zhing skyong glang po'i rna ba'o/ /kha che'i ri yi rtse mo ni/ /gang der lha mo go kar+N+Na/ /zhing skyong byin pa'i rtsa can no/ /mya ngam gyi ni gnas chen po/ /gang der lha mo kra ma NI/ /zhing skyong gtsigs bzhes bya'o/ /skya bo'i bu yi sba yi dong / /gang der</text></item>
<item><p>136a.6</p><section></section><text>lha mo ro langs ma/ /zhing skyong byin spu can yin no/ /bu ram shing 'phel grong gi gnas/ /gang der lha mo tsA muN+DI/ /zhing skyong bum pa can zhes bya/ /rgyal byed khang pa brtsegs pa ni/ /gang der lha mo rab dngas ma/ /zhing skyong ral pa gsum pa'o/ /priSh+NA'i grong gi</text></item>
<item><p>136a.7</p><section></section><text>gnas khyad par/ /gang der lha mo glog gdong ma/ /zhing skyong dril bu'i sgra can no/ /sa pA ri'i shing shAl+ma lI/ /gang der lha mo me gdong ma/ /zhing skyong lha ni chen po'o/ /'o ma can gyi shing shA la/ /gang der lha mo 'jig rten yum/ /sgyu ma'i grong gi shA kho Ta/ /gang</text></item>
<item><p>136b.1</p><section></section><text>der lha mo 'od ldan ma/ /zhing skyong 'jigs sde zhes bya'o/ /e kA mU ka'i A mra ni/ /gang der lha mo lus srul ma/ /zhing skyong brtul zhugs chen po'o/ /rgyal po'i khab kyi gnas khyad par/ /gang der lha mo rna rgud ma/ /zhing skyong dril chung sgra can no/ /bod kyi brag gi rtse</text></item>
<item><p>136b.2</p><section></section><text>mo ni/ /gang der lha mo lhan skyes ma/ /zhing skyong longs spyod can zhes bya/ /mA la ba yi sbrang rtsi'i shing / /gang der lha mo dbang bskur ma/ /zhing skyong skyes pa'i dbang phyug go/ /de dang de yi gnas rnams su/ /rdo rje rnal 'byor ma rnams 'du/ /rnal 'byor can 'dus rjes su</text></item>
<item><p>136b.3</p><section></section><text>'dzin/ /zhes so/ /de bzhin du rdo rje mkha' 'gro'i rgyud du yang / zhing 'di rnams su bu mo gang / /dpa' bo rnams la grub sbyin ma/ /rtag tu ri yi 'gram dag tu/ /mtshan mo rab tu 'du bar byed/ /mkha' spyod rnams su rnyed dka' ba/ /dngos grub yangs pa sbyin par byed/ /</text></item>
<item><p>136b.4</p><section></section><text>sgrub pa po la las rnams kun/ /the tshom med par 'grub par byed/ /ces gsungs so/ /ri'i 'gram zhes pa ni sgrub pa po'i phyir du'o/ /mkha' spyod rnams su zhes pa'i don to/ /de ltar chung ngu rnams phyi'i gnas la sogs par yang dag par song ste de dang der song nas de dang der</text></item>
<item><p>136b.5</p><section></section><text>gnas pa'i lha mo dang zhing skyong rnams mchod pa dang gtor ma dang nye bar spyod pa la sogs pa rnams kyis yongs su mnyes par byas te gnas de dang der gnas pa'i rdo rje btsun mo rnams/ bsam gtan dang / gtor ma dang / mchod pa dang / sngags bzlas pa dang / bskor</text></item>
<item><p>136b.6</p><section></section><text>ba la sogs pa rnams kyis kun nas mgu bar bya'o/ /gang rnal 'byor pa 'bring po rnams kyis phyi'i gnas la sogs pa bskor ba las phyir phyogs te dkyil 'khor gyi 'khor lo bsgom pa la mngon par 'jug par byed do/ /gang yang chen po'i chung ngu rnams dkyil 'khor</text></item>
<item><p>136b.7</p><section></section><text>gyi 'khor los sgom pa la mi ltos par/ rang gi lus nyid kyi spyi bo la sogs pa rnams su rang rang gi yi ge dang po yongs su gyur pa las/ gnas la sogs pa de dang der gnas pa'i rtsa de dang der lha'i gzugs su bsgom pa la mngon par dga' bar byed do/ /gang</text></item>
<item><p>137a.1</p><section></section><text>yang chen po'i 'bring rnams sa bon gyi yi ge la ltos pa med pa nyid du bskyed pa'i rim pas spyi bo la sogs pa'i gnas rnams su/ de dang der gnas pa'i rtsa rnams rdo rje lha mo de dang der lhag par mos te/ bsgom pa la dga' bar byed</text></item>
<item><p>137a.2</p><section></section><text>do/ /gang yang blo gros chen po rnams/ bskyed pa'i rim pa la gnas te rang gi sems kho na/ lus dang longs spyod la sogs par so sor snang ba stong pa nyid dang snying rje ro gcig pa'i gnas la sogs pa'i rang bzhin/ sa dang pha rol tu phyin pa'i</text></item>
<item><p>137a.3</p><section></section><text>bdag nyid dkyil 'khor gyi 'khor lo ma tshang ba med pa sgom par byed do/ /bshad pa'i rim pa de thams cad kyis dkyil 'khor nyid gnas la sogs pa de dang der gnas pa'i rdo rje lha mo rnams kyi rang bzhin du brtags te/ de dang der bsgom</text></item>
<item><p>137a.4</p><section></section><text>pa goms par bya'o/ /zhes 'di thams cad bde bas bsgrub par bya'o/ /ji ltar rigs par kho bo yis/ /bla ma'i man ngag gis bsdus te/ /gnas sogs mdor bsdus pa yi ni/ /gtan la dbab pa skyon med byas/ /gnas</text></item>
<item><p>137a.5</p><section></section><text>sogs gtan la dbab pa 'di bkod las/ /dge ba zla mdzes ltar mtho gang thob pa'i/ /bsod nams de yis skye ba mtha' dag ni/ /gnas sogs de nyid mthar phyin sangs rgyas gyur/ /gnas la sogs pa gtan la dbab pa rnam par</text></item>
<item><p>137a.6</p><section></section><text>grags pa'i paN+Di ta gnas brtan shAkya rak+Shi ta'i zhabs kyis mdzad pa 'di rdzogs so// //zhes pa 'di nyid 'gro ba mtha' dag gi rnam par 'dren pa lha dang bcas pa'i skye dgu'i gtsug rgyan dam pa spyan snga rin po che'i bka' bzhin gnam lha brgyad</text></item>
<item><p>137a.7</p><section></section><text>gangs kyi ra bas bskor ba'i dbus/ ri 'brang rgyas kyi ngogs dpal bde chen yangs pa can gyi gtsug lag khang du/ zha lu lo tsA ba dge slong d+harma pA las bsgyur ba'o// //</text></item>
<item><p>137b.1</p><section></section><text>@##/ /rgya gar skad du/ shrI tsa tu ra pI Tha tan+t+ra rA dza s+ya smr-i ti ni ban+d+ha nA ma TI kA/ bod skad du/ rgyud kyi rgyal po dpal gdan bzhi pa'i 'grel pa dran pa'i rgyu mtshan zhes bya ba/ thugs rje chen po 'phags pa spyan ras gzigs dbang phyug la phyag 'tshal lo/ /gang du kun nas me</text></item>
<item><p>137b.2</p><section></section><text>tog 'bras bu sna tshogs gzugs ldan dus mtshungs par/ /smin cing dag pa'i dpal 'bras ljon shing shin tu dri zhim ror ldan pa'i/ /yid 'ong grib mas mdzes pa'i nags kyi tshal dang 'dra ba'i gdan bzhi pa/ /thub gsung rnam par bkod pa rnams la mos pas rtogs bya la phyag 'tshal/ /</text></item>
<item><p>137b.3</p><section></section><text>bar bar du ni yon tan rgyas min yang / /gzhan du kun nas yon tan rab rgyas pas/ /bdud rtsi du ma'i 'byung gnas gdan bzhi'i rgyud/ /pad dang pad+ma'i rtsa ba lta bu ste/ /gser gyi ri bor gnas pa'i lha rnams kyi/ /bdud rtsi myang mthu can gyis 'di yi don/ /gsal bar byed 'dod nus</text></item>
<item><p>137b.4</p><section></section><text>dang ldan yin gyi/ /mi 'drar snang ba bdag gi spyod yul gyi/ /ji ltar ri dwags glang chen nor bu ni/ /'phrog 'dod mthus sgrub nus pa yod min pa/ /nyon mongs de dag rdul gyi gseb nas ni/ /rtsa la gcod cing 'di ni rgyu ba 'dra/ /'on kyang ji ltar lcags rnams sman gyi mthus/ /</text></item>
<item><p>137b.5</p><section></section><text>skye bos bza' ru rung bar snyir 'gyur ltar/ /bla ma'i gsung la brten nas rnam dbye ba'i/ /nus pa yod pas 'dir ni drang por bsrang / /sems can blo rnams sna tshogs mi mthun pas/ /de rnams mgu bar sus kyang nus ma yin/ /nye bar bstan dang rjes su mthun pa yi/ /</text></item>
<item><p>137b.6</p><section></section><text>don rnams dran pa'i rgyu mtshan byas pa la /sdeb spyor rtags dang rnam dbye la sogs tshig /phyi rol tha snyad dga' ba'i skye bo la/ /rin chen rgyud 'di'i don rnams mdzes bya ba'i/ /blo can rnams kyis rang gis rdzogs par mdzod/ /'dir rgyud 'bum phrag bco brgyad kyi snying</text></item>
<item><p>137b.7</p><section></section><text>por gyur pa stong phrag bcu gnyis pa'i dpal gdan bzhi pa'i rgyud las rgyud 'di btus pa yin te/ des na sdud par byed pas 'di skad bdag gis zhes bya ba la sogs pa'i tshig rgyud 'dir dang por nye bar ma bkod de/ de nyid du gsungs pa'i phyir ro/ /de bas na rnal</text></item>
<item><p>138a.1</p><section></section><text>'byor ma'i zhes bya ba la sogs pa la/ rnal 'byor ma yi dra ba sdom/ /ye shes dbang phyug stong pa can/ /thams cad mkhyen pas 'di skad gsungs/ /zhes bya bar sbyar te/ 'di skad ces bya ba ni/ bcom ldan 'das kyis gsungs pa la</text></item>
<item><p>138a.2</p><section></section><text>mngon par bstod do zhes bya ba'i mthar thug pa'i brjod par bya ba dang / rjod par byed pa'i bdag nyid kyi rgyud mtha' dag gzung ba'i tshig go/ /gsungs zhes bya ba ni rgyud phyin ci ma log par gsungs pa ste/ ji lta ba bzhin du bstan cing gsal bar mdzad pa'o/ /de</text></item>
<item><p>138a.3</p><section></section><text>nas ni rjod par byed pa'i rgyud bstan no/ /gsang ba bstan pa'i mtshan nyid rnams/ /zhes bya ba la sogs pas ni brjod par bya ba bstan te/ de dag gis ni rjod par byed pa dang / brjod par bya ba'i 'brel pa yang bstan par blta'o/ /'dir dgos bde lhar mngon du byas</text></item>
<item><p>138a.4</p><section></section><text>pa yin la/ de'i dgongs pa ni 'gro ba rnams rjes su gzung ba yin par shes par bya'o/ /ji ltar phyin ci ma log par bstan zhe na/ thams cad mkhyen pas zhes bya ba la sogs pa gsungs te/ dngos po thams cad mi rtag pa la sogs pa'i tshul gyis ji lta ba bzhin du mkhyen</text></item>
<item><p>138a.5</p><section></section><text>pas na thams cad mkhyen pa ste bcom ldan 'das so/ /des ni ston pa phun sum tshogs pa gsungs so/ /de nyid kyi khyad par gsungs pa rnal 'byor ma'i zhes bya ba la sogs pa la/ rnal 'byor ni thabs dang shes rab gnyis su med pa'i ye shes te/ 'dir shes rab ni rang</text></item>
<item><p>138a.6</p><section></section><text>bzhin med pa yin la/ thabs ni yongs su dag pa'i snying rje'o/ /de ltar yang / thabs dang shes rab snyoms 'jug pa/ /rnal 'byor zhes ni bya bar brjod/ /gang zhig dngos med shes rab ste/ /dngos po'i mtshan nyid thabs yin no/ /zhes gsungs pas so/ /</text></item>
<item><p>138a.7</p><section></section><text>rnal 'byor de su dag la yod pa de dag ni rnal 'byor ma'o/ /dra ba ni de rnams kyi yongs su dag pa'i sprul pa'o/ /sdom pa zhes bya ba la/ saM ni 'khor ba'i sems can thams cad de/ wa ra ni de rnams kyis de dag sdom zhing kun du skyob pa de la de skad ces bya'o/ /</text></item>
<item><p>138b.1</p><section></section><text>ye shes dbang phyug stong pa can/ /zhes bya ba la/ ye shes ni shes bya rnams shes pa'o/ /stong pa can ni sangs rgyas rnams te/ bsod nams chen po'i ngo bo nyid rdo rje 'dzin pa chen po ni sangs rgyas thams cad skyed par byed pas na/ de rnams kyi dbang phyug go/ /de</text></item>
<item><p>138b.2</p><section></section><text>ltar yang gsungs pa/ dpal ldan sangs rgyas kun gyi bdag /rdo rje 'dzin chen go 'phang ni/ /sangs rgyas thams cad 'byin pa po/ /de nyid chos rnams chos nyid yin/ /zhes pas na sangs rgyas thams cad kyi skyed pa po'o/ /bcom ldan 'das kyi khyad par</text></item>
<item><p>138b.3</p><section></section><text>bstan pa'i sgo nas gnas phun sum tshogs pa gsungs pa/ gnas gtsang ma na bzhugs nas su/ /zhes bya ba la gtsang ma ni lha rnams so/ /de dag bsrung zhing skyob pas na gnas te ri bo lhun po'o/ /bzhugs pa ni der gnas par mdzad de/ lhun po'i</text></item>
<item><p>138b.4</p><section></section><text>steng na khang bu brtsegs pa'i nang du bzhugs so zhes bya ba'i don to/ /de la thams cad mkhyen pa zhes bya bas ni bdag gi don phun sum tshogs pa gsungs so/ /ye shes dbang phyug stong pa can/ /zhes bya bas ni/ de'i rgyud phun sum tshogs pa gsungs so/ /</text></item>
<item><p>138b.5</p><section></section><text>gnas gtsang ma na bzhugs nas su/ /zhes bya bas ni gzhan gyi don phun sum tshogs pa gsungs so/ /rnal 'byor ma yi dra ba sdom/ /zhes bya bas ni de'i rgyud phun sum tshogs pa gsungs te/ de dag gis phyin ci ma log par bstan par grub pa nyid</text></item>
<item><p>138b.6</p><section></section><text>de 'di ltar bstan par bya ba dang / bstan pa dang / ston pa po dang / gnas su phun sum tshogs pa rnams rim bzhin du gsungs pa'i phyir ro/ /der 'khor phun sum tshogs pa yang bstan pa'i phyir/ sbyangs pa'i yon tan can dang zhes bya ba la sogs pa smos te/ sbyangs</text></item>
<item><p>138b.7</p><section></section><text>pa'i yon tan can ni byams pa'o/ /mi sdug pa ni phyag na rdo rje'o/ /'phyang ba ni kun du bzang po'o/ /mgrin pa gsum pa ni nam mkha'i snying po'o/ /ri rab ni sgrib pa rnam par sel ba'o/ /ri rab gtsug tor ni sa'i snying po'o/ /pad+ma ni 'jig rten dbang phyug go/ /pad+mo</text></item>
<item><p>139a.1</p><section></section><text>yangs pa ni 'jam dpal te/ byang chub sems dpa'i gtso bo yin pa'i phyir brgyad po de dag smos so/ /rnal 'byor gyi dbang phyug bye ba phrag brgyad cu ni/ gtso bo de dag la sogs pa'i byang chub sems dpa' ste/ de snyed dang ldan pa'i nang nas phyag na rdo rje la</text></item>
<item><p>139a.2</p><section></section><text>gzigs te 'dzum pa mdzad do zhes bya ba ste/ 'dzum pa ni tshems kyi 'od dang bcas pas cung zad bzhad pa ste/ thams cad mkhyen pas zhes bya ba'i lhag ma yin no/ /ci'i phyir zhe na/ bcom ldan 'das kyi 'khor rnams dpal gdan bzhi pa nyan par 'dod pa'i gzhan gyi</text></item>
<item><p>139a.3</p><section></section><text>sems mkhyen pa dang / phyag na rdo rjes sdud nus par thugs su chud nas/ nga la gsol ba 'debs su gzhug go snyam du dgongs te/ de la gzigs pas bskul zhing bzhad pas spro ba nyid du bstan pa'i phyir ro/ /des de gsol ba 'debs par chas pa bstan pa'i phyir/ </text></item>
<item><p>139a.4</p><section></section><text>'dzum pa mdzad ma thag tu zhes bya ba gsungs te/ mdzad ma thag tu zhes bya ba ni bar ma chod pa'o/ /lag na rdo rje thogs pas na phyag na rdo rje'o/ /stan las zhes bya ba ni zla ba'i dkyil 'khor las so/ /phrag pa gcig ces bya ba ni gang gis lus kyi phyogs gcig yin</text></item>
<item><p>139a.5</p><section></section><text>pa de la de skad ces bya'o/ /bla gos gzar ba ni steng gi gos gzar ba'o/ /sa la zhes bya ba ni stan med par ro/ /lag pa thal mo sbyar ba ni rang gi lag pa gnyis kyi thal mo mnyam par gshibs te kha sbyar ba'o/ /de dag gis ni ma 'ongs pa'i gsol ba 'debs pa po</text></item>
<item><p>139a.6</p><section></section><text>rnams la tshul bstan pa'o/ /gsol ba btab pa gsungs pa/ gsang ba zhes bya ba la sogs pa gsungs pa la/ gsang ba zhes bya ba ni sba bar zhes bya ba ste/ de yang phyag rgya'i ye shes dang dam tshig la sogs pa'o/ /sbyor ba ni zhi ba dang rgyas pa la sogs</text></item>
<item><p>139a.7</p><section></section><text>pa'i las rnams dang chu la sogs pa'i sbyor ba ste/ gsang ba dang sbyor ba de dag gi mtshan nyid ni rang bzhin no/ /ye shes dbang zhes bya ba la/ ye shes ni me long lta bu la sogs pa'i ye shes te/ de rnams kyi dbang phyug ni ston pa po rdo rje 'dzin pa'o/ /yang na ye shes</text></item>
<item><p>139b.1</p><section></section><text>ni me long lta bu la sogs pa'i ye shes kyi rang bzhin yin pas na rnam par snang mdzad la sogs pa'o/ /dbang phyug ni de rnams kyi bdag po ste skyed pa po yin pa'i phyir ro/ /des ni bcom ldan 'das la bod pa ste/ 'di ni 'og tu sbyar bar bya'o/ /sa ni sa gzhi'o/ /nam</text></item>
<item><p>139b.2</p><section></section><text>mkha' ni go 'byed pa'o/ /ring po'i gnas su thung ngu sbyar ba ni/ sgra dang sgra ma yin pa la ltos pa med par bstan pa ste/ de dag ni brtags pa tsam yin pa'i phyir ro/ /chu dang zhes bya ba la sogs pa ni go sla'o/ /'byung dang zhes bya ba la sogs pa la byung ba ni phyir 'gro ba'o/ /</text></item>
<item><p>139b.3</p><section></section><text>'jug pa ni nang du 'ong ba ste/ de dag ni chos kyi brdas bstan pa'o/ /dbugs ni sna sgo'i rlung ngo / /bsam gtan ji ltar gzung bar bgyi/ /zhes bya ba ni 'gro ba dang 'ong ba'i rlung gi bsam gtan gyi ngo bo ci 'dra zhes bya ba'i don to/ /yul 'khor skyong ba dang po'i lha/ /</text></item>
<item><p>139b.4</p><section></section><text>dkyil 'khor dag ni ji ltar lags/ /zhes bya ba la yul 'khor ni lus so/ /de skyong bas na yul 'khor skyong ba ste/ rnam par snang mdzad la sogs pa'i de bzhin gshegs pa rnams so/ /de dag nyid 'gro ba'i don gsal bar mdzad cing rdo rje mkha' 'gro ma la</text></item>
<item><p>139b.5</p><section></section><text>sogs pa sna tshogs su sgrub cing sprul nas rnam par rgyu bas na dang po'i lha'o/ /dkyil 'khor ni de rnams kyi dngos grub ste/ 'gro ba'i don ni snying po bas maN+Da yin la 'bras bu de len cing 'dzin par mdzad pas de la de skad ces bya'o/ /yang na yul 'khor skyong ba ni zhing</text></item>
<item><p>139b.6</p><section></section><text>skyong rnams so/ /de dag nyid dang po'i lha ste/ de rnams kyi dkyil 'khor ni de dag gi dkyil 'khor pa dang bcas pa'o/ /yang na yul 'khor skyong ba ni phung po khams dang skye mched rnams so/ /de dag nyid ni rnam par snang mdzad la sogs pa'i rang bzhin yin pa'i phyir</text></item>
<item><p>139b.7</p><section></section><text>dang po ni lha'o/ /ye shes rnam shes lus kyi ni/ /las la sogs pa ji ltar sbyor/ /zhes bya ba la/ ye shes ni brtan pa dang mi brtan pa dang srid pa dang mi srid pa la sogs pa'o/ /rnam shes ni 'tsho ba ste/ de dag dang ldan pa'i lus kyi'o/ /las ni legs par bya ba</text></item>
<item><p>140a.1</p><section></section><text>la sogs pa ste/ der sbyor ba'o/ /'khor ba las sgrol zhes bya ba la sogs pa ni lan gsungs pa yin te/ 'khor ba las sgrol ba ni 'khor ba'i pha rol tu sgrol ba ste byang chub tu'o/ /de 'dis mtshon par byed pas na de nyid ni rlung gi de kho na nyid do/ /ji bzhin ni phyin</text></item>
<item><p>140a.2</p><section></section><text>ci ma log pa'o/ /rdo rje ni phyag na rdo rje ste/ kye phyag na rdo rje ji lta ba bzhin gyi rlung gi de kho na nyid gang gis 'khor ba'i pha rol tu sgrol bar byed pa nyon cig ces bya bar sbyar ro/ /de nyid gsungs pa/ dbugs kyi las la sogs thams cad/ /ye shes can gyi las su sbyor/ /</text></item>
<item><p>140a.3</p><section></section><text>zhes bya ba ste/ nyon cig ces bya ba dang 'brel to/ /las ni dbugs kyi bya ba ste/ de kho na nyid do/ /sogs kyis ni dam pa dang gtso bo zhes bya ba'i bar du gzung ngo / /thams cad ye shes can ni srog chags thams cad do/ /sbyor ba ni sbyor bar 'gro ba'o/ /de ci zhig ce na/ las</text></item>
<item><p>140a.4</p><section></section><text>su zhes bya ba ste las kyis so/ /'dir gsum pa mi mngon pa yin te/ dbang chen la sogs pa'i sbyor ba'i las kyis zhes bya ba'i don to/ /dbugs kyi las gsungs pa/ nyi khri dang ni chig stong dang / /drug brgya ru ni brtsi bar bya/ /chu tshod drug cu'i dbugs rnams kyis/ /nyin</text></item>
<item><p>140a.5</p><section></section><text>mtshan du ni grags pa yin/ /zhes bya ba la/ nyi khri ni khri phrag gnyis so/ /chig stong ni stong phrag gcig go/ /drug brgya ni brgya phrag drug go/ /brtsi ba ni de dag bgrang ba'o/ /gang du zhe na/ chu tshod drug cu zhes bya ba gsungs te/ chu tshod ni dbyug pa'o/ /drug cu ni bcu phrag</text></item>
<item><p>140a.6</p><section></section><text>drug ste der bgrang ba'o/ /dbugs rnams ni 'das ma thag pa'i brgya phrag drug dang bcas pa'i stong phrag nyi shu rtsa gcig ste/ nyin mtshan du ni grags pa yin/ /zhes bya ba ni nyin mtshan gyi dbugs ji snyed pa grangs des 'da' ba'o/ /'byung dang 'jug pa'i dbugs dag ni/ /</text></item>
<item><p>140a.7</p><section></section><text>'byung ba'i grangs kyis brtsi bar bya/ /zhes bya ba la/ 'byung ba'i dbugs ni rlung phyir 'gro ba'o/ /'jug pa ni de las bzlog pa ste/ de dag ces bya ba ni 'byung ba dang 'jug pa'i dbugs te gnyis las so/ /'byung ba'i grangs kyis brtsi bar bya/ /zhes bya ba la/ </text></item>
<item><p>140b.1</p><section></section><text>grangs ni bgrang ba'o/ /brtsi ba ni mtshon pa ste/ rlung phyir 'gro ba'i grangs bzung bas mtshon par bya ba'o/ /ji ltar bya zhe na/ blo dang ldan pas dbugs gnyis ni/ /'jug pa 'byung la thim par bya/ /zhes bya ba la/ blo dang ldan pa ni blo gros dang ldan pa ste/ phyag na</text></item>
<item><p>140b.2</p><section></section><text>rdo rje la bod pa'o/ /dbugs gnyis ni 'byung ba dang 'jug pa'o/ /'jug pa 'byung ba thim pa ni/ /'jug pa 'byung ba la thim pa ste/ gcig tu gyur pas zhes bya ba'i don to/ /de bzhin sa ni bcu gnyis la/ /phyi rol mtshan ma gzhag bya ste/ /zhes bya ba la/ phyi rol gyi</text></item>
<item><p>140b.3</p><section></section><text>mtshan ma ni dbugs kyi las las gzhan pa'i ri mo ste/ mtshan ma ni ri mo'o/ /sa bcu gnyis zhes bya ba ni re'u mig bcu gnyis la'o/ /de nyid gsungs pa/ tshes grangs mtshan ma ji bzhin du/ /re'u mig bcu gnyis rnams su gzhag /ces bya ba la/ re'u mig bcu</text></item>
<item><p>140b.4</p><section></section><text>gnyis po de rnams dbugs rnams 'jug pa'i tshes gcig la sogs pa nas nyi ma bcu gnyis pa'i bar du tshes grangs gang dang gang gi ming de dang / de'i mtshan ma bri'o zhes bya ba'i don to/ /go rims bcu gnyis rab 'bad pas/ /shar nas dpyid zla 'bring sogs gzhag/ </text></item>
<item><p>140b.5</p><section></section><text>ces bya ba la/ rab 'bad pas zhes bya ba ni/ mchog tu gus pa'i rnal 'byor pas so/ /go rims ni zla ba'i go rims ji bzhin te/ dpyid zla 'bring po dang tha chungs la sogs pa'i rim bzhin du'o/ /shar ni shar phyogs kyi re'u cha ste/ shar dang byang shar la sogs pa'i</text></item>
<item><p>140b.6</p><section></section><text>re'u mig la g.yon skor du bri ba ni gzhag pa ste/ 'bad pa'i tshig gis ni lug la sogs pa'i ra si yang yin par blta'o/ /bri ba de nyid gsungs pa/ ro hi ta dang zhes pa la sogs pa ste/ tshes gcig la sogs pa'i nyi ma rnams dang / dpyid zla 'bring po la sogs pa'i</text></item>
<item><p>140b.7</p><section></section><text>so so'i zla ba rnams dang / lug la sogs pa'i ra si rnams la rim pa bzhin du/ ro hi ta la sogs pa'i sgrar brjod do/ /sa dbang bcu dang gnyis zhes bya ba la sa ni sa bcu gnyis te/ re'u mig rnams yin la/ de rnams kyi dbang phyug ni ro hi ta la sogs pa'o/ /de dag gi ni nyin</text></item>
<item><p>141a.1</p><section></section><text>zhag gcig la ro hi ta 'phel ba la sogs pa bcu gnyis su 'gyur bar bya ste/ de la ro hi ta ji bzhin du ma ka ra ste grangs gsum gyi'o/ /mo hi ta dang kur ma la ni bzhi'o/ /b+ha drA dang br-i Sha b+ha ni lnga'i'o/ /raN+Da dang ka ma la yang lnga'i'o/ /bi dri ka dang bya ku li</text></item>
<item><p>141a.2</p><section></section><text>la ni drug gi'o/ /mi ki ra dang swap+na la ni bdun gyi ste/ tho rangs kyi chu tshod gsum ni ro hi ta'o/ /de'i 'og tu bzhi ni mo hi ta'o/ /de'i 'og tu lnga ni b+ha drA'o/ /de'i 'og tu de dang 'dra ba ni br-i Sha b+ha'o/ /de'i 'og tu bzhi ni kur ma'o/ /de'i 'og tu gsum ni ma ka ra'o/ /de'i 'og</text></item>
<item><p>141a.3</p><section></section><text>tu lnga ni raN+Da'o/ /de'i 'og tu bdun ni mi ki ra'o/ /de'i 'og tu drug ni bi dri ka'o/ /de'i 'og tu de dang 'dra ba ni byA ku li'o/ /de'i 'og ma bdun ni swap+na'o/ /de'i 'og ma lnga ni ka ma ste/ de dag ni nyin zhag gcig gi chu tshod drug cu yin la/ de yang tshes dang zla ba dang ra si'i chu tshod</text></item>
<item><p>141a.4</p><section></section><text>'dzom na ji skad smos pa bzhin du 'gyur gyi gzhan du ni gzhan du 'gyur ro/ /dgod pa nye bar bsdus pa gsungs pa/ 'di dag shar sogs re'u mig la/ /go rims bzhin du dgod par bya/ /zhes bya ba ste/ ro hi ta la sogs pa 'di dag gis mtshan ma sngar smos pa bzhin du rim</text></item>
<item><p>141a.5</p><section></section><text>bzhin du dgod par bya'o zhes bya ba'i don to/ /'on kyang dpyid zla tha chungs la sogs pa'i zla ba rnams la/ tshes gcig la sogs pa so so'i ming gis 'khor bar shes par bya ste/ dpyid zla tha chungs kyi tshes gcig ni mo hi ta'o/ /de bzhin du bcu gnyis pa'i bar du yang ro hi</text></item>
<item><p>141a.6</p><section></section><text>ta'i mthar thug pa sbyar ro/ /dbyar zla ra ba'i tshes gcig ni b+ha dra'o/ /de bzhin du bcu gnyis pa ni mo hi ta'o zhes bya ba la sogs pa dpyid zla 'bring po'i bar du so sor sbyar bar bya'o/ /ro hi ta zhes bya ba la sogs pa la skal ba bzang zhes bya ba ni skye bos dga' bar blta</text></item>
<item><p>141a.7</p><section></section><text>ba'o/ /gdug pa'i sems la nad bu can/ /zhes bya ba la gdug pa'i sems ni gnod par sems pa ste/ phan par ma yin pa'o/ /nad bu can ni me drod chung ba'o/ /rtag tu mtha' 'khob gtso bo ste/ /zhes bya ba ni mtha' 'khob kyi yul bzang por rgyal po la sogs</text></item>
<item><p>141b.1</p><section></section><text>par 'gyur ba'o/ /'khrig pa la ni rtag tu dga'/ /zhes bya ba ni/ dga' ba'i don du gnas dang gnas ma yin pa'i dpyad pa med par 'jug pa'o/ /thams cad du ni snyan par smra/ zhes bya ba la/ thams cad du ni rtag tu'o/ /snyan par smra ba ni tshig rtsub mo</text></item>
<item><p>141b.2</p><section></section><text>med pa'o/ /ro hi ta la lha mchod cing / /zhes bya ba ni ro hi ta la skyes pa'i sems ro hi ta'i dus nyid du lha mchod par 'gyur ba ste/ dus dang skye ba dang sbyar ba 'di ni 'og tu yang blta bar bya'o/ /de bzhin tshe lo bdun cu thub/ /ces bya ba ni/ tshe'i mtha' bdun cur</text></item>
<item><p>141b.3</p><section></section><text>nges pa'o/ /ro hi ta la nor btang na/ /mdza' bo thams cad ldog par 'gyur/ /zhes bya ba la/ nor btang ba ni bun du btang ba la sogs pa'o/ /mdza' bo ldog pa ni bu lon de nyid la brten nas 'gras par 'gyur ba'o/ /ro hi ta la lus smas na/ /zhes bya ba ni mtshon</text></item>
<item><p>141b.4</p><section></section><text>gyis rma srol btod pa'o/ /dpal dang kun du phrad par 'gyur/ /zhes pa ni gzhan gyi g.yang 'gugs pa'o/ /ro hi ta la gnas brten na/ /grogs dang nor gyis rgyas par 'gyur/ /zhes bya ba ni ro hi ta'i dus su brten pa'i gnas der nor dang g.yog la sogs pa 'phel ba'o/ /</text></item>
<item><p>141b.5</p><section></section><text>ro hi ta la 'dron zhugs na/ /bsam pa thams cad mngon par 'grub/ /ces bya ba ni/ gang gi phyir lam du zhugs pa'i don de 'grub pas na de'i phyir 'gro bar bya'o zhes bya ba'i don to/ /bag ma blangs dang me yi las/ /zhi ba'i las ni sbyar bar bya/ /zhes bya ba la/ me'i las</text></item>
<item><p>141b.6</p><section></section><text>ni sbyin sreg la sogs pa'i las te/ zhi ba'i las zhes bya ba ni bgegs med par 'bras bur 'gyur ba'o/ /kha cig ni nor bsgyur ba'i bya ba la/ btso bsreg la sogs pa ni me'i las so zhes zer ro/ /mo hi ta yi don sbyor ba/ /bgrang ba nyid kyis shes par bya/ /</text></item>
<item><p>141b.7</p><section></section><text>zhes bya ba la/ don sbyor ba ni don gyi tshogs so/ /bgrang ba zhes bya ba ni/ re'u mig bcu gnyis pa bris pa'i rtsis te/ des shes par bya ba'o/ /sems chung la zhes bya ba ni/ sems phra ba'i mtshan nyid can no/ /'khrig pa la ni rtag tu dga'/ /zhes bya ba ni/</text></item>
<item><p>142a.1</p><section></section><text>rtag tu 'khrig thabs don du gnyer ba'o/ /ca cor ldan zhes bya ba ni/ 'thab rtsod mang ba'o/ /khro la nga rgyal snying stobs med/ /sdig pa byed cing ngang tshul ngan/ /zhes bya ba la/ khro ba ni gtum pa'o/ /nga rgyal ni khengs sems so/ /sdig pa</text></item>
<item><p>142a.2</p><section></section><text>byed pa ni srog gcod pa la sogs pa byed pa'o/ /ngang tshul ngan pa ni spro thung ba'o/ /yang na lus kyi cha lugs mi sdug pa'o/ /'khyal pa dang ni tshig rtsub smra/ /zhes bya ba ni gang dag don med par mang du smra ba dang / brlang bar smra ba de la de skad ces bya'o/ /mtshon gyis nges</text></item>
<item><p>142a.3</p><section></section><text>par 'chi bar 'gyur/ /zhes pa ni go sla'o/ /gzhung kha cig las ni/ kun du 'chi bar sems pa'o/ /zhes 'byung ste/ mtshon cha la sogs pa thams cad kyis bdag nyid gsad par sems shing des 'chi bar 'gyur ba'o/ /yang na tshe lo brgyad cu ni/ /rtsa bzhi dag tu</text></item>
<item><p>142a.4</p><section></section><text>rab tu grags/ /zhes bya ba ni yang na de'i tshe lo drug cu rtsa lnga las brgyad cu rtsa bzhir ring du gnas pa'o/ /rung ba'i sa ni spong byed cing / /mi rung sa la brtson par 'gyur/ /zhes bya ba la rung ba'i sa ni gnas te bya bar 'os pa'o/ /mi rung sa ni gnas ma yin pa ste bya bar mi 'os</text></item>
<item><p>142a.5</p><section></section><text>pa'o/ /lhag ma ni go sla'o/ /lus kyi yan lag smas na ni/ /'chi bdag dang ni phrad par 'gyur/ /zhes bya ba ni/ mtshon gyis nges par 'chi bar 'gyur/ /zhes bya ba'i bshad pa yin no/ /gal te cung zad nor gtong na/ /gtong ba slar ni mi ldog go/ /zhes bya ba ni</text></item>
<item><p>142a.6</p><section></section><text>skyes bu des btang ba'i bun la sogs pa rnams slar khugs par mi 'gyur ba'o/ /b+ha trA zhes bya ba la sogs pa la/ kha zas bzang po za ba dang / /zhes bya ba ni zhing la sogs pas 'tsho ba'o/ /bzang po'i las ni byed 'gyur zhing / /zhes bya ba ni/ /zhi ba'i las la sogs pa la</text></item>
<item><p>142a.7</p><section></section><text>gzhol bas so/ /lo brgya ru ni 'tsho bar 'gyur/ /zhes bya ba ni go sla'o/ /dbul la chos ni spyod pa dang / /zhes bya ba la/ dbul ba ni nor nyung ba'o/ /chos ni mtho ris dang byang grol gyi rgyu mtshan te/ bsod nams kyi chos so/ /chung ma gcig gis tshim pa'i lus/ /bzang</text></item>
<item><p>142b.1</p><section></section><text>po smra ba'i gtso bor 'gyur/ /zhes bya ba la chung ma gcig gis tshim pa ni chung ma gcig gis chog pa'o/ /bzang po ni mdzes pa ste/ lus dang ngag mdzes pa'o/ /gtso bo ni smras pa bzhin skye bo rnams byed par 'gyur ba'o/ /bzo rnams kun dang dus tshod rig /ces bya ba la</text></item>
<item><p>142b.2</p><section></section><text>bzo rnams ni ri mo 'dri ba la sogs pa'o/ /kun gyi sgras ni mang bar bstan pa'o/ /dus tshod ni rig pa ste/ rig pa ni shes pa'o/ /rig pa de dag gang zhe na/ rig byed bzhi dang dpyod pa dang / /tshul ni rgyas pa'i bstan bcos drug /chos dang gtsug lag gna' yi rabs/ /</text></item>
<item><p>142b.3</p><section></section><text>rnam pa gsum du brjod pa dang / /gso ba rig dang 'phong gi dpyad/ /rol mo dang ni rnam pa gsum/ /nor gyi bstan bcos thun mong ba/ /bslab pa dang brtag dang brda sprod dang / /nges tshig sdeb sbyor skar ma'i dpyad/ /yan lag drug ces bya ba ste/ /bslab pa glang chen</text></item>
<item><p>142b.4</p><section></section><text>gdul la sogs/ /brtag pa dran pa'i bstan bcos sogs/ /'di dag mdo ru bsdus pa ni/ /rig pa'i gnas ni bcu dang brgyad/ /ces pa gang yin pa'o/ /rtag tu rang gi gnyen dang mdza'/ /zhes bya ba ni rang gi gnyen rnams la lhag par spro ba'o/ /chad pa</text></item>
<item><p>142b.5</p><section></section><text>gcod pa'i rigs can te/ /zhes bya ba ni chad pa gcod pas longs spyod 'gugs pa'o/ /yang na rigs kyi bdag nyid chen pos 'tsho ba'o/ /de bzhin lus ni chu ru 'chi/ /zhes bya ba ni/ go sla ba'o/ /br-i Sha b+ha zhes bya ba la sogs pa la/ brtson 'grus ldan zhing</text></item>
<item><p>142b.6</p><section></section><text>dgra la dpa'/ /zhes bya ba ni brtson 'grus kyis dgra rnams zil gyis gnon pa'o/ /lhag ma ni go sla'o/ /rtag tu gnyen ni mang ba ste/ /zhes bya ba ni rigs dang nye du dang snag gi gnyen mtshams mang po dang ldan pa'o/ /pha yi srog ni 'joms par byed/ /ces bya ba</text></item>
<item><p>142b.7</p><section></section><text>ni skyes ma thag tu pha'i tshe 'joms pa ste 'chi bar 'gyur ba'o/ /lhag ma rnams ni go sla'o/ /snyom las mu cor smra ba dang / /zhes bya ba ni mang du smra ba dang le los zin pa'o/ /gdug cing las dang ngang tshul ngan/ /zhes bya ba 'di'i don ni bshad zin to/ /mtshon gyis</text></item>
<item><p>143a.1</p><section></section><text>'chi bar 'gyur ba'am/ /yang na srog chags gdug pas so/ /zhes bya ba ni mtshon cha dang sbrul la sogs pa'i dug gis srog 'joms pa'o/ /kurma zhes bya ba la sogs pa la/ rtag tu sems khral can du gnas/ /zhes bya ba ni rtag tu</text></item>
<item><p>143a.2</p><section></section><text>gzhan gyi bya ba la sems pas gnas pa'o/ /gzhung kha cig las/ sems med par ni gnas pa yin/ /zhes 'byung / /de'i tshe snga ma de las bzlog pa yin no/ /chung gis khro zhing chung gis mgu/ /zhes bya ba la sogs pa ni go sla'o/ /drag shul</text></item>
<item><p>143a.3</p><section></section><text>che zhes bya ba ni gtum pa'o/ /lhag par khro ba ni gnas ma yin par khro ba'o/ /phyug cing thams cad gtong la dga'/ /zhes bya ba ni zang zing dang ldan zhing ldan pa rnams gtong ba'o/ /bu dang chung ma 'chi bar 'gyur/ /zhes bya ba ni bu dang chung ma yun ring du mi 'tsho ba'o/ /</text></item>
<item><p>143a.4</p><section></section><text>lhag ma ni go sla'o/ /da bzhin rang gi yul du 'chi/ /zhes bya ba ni legs par bsams bzhin du 'chi ba'o/ /ma ka ra zhes bya ba la sogs pa la/ tshe ni dgu gsum drug cu ste/ /zhes bya ba la dgu dang gsum dang drug cus ni/ bdun cu rtsa gnyis so/ /gzhung kha</text></item>
<item><p>143a.5</p><section></section><text>cig las ni/ dgu bcu dang ni drug yin te/ /zhes 'byung ste/ dgu bcu rtsa drug go/ /tshul khrims phun tshogs bsod nams ldan/ /zhes bya ba la/ tshul khrims ni dge ba la 'jug pa dang / mi dge ba la ldog pa dang gzhan gyi don byed pa ste gsum mo/ /bsod</text></item>
<item><p>143a.6</p><section></section><text>nams ni sbyin pa dang mchod pa la sogs pa'o/ /'dul ba dang ni spyod pa srung / /zhes bya ba la/ 'dul ba ni dbang po bsdams pa'o/ /spyod pa ni skye bo rnams kyi chos lugs so/ /lhag ma ni go sla'o/ /chung ma gcig ni shin tu gsal/ /zhes bya ba ni gang la chung ma khyad</text></item>
<item><p>143a.7</p><section></section><text>par du 'phags pa gcig yod pa da la de skad ces bya'o/ /rtag tu sems ni lhod pa ste/ /zhes bya ba la/ lhod pa ni sdug bsngal ba ste/ gzhan gyi sdug bsngal mthong na btags pa dang 'dra bar btul ba'o/ /gnyen gyi nang du gcig pu gtso/ /zhes bya ba ni/ de'i nor la</text></item>
<item><p>143b.1</p><section></section><text>gnyen rnams dang thun mong du spyod pa'o/ /lhag ma ni go sla'o/ /tshe lo lnga bcu rtsa lnga dang / /yang na drug cu'am sum cu'o/ /zhes bya ba la/ drug cu'am sum cu zhes bya ba ni lung gi tshig ste/ man ngag las bcu'i tshig phyi nas drug cu rtsa gsum du shes par bya'o/ /de dag gis</text></item>
<item><p>143b.2</p><section></section><text>ni de'i tshe tshad thung shos rnam pa gnyis gsungs so/ /raN+Da zhes bya ba la sogs pa la/ rtag tu sdig pa'i blo can te/ /zhes bya ba ni mtshams med pa byed pa la sogs pa'i blo dang ldan pa'o/ /rtag tu dbul zhing kha gsag can/ zhes bya ba la/ kha gsag ni kha 'jam smra</text></item>
<item><p>143b.3</p><section></section><text>ba'o/ /lhag ma ni go sla'o/ /gzhan dag la ni yid mi rton/ /zhes bya ba ni blo mi gtod pa'o/ /zol dang bzo sogs kun rig pa/ /zhes bya ba la/ zol gyi bzo ni bu don dang nor bu sbyar ba la sogs pa'o/ /sogs pas ni glang po che bzhon pa la sogs pa bsdu'o/ /</text></item>
<item><p>143b.4</p><section></section><text>lhag ma ni bshad zin to/ /mi ki ra zhes bya ba sogs pa la/ mi ki ra yis zhes bya ba ni mi ki ra la zhes gnyis par shes par bya ste/ dus dang lam dang shin tu sbyor/ /las kyi sgrar ni bshad pa yin/ /zhes gsungs pa'i phyir ro/ /chos shes rang gi rigs kyang mtho/ /</text></item>
<item><p>143b.5</p><section></section><text>zhes bya ba la/ mtho ba ni bstod pa ste/ gang gis rang gi rigs gong nas gong du spel bar byed pa de la de skad ces bya'o/ /lugs kyi bstan bcos zhes bya ba ni rgyal khrims la sogs pa'i bstan bcos so/ /bzo zhes bya ba ni gar la sogs pa'o/ /rig pa ni 'phong gi dpyad</text></item>
<item><p>143b.6</p><section></section><text>la sogs pa'o/ /lhag ma ni go sla'o/ /bya ba thams cad myur bar 'grub/ /ces bya ba ni dgos pa rnams tshegs med pas phyi bshol med par sgrub pa'o/ /lhag ma ni go sla'o/ /b+hi tri ka ga zhes bya ba la sogs pa la/ de bzhin rang gi khyim na gtso/ /zhes bya ba ni/ gtso</text></item>
<item><p>143b.7</p><section></section><text>bo pha dang ma med pa'i phyir ro/ /las dang sems khral chung ba ste/ /zhes bya ba la/ chung ba ni dman pa ste/ rigs ngan gyi bya ba byed pa'o/ /gzhung kha cig las/ kha cig sems kyi las can te/ /zhes 'byung ste/ las rnams rang gi bsams bzhin du byed pa'o/ /dpung</text></item>
<item><p>144a.1</p><section></section><text>rnams kyi ni gtso bo nyid/ /ces bya ba ni dmag dpon du gyur ba'o/ /lhag ma ni go sla'o/ /sdug phongs rnams la brtse bar ldan/ /zhes bya ba la/ sdug pa ni sdug bsngal ba'o/ /phongs pa ni rigs la sogs pas dman pa'o/ /byA ku li zhes bya ba</text></item>
<item><p>144a.2</p><section></section><text>la sogs pa la/ blo chung zhes bya ba ni blo gros dman pa'o/ /ngan par smra ba ni gnas ma yin par smra ba'am/ skyon sgrogs pa la dga' ba'o/ /shes rab zhen pa ni glen pa'o/ /lhag ma ni bshad zin to/ /nor dang ba lang shin tu phyug /ces bya ba ni nor rnams dang ba lang</text></item>
<item><p>144a.3</p><section></section><text>rnams mang ba'o/ /khyim na chung ma gsum la sogs/ /zhes bya ba ni khyim gcig na chung ma gsum las mi nyung bar yod pa'o/ /lhag ma ni go sla'o/ /lhan cig tshong gi rgyu yis 'chi/ /zhes bya ba la/ lhan cig ces bya ba ni nor rnams dang lhan cig tu ste/ nor dang</text></item>
<item><p>144a.4</p><section></section><text>bcas par brlag par 'gyur ba'o/ /tshong gi rgyu yis 'chi zhes bya ba ni tshong sa nyid du 'chi ba'am/ nor don du gnyer ba'i rgyu mtshan nyid kyis 'chi ba'o/ /sbyor ba brtsam pa'i mtshan ma la/ /ye shes can gyis bgrang bar bya/ /zhes bya ba la sbyor ba zhes bya ba ni ro hi ta la sogs</text></item>
<item><p>144a.5</p><section></section><text>pa'i dus tshod do/ /mtshan ma ni ji ltar bstan pa bzhin du bris pa'o/ /gang du shes par bya zhe na/ bgrang bar bya zhes pa gsungs te re'u mig bcu gnyis bris pa'i gnas su'o/ /swab+na zhes bya ba la sogs pa la/ mgon med rnams kyi rtsa lag ste/ zhes pa ni pha ma la sogs</text></item>
<item><p>144a.6</p><section></section><text>pa med pa rnams la de'i bya ba byed pa'o/ /lhag ma ni go sla'o/ /bdag nyid seng ger sems pa dang / /zhes bya ba ni bdag las bzang ba gzhan su yang yod pa ma yin te/ bdag 'ba' zhig bzang po snyam pa'i khengs sems yod pa'o/ /lhag ma ni go sla'o/ /gzhan</text></item>
<item><p>144a.7</p><section></section><text>las brten pas 'tsho ba dang / /zhes bya ba ni rgyal po'i 'khor la sogs pa'i las kyis 'tsho ba'o/ /lhag ma ni go sla'o/ /ka ma zhes bya ba la sogs pa la/ nor dang 'bru dang grong dang ni/ /phyugs dang rta sogs bzhon par ldan/ /zhes bya ba ni gser la sogs</text></item>
<item><p>144b.1</p><section></section><text>pa'i nor rnams dang / /sA lu la sogs pa 'bru'i phung po la spyod cing / grong khyer ba rnams kyi dpon por bstabs nas/ phyugs la sogs pa mang du bsten pa de la de skad ces bya'o/ /lhag ma ni go sla'o/ /da ni re'u mig bcu gnyis su bkod pa'i nye bar bsdu ba gsungs pa/ sbyor</text></item>
<item><p>144b.2</p><section></section><text>ba'i mtshan ma bstan pa rnams/ /ngas bshad pa la the tshom med/ /ces bya ba la/ sbyor ba ni ro hi ta la sogs pa'o/ /mtshan ma ni mtshon par bya ba ste/ rim pa de dang des shes par bya'o/ /ngas bshad pa la the tshom med/ /ces bya ba ni/ ngas ji ltar gsungs pa'i</text></item>
<item><p>144b.3</p><section></section><text>tshig la yid gnyis ma byed cig ces rdo rje 'dzin pa'i bka' lung ngo / /da ni skar ma la sogs pa mi gsal ba rnams mtshan nyid kyi sgo nas shes par bya ba'i phyir/ ro hi ta zhes bya ba la sogs pa gsungs te/ ro hi ta zhes bya ba ni/ ro hi ta la skyes pa'i mi'o/ /ni zhes bya ba ni</text></item>
<item><p>144b.4</p><section></section><text>nges par gzung ba ste/ lha la mchod par byed par ro/ /des ni 'di skad du/ ro hi ta la skyes pa'i mi ni byis pa nas bzung ste nges par lha mchod par 'gyur ba'o zhes ston to/ /mo hi ta la zhes bya ba ni mo hi ta la skyes pa'i mi'o/ /nor la brkam zhes bya ba ni nor la sred cing nor</text></item>
<item><p>144b.5</p><section></section><text>rnyed par 'gyur ba'o/ /b+ha dra kha zas bzang po za/ /zhes bya ba ni b+ha dra las skyes pa'i mi'i rang bzhin nges par zas bzang po rnyed par 'gyur ba'o/ /br-i Sha b+ha la mang du khro/ /zhes bya ba ni br-i Sha b+ha la skyes pa'i rang bzhin nges pa ni lhag par khro ba zhes pa'i don to/ /kur ma zhes</text></item>
<item><p>144b.6</p><section></section><text>bya ba la sogs pa ni go sla'o/ /'brel par smra zhes bya ba ni mang du smra ba'o/ /raN+Da la ni sdig sems can/ /mi ki ra ni 'khrig la brten/ /zhes bya ba yang go sla'o/ /bi dri ka ni gnyid log cing / /zhes bya ba ni/ bi dri ka la skyes pa'i mi'i rang bzhin ni gnyid che ba'o/ /</text></item>
<item><p>144b.7</p><section></section><text>byA ku li ni bla rdol lo/ /zhes bya ba ni/ byA ku li las skyes pa'i mi'i rang bzhin ni gnyid log tsam na bla rdol du smra ba'o/ /swa b+na la rang nyid sems/ /zhes bya ba ni sems pa la dga' ba'i bdag nyid do/ /ka ma zhes bya ba la sogs pa la/ ka ma la skyes pa'i mi'i</text></item>
<item><p>145a.1</p><section></section><text>rang bzhin ni glu la sogs pa'i rol mo la dga' ba'o/ /de la lug gi chu tshod gsum la/ tha skar dang / bra nye dang smin drug gi bzhi cha gcig ste dgu'o/ /de'i 'og tu khyu mchog gi chu tshod bzhi la/ smin drug gi bzhi cha gsum dang / snar</text></item>
<item><p>145a.2</p><section></section><text>ma dang mgo'i phyed do/ /de'i 'og tu 'khrig pa'i chu tshod lnga la/ mgo'i phyed dang lag dang nab so'i bzhi cha gsum mo/ /de'i 'og tu karka Ta'i chu tshod de dang 'dra ba la/ nab so'i bzhi cha gcig dang / rgyal dang / skag go/ /de'i 'og tu seng ge'i chu tshod bzhi la/ </text></item>
<item><p>145a.3</p><section></section><text>mchu dang gre dang dbo'i bzhi cha gcig go/ /de'i 'og tu bu mo'i chu tshod gsum la dbo'i bzhi cha gsum dang / me bzhi dang / nag pa'i phyed do/ /de'i 'og tu srang gi chu tshod lnga la/ nag pa'i phyed dang / sa ga dang / sa re'i bzhi cha gsum mo/ /de'i 'og tu sdig pa'i chu</text></item>
<item><p>145a.4</p><section></section><text>tshod bdun la/ sa ga'i bzhi cha gcig dang / lha mtshams dang / snron no/ /de'i 'og tu gzhu'i chu tshod drug la/ snrubs dang chu stod dang / chu smad kyi bzhi cha gcig go/ /de'i 'og tu chu srin gyi chu tshod de 'dra ba la/ chu smad kyi bzhi cha gsum dang / gro bzhin dang</text></item>
<item><p>145a.5</p><section></section><text>mon gru'i phyed do/ /de'i 'og tu bum pa'i chu tshod bdun la/ mon gru'i phyed dang / mon gre dang / khrums stod kyi cha gsum mo/ /de nas nya'i chu tshod lnga la/ khrums stod kyi cha gcig dang / khrums smad dang / nam gru'o/ /de ltar na lug la sogs pa'i nyi ma rnams ni</text></item>
<item><p>145a.6</p><section></section><text>skar ma gsum gsum la longs spyod par blta'i re rer ma yin no/ /ro hi ta la sogs pa'i sgras brjod pa'i chu tshod gsum la sogs pa'i sbyor ba rnams la go rims ji lta ba bzhin du zhi ba la sogs pa'i las rnams bya'o zhes bstan pa'i phyir/ ro hi ta la zhi ba'i las/ /zhes bya</text></item>
<item><p>145a.7</p><section></section><text>ba la sogs pa smos te go sla'o/ /ra yi khyu mchog grub pa ste/ /bdud rtsi sbyor ba skye bar 'gyur/ /zhes bya ba la/ ra ni rwa can no/ /khyu mchog ni gtso bo ste/ ro hi ta dang ma ka ra dang raN+Da dang mi ki ra rnams so/ /de dag ni b+ha drA la sogs pa'i rwa las ltos na khyu mchog</text></item>
<item><p>145b.1</p><section></section><text>yin no/ /grub pa zhes bya ba ni byar med pa ste shi zin pa dang 'dra ba'o/ /byar med pa nyid bstan pa'i phyir/ /bdud rtsi'i sbyor ba skye bar 'gyur/ /zhes bya ba smos so/ /yang na bsting ba'i tshig go/ /'khor lo bri ba'i dus la sogs pa'i nges pa bstan pa'i phyir/ /shar</text></item>
<item><p>145b.2</p><section></section><text>zhes bya ba la sogs pa smos te/ shar phyogs kyi re'u cha la ro hi ta bkod la/ sogs kyis ni dbang ldan gyi re'u cha la sogs par mo hi ta la sogs pa dgod par bya ba'i don te/ /snga dro ni tho rangs kyi dus su'o/ /brtsi ba ni bgrang bar bya'o/ /ro hi ta la nor btang na/ /zhes bya</text></item>
<item><p>145b.3</p><section></section><text>ba'i bstan pa bshad pa'i phyir/ ro hi ta la zhes bya ba la sogs pa smos te/ ro hi ta la btang ba'i nor gal te ldog pa na/ phyug cing rgyags pa nyid kyang ldog par 'gyur ro zhes bya ba'i don to/ /mo hi ta'i yang / gal te cung zad nor gtong na/ /zhes bya ba la sogs pa'i bstan</text></item>
<item><p>145b.4</p><section></section><text>pa bshad pa'i phyir/ mo hi ta zhes bya ba la sogs pa smos te/ mo hi ta la nor sdud pa ni gzhan gyis dgag pa ste/ gnod par bya bar mi nus pa'o/ /b+ha drA la ni khyim brtsams na/ /dpal dang yang dag phrad par 'gyur/ /zhes bya ba ni b+ha drA'i sbyor ba la khyim brtsigs na</text></item>
<item><p>145b.5</p><section></section><text>dpal dang ldan par 'gyur ba'o/ /br-i Sha lha yi rnal 'byor gyis/ /sngags ni kun du grub par 'gyur/ /zhes bya ba la/ br-i Sha'i sbyor ba la lha ste ston pa'i sku gzugs la sogs pa brtsams pa dang / sngags te ston pa'i sngags bzlas pa brtsams na kun du ste kun nas yang</text></item>
<item><p>145b.6</p><section></section><text>dag par 'grub par 'gyur ba'o/ kurma'i sbyor bas bag ma blang / /thams cad du ni 'bral mi 'gyur/ /zhes bya ba la/ kurma'i sbyor ba ste/ dus tshod la bag ma blangs na/ dus thams cad du dga' zhing mdza' la mi 'bral bar 'gyur ba'o/ /ma ka ra la zhing btab na/ /gdon</text></item>
<item><p>145b.7</p><section></section><text>mi za bar 'bru rnams 'phel/ /zhes bya ba ni/ ma ka ra'i sbyor ba la sa bon gdab pa brtsams na 'bru rnams 'phel zhing smin par 'gyur ba'o/ /raN+Dar bud med bgrod byas na/ /shi bar 'gyur kyang mi gtong ngo / /zhes bya ba ni raN+Da'i sbyor ba la bud med dang chags pa spyad na bud med de</text></item>
<item><p>146a.1</p><section></section><text>skye ba gzhan du yang de yir 'gyur ba'o/ /mi ki ra la tshong byas na/ /gtams pa da lta len par snang / /zhes bya ba ni mi ki ra'i sbyor ba la tshong byas pas thob pa'i nor ni skye ba snga ma la sogs pa la gzhag pa'i nor len pa ltar snang bar 'gyur ro/ /rtag tu brtan par gzhag</text></item>
<item><p>146a.2</p><section></section><text>bya ba'i/ /la sogs b+hi tri ka la gzung / /zhes bya ba ni b+hi tri ka'i sbyor ba la gang gzung ba de yun ring du gnas par 'gyur ba'o zhes bya ba'i don to/ /bya gu li la mgron zhugs na/ /'tshe ba med par gnas su phyin/ /zhes bya ba ni/ bya ku li'i sbyor ba la/ yul mtha' 'khob tu mgron lam du zhugs na</text></item>
<item><p>146a.3</p><section></section><text>nad dang chom po la sogs pa'i 'tshe ba med par der gnas su phyin pa'o/ /swap+nas thams cad kun du ni/ /nges par rtag tu mngon par 'ong / /zhes bya ba ni swap+na'i sbyor ba la gang zhig 'gro ba de slar yang ldog par 'gyur ba'o/ /ka ma la ni nor btang na/ /btang ba slar la</text></item>
<item><p>146a.4</p><section></section><text>ldog mi 'gyur/ /zhes bya ba ni go sla'o/ /klu rnams la yang ro hi ta la sogs pa'i sgras brjod par bstan pa'i phyir/ /ro hi ta ni nor rgyas bu/ /zhes bya ba la sogs pa smos te go sla'o/ /'di dag dug sbyor rim pa bzhin/ /bye brag tu ni shes par bya/ /zhes bya ba la/ </text></item>
<item><p>146a.5</p><section></section><text>sbyor ba zhes bya ba ni ro hi ta la sogs pa'o/ /dug gi rim pa zhes bya ba nyid 'di dag ces bya ba ste/ nor rgyas la sogs pa'o/ /bye brag tu ni shes par bya/ /zhes bya ba ni de dag sbyar te/ so sor shes par bya ba'am/ gsor rung ba dang mi rung ba'i bye brag shes par bya ba'o/ /</text></item>
<item><p>146a.6</p><section></section><text>de nyid kyi phyir gsungs pa/ rwa'i khyu mchog ces bya ba la sogs pa de bshad zin to/ /gang gis mche bas mngon zin pa/ /zhes bya ba ni klu gang gis mche bas zin pa'i sems can te/ dug sbyor rim bzhin shes par bya/ /zhes bya ba snga ma dang 'brel lo/ /'chi bdag dang ni</text></item>
<item><p>146a.7</p><section></section><text>phrad gyur pa'o/ /zhes bya ba ni 'og nas 'byung ba'i tshul gyis dus la bab pa dang ma bab pa shes par byas la/ gal te dus la bab pa'i tshe mche ba bzhis zin na de'i tshe slar ldog go zhes pa'i don to/ /dug bsdu ba yi sbyor ba dag /gzhan la dug ni sbyar bar bya/ /zhes bya ba la/ </text></item>
<item><p>146b.1</p><section></section><text>gzhan la dug ni sbyar bar zhes bya ba ni dus la ma bab pa'i sbyor ba'i dug rnams la'o/ /dug bsdu ba yi sbyor ba dag /ces bya ba ni bya zhes bya ba dang 'brel to/ /'og nas 'byung ba'i sbyor bas 'chi ba'i dus la ma bab pa'i mche ba brgyad kyis zin pa 'phrog pa ste/ pho nya</text></item>
<item><p>146b.2</p><section></section><text>dang / gzung ba'i gnas dang / tshes dang / skar ma dang / dus tshod rnams las dus la bab pa dang ma bab par shes par byas la sbyar ro zhes pa'i don to/ /da ni zla ba rnams kyi nyin zhag gi chu tshod kyi grangs nges pa bstan par bya ba'i phyir/ dus kyi mtshan ma zhes bya ba la</text></item>
<item><p>146b.3</p><section></section><text>sogs pa smos te/ dus kyi mtshan ma ji bzhin du/ /go rims rim pa bzhin du bya/ /zhes bya ba ni re'u mig bcu gnyis la/ dpyid zla 'bring po la sogs pa'i zla ba rnams g.yon skor gyis re'u mig gang dang gang yin par zla ba de dang de'i mtshan ma bris la brtsi'o zhes bya ba'i</text></item>
<item><p>146b.4</p><section></section><text>don to/ /dpyid zla 'bring sogs rim bzhin du/ /zhes bya ba ni nyi ma byang du 'gro ba na/ dpyid zla 'bring po'i gnam stong nas bzung nas brtsam par bya'o/ /'gro ba'i tshe zhes bya ba ni 'gro ba'i dus so/ /byang du zhes bya ba ni lhor 'gro ba dang / byang du 'gro ba gnyis las lo'i</text></item>
<item><p>146b.5</p><section></section><text>rtsom pa yin pa'i phyir byang du 'gro ba gtso bo nyid du bstan pa'i phyir ro/ /ji lta'i dus bzhin mtshan ma ni/ /rim gyis rim gyis sbyar bar bya/ /zhes bya ba ni zla ba gang dang gang gi nyi ma de dang der re'u mig bcu gnyis la/ phyi rol gyi rtsis kyis bgrang ba'i rim bzhin shes par bya'o/ /</text></item>
<item><p>146b.6</p><section></section><text>nyin mo'i chu tshod so sor ni/ /mkhas pas bcu gnyis bzhir bsgyur bya/ /mtshan mo drug dang bcu gsum bsgyur/ /chu tshod mkhas pas brtsam par bya/ /zhes bya ba la/ nyi ma byang du 'gro ba'i tshe gnam stong nas bzung ste/ dpyid zla 'bring po'i nyi ma so so la nyi ma bcu gnyis</text></item>
<item><p>146b.7</p><section></section><text>su bsgyur ba ste/ nyi ma nyi shu dang yang bzhi bzhi ste/ /chu tshod nyi shu rtsa bzhi'o/ /mkhas pas zhes bya ba ni brtsam par bya zhes bya ba dang sbyar ro/ /mtshan mo zhes bya ba 'dir yang so so zhes bya ba 'di dang sbyar te/ bcu gsum bsgyur zhes bya ba ni bcu phrag gsum du bsgyur ba ste sum cu'o/ /</text></item>
<item><p>147a.1</p><section></section><text>drug ces bya ba ni gzhan drug ste/ de ltar na chu tshod sum cu rtsa drug go/ /de ltar thams cad du sbyar zhing rdzogs par bya'o/ /'di'i bsdus pa'i don ni dpyid zla 'bring po'i nyin mo rnams la ni chu tshod nyi shu rtsa bzhi yin la mtshan mo rnams la ni chu tshod sum cu rtsa drug yin no zhes bya</text></item>
<item><p>147a.2</p><section></section><text>ba 'di yin no/ /re'u mig dang por son pa'i zla ba'i bstan nas/ re'u mig gnyis pa'i zla ba'i yang bstan pa'i phyir/ re'u mig dag ni gnyis pa la/ /zhes bya ba la sogs pa smos te/ re'u mig gnyis pa la zhes bya ba ni re'u mig gnyis par son pa'i dpyid zla tha chungs kyi'o/ /nyin mo</text></item>
<item><p>147a.3</p><section></section><text>zhes bya ba ni nyi ma'i cha la'o/ /drug dang bcu gnyis bsgyur zhes bya ba ni/ nyi shu rtsa drug go/ /mtshan mo zhes bya ba ni mtshan mo'i cha la'o/ /bzhi dang bcu gsum bsgyur ba zhes bya ba ni sum cu rtsa bzhi'o/ /dbyar zla ra ba'i bstan pa'i phyir gsungs pa/ brgyad dang zhes bya ba la sogs pa la/ </text></item>
<item><p>147a.4</p><section></section><text>brgyad dang bcu gnyis bsgyur ba dag /ces bya ba nyi shu rtsa brgyad do/ /nyin mo zhes bya ba ni chu tshod ces bya ba dang sbyar ro/ /gnyis dang bcu gsum bsgyur ba zhes bya ba ni sum cu rtsa gnyis so/ /chu tshod sum cu tham pa ni/ /dbus kyi bi shu gnyi gar sbyar/ /zhes bya ba la/ dbus zhes bya</text></item>
<item><p>147a.5</p><section></section><text>ba ni zla ba drug po rnams kyi dbus ma'o/ /gnyi ga zhes bya ba ni nyin mtshan gnyi ga'i cha la ste/ nyin mtshan cha gnyi ga la chu tshod sum cu sum cu mnyam par sbyar ba 'di ni bi shu zhes bya bar sbyar te/ dbyar zla 'bring po'i'o/ /dbyar zla tha chungs kyi gsungs pa/ /gnyis mtha' bcu ni</text></item>
<item><p>147a.6</p><section></section><text>gsum pa dag /nyin mo'i chu tshod ces pa ste/ /brgyad dang bcu ni gnyis po dag /de yi mtshan mo'i mtshan mar bya/ /zhes bya ba la/ gnyis mtha' zhes bya ba ni 'dir gnyis nyid mtha'o/ /gang gi zhe na/ bcu ni gsum pa dag ces bya ste sum cu tham pa'o/ /brgyad dang bcu</text></item>
<item><p>147a.7</p><section></section><text>ni gnyis po dag /ces bya ba ni nyi shu rtsa brgyad de mtshan mo'i chu tshod ces bya ba'i don to/ /ston zla ra ba'i bstan pa'i phyir gsungs pa/ bzhi dang zhes bya ba la sogs pa la/ bzhi dang bcu gsum ni sum cu rtsa bzhi ste/ zla ba de'i nyin mo'i chu tshod do/ /drug dang bcu ni gnyis</text></item>
<item><p>147b.1</p><section></section><text>bsgyur ba/ /zhes pa ni nyi shu rtsa drug go/ /ston zla 'bring po'i gsungs pa drug dang zhes bya ba la sogs pa la/ drug dang bcu ni gsum bsgyur ba/ /zhes bya ba ni sum cu rtsa drug go/ /bzhi dang bcu ni gnyis bsgyur ba/ /zhes bya ba ni nyi shu rtsa bzhi'o/ /lhag ma ni go sla'o/ /byang</text></item>
<item><p>147b.2</p><section></section><text>du bgrod pa bshad nas ni/ /de bzhin gzhan gyi dus zhes bya/ /zhes bya ba la/ dpyid zla 'bring po'i gnam stong nas bzung nas/ nyin zhag sum cu zhing zla bar byas pa'i zla ba drug tu byang du 'gro ba bstan nas/ da ni ston zla 'bring po'i gnam stong nas brtsams nas/ zla ba drug tu</text></item>
<item><p>147b.3</p><section></section><text>ni nyi ma lhor 'gro bar shes par bya'o zhes bya ba'i don to/ /ston zla tha chungs kyi gsungs pa bzhi dang bcu ni gsum bsgyur zhes bya ba la sogs pa la/ gsum zhes bya ba ni bcu zhes pa'i lhag ma'o/ /des ni sum cur bsgyur ba yin la/ gzhan bzhi dang sbyar bas sum cu rtsa bzhir</text></item>
<item><p>147b.4</p><section></section><text>'gyur ro/ /nyin mo ni zla ba de'i nyi ma'i cha la'o/ /drug dang bcu ni gnyis bsgyur ba/ /zhes bya ba ni nyi shu rtsa drug go/ /mtshan mo'i zhes bya ba ni mtshan mo'i cha la'o/ /dgun zla ra ba'i gsungs pa/ gnyis dang bcu ni gsum bsgyur ba/ /zhes bya ba la sogs pa la/ /gnyis</text></item>
<item><p>147b.5</p><section></section><text>dang bcu phrag gsum du bsgyur ba ni sum cu rtsa gnyis so/ /brgyad dang bcu ni gnyis bsgyur ba/ /zhes bya ba la/ brgyad dang bcu phrag gnyis su bsgyur ba ni nyi shu rtsa brgyad do/ /dgun zla 'bring po'i gsungs pa/ bcu ni gsum du bsgyur ba dag /ces bya ba la sogs pa smos te/ </text></item>
<item><p>147b.6</p><section></section><text>bi shu zhes bya ba ni dbyar zla 'bring po'i bzhin du blta bar bya'o/ /nyin mo'i zhes bya ba ni nyin mo'i cha'o/ /mtshan mo ni mtshan mo'i cha'o/ /bcu ni gsum du bsgyur bar bya/ /zhes bya ba ni sum cu tham pa ste cha gnyi ga la yang sum cu sum cur shes par bya'o/ /dgun zla tha chungs kyi</text></item>
<item><p>147b.7</p><section></section><text>gsungs pa/ brgyad dang zhes bya ba la sogs pa la/ brgyad dang bcu ni gnyis bsgyur ba/ /zhes bya ba ni nyi shu rtsa brgyad do/ /gnyis dang bcu ni gsum bsgyur ba/ /zhes bya ba ni sum cu gnyis so/ /dpyid zla ra ba'i gsungs pa/ drug dang zhes bya ba la sogs pa la/ drug</text></item>
<item><p>148a.1</p><section></section><text>dang bcu ni gnyis bsgyur ba/ /zhes bya ba ni nyi shu rtsa drug go/ /bzhi dang bcu ni gsum bsgyur ba/ /zhes bya ba ni/ sum cu rtsa bzhi'o/ /lhag ma ni go sla'o/ /dpyid zla 'bring po'i nyin zhag gi chu tshod rnams nye bar bsdu ba'i phyir/ sum brgya lnga bcu lnga</text></item>
<item><p>148a.2</p><section></section><text>gnyis kyi/ /dbugs kyi chu tshod dus rnams 'da'/ /zhes bya ba la sogs pa gsungs te/ sum brgya ni brgya phrag gsum mo/ /lnga bcu ni grangs lnga bcu'o/ /lnga gnyis ni bcu ste bcu dang lnga bcus ni drug cur 'gyur ro/ /dbugs ni sna sgo'i rlung rgyu ba ste/ de ltar</text></item>
<item><p>148a.3</p><section></section><text>na dbugs rgyu ba sum brgya drug cus/ chu tshod dus rnams 'da' zhes bya ba chu tshod gcig tu 'gyur ro/ /chu tshod drug cu'i grangs kyis ni/ /nyin mtshan phrugs gcig tu ni brjod/ /ces bya ba ni go sla'o/ /gzhung kha cig las ni sum brgya dang ni drug cu'i</text></item>
<item><p>148a.4</p><section></section><text>zhes 'byung ste/ der yang don de nyid yin no/ /zla ba'i go rims ji bzhin du/ /rim pa de bzhin mtshan ma bya/ /zhes bya ba la/ zla ba'i go rims ji bzhin du re'u mig rnams la chu tshod gsum la sogs pa'i mtshan ma'i rim pa bzhin du byas la brtag par bya'o zhes</text></item>
<item><p>148a.5</p><section></section><text>bya ba'i don to/ /chu tshod dbugs sogs rdzogs pa dang / /bi shu ma gtogs rim 'phel 'dri/ /zhes bya ba la zla ba bcu gnyis kyi dbugs yongs su rdzogs pa'i chu tshod las/ bi shu'i zla ba gnyis ma gtogs pa'i zla ba'i lhag ma rnams kyi nyin dang mtshan gyi chu tshod</text></item>
<item><p>148a.6</p><section></section><text>'phel ba dang 'bri ba phra mo rnams kyang sngar bshad pa'i rigs pa las shes par bya'o zhes bya ba'i don to/ /las dang las min bye brag bzhin/ /dbugs ni rim gyis gzung bar bya/ /zhes bya ba la/ las dang las min bye brag ni/ /zhi ba la sogs pa dge ba'i las dang mngon</text></item>
<item><p>148a.7</p><section></section><text>par spyod pa la sogs pa dge ba ma yin pa'i dbye ba'o/ /dbugs kyi rim gyis gzung bar bya/ /zhes bya ba ni rlung la sogs pa sbyor ba bzhin dbugs kyi rim pas so sor gzung bar bya ba'o/ /de la rlung ni sor drug go/ /me ni sor bzhi'o/ /chu ni sor bcu gnyis so/ /dbang</text></item>
<item><p>148b.1</p><section></section><text>chen ni sor bcu drug tu rgyu bar shes par bya'o/ /nyi khri dang ni zhes pa la sogs pa'i nye bar bstan pa bshad pa'i phyir/ kha dang ra la sogs zhes bya ba la sogs pa smos te/ sogs pa'i sgra ni gnyi ga dang sbyar bar bya'o/ /des na kha la sogs pa zhes par 'gyur te/ kha la sogs</text></item>
<item><p>148b.2</p><section></section><text>pa'i yi ge nyi shu rtsa bzhi dang / ra la sogs pa'i yi ge drug ni kha dang ra sogs so/ /des ni nyi shu rtsa bzhi dang drug gi mtshan ma bya bar ston to/ /dus tshigs dang zhes bya ba ni dus drug gi mtshan ma gzung bar bya ste/ nyi shu rtsa bzhi dang / drug phrag gnyis kyis ni sum cu rtsa drug tu 'gyur</text></item>
<item><p>148b.3</p><section></section><text>ro/ /bgrod pa gnyis kyis mtshon par bya/ /zhes bya ba ni sum cu rtsa drug gi mtshan ma de nyid mnyam po gnyis bgos pas/ bco brgyad bco brgyad du 'gyur te/ bco brgyad pa phrag gnyis kyi mtshan ma bya'o/ /gnyis po dag ni bcur bsgyur ba/ /zhes bya ba ni/ gnyis po de</text></item>
<item><p>148b.4</p><section></section><text>dag bcu bcur bsgyur la brtsi ba ste/ des kyang brgya brgya bcu phrag gnyis su 'gyur ro/ /de las brgya phrag gnyis gcig tu bsres te/ nyis brgya'i mtshan ma byas la bcu phrag brgyad pa gnyis las bcu'i mtshan ma dang drug gi mtshan ma so sor byas la/ bcu drug gi</text></item>
<item><p>148b.5</p><section></section><text>mtshan ma bya'o/ /de'i rtsar thig le gnyis bzhag pas nyi khri chig stong drug brgyar 'gyur te/ des ni lo'i chu tshod kyi grangs kyi mtshan mar 'gyur ro/ /de yis mtshan mar ldan pa yis/ /nyin mtshan gyi ni dbugs su brtsi/ /zhes bya ba ni lo'i chu tshod kyi grangs kyi mtshan ma de</text></item>
<item><p>148b.6</p><section></section><text>nyid kyis/ nyin mtshan gyi dbugs kyi mtshan ma yang bstan pa yin te/ stong phrag nyi shu rtsa gcig dang drug brgyar 'gyur ro/ /da ni chu zhag brtsi ba bstan pa'i phyir/ ngag gi dbang phyug kun bzung nas/ /zhes bya ba la sogs pa smos te/ de la ngag gi dbang phyug ni 'dri</text></item>
<item><p>148b.7</p><section></section><text>ba po'i ngag gi yi ge rnams so/ /kun ni mthar thug pa ste/ dper na ma zhes bya ba smos na/ ka'i mthar thug pa nyi shu rtsa lnga'i mtshan ma bya'o/ /de bzhin du gsal byed gzhan la yang sbyar bar bya'o/ /dbyangs kyi yi ge yang gsal byed dang phral te/ de lta bu'i mtshan ma bya</text></item>
<item><p>149a.1</p><section></section><text>bar bstan par bya ba'i phyir/ dbyangs kyi mtshan ma mngon par gzhag /ces bya ba smos te go sla'o/ /yang na ngag gi dbang phyug ni 'dri ba po'o/ /gzung ba ni me tog ste/ me tog gi ming gi yi ge ji snyed yod pa'i mtshan ma snga ma ltar bri ba'o/ /de nas ci zhig bya</text></item>
<item><p>149a.2</p><section></section><text>zhe na/ drug 'gyur du ni bzhag nas su/ /zhes bya ba la sogs pa 'og nas 'byung ba dang sbyar ro/ /des kyang ci zhig bya zhe na/ ma ning gnyis ni spangs nas su/ /sa yi dbang phyug kun du gzhag /ces bya ba la sogs smos te/ ma ning gnyis ni r-i r-I dang l-i l-I'o/ /</text></item>
<item><p>149a.3</p><section></section><text>spangs pa ni dor ba'o/ /sa ni re'u mig bcu gnyis so/ /de'i dbang phyug ni a la sogs pa'i dbyangs kyi yi ge bcu gnyis te/ kun du gzhag pa ni rim pa bzhin du gzhag pa'o/ /de'i 'og tu cho ga bzhin du brtsi bar bya ste/ de nyid kyi phyir gsungs pa/ a yi rim pa la</text></item>
<item><p>149a.4</p><section></section><text>bab na/ /zhes bya ba la sogs pa ste go sla'o/ /ji ltar sngon gyi a zhes pas/ de bzhin tha ma gzung bar bya/ /zhes bya ba ni yi ge a'i 'bras bu yang ji lta ba bzhin du yi ge a'i 'bras bu yang shes par bya ba'i don to/ /ngag gi dbang phyug kun bzung nas/ zhes bya ba gong du</text></item>
<item><p>149a.5</p><section></section><text>thal ba'i 'phro bstan pa'i phyir/ drug 'gyur zhes bya ba la sogs pa smos te/ drug 'gyur du ni bzhag nas su/ /zhes bya ba ni sngar gyi yi ge ji snyed yod pa'i mtshan ma de yang drug 'gyur du bsgre ba'o/ /snga ma de sum 'gyur du bya/ /zhes bya ba ni ngag gi yi ge'i grangs ji snyed yod</text></item>
<item><p>149a.6</p><section></section><text>pa de nyid ni snga ma zhes bya ste/ de nyid de'i 'og tu sum 'gyur du bsgre bar bya'i drug 'gyur du bsgres pa ji snyed pa ni ma yin no zhes bya ba'i don to/ /sum brgya drug cu bsres nas ni/ /zhes bya ba ni de'i 'og tu yang grangs sum brgya drug cu lhag par bsnan pa'o/ /de nas ci zhig</text></item>
<item><p>149a.7</p><section></section><text>bya zhe na/ sa bzhin du ni bcad nas su/ /zhes bya ba smos te/ sa ni sa bcu gnyis so/ /bcad pa ni gtub pa ste grangs bcu gnyis bcu gnyis su gtubs te brtsi ba'o/ /yi ge zhes bya ba la sogs pa la yi ge ni a la sogs pa'o/ /lhag ma ni grangs kyi lhag mar gyur pa ste/ </text></item>
<item><p>149b.1</p><section></section><text>lhag ma ni grangs kyi dbye bas yi ge de bzung la/ dge ba dang mi dge ba mtshon pa ste sngar smos pa bzhin brtag par bya'o zhes bya ba'i don to/ /mo gdab pa bstan pa'i phyir/ yang na zhes bya ba la sogs pa smos te/ yang na ri mo kyag kyog bri/ /dbyangs kyi dang</text></item>
<item><p>149b.2</p><section></section><text>po la sogs bgrang / /zhes bya ba ni ye shes mkha' 'gro ma'i sngags kyis btab pa'i thod lo kor gyis/ glang gi gcin rjes lta bu'i ri mo sngags lan cig bzlas nas/ sems kyis ci tsam 'dod par drangs la/ ri mo tha ma nas brtsams te/ dang</text></item>
<item><p>149b.3</p><section></section><text>po'i bar du 'bur ba rnams bgrangs nas/ grangs kyi tha ma a la sogs pa'i yi ge gang la bab pa'i 'bras bu yin par brtag par bya'o zhes bya ba'i don to/ /yang na me tog gtor nas na/ zhes bya ba ni/ yang na sngar bris pa'i gnas der blo mi g.yeng bas me</text></item>
<item><p>149b.4</p><section></section><text>tog gtor la/ de bzhin sa ni mtshon par bya/ /zhes bya ba re'u mig gis gang yin pas dge ba dang sdig pa mtshon par bya'o/ /snga dro ro hi ta dus su/ /bden pa thams cad blta bar bya/ /zhes bya ba ni bcu g.yag dang mo de dag ro hi ta'i sbyor ba la brtags na/ dge ba</text></item>
<item><p>149b.5</p><section></section><text>dang dge ba ma yin pa thams cad bden pa ste nges par blta bar bya'o zhes bya ba'i don to/ /rnal 'byor bstan bcos rab tu bsngags/ /zhes bya ba la/ rnal 'byor gyi bstan bcos ni sngags kyi tshul lo/ /rab tu bsngags pa ni dge ba dang sdig pa brtag pa'i cho ga de dag sangs</text></item>
<item><p>149b.6</p><section></section><text>rgyas rnams kyis bstod pa'o/ /bdag gi gdan gyi rab tu byed pa las zhes bya ba la/ bdag ces bya ba ni rang gi lus te/ de rlung la sogs pa'i de kho na nyid kyi gnas su gyur pas gdan te gzhi'o/ /rab tu byed pa zhes bya ba ni gzhung 'dir rlung gi de kho na nyid la sogs pa rab</text></item>
<item><p>149b.7</p><section></section><text>tu bkod cing gsal bar byas pas na/ 'di ni rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las/ bdag gi gdan gyi rim par phye ba dang po'o// //da ni 'chi ba'i mtshan ma shes nas/ de slu ba'i rim par phye ba bstan par bya ba'i</text></item>
<item><p>150a.1</p><section></section><text>phyir/ ye shes de nyid ces bya ba la sogs pa smos te/ ye shes de nyid ni bye brag ces bya ba na dug 'phrog pa la sogs pa'o/ /lus kyi mtshan ma ji lta bu/ /zhes bya ba ni lus la snang ba'i 'chi ltas kyi mtshan ma'o/ /de nyid gang la brten par bgyi/ /zhes bya ba ni</text></item>
<item><p>150a.2</p><section></section><text>sngags kyi kho na nyid gang rten la bzlog pa'o/ /lan gsungs pa/ lus kyi mtshan ma ston pa rnams/ /zhes bya ba la sogs pa smos te/ lus kyi mtshan ma ston pa rnams/ /zhes bya ba ni lus la snang ba'i dbugs rnam par rgod pa la sogs pa 'chi bar ston pa rnams te/ nyon</text></item>
<item><p>150a.3</p><section></section><text>cig ces bya ba dang sbyar ro/ /'chi ba'i dus la bab par gnas/ /zhes bya ba ni nges par 'chi ba'i dus la bab par gnas pa ste gyur pa'o/ /rdo rje rgyal chen po zhes bya ba la/ rdo rje ni mi bskyod pa'o/ /de nyid ni rgyal po chen po ste sprul pa'i sku rnams kyis mdzes pa'i phyir ro/ /de</text></item>
<item><p>150a.4</p><section></section><text>su'i yin pa de la yang de skad ces bya ste/ bod pa'o/ /nyon cig ces bya ba ni 'og nas 'byung ba rnams mnyan pa'i phyir gdams pa'o/ /mtshan ma rnams gsungs pa/ dbugs ni rnam par rgod tsam gyis/ /zhes bya ba la sogs pa la/ dbugs rnam par rgod pa ni tha mal</text></item>
<item><p>150a.5</p><section></section><text>par gnas pa las gzhan du gyur pa ste/ 'phel ba dang bri ba'o/ /lus can zla ba drug gis 'chi/ /zhes bya ba ni go sla'o/ /yang na rnam par rgod pa zhes bya ba ni/ 'jug pa dang 'byung ba la sogs pa'i gnas phyin ci log tu gyur pa'o/ /rnam par rgod pa ji lta bu zhig gis she na/ </text></item>
<item><p>150a.6</p><section></section><text>'jigs pa cung zad mthong min na/ /zhes bya ba la sogs pa smos te/ 'jigs pa cung zad mthong ba ni kha cig tu gzugs mi sdug pa mthong bas/ 'jigs pa ste skrag par byas pa'o/ /mthong ba ni nye bar mtshon pa ste/ khon du 'dzin pa'i sgra thos pa la sogs pas skrag pa</text></item>
<item><p>150a.7</p><section></section><text>yang gzung bar bya'o/ /de lta bu'i 'jigs pa ma gtogs par dbugs rnam par rgod par gyur na/ de'i tshe 'chi bar nges par ston gyi gzhan du 'jigs pa la sogs pas byas pa'i dbugs rnam par rgod pas ni ma yin no/ /'gram pa'i mtshams ni bye gyur na/ /zhes bya ba</text></item>
<item><p>150b.1</p><section></section><text>ni gal te glo bur du 'gram pa'i mtshams kyi sha med cing ri mo shong shong por gyur pa de'i tshe 'chi bar 'gyur ba de nyid du ston te/ 'dir yang 'jigs pa cung zad mthong min zhes bya ba dang sbyar ro/ /de'i tshe dus la bab par 'gyur/ /zhes bya ba ni gdon mi za bar 'chi ba'i spyod yul</text></item>
<item><p>150b.2</p><section></section><text>la reg pa'o/ /dbugs ni chad cing chad 'gyur ba/ /zhes bya ba ni rnam par rgod pa'i nye bar bstan pa ste/ tha mal pa las gzhan du gyur pa'o/ /gang gi tshe brtag par bya zhe na/ snga dro ro hi ta dus su/ /zhes bya ba smos te/ tho rangs kyi chu tshod gsum la 'jigs pa la</text></item>
<item><p>150b.3</p><section></section><text>sogs pas byas pa ma yin pa'i lus la snang ba'i rtags thams cad ni nges pa nyid du gzung bar bya'o zhes bya ba'i don to/ /sna yi bar sha chad gyur na/ /zhes bya ba ni sna zam gyi sha chad pa ste/ gang gi tshe sna la gnas pa'i rtsa chad pa de'i tshe/ sna zam gyi sha chad pas sna yon po</text></item>
<item><p>150b.4</p><section></section><text>nyid du 'gyur ro/ /nyi ma bdun na gdon mi za/ /zhes bya ba ni nyin zhag bdun na 'chi bar the tshom med pa'o/ /mig gi chu ni chad gyur na/ /zhes bya ba la/ mig gi chu ni mchi ma ste/ chad pa ni zad pa'o/ /gang gi tshe mig la gnas pa'i rtsa chad pa na/ mig gi mchi ma zad par 'gyur</text></item>
<item><p>150b.5</p><section></section><text>pa'o/ /de bzhin nyi ma lnga yis 'chad/ /ces bya ba la/ 'chad pa ni srog zad cing 'gag pa ste/ nyi ma lnga nas 'chi bar 'gyur ba'o/ /'gram pa'i logs kyi mtshan ma yi/ /zhes bya ba ni 'gram pa'i logs na snang ba'i mtshan ma ste/ gang gi tshe 'gram pa'i logs na gnas</text></item>
<item><p>150b.6</p><section></section><text>pa'i rtsa chad pa de'i tshe/ 'gram pa'i logs na ri mo shong shong po ring po snang ba'o/ /zhag gcig las ni mi 'tsho'o/ /zhes bya ba ni go sla'o/ /'gram pa'i logs de nyid na ri mo shong shong po khron pa'i khung bu ltar snang bas ni/ zla ba drug na 'chi bar 'gyur ro zhes bya ba snga ma</text></item>
<item><p>150b.7</p><section></section><text>dang sbyar ro/ /rna ba'i chol zangs ltebs pa yis/ /zhes bya ba la chol zangs ni go bar zad do/ /ltebs pa ni chag pa ste/ gang gi tshe rna ba gnyis la gnas pa'i rtsa chad pa na/ rna ba'i skor chag par 'gyur ro/ /chu tshod lnga na gdon mi za/ /zhes bya ba ni chu tshod lnga tshun</text></item>
<item><p>151a.1</p><section></section><text>chad kyis the tshom med par 'chi bar 'gyur ba'o/ /'dir ni lce yi thig nag na/ /zhes bya ba ni gang gi tshe lce la gnas pa'i rtsa chad pa de'i tshe 'dir te lus la lce'i thig le nag ste/ lce'i rtse mo la sogs pa nag por snang ba'o/ /lus can zhag gnyis 'chi bar</text></item>
<item><p>151a.2</p><section></section><text>'gyur/ /zhes bya ba ni go sla'o/ /steng 'og so ni 'thams pa na/ /zhes bya ba la/ steng 'og gi so 'thams pa ni so'i phreng ba gnyis mtshams med pa ste/ gang gi tshe so'i mtshams na gnas pa'i rtsa chad pa na/ so 'thams pa'i mtshan ma snang bar 'gyur ro/ /zhag gsum</text></item>
<item><p>151a.3</p><section></section><text>'chi bdag phrad par 'gyur/ /zhes bya ba ni go sla'o/ /mgrin pa'i logs kyi phyi rol rtsa/ /zhes bya ba la/ gang gi tshe mgrin pa gnyis kyi logs na gnas pa'i rtsa nyams pa de'i tshe/ mgrin pa'i logs gnyis su khyur khyur po mthon por 'gyur te mtshan ma'o/ /zla ba phyed na</text></item>
<item><p>151a.4</p><section></section><text>gdon mi za/ /zhes bya ba ni zla ba phyed tshun chad na the tshom med par bstan pa'i phyir 'chi ba'o/ /brang gi dra ba zhom gyur na/ /zla phyed sman pas gsor mi rung / /zhes bya ba la/ brang gi dra ba zhom pa ni khung bu brang du bros pa ste/ gang gi tshe brang gi dra ba la gnas pa'i rtsa chad pa de'i tshe brang gi dra ba zhom</text></item>
<item><p>151a.5</p><section></section><text>par gyur pa'o/ /zla phyed ces bya ba ni zla ba phyed na 'chi ba'o/ /the tshom med par bstan pa'i phyir/ /sman pas gsor mi rung zhes bya ba smos te go sla'o/ /sen mo'i khrag ni med pa yis/ /lus can nyi ma brgyad na 'chi/ /zhes bya bas/ sen mo'i khrag med pa ni glo bur du dkar</text></item>
<item><p>151a.6</p><section></section><text>por gyur pa ste/ gang gi tshe sen mo la gnas pa'i rtsa chad par gyur pa de'i tshe/ glo bur du sen mo dkar por snang bar 'gyur ba'o/ /lus can nyi ma brgyad na 'chi/ /zhes bya ba ni go sla'o/ /'chi ba'i mtshan ma brgyad bcas pas/ /zhes bya ba la/ brgyad ni grangs brgyad do/ /</text></item>
<item><p>151a.7</p><section></section><text>bcas pa ni de dang bcas pa ste dgu pa'o/ /de ltar na 'chi ltas kyi mtshan ma dgu yin par ston to/ /'chi ba'i dus bab mtshon par bya/ /zhes bya ba la/ dus bab ni dus la bab par gnas pa ste/ sngar bstan pa'i mtshan ma dgu lus la snang bas lus can rnams the tshom</text></item>
<item><p>151b.1</p><section></section><text>med par 'chi ba nyid du mtshon par bya ba'o/ /de ltar 'chi ba'i mtshan ma bstan nas/ da ni 'chi ba slu ba bstan pa'i phyir/ sna yi bar sha chad pa la/ /zhes bya ba la sogs pa smos te/ sna yi bar sha chad pa la/ /zhes bya ba ni sna'i rtsa chad pa dgang ba la'o/ /ye shes sa bon gyis gzir</text></item>
<item><p>151b.2</p><section></section><text>bya/ /zhes bya ba la/ ye shes sa bon ni ye shes mkha' 'gro ma'i sa bon te hUM ngo / /gzir bar bya zhes bya ba ni hUM gis bdud rtsi'i rgyun 'jigs su rung bas gnas te tshim par bya zhes bya ba'i don to/ /yang na hUM yongs su gyur pa las byung ba'i ye shes mkha' 'gro ma 'og nas</text></item>
<item><p>151b.3</p><section></section><text>'byung ba'i gzugs can gnas der bsgoms la dgang bar bya ste/ 'di ltar rtsa chad pa'i sgo nas ni 'chi bar 'gyur la/ de bkang ba las ni de ldog par 'gyur ro zhes bya ba'i don to/ /des na thams cad du sa bon gyis tshim par bya ba'am/ lha'i rnal 'byor du bsgom par bya</text></item>
<item><p>151b.4</p><section></section><text>bar ston to/ /mig gi chu ni chad pa na/ /rdo rje ma yi sa bon gzung / /zhes bya ba la/ mig gi chu chad pa ni des mtshon pa'i mig gi rtsa chad pa'i tshe na'o/ /rdo rje ma yi sa bon gzung / /zhes bya ba ni gnas der rdo rje mkha' 'gro ma'i sa bon yi ge suM mam/ de yongs su gyur</text></item>
<item><p>151b.5</p><section></section><text>pa las byung ba'i rdo rje mkha' 'gro ma'i sku bdud rtsi'i rgyun 'dzag pa dang ldan pas lus tshim par bya'o zhes bya ba'i don to/ /khur tshos logs kyi mtshan ma la/ /drag mo'i sa bon gzir bar bya/ /zhes bya ba ni khur tshos logs kyi rtsa chad pa la drag mo mkha' 'gro ma'i sa</text></item>
<item><p>151b.6</p><section></section><text>bon yi ge k+ShuM ngam/ sa bon gyur pa las byung ba'i drag mo mkha' 'gro ma'i sku'i bdud rtsis dgang bar bya'o zhes bya ba'i don to/ /rna ba'i chol zangs zhom pa la/ /ro langs ma yi sa bon dgang / zhes bya ba ni rna ba'i rtsa chad pa la gnas der ro langs ma'i sa bon yi ge yuM ngam/ </text></item>
<item><p>151b.7</p><section></section><text>sa bon yongs su gyur pa las byung ba'i ro langs ma'i bdud rtsis dgang bar bya'o zhes bya ba'i don to/ /lce yi thig nag 'di la ni/ /gtum mo'i sa bon bsam par bya/ /zhes bya ba ni lce'i rtsa chad pa'i gnas der gtum mo'i yi ge hUM ngam/ de yongs su gyur pa las byung ba'i</text></item>
<item><p>152a.1</p><section></section><text>gtum mo bdud rtsi dang bcas pa bsgom mo zhes bya ba'i don to/ /so dang so ni 'thams pa la/ /seng ge mo yi sa bon brdeg /ces bya ba ni so'i rtsa chad pa la/ seng ge ma'i sa bon smraM dam/ de yongs su gyur pa las byung ba'i seng ge mo'i gzugs bdud rtsi dang bcas</text></item>
<item><p>152a.2</p><section></section><text>pa brdeg pa ste/ gzugs shing bsgom mo zhes bya ba'i don to/ /mgrin pa'i logs kyi phyi rol rtsa/ /stag mo'i sa bon brdeg par bya/ /zhes bya ba ni mgrin pa'i logs kyi rtsa gnyis chad pa'i gnas der stag mo'i sa bon h+m+raM ngam/ de yongs su gyur pa las byung ba'i stag mo</text></item>
<item><p>152a.3</p><section></section><text>bdud rtsi dang bcas par bsgom mo zhes bya ba'i don to/ /brang gi dra ba zhom pa la/ /ce spyang sa bon gzung bar bya/ /zhes bya ba ni brang gi dra ba'i rtsa chad pa na/ der ce spyang gi sa bon yi ge y+m+raM</text></item>
<item><p>152a.4</p><section></section><text>mo zhes bya ba'i don to/ /lag pa'i sen khrag med pa la/ /'ug pa mo yi sa bon gzung / /zhes bya ba ni lag pa'i sen mo la gnas pa'i rtsa chad pa la/ der 'ug pa mo'i sa bon yi ge yu k+Sh+m+ra</text></item>
<item><p>152a.5</p><section></section><text>mo zhes bya ba'i don to/ /nye bar bsdu ba bstan pa'i phyir/ /'chi ltas yan lag mtshan ma ni/ /sa bon de dag dgod pas bsrung / /zhes bya ba smos te/ gang gi lus la 'chi ltas kyi mtshan ma sngar bshad pa rnams snang na/ gnas der de dag ces bya ba ye shes mkha' 'gro</text></item>
<item><p>152a.6</p><section></section><text>ma la sogs pa rnams kyi sa bon hUM la sogs pa sngar bshad pa'i rim pa ltar bkod pas bsrung bar bya'o zhes bya ba'i don to/ /da ni gnas phyi'i srung ba bstan pa'i phyir/ phyi nas zhes bya ba la sogs pa smos te/ phyi nas ye shes 'khor lo ni/ bri ba'i cho gas rnam</text></item>
<item><p>152a.7</p><section></section><text>shes bsrung / /zhes bya ba la/ phyi nas zhes bya ba ni gzhan no/ /ye shes 'khor lo ni 'og nas 'byung ba'i 'khor lo'o/ /rnam shes ni bsgrub par bya ba'i srog go/ /srung ba ni go sla'o/ /gzhung gzhan las ni/ gzhan du srung ba bshad par bya/ /zhes 'byung ste/ der</text></item>
<item><p>152b.1</p><section></section><text>gzhan zhes bya ba ni tshul gzhan gyis so/ /srung ba ni srog gnas pa ste/ lhag ma ni snga ma bzhin no/ /srung ba'i cho ga nyid bstan pa'i phyir/ ma bsregs zhes bya ba la sogs pa smos te/ ma bsregs kham phor gnyis ni mes ma btsos pa'i kham phor gnyis so/ /gur</text></item>
<item><p>152b.2</p><section></section><text>gum go ro tsa na yis/ /zhes bya ba ni gur gum dang go ro tsa na gang yang rung bas sam/ yang na de gnyis bsres pas so/ /bri zhes bya ba ni 'khor lo zhes bya ba snga ma dang sbyar ro/ /'og gi cha ni re'u mig dgu/ /zhes bya ba ni kham phor 'og ma'i gzhi la/ thig bzhi btab pas re'u</text></item>
<item><p>152b.3</p><section></section><text>mig gi cha dgur bya ba'o/ /de bzhin steng la bcu gnyis bya/ /zhes bya ba ni kham phor steng ma'i gzhi la yang snga ma ltar thig bzhi btab pas dgur byas la/ slar yang mtshams kyi re'u mig bzhi la thig bzhi btab pas re'u mig gi cha bcu gnyis su bya ba'o/ /dbus su ming ni</text></item>
<item><p>152b.4</p><section></section><text>bris nas su/ /zhes bya ba ni 'khor lo'i dbus te snying po'i re'u mig la/ bsgrub par bya ba'i ming bri ba'o/ /de bzhin sa bon mngon par bskor/ /zhes bya ba ni sngags kyi sa bon yi ges mngon par bskor ba ste/ sngags kyi yi ge dang spel ba'i ming bri'o zhes bya ba'i don to/ /spel</text></item>
<item><p>152b.5</p><section></section><text>ba nyid bstan pa'i phyir phyag 'tshal zhes bya ba la sogs pa smos te/ phyag 'tshal dbyangs ni yi ge oM ste/ phyag 'tshal gyi sgra'i rang bzhin no/ /dang po zhes bya ba thog ma ste/ ci'i zhe na/ bsgrub bya'i ming gis zhes bya bar blta'o/ /bsgrub bya'i ming yang gang du zhe na/ bsrung</text></item>
<item><p>152b.6</p><section></section><text>ba'i tshig gi sngon du bya/ /zhes bya ba smos te/ rak+Sha rak+Sha zhes bya ba'i sngon du ming bri zhing mthar rak+Sha zhes bya ba'i tshig bri ba'o/ /sangs rgyas lnga sogs ldan pa yi/ /sa bon mtha' ru gnas pa ste/ /zhes bya ba la/ mthar ni rak+Sha zhes bya ba'i sgra'i mtha' ste/ der sangs</text></item>
<item><p>152b.7</p><section></section><text>rgyas lnga'i sa bon te hUM bri ba'o/ /sreg byed yi ge de yi mtha'/ /zhes bya ba la/ de'i mtha' ni yi ge hUM gi mthar ro/ /sreg byed kyi yi ge ni swA hA ste de bri ba'o/ /bsdus pa'i don ni/ oM de ba dat+ta rak+Sha rak+Sha hUM swA hA zhes bya bar 'gyur te/ rak+Sha'i sgra gnyis ni man ngag las</text></item>
<item><p>153a.1</p><section></section><text>shes par bya'o/ /steng sogs mu khyud dbyangs yig dgod/ /ces bya ba la/ steng gi sgra ni phyi rol gyi tshig go/ /mu khyud ni kha khyer te/ re'u mig dgu'i phyi rol gyi ri mo gnyis kyi bar du'o/ /dbyangs yig ces bya ba ni/ dbyangs kyi yi ge bcu drug go/ /</text></item>
<item><p>153a.2</p><section></section><text>kham phor steng ma la yang de bzhin du bri bar shes par bya'o/ /yang na steng zhes bya ba ni steng gi kham phor ro/ /mu khyud ces bya ba ni 'og gi kham phor ro/ /lhag ma ni snga ma bzhin no/ /bskor ba gzhan gsungs pa/ kha pha zhes bya ba la sogs pa la kha zhes bya ba ni</text></item>
<item><p>153a.3</p><section></section><text>hUM ngo / /pha zhes bya ba ni yuM ngo / /nyis 'gyur zhes bya ba ni k+ShuM ngo / /lha mo rdo rje ma zhes bya ba ni/ lha mo rdo rje ma'i sa bon yi ge suM ngo / /sangs rgyas lnga'i sa bon zhes bya ba ni sangs rgyas lnga phan tshun ldan pa'i sa bon te hUM ngo / /thams cad phyag 'tshal sred byed</text></item>
<item><p>153a.4</p><section></section><text>mtha'/ /zhes bya ba la/ thams cad kyi dngos por phyag 'tshal te/ oM dang thams cad mthar sreg byed de swA hA dang sbyar ro/ /de dag gi don ni 'di yin te/ oM de ba dat+taM rak+Sha rak+Sha hUM hUM swA hA/ oM de ba dat+taM rak+Sha rak+Sha yuM hUM swA hA/ oM de ba dat+taM rak+Sha rak+Sha k+ShuM hUM swA hA/ </text></item>
<item><p>153a.5</p><section></section><text>oM de ba dat+taM rak+Sha rak+Sha suM hUM swA hA/ rnal 'byor ma rnams kyi sngags btu ba'o/ /yi ge hUM gi cha shas sangs rgyas lngar bstan pa'i phyir/ dbyug pa 'jig rten dbang phyug mgon/ /zhes bya ba la sogs pa smos te/ dbyug pa zhes bya ba ni yi ge ha'i 'og gi cha'i ri mo'o/ /'jig rten</text></item>
<item><p>153a.6</p><section></section><text>dbang phyug mgon zhes bya ba ni snang ba mtha' yas so/ /gya gyu zhes bya ba ni zhabs skyed do/ /phyag na rdo rje zhes bya ba ni mi bskyod pa'o/ /lus zhes bya ba ni yi ge ha'i steng gi cha'o/ /'jam pa'i mchog ces bya ba ni rin chen 'byung ldan no/ /bum pa zhes bya ba ni zla ba phyed pa'o/ /byams</text></item>
<item><p>153a.7</p><section></section><text>pa zhes bya ba ni don yod grub pa'o/ /steng du 'bar ba'i ma yig ni/ /'khor ba thams cad sgrol byed pa/ /zhes bya ba la/ ma yig ces bya ba ni steng gi thig le'o/ /'bar ba zhes bya ba ni rnam par snang mdzad do/ /'khor ba thams cad sgrol byed pa/ /zhes bya ba ni/ de ltar sangs</text></item>
<item><p>153b.1</p><section></section><text>rgyas lnga'i yan lag las bsdus pas ni hUM ngo / /de la shar gyi phyogs gnas pa/ /lha mo rdo rje mkha' 'gro ma/ /zhes bya ba ni sngar mkha' 'gro ma rnams kyi sngags btu ba bstan pa'i dgod pa'i gnas dang / lha mo gang gi ngo bo nyid yin pa ston par mdzad pa ste/ shar gyi phyogs gnas pa zhes bya ba ni/ </text></item>
<item><p>153b.2</p><section></section><text>re'u mig dgu'i shar phyogs kyi re'u cha la bri ba'o/ /der ci zhig ce na/ lha mo rdo rje mkha' 'gro ma/ /zhes bya ba ste/ rdo rje mkha' 'gro ma'i rang bzhin gyi sngags/ oM de ba dat+taM rak+Sha rak+Sha suM hUM swA hA zhes bya ba'o/ /byang du drag mo zhes pa'i sa bon nyid ni sbyar bar bya ba ni de bzhin du g.yon skor</text></item>
<item><p>153b.3</p><section></section><text>gyis byang phyogs kyi re'u cha la/ drag mo zhes bya ba drag mo'i rang bzhin can gyi sa bon zhes bya ba oM de ba dat+taM rak+Sha rak+Sha k+ShuM hUM swA hA zhes bya ba'i sngags sbyar ba ste bri ba'o zhes bya ba'i don to/ /nub kyi phyogs su gnas pa ni/ /zhes bya ba ni nub phyogs kyi re'u cha la gnas par ro</text></item>
<item><p>153b.4</p><section></section><text>langs ma'i sa bon zhes bya ba ni ro langs ma'i rang bzhin gyi sngags/ oM de ba dat+taM rak+Sha rak+Sha yuM hUM swA hA zhes bya ba'o/ /sbyar ba ni bri ba'o/ /lho'i phyogs zhes bya ba ni lho phyogs kyi re'u cha la'o/ /gtum mo'i sa bon zhes bya ba'i oM de ba dat+taM rak+Sha rak+Sha hUM hUM zhes bya ba'i sngags so/ /rdzogs</text></item>
<item><p>153b.5</p><section></section><text>par bstan zhes bya ba ni yongs su rdzogs par bri ba'o/ /dbang ldan du ni seng ge mo/ /zhes bya ba la sogs pa la dbang ldan gyi mtshams su seng ge mo'i sngags smraM</text></item>
<item><p>153b.6</p><section></section><text>sngags y+m+raM</text></item>
<item><p>153b.7</p><section></section><text>shes par bya'o/ /mtshams na gnas pa'i sa bon ni/ /bzhi po yi ge drug gi dngos/ /zhes bya ba ni seng ge mo la sogs pa'i sa bon mtshams na gnas pa bzhi po de dag ni re re zhing yang yi ge drug brtsegs pa'i rang bzhin no zhes bya ba'i don to/ /sngags dgod pa nye</text></item>
<item><p>154a.1</p><section></section><text>bar bsdu ba bstan pa'i phyir/ phyogs dang zhes bya ba la sogs pa smos te/ phyogs la sogs pa'i re'u mig ji lta ba bzhin du smos pa'i tshul gyis sa bon de dang de dag dgod par bya'o zhes bya ba'i don to/ /steng gi gnas ni bcu gnyis la/ /dbyangs kyi sa bon</text></item>
<item><p>154a.2</p><section></section><text>gzhag par bya/ /zhes bya ba ni steng gi kham phor gyi re'u mig bcu gnyis la/ dbyangs kyi yi ge bcu gnyis bri bar bya'o zhes bya ba'i don to/ /'og gi kham phor gyi dbus su bri ba'i sngags dang 'dra bar steng gi dbus su yang bri'o zhes bstan pa'i phyir/ /phyag 'tshal sreg byed</text></item>
<item><p>154a.3</p><section></section><text>mtha' dang bcas/ /zhes bya ba smos te/ phyag 'tshal ni oM mo/ /sreg byed ni swA hA'o/ /bcas pa ni hUM ngo / /des ni 'di skad du/ /kham phor steng ma'i dbus kyi re'u mig la/ oM de ba dat+taM rak+Sha rak+Sha hUM swA hA zhes bya ba'i sngags bri'o zhes bya bar ston to/ /de'i shar gyi re'u</text></item>
<item><p>154a.4</p><section></section><text>mig la r-i/ byang du r-I/ nub tu l-i'o/ /lhor ni l-I'o/ /de nyid gsungs pa/ phyogs su ma ning gzhag par bya/ /zhes bya ba ste/ ji ltar bstan pa'i rim gyis phyogs su ma ning gi yi ge bzhi bri ba'o/ /mtshams rnams su ni man ngag gis na dbyangs kyi yi ge brgyad bri</text></item>
<item><p>154a.5</p><section></section><text>bar gsungs te/ de la dbang ldan gyi mtshams su g.yas skor gyis i I/ me mtshams su u U/ bden bral dag tu e ai/ rlung mtshams dag tu o au bri bar bya ste bsdus pa'i don to/ /ma ning gi sa bon bzhi ni 'bar ma la sogs pa'i ngo bo nyid de/ de</text></item>
<item><p>154a.6</p><section></section><text>nyid bstan pa'i phyir/ 'bar ma zhes bya ba la sogs pa smos te go sla'o/ /phyag 'tshal sreg pa mthar gnas pa/ /zhes bya ba ni/ ji ltar re'u mig dgu pa'i dbus su yi ge hUM dang phyag 'tshal dang swA hA dang spel ba ji lta ba bzhin du/ 'dir yang re'u mig bcu gnyis la</text></item>
<item><p>154a.7</p><section></section><text>gnas pa'i yi ge rnams kyang spel bar bya'o zhes bya ba'i don to/ /oM de ba dat+taM rak+Sha rak+Sha hUM swA hA zhes pa lta bu'o/ /gang gi sa bon gang yin pa de dang de'i phyogs kyi nges pa bstan pa'i phyir/ ji lta'i gnas bzhin gzhag par bya/ /zhes bya ba la sogs pa smos te/ shar phyogs mkha'</text></item>
<item><p>154b.1</p><section></section><text>'gro ma yi gnas/ /zhes bya ba ni shar phyogs kyi re'u mig la gnas pa'i sa bon r-i ni lha mo mkha' 'gro ma'i ngo bo nyid do zhes bya ba'i don to/ /byang du gnas pa 'bar ma ste/ /zhes bya ba ni byang gi re'u mig la gnas pa'i sa bon ni lha mo 'bar ma ste r-I'o/ /nub tu 'jib mar</text></item>
<item><p>154b.2</p><section></section><text>rab tu gsungs/ /zhes bya ba ni nub kyi re'u mig la gnas pa'i sa bon ni lha mo 'jib ma ste l-i'o/ /lho ru 'phrog byed dgod par bya/ /zhes bya ba ni lho'i re'u mig la gnas pa'i sa bon ni lha mo phrog byed ma ste l-I'o/ /sngar bstan pa nye bar bshad pa'i phyir/ dbus su ming ni</text></item>
<item><p>154b.3</p><section></section><text>bri bya ste/ zhes bya ba la/ dbus su ni 'khor lo'i dbus so/ /ming ni bsgrub par bya ba'i ming ste sngags dang spel te bri ba'o/ /'og tu de bzhin steng de bzhin/ /zhes bya ba ni/ 'og gi re'u mig dbus la ming bri ba bzhin du steng gi re'u mig la yang bri ba'o zhes bya</text></item>
<item><p>154b.4</p><section></section><text>ba'i don to/ /yang na dbus zhes bya ba ni phyag 'tshal dang / rak+Sha rak+Sha'i sgra'i dbus su bsgrub bya'i ming bri ba'o/ /'og tu de bzhin steng de bzhin/ /zhes bya ba ni steng gi kham phor ro/ /'og ces bya ba ni dbus te/ 'di'i don ni ji ltar sngar gyi kham phor ltar</text></item>
<item><p>154b.5</p><section></section><text>'dir yang bri'o zhes bya ba yin no/ /gnyi ga zhes bya ba la sogs pa la/ gnyi ga kham phor gnyis so/ /kha sbyar ba ni go sla'o/ /skud pa dmar pos dkri ba ni/ skud pa dmar pos kun nas bcing ba'o/ /kun nas zhes bya ba la sogs pa ni go sla'o/ /mchod</text></item>
<item><p>154b.6</p><section></section><text>pa gsungs pa/ sna tshogs zhes bya ba la sogs pa la nye bar spyod pa'i gtor ma zhes bya ba ni sha dang nya sha dang sgog skya dang btsong dang khur skya la sogs pa'i tshogs so/ /dbus su 'khrul 'khor bzhag nas ni/ /zhes bya ba ni sngar bshad pa'i maN+Dal gyi steng du 'khrul</text></item>
<item><p>154b.7</p><section></section><text>'khor gzhag pa ste/ rdo rje bsams nas reg bya la/ /zhes bya ba dang 'brel to/ /ji lta bu'i 'khrul 'khor zhe na/ mkha' 'gro ma lnga zhes bya ba la sogs pa smos te/ kham phor kha sbyar gyi steng du ye shes mkha' 'gro ma dang / rdo rje mkha' 'gro ma dang / drag mo dang / </text></item>
<item><p>155a.1</p><section></section><text>ro langs ma dang / gtum mo rnams bsgoms pa'i kham phor ro/ /bdag nyid rdo rje can sbyor bas/ /zhes bya ba ni/ bdag nyid ye shes kyi mkha' 'gro ma'am/ rdo rje mkha' 'gro ma 'khor dang bcas pa bsgom pa'o/ /rdo rje sems dpa' bdag ces</text></item>
<item><p>155a.2</p><section></section><text>brjod/ /ces bya ba ni/ de'i 'og tu rdo rje sems dpa'i nga rgyal bya ba'am/ yang na rang bzhin med par bsgom pa'o/ /rdo rje lag gi lag rtse ru/ /zhes bya ba ni rdo rje rtse gsum pa'i phyag rgyar bcas pa'i sor mo'i rtse mor ro/ /rdo rje bsams nas zhes bya ba ni go sla'o/ /reg bya zhes bya</text></item>
<item><p>155a.3</p><section></section><text>ba ni kham phor la reg pa'o/ /yang na lag gis rdo rje thogs te reg pa'o/ /dbus su bstan pa'i sa bon ni/ /zhes bya ba ni kham phor gyi dbus su bris pa'i sngags gang yin pa ste/ oM de ba dat+taM rak+Sha rak+Sha hUM swA hA zhes bya ba'o/ /brgyad brgya ru ni bzlas par bya/ /zhes bya ba ni go</text></item>
<item><p>155a.4</p><section></section><text>sla'o/ /phan yon gsungs pa/ tshe rabs snga ma'i sdig la sogs/ /lha la sogs la bsgo bar bya/ /zhes bya ba la sogs pa la/ tshe rabs snga ma la sogs pa la bsags pa'i sdig pa rnams lha la bsgo ba ste/ lha rnams kyis med par mdzad pa yin gyis gzhan du na cho ga</text></item>
<item><p>155a.5</p><section></section><text>'di tsam gyis bsgrub bya'i lus bsrungs pa ma yin no zhes bya ba'i don to/ /yan lag thams cad gzir ba dang / /'chi ba'i dus bab 'byung mi 'gyur/ /zhes bya ba ni/ sgrub par byed pa'i lus la nad dang dus ma yin par 'chi ba 'byung bar mi 'gyur ro zhes bya ba'i don to/ /nad pa glor</text></item>
<item><p>155a.6</p><section></section><text>gzhag sbyar nas ni/ /zhes bya ba ni nad pa'i glor 'khrul 'khor bzhag nas sngags bzlas pa sbyar na'o/ /dus rnams kun du nad mi 'byung / /zhes bya ba ni nad dang bral ba'o/ /yang na dus rnams kun du zhes bya ba ni sngags brgyad brgya bzlas pa'i 'khrul 'khor ji srid du gnas pa de srid</text></item>
<item><p>155a.7</p><section></section><text>du dus ma yin par 'chi ba dang nad rnams 'byung bar mi 'gyur ba ste/ de nyid la sngags brgyad brgya bzlas pas gal te nad kyis zin pa yang nad dang dus ma yin par 'chi ba zlog par byed pa'o/ /de'i tshe/ lus can tshe ni zad pa yang / /zla ba drug tu gnas par 'gyur/ /zhes bya ba ni/ nad</text></item>
<item><p>155b.1</p><section></section><text>pa'i glor gzhag sbyar na ni/ /zhes bya ba dang 'brel te/ nad pa'i glor 'khrul 'khor bzhag nas sngags bzlas na tshe zad pa rnams kyang zla ba drug tu tshe nur bar 'gyur ro zhes bya ba'i don to/ /gnas gzhan du ni bzhag nas su/ /rtag tu mchod la brtson par bya/ /zhes bya ba ni glor bzhag pa las</text></item>
<item><p>155b.2</p><section></section><text>gnas gzhan du bzhag nas kyang / mchod pa sngon du 'gro ba'i sngags bzlas nas sngar smos pa ltar 'gyur ro/ /de nyid kyi phyir gsungs pa/ rdo rje rgya ldan sbyor ba yis/ /rnam shes gang du'ang 'gro mi 'gyur/ /zhes bya ba smos te/ ji ltar rgya ldan gyis khang pa'i sgo bsrungs pa'i mi</text></item>
<item><p>155b.3</p><section></section><text>phyir mi 'byung ba ltar cho ga 'dis bsrungs pa'i lus las rnam par shes pa mi 'gro'o zhes bya ba'i don to/ /da ni dug gso ba bstan pa'i phyir/ gzhan yang zhes bya ba la sogs pa smos te/ gzhan yang las ni bshad par bya/ /zhes bya bar sbyar ro/ /gzhan yang bdag gi</text></item>
<item><p>155b.4</p><section></section><text>dbugs dag ni/ /der ni rab tu brtag par bya/ /zhes bya ba la bdag gi dbugs ni bdag nyid kyi dbugs rgyu ba'o/ /der ni zhes bya ba ni dug gso ba la'o/ /rab tu brtag par bya zhes bya ba ni dpyad pa la 'bad par bya'o zhes bya ba'i don to/ /de nyid kyi phyir gsungs pa/ dbugs kyi</text></item>
<item><p>155b.5</p><section></section><text>gnas ni mtshungs par ni/ /zhes bya ba ni bdag gi dbugs sna sgo'i phyogs gang nas rgyu ba'i phyogs de nas gal te pho nya smra bar byed na/ de'i tshe dbugs dang gnas mtshungs pa'o/ /thams cad 'grub par gsungs pa yin/ /zhes bya ba ni de'i dug gso ba la sogs pa'i las de dag</text></item>
<item><p>155b.6</p><section></section><text>'grub par 'gyur ba'o/ /de nyid gsal bar bstan par bya ba'i phyir/ g.yas la zhes bya ba la sogs pa smos te/ g.yas la g.yas su gnas pa zhes bya ba ni bdag gi dbugs sna sgo g.yas nas rgyu ba'i tshe/ pho nya yang g.yas su gnas pa ste/ dbugs dang gnas</text></item>
<item><p>155b.7</p><section></section><text>mtshungs pa'o/ /g.yon la g.yon du gnas zhes bya ba yang de bzhin no/ /der gnas nas ni smra byed pa/ /thams cad 'grub pa nyid du 'gyur/ /zhes bya ba ni go sla'o/ /spang bar bya ba bstan pa'i phyir/ /dbugs dang 'dri ba mi mthun pa/ /grub pa ring bar mtshon par bya/ /zhes</text></item>
<item><p>156a.1</p><section></section><text>bya ba smos te/ 'dri ba zhes bya ba ni/ lha sbyin mche bas zin na/ de la ji ltar bgyi zhes bya ba la sogs pa'i tshig go/ /dbugs dang mi mthun pa zhes bya ba ni gnas mi mtshungs pa ste/ bdag gi dbugs sna sgo g.yas nas rgyu na/ pho nya g.yon du gnas</text></item>
<item><p>156a.2</p><section></section><text>pa'am/ g.yon na rgyu na g.yas su gnas pa ste/ dbugs kyis stong pa'i sna sgor g.yas pa zhes bya ba ni don to/ /dngos grub ring bar mtshon par bya/ /zhes bya ba ni go sla'o/ /de ltar 'grub pa dang mi 'grub pa'i dbugs brtags la mche bas zin pa'i gan du 'gro</text></item>
<item><p>156a.3</p><section></section><text>ba'am mi 'gro bar bya'o/ /brtags pa'i rnam pa gzhan gsungs te/ skad cig ces bya ba la sogs pa la/ skad cig ces bya ba ni dbugs nang du 'jug pa'o/ /srog ces bya ba ni phyir 'phro ba'o/ /sbyor ba gnyis zhes bya ba ni 'das ma thag pa'i dbugs kyi sbyor ba de</text></item>
<item><p>156a.4</p><section></section><text>gnyis te/ dbugs nang du 'jug pa la 'dri ba dang / phyir 'gro ba la 'dri ba'o/ /shes bya ste zhes bya ba ni sbyor ba de gnyis kyi nang nas skad cig gi sbyor ba ni gzung bar bya ba yin la/ cig shos ni spang bar bya bar shes par bya'o zhes bya ba'i don to/ /de nyid kyi phyir gsungs pa/ </text></item>
<item><p>156a.5</p><section></section><text>skad cig ces bya ba la sogs pa la/ bya ba kun ni dgos pa kun no/ /de nyid ci zhig ce na/ rgyas par 'gyur bar rab tu grags/ /zhes bya ba smos te/ rgyas pa la sogs pa thams cad kyang 'grub na/ dug gso ba 'ba' zhig lta ci smos zhes bya ba'am/ yang na rgyas</text></item>
<item><p>156a.6</p><section></section><text>par 'gyur ba ni rdzogs par 'gyur ba ste/ bya ba kun nye bar 'grub pa'o/ /srog la bya ba gang byas pa/ /grub pa ring bar the tshom med/ /ces bya ba ni/ srog gi sbyor bas gnas te 'dri ba'i bya ba rnams ni ring ba ste/ mi 'grub po zhes bya ba'i bar du'o/ /mche ba la sogs bsams</text></item>
<item><p>156a.7</p><section></section><text>nas dug /der ni gso ba dag tu bya/ /zhes bya ba la/ sogs kyi sgras ni nad gzhan yang gzung bar bya'o/ /bsams nas zhes bya ba sngar smos pa'i tshul gyis rung ba dang mi rung ba dpyad nas so/ /der ni gso ba dag tu bya/ /zhes bya ba ni go sla'o/ /ci zhig dpyad par bya zhe na/ </text></item>
<item><p>156b.1</p><section></section><text>sbyor sogs sngags kyi mtshan nyid can te/ rim par phye ba snga ma las smos pa'i sbyor ba'i mtshan nyid do/ /thams cad rig pas zhes bya ba ni rnal 'byor pas so/ /klu la bsgo zhes bya ba ni bka' bsgo ba shes nas klu'i nad gso ba'o/ /sngar smos pa'i mtshan nyid bstan pa'i</text></item>
<item><p>156b.2</p><section></section><text>phyir/ sbyor ba bzhi la sos btab pa/ /'chi bar 'gyur bar the tshom med/ /ces bya ba smos te/ sbyor ba bzhi zhes bya ba ni rwa can bzhi'o/ /sos btab pa nye bar mtshon pa ste/ nad thams cad do/ /yang na sos btab pa zhes bya ba ni mche ba'i dug 'ba' zhig go/ /</text></item>
<item><p>156b.3</p><section></section><text>sbyor ba bzhi zhes bya ba ni bla ma'i man ngag las mi ki ri la sogs pa ste/ mi ki ra'i sbyor ba la ni rigs ldan gyi sos btab pa'o/ /bi ti ka las ni mgo brgya pas so/ /swa p+na la ni gtsigs pas so/ /ka ma la ni dus kyi mche bas te sbyor ba bzhi po de la zin pa rnams gdon mi za bar 'chi</text></item>
<item><p>156b.4</p><section></section><text>bar 'gyur ro zhes bya ba'i don to/ /lhag ma rnams ni gzung bar bya ste/ de nyid kyi phyir gsungs pa/ dug bsdu ba yi sbyor ba yis/ /gzhan ma thams cad gso bar bya/ /zhes bya ba la/ gzhan brgyad po thams cad la 'og nas 'byung ba'i dug 'phrog pa'i sbyor bas</text></item>
<item><p>156b.5</p><section></section><text>gso bar bya'o zhes bya ba'i don to/ /'phrog pa'i sbyor ba de nyid bstan pa'i phyir/ sos btab lus la zhes bya ba la sogs pa smos te/ sa bon gyi ni dgod pas dgod/ /ces bya ba ni/ bsgrub par bya ba'i lus kyi yan lag la sa bon gyi yi ge brgyad</text></item>
<item><p>156b.6</p><section></section><text>dgod pa ste bsam mo zhes bya ba'i don to/ /de nyid kyi phyir gsungs pa/ yi ge brgyad kyi zhes bya ba la sogs pa la/ yi ge brgyad kyi sngags dag ni/ /yan lag brgyad po rnams su dgod/ /ces bya ba la/ yi ge brgyad nyid sngags te/ </text></item>
<item><p>156b.7</p><section></section><text>de rnams yan lag brgyad po zhes bya ba mgo la sogs pa'i yan lag rnams su bkod cing bsam pas bsrung bar bya ste/ 'di ltar mgor ni k+ShuM ngo / /sna dang rna ba gnyis dag la ni yuM ngo / /mig gnyis su ni hUM ngo / /kha ru ni suM ngo / /mgrin par ni</text></item>
<item><p>157a.1</p><section></section><text>ngo / /nam mtshang dag tu ni h+m+raM</text></item>
<item><p>157a.2</p><section></section><text>sa bon rnams kyis yu yid dug dbrog /ces bya ba la/ yid dug ces bya ba ni dug rnams rang gi rnam par rtog pa'i bdag nyid kyi phyir ro/ /sa bon rnams dbrog ces bya ba ni sngar smos pa'i sa bon rnams kyis 'og nas 'byung ba'i cho ga ltar dug gi mthu dbrog pa'o/ /</text></item>
<item><p>157a.3</p><section></section><text>dkyil 'khor dbus su gnas pa yi/ /zhes bya ba la/ dkyil 'khor ni lus so/ /de'i dbus ni snying ga'o/ /der gnas pa'i ye shes ni yi ge hUM ste/ des rnam par shes pa bcing ba ste bsdam par bya ba'o/ /yan lag bsrung ba'i sbyor byas nas/ /de'i 'og phyi rol</text></item>
<item><p>157a.4</p><section></section><text>brtsam par bya/ /zhes bya ba ni/ sngar smos pa'i rim gyis dug gis zin pa'i lus dang por bsrungs la/ de'i 'og tu phyi'i las brtsam mo zhes bya ba'i don to/ /phyi'i las gsungs pa/ chu dang 'o ma bsres pa yis/ /sa snod yongs su dgang bar bya/ /zhes bya ba la sogs pa</text></item>
<item><p>157a.5</p><section></section><text>ste/ sa snod ni sa la sogs pa'i bum pa'o/ /chu dang 'o ma bsres pas dgang ba ni go sla'o/ /zla ba'i dkyil 'khor zhes bya ba la sogs pa'i don ni bum pa gang yin pa de'i nang du pad+ma 'dab ma brgyad pa/ de'i lte bar zla ba'i dkyil 'khor/ de'i steng du suM yongs su gyur pa las byung</text></item>
<item><p>157a.6</p><section></section><text>ba'i rdo rje mkha' 'gro ma gdugs dkar pos brgyan cing mdog dkar mo phyag gnyis na kha T+wAM ga dang / thod pa bsnams shing / sbrul gyi rgyan gyis brgyan pa sems dpa'i skyil krung can/ klu brgyad kyi mgo'i cha rnams gdan zla ba'i dkyil 'khor gyi 'og tu bsdus nas mnan te</text></item>
<item><p>157a.7</p><section></section><text>bzhugs par bsgom pa 'di yin no/ /da ni pad+ma'i 'dab ma rnams la gnas pa'i klu rnams bstan par bya ba'i phyir/ /shar du zhes bya ba la sogs pa smos te/ shar gyi 'dab ma la ni nor rgyas bu dkar po'o/ /byang du ni 'jog po ser po'o/ /nub tu ni stobs kyi rgyu dmar</text></item>
<item><p>157b.1</p><section></section><text>po'o/ /lhor ni pad+ma sngon po'o/ /dbang ldan du ni pad+ma chen po dkar ser ro/ /me mtshams su ni dung skyong dkar sngo'o/ /bden bral gyi mtshams su ni rigs ldan sngon dmar po/ /rlung mtshams su ni 'khyil ba ltung ba dmar ser te/ de dag ni klu brgyad do/ /nye bar bsdu ba bstan</text></item>
<item><p>157b.2</p><section></section><text>pa'i phyir/ klu brgyad po ni bsams nas su/ /mgo bo rnams ni mnan par bsgom/ /zhes bya ba smos te/ bshad zin to/ /mchod pa bstan pa'i phyir/ rdzas rnams kun gyis zhes bya ba la sogs pa smos te/ rdzas rnams kun ni me tog dang / bdug pa dang / dri dang / </text></item>
<item><p>157b.3</p><section></section><text>mar me dang / lha bshos rnams so/ /me tog bdug sogs gtor ma sbyin/ /zhes bya ba ni klu'i gtor ma sbyin pa'o/ /bdag nyid lha yi rnal 'byor ni/ /rdo rje mkha' 'gro ma ru bsam/ /zhes bya ba ni/ dug dbrog pa'i dus 'dir bdag nyid rdo rje mkha' 'gro ma'i</text></item>
<item><p>157b.4</p><section></section><text>lha'i rnal 'byor du bya ba'o/ /rma bya'i sgro yi chun po yis/ /chu yi sbyor bas drang bar bya/ /zhes bya ba ni drangs te chu'i nang du ngo bo ba'o/ /gang nas drangs she na/ kun nas rkang par drangs nas su/ /zhes bya ba smos te/ mgo bo la sogs pa'i lus kun ni rma bya'i sgro'i chun pos</text></item>
<item><p>157b.5</p><section></section><text>bya bas la rkang mthil gyi bar du drang ba'o/ /rkang pa nas ni chur thim bya/ /zhes bya ba ni bum pa'i chu snod kyi nang du dbo zhing lha la gsol bar bya'o zhes bya ba'i don to/ /dug dbrog pa'i sngags gsungs pa/ oM hrIH TaT+TaN+Ta ra hUM phaT swA hA zhes bya ba ni 'dir man ngag las hUM</text></item>
<item><p>157b.6</p><section></section><text>gsum dang phaT gsum du blta bar bya'o/ /sngon du bsnyen pa bya ba ma gtogs par mi 'grub par bstan pa'i phyir/ rdo rje sems dpar zhes bya ba la sogs pa smos te/ dang por rdo rje sems dpa'i sbyor bas/ bA su ki la sogs pa'i sngags thams cad 'bum phrag re rer</text></item>
<item><p>157b.7</p><section></section><text>bzlas pas bsnyen pa bya ba'o/ /sngags de dag kyang gsungs pa/ oM bA su ki zhes bya ba la sogs pa ste go sla'o/ /dug dbrog pa'i dus su/ sngags spel ba bstan pa'i phyir/ oM hrIH TaT+TaN+Tar zhes bya ba la sogs pa smos te/ A mu ka s+ya zhes bya ba ni gnyis pa'i don</text></item>
<item><p>158a.1</p><section></section><text>gyis drug pa yin no/ /kun nas rkang par drangs nas su/ /zhes bya ba ni/ nye bar bstan pa gsungs pa/ 'o ma'i dbus su drangs pa yis/ /zhes bya ba la sogs pa smos te/ oM bA su ki hrIH TaT+TaN+Ta ra de ba dat+tan ni ri ba sh+yaM ru hUM hUM hUM phaT phaT phaT swA hA zhes bya ba'i</text></item>
<item><p>158a.2</p><section></section><text>sngags dang / sngags gzhan thams cad kyang zlos shing / mgo nas brtsams te rkang pa'i bar du byabs nas drangs la chur dbo bar bya'o/ /pho ba tsam gyis de'i tshe 'phral du 'o ma nag por 'gyur ro/ /dug 'phrogs nas 'o ma nag por gyur gyi 'og tu bya ba'i sbyor ba bstan pa'i phyir/ </text></item>
<item><p>158a.3</p><section></section><text>yungs kar zhes bya ba la sogs pa smos te/ dkar po'i sgra ni kun la sbyar bar bya'o/ /gsang sngags zlos shing zhes bya ba ni/ sngar smos pa'i sngags thams cad zlos shing brdeg pa'o/ /brdeg pa tsam gyis bsgrub bya'i snying 'phar ba la sogs par 'gyur ro/ /de nas ci</text></item>
<item><p>158a.4</p><section></section><text>zhig bya zhe na/ snying ni zhes bya ba la sogs pa smos te/ ye shes bsdams te gzung bar bya/ /zhes bya ba ni de'i snying gar ye shes te yi ge hUM bsgoms pas rnam par shes pa bcing zhing gzung bar bya'o/ /de tsam gyis ni dbugs g.yo bar 'gyur ro/ /de nas ci zhig</text></item>
<item><p>158a.5</p><section></section><text>bya zhe na/ dbugs ni rnam par g.yos pa na/ /zhes bya ba la sogs pa smos te/ bdag gi dbugs kyis gzir bar bya/ /zhes bya ba ni bdag gi sna sgo'i rlung gis mche bas zin pa'i sna sgo nas khong par thim par bya zhing dgang bar bya zhes bya ba'i don to/ /de tsam gyis ni rkang</text></item>
<item><p>158a.6</p><section></section><text>lag la sogs pa 'dar bar 'gyur ro/ /de nas ci zhig bya zhe na/ yan lag thams cad 'dar ba na/ /zhes bya ba la sogs pa smos te/ bdag nyid dbyangs ni blang bar bya/ /zhes bya ba ni sngags pa bdag nyid kyi glu blang bar bya ba ste/ ci zhig ce na hUM gi glu zhes bya ba smos te/ </text></item>
<item><p>158a.7</p><section></section><text>oM hUM tre na zhes bya ba la sogs pa'o/ /de yang se gol gsum sngon du gtogs la blang ngo zhes bstan pa'i phyir/ se gol gsum gyis blang bar bya/ /zhes bya ba smos te/ se gol gsum dang bcas pa'i glu blangs pa las mche bas zin pa ldang bar 'gyur ro zhes bya ba'i don to/ /</text></item>
<item><p>158b.1</p><section></section><text>nad pa langs nas kyang rdo rje mkha' 'gro mar de'i lus bsgoms te bsrung bar bya'o/ /de nyid bstan pa'i phyir/ mche bas zin pa blangs nas ni/ /de yi yan lag bsrung bar bya/ /zhes bya ba smos te go sla'o/ /de'i 'og tu 'o ma'i bum pa klus byin gyis brlabs pa'i gnas su</text></item>
<item><p>158b.2</p><section></section><text>bskyal ba bstan pa'i phyir/ bsdus nas zhes bya ba la sogs pa smos te/ /da ni dug sngags kyi gtso bor sngar bsnyen pa bya ba bstan pa'i phyir/ zla ba'i dkyil 'khor zhes bya ba la sogs pa smos te/ 'di dag gi don ni pad+ma'i steng du zla ba'i dkyil 'khor la hUM gis bskyed pa'i rdo rje</text></item>
<item><p>158b.3</p><section></section><text>sems dpa' sku mdog dkar po phyag gnyis pa/ rgyan thams cad kyis brgyan cing rdo rje'i skyil krung du bzhugs pa/ rdo rje dang dril bu phyag g.yas g.yon gyis bsnams par bdag nyid bsgoms la/ oM hrIH zhes bya ba la sogs pa'i sngags 'bum phrag gsum du bzlas na</text></item>
<item><p>158b.4</p><section></section><text>sngar bsnyen pa byas par 'gyur ro zhes bya ba 'di yin no/ /der yang sngar 'bum phrag gsum bzlas pas bsnyen pas bsnyen pa byas la phyis kyang gdon mi za bar 'bum phrag gcig bzlas par bya'o/ /de nas sgrub pos dug bsdus na/ /'grub 'gyur 'di la the tshom med/ /ces</text></item>
<item><p>158b.5</p><section></section><text>bya ba ni bsnyen pa'i phan yon gsungs pa yin no/ /bsgrub par bya ba ma yin pa'i mche ba'i gnas bstan pa'i phyir/ kha dang zhes bya ba la sogs pa smos te/ thig le zhes bya ba ni smin ma'i dbus so/ /steng zhes bya ba rkan no/ /sna rtse ni sna sgo gnyis so/ /snying ga zhes</text></item>
<item><p>158b.6</p><section></section><text>bya ba ni mtshan no/ /gsang ba zhes bya ba ni bshang ba'i lam mo/ /rkang pa'i mthe bo dag ces bya ba ni nye bar mtshon pa ste/ lag pa'i mthe bo dag kyang gzung ngo / /lhag ma ni sgra ji bzhin no/ /zin pa gso bar mi bya ste/ /zhes bya ba ni gsor mi rung zhing spang bar bya zhes bya</text></item>
<item><p>158b.7</p><section></section><text>ba'i don to/ /de nyid kyi phyir/ 'chi ba nyid kyi rgyu ru gsungs/ /zhes bya ba smos te/ gnas de dag tu zin pa zhes bya ba'i lhag ma'o/ /da ni klu'i zhar la 'ongs pas char dbab pa'i cho ga bstan pa'i phyir/ nyon cig ces bya ba la sogs pa smos te/ rdo rje rgyal chen</text></item>
<item><p>159a.1</p><section></section><text>po zhes bya ba ni phyag na rdo rje la bod pa'o/ /char pa dbab pa'i cho ga mchog /ces bya ba la/ mchog ni gtso bo ste dam pa'o/ /chu 'gram dang ni nye ba'i zhes bya ba ni tha mal pa'i chu rgyun gyi 'gram du'o/ /sa phyogs mnyam ni dga' ba ru/ /zhes bya ba ni klus</text></item>
<item><p>159a.2</p><section></section><text>byin gyis brlabs pa'i mtsho 'gram du ste/ gnas de dag gi rlung mtshams su dkyil 'khor brtsam par bya'o/ /bla re dag ni bris nas su/ /zhes bya ba la sogs pa'i don ni go sla'o/ /gru bzhi pa la sgo bzhi pa/ /zhes bya ba ni rta babs med pa'i sgo bzhi pa'o/ /</text></item>
<item><p>159a.3</p><section></section><text>klu brgyad kyis ni rnam par bklubs/ /zhes bya ba ni/ rgyal ba la sogs pa'i klu brgyad kyis rta babs la sogs pa dang 'dra bar grwa dang sgo rnams su brgyan pa'o/ /de nyid kyi phyir mgo bo zhes bya ba la sogs pa smos te/ sgo rnams su phan tshun gdengs ka gyen du</text></item>
<item><p>159a.4</p><section></section><text>bsgreng ba bsnol zhing / phan tshun du snying sprad pa'o/ /mjug ma gnyis kyis grwa ru mdud/ /ces bya ba ni/ grwa bzhir mjug ma brgyad kyi mdud pas brgyan pa'o/ /de dag kyang gang dag yin zhe na/ shar du rgyal ba bzang po ste/ zhes bya ba la sogs pa smos te go</text></item>
<item><p>159a.5</p><section></section><text>sla'o/ /klu brgyad kyi ni ra ba ste/ /zhes bya ba ni 'das ma thag pa'i klu brgyad po de dag ni ra ba 'dra bar bskor ba yin te/ phyogs la sogs par rigs brgyad dgod/ /ces bya ba'i tshig 'di dang 'brel bar bstan pas na/ sngar 'das pa'i ra ba'i klu brgyad po</text></item>
<item><p>159a.6</p><section></section><text>de dag 'og nas 'byung ba'i rigs brgyad kyi mdog dang 'dra bar ston to/ /sogs kyis ni mtshams rnams su gzung bar bya'o/ /de yang gang dag yin zhe na/ nor rgyas zhes bya ba la sogs pa smos te/ dkyil 'khor gyi dbus su pad+ma 'dab ma brgyad pa bris la/ </text></item>
<item><p>159a.7</p><section></section><text>de'i shar gyi 'dab ma la sogs pa rnams la nor rgyas la sogs pa smos pa'i rim bzhin dgod par bya ba ste/ de dag gi kha dog kyang sngar dug dbrog pa'i skabs su bshad pa bzhin du blta bar bya'o/ /sprin gyi dbang phyug rgyal po brgyad/ /phyogs brgyad nas ni dgug</text></item>
<item><p>159b.1</p><section></section><text>par bya/ /zhes bya ba sgra sgrogs la sogs pa'i sprin brgyad dkyil 'khor gyi phyi rol gyi phyogs mtshams brgyad du bris la/ lhun gyis grub pa'i gnas nas bkug pa dang bsre bar bya'o zhes bya ba'i don to/ /de dag kyang gang zhe na/ sgra sgrogs zhes bya ba la sogs pa smos te/ sgra</text></item>
<item><p>159b.2</p><section></section><text>sgrogs ni shar du'o/ /rmugs pa ni shar lhor ro/ /drag po ni lhor ro/ /'khyil pa ni lho nub tu'o/ /stug po ni nub tu'o/ /gtum po ni nub byang du'o/ /char 'bebs ni byang du'o/ /rab tu gang ba ni byang shar du'o/ /de dag ni brgyad po zhes bya ste/ shar la sogs pa'i</text></item>
<item><p>159b.3</p><section></section><text>phyogs su dgod/ /ces bya ba'i don yin no/ /ji ltar phyogs kyi mdog tu bsam/ /zhes bya ba ni nang gi klu rnams dang / mdog 'dra bar bsam pa ste/ 'di dag ni skyes bu'i gzugs can gdengs ka gcig gis brgyan pa'o/ /dbus su rdo rje mkha' 'gro ma/ /pad+ma'i</text></item>
<item><p>159b.4</p><section></section><text>stan la yang dag bzhugs/ /zhes bya ba ni dkyil 'khor de'i dbus su pad+ma'i lte ba la rdo rje mkha' 'gro dgod par bya'o zhes bya ba'i don to/ /ci 'dra zhe na/ kha T+wAM ga dang rnal 'byor snod/ /ces bya ba la sogs pa smos te go sla'o/ /pad+ma sbrul gyis bskor nas su/ /sbrul</text></item>
<item><p>159b.5</p><section></section><text>gyi gdan du sbyar bar bya/ /zhes bya ba ni sngar smos pa ltar pad+ma'i 'dab ma rnams klu brgyad kyis bskor nas/ klu rnams kyi mgo bo brgyad lha mo'i gdan gyis mnan par bri'o/ /mchod pa bstan pa'i phyir/ mchod pa rgya chen zhes bya ba la sogs pa gsungs te/ 'o ma'i kham phor</text></item>
<item><p>159b.6</p><section></section><text>brgyad la sogs pas mchod par bya ba'o/ /mar me sna tshogs rig pas mchod/ /ces bya ba la/ sna tshogs ni mchod pa sna tshogs so/ /rig pa ni rig pa can te rnal 'byor pa'o/ /lhag ma ni go sla'o/ /rnal 'byor ji lta bu dang ldan pa yin zhe na/ ye shes mkha'</text></item>
<item><p>159b.7</p><section></section><text>'gror bdag bsgoms pa'i/ /ye shes can gyi rnal 'byor pa/ /zhes bya ba la/ ye shes kyi rang bzhin gyi mkha' 'gro ma ni ye shes mkha' 'gro ma ste/ rdo rje mkha' 'gro mar bsgom pa'o/ /bsgom pa ni nye bar mtshon pa ste sngags zlos pa yang gzung bar bya'o/ /de nyid</text></item>
<item><p>160a.1</p><section></section><text>ni ye shes te de dang ldan pa'o/ /des ni sngar dkyil 'khor bris nas/ de'i 'og tu bdag nyid rdo rje mkha' 'gro mar bsgoms te sngags bzlas par bstan to/ /nye bar spyod pa'i sngags so zhes bya ba ni bsang gtor dang nye reg la sogs pa'i sngags so/ /oM bA</text></item>
<item><p>160a.2</p><section></section><text>su ki zhes bya ba la sogs pa ni klu brgyad kyi sngags so/ /oM g+hi li g+hi li zhes bya ba la sogs pa la/ 'dir yi ge Tha rnam pa gsum ni yi ge phaT rnam pa gsum du bsgyur bar bya ste/ des na phaT phaT phaT ces bya bar 'gyur ro/ /lag pa kun du bskor nas su/ /phyogs</text></item>
<item><p>160a.3</p><section></section><text>brgyad du ni bstan par bya/ /zhes bya ba ni lag pa gnyis pad+mar bskor zhing phyogs brgyad du sprin rnams la bstan pas/ sprin rnams 'gugs par 'gyur te/ ji skad du/ sngar phyogs brgyad nas ni dgug par bya/ /zhes smos pa'i phyir ro/ /g.yon pa khu tshur</text></item>
<item><p>160a.4</p><section></section><text>bcangs nas su/ /zhes bya ba la sogs pa'i phyag rgya ni go sla'o/ /klu'i rgyal po brgyad kyi phyag rgya zhes bya ba ni klu brgyad kyi dam tshig gi phyag rgya ste/ sngags snga ma dang sbyar la bstan par bya'o/ /de bzhin du sprin rnams kyi sngags dang phyag rgya yang dbyer med par sbyar la so</text></item>
<item><p>160a.5</p><section></section><text>sor bstan par bya'o/ /oM badzra DA ki nI baR+Sha baR+Sha pa ya hUM phuHswA hA zhes bya ba ni rdo rje mkha' 'gro ma'i char 'bebs pa'i rtsa ba'i sngags so/ /'di klu rnams dang sprin rnams kyi char 'bebs pa'i sngags kyang yin mod kyi/ rdo rje mkha' 'gro ma gtso mo yin pa'i phyir de'i rtsa ba'i sngags</text></item>
<item><p>160a.6</p><section></section><text>su sbyar bar bya'o/ /sngon du bsnyen pa 'bum phrag ni/ /gsum du byas nas bzlas par bya/ /zhes bya ba ni sngags de nyid kyis sngar bsnyen pa sum 'bum bya'o/ /rnal 'byor can gyis zhes bya ba la sogs pa la/ 'di rnams zhes bya ba ni sngags 'di rnams kyi sngon du bsnyen pa</text></item>
<item><p>160a.7</p><section></section><text>zhes bya ba dang sbyar te/ bsnyen pa byas nas las zhes bya ba dkyil 'khor bri ba la sogs pa char dbab pa'i las rnams nges par 'grub par 'gyur ro zhes bya ba lhag ma yin no/ /gzhan yang dge dang sdig pa'i zhes bya ba la sogs pa la/ gzhan yang zhes bya ba ni mtshan</text></item>
<item><p>160b.1</p><section></section><text>ma gzhan te/ sngar smos pa'i rlung gi mtshan ma las gzhan pa pho nya'i mtshan ma'o/ /mig yon zhes bya ba la sogs pa ni go sla'o/ /'jigs pa'i gos zhes bya ba ni gos nag po'o/ /dbyig pa thogs pa ni go bar zad do/ /bud med rnams dang 'grogs te 'ong / /zhes bya</text></item>
<item><p>160b.2</p><section></section><text>ba ni bud med dang lhan cig 'grogs te 'ong ba'o/ /du ba ni dud mos 'debs pa'o/ /skra lhug pa ni skra sil bur bshigs pa'o/ /sogs pa'i sgras ni med pa dang brlag pa la sogs pa'i sgra sgrogs pa'o/ /gcer bu nan gyis smra ba dang / /zhes bya ba la/ gcer bu ni</text></item>
<item><p>160b.3</p><section></section><text>gos med pa'o/ /nan gyis smra ba ni stobs kyis bkri ba la sogs pa smra ba'o/ /sbyor bzhis 'chi bar ston pa yin/ /zhes bya ba ni kar dang bi tri ka dang / swasna dang ka ma na'i sbyor ba bzhi la pho nya 'ongs pa dag ni nad pa 'chi ba nyid du ston pa yin no/ /pho nya</text></item>
<item><p>160b.4</p><section></section><text>ji bzhin bdag nyid la/ /brtag nas rnam pa gnyis su bya/ /zhes bya ba ni pho nya ji lta ba bzhin du bdag nyid la yang sngar smos pa ltar dbugs kyi mtshan ma brtags nas 'grub pa dang mi 'grub pa gnyis la 'gro ba'am mi 'gro ba gnyis su bya'o zhes bya ba'i don</text></item>
<item><p>160b.5</p><section></section><text>to/ /de nyid kyi phyir/ de tshe sngags pa 'gro 'dod na/ /grub pa nyams 'gyur the tshom med/ /ces bya ba smos te/ mtshan ma ngan bzhin du 'gro bar 'dod kyang grub pa nyams pa ste/ mi 'grub par 'gyur ro zhes bya ba'i don to/ /bdag gi gdan gyi rab tu byed</text></item>
<item><p>160b.6</p><section></section><text>pa zhes bya ba la/ bdag gi gdan ni bshad zin to/ /rab tu byed pa zhes bya ba ni gzhung 'dis 'chi ltas rnams shes nas 'chi ba slu ba la sogs pa gsal bar byed pas na rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las bdag gi</text></item>
<item><p>160b.7</p><section></section><text>gdan gyi rim par phye ba gnyis pa'o// //tha mal pa'i phung po la sogs pa'i yongs su spong ba sngon du 'gro bas lhar bsgom pa bstan pa'i phyir/ stong pa nyid kyi rim par phye ba gsungs pa/ rnal 'byor zhes bya ba la sogs pa la/ rnal 'byor rtsom pa'i</text></item>
<item><p>161a.1</p><section></section><text>khyad par dag /ces bya ba ni lha'i rnal 'byor rtsom pa'i cho ga'i khyad par ro/ /gang gi sngags rnams 'tshal bar bgyi/ /zhes bya ba ni/ sngags rnams ji ltar 'tshal bar bgyi/ /zhes bya ba'i don to/ /ye shes gzung ba ji ltar lags/ /zhes bya ba</text></item>
<item><p>161a.2</p><section></section><text>ni zhi ba la sogs pa'i dngos grub kyi mtshan ma'i ye shes gzung ba ste/ ji ltar sems la brlan par bgyi/ /zhes bya ba ni/ bcom ldan 'das la nyan par 'tshal/ /zhes bya bar sbyar ro/ /lan gsungs pa nyon cig ces bya ba la sogs pa la de kho na zhes bya ba ni phyin</text></item>
<item><p>161a.3</p><section></section><text>ci ma log pa'o/ /lha'i bdag nyid ces bya ba ni bdag lha'i bsgom pa'i bdag nyid do/ /yang na bdag nyid lhar bya ba'i phyir ro/ /nyon cig ces bya ba ni 'og nas 'byung ba rnams mnyan pa'i phyir gdams pa'o/ /mnyan par bya ba de nyid gsungs pa/ dang por zhes bya ba</text></item>
<item><p>161a.4</p><section></section><text>la sogs pa la/ dang por zhes bya ba ni/ lhar bsgoms pa'i dang po ste/ dus dang por der lus stong pa nyid du bsgoms nas de'i 'og tu lhar bsgom mo zhes bya ba'i don to/ /lus can dri ma bkru bar bya/ /zhes bya ba la/ dri ma ni gzung ba dang 'dzin pa la sogs par mngon par</text></item>
<item><p>161a.5</p><section></section><text>zhen pa'o/ /dri ma de stong pa nyid kyis bkrus nas lhar bsgom mo zhes bya ba'i don to/ /de nyid bshad pa'i phyir/ dang po gzugs ni stong sogs bya/ /zhes bya ba la sogs pa smos te/ btsugs shing brtags pas na gzugs te phung po lnga'o/ /stong pa zhes bya ba ni gzugs de'i rang</text></item>
<item><p>161a.6</p><section></section><text>bzhin nyid do/ /sogs pa'i tshig gis na mtshan ma med pa dang / smon pa med pa gzung bar bya ste/ gzugs de'i ngo bo nyid dang mtshan ma dang rnam par rtog pa rnams rang bzhin med pa'i phyir/ rnam par thar pa'i sgo gsum du bsgom mo zhes bya ba'i don to/ /phung po lnga 'ba' zhig</text></item>
<item><p>161a.7</p><section></section><text>rnam par thar ba'i sgo gsum gyis sbyang bar ma zad kyi/ gzhan yang bsdu bar bstan pa'i phyir/ ji srid bco brgyad yid nyid de/ /zhes bya ba smos so/ /ji srid ces bya ba ni bsdu ba'o/ /gang zhe na/ mig dang / rna ba dang / sna dang / lce dang / lus dang / yid ces</text></item>
<item><p>161b.1</p><section></section><text>bya ba dang dbang po'i khams drug dang / gzugs dang / sgra dang / dri dang ro dang reg bya dang / chos zhes bya ba yul drug dang / de dag la brten te skyes pa'i rnam par shes pa'i khams drug drug ste/ bco brgyad po de dag kyang snga ma ltar rnam par thar pa'i sgo gsum gyis</text></item>
<item><p>161b.2</p><section></section><text>sbyang ngo zhes bya ba'i don to/ /yid nyid de zhes bya ba ni de dag nye bar brtags na tshad mar gyur pa ni/ rang gi sems 'ba' zhig go zhes bya ba'i don to/ /gal te phyi rol na don yod du zin kyang / de dag rnam par gzhag pa ni sems 'ba' zhig la rag las pa yin te/ de ni rang</text></item>
<item><p>161b.3</p><section></section><text>gi ngang gis gsal zhing thams cad nyams su myong ba tsam yin pa'i phyir ro/ /da ni stong pa nyid kyi bye brag bstan par bya ba'i phyir/ gzugs khams zhes bya ba la sogs pa smos te/ gzugs zhes bya ba ni dkar po dang ser po dang / ring po dang / thung ngu la sogs pa mig gi yul du</text></item>
<item><p>161b.4</p><section></section><text>gyur pa rnams te bkra ba'i phyir ro/ /de nyid rang gi mtshan nyid 'dzin pa'i phyir khams te gzugs kyang yin la khams kyang yin pas na gzugs khams so/ /stong pa zhes bya ba ni gzung ba dang 'dzin pa dang bral ba'i ngo bo nyid de de yang 'di ltar rnam par shes pa'i snang ba yin pas/ </text></item>
<item><p>161b.5</p><section></section><text>rnam par shes pa las tha dad pa'i gzung ba dang 'dzin pas stong pa yin gyi/ rnam par shes pa'i snang bas ni ma yin te chu zla bzhin no/ /chu zla yang zla ba'i ngo bo nyid kyis stong gi /chu zla nyid kyang med pa ma yin pa bzhin no/ /ci gzugs la sogs pa'i khams snang ba las tha dad</text></item>
<item><p>161b.6</p><section></section><text>par yod dam zhe na ma yin te/ de nyid brtag mi bzod pa'i phyir/ chu zla ltar bden pa dang brdzun pa'i tha snyad dang bral ba'i phyir de nyid de ltar brjod do/ /de nyid du ni sgra yang bya/ /zhes bya ba ni sgra'i khams kyang de ltar gzung ba la sogs pas stong pa nyid do zhes bya ba'i don to/ /'di</text></item>
<item><p>161b.7</p><section></section><text>ltar gzhan la yang sbyar bar bya'o/ /de nyid du ni gzugs kyang bya/ /zhes bya ba la/ rig cing nyams su myong bas na gzugs te bde ba'i ngo bo nyid chos kyi khams kyi rang bzhin gyi yul lo/ /yul rnams kyi rjes la mig la sogs pa'i dbang po rnams stong par bstan pa'i phyir/ </text></item>
<item><p>162a.1</p><section></section><text>mig gi bdag nyid stong pa la/ /zhes bya ba la sogs pa smos te/ mig la sogs pa yang brtags na 'dzin pa la sogs pa'i rang bzhin med pa'i phyir/ rnam par thar pa'i sgo gsum gyi ngo bo nyid do/ /de dag med na de dag la brten te skye ba'i rnam par shes pa rnams kyang</text></item>
<item><p>162a.2</p><section></section><text>ji ltar yod de stong pa nyid la sogs pa'o zhes bstan pa'i phyir/ dbus na zhes bya ba la sogs pa smos so/ /dbus su ci ltar brtag par bya/ /zhes bya ba ni dbus kyi rnam par shes pa'i rang bzhin ji ltar gzung bar bya ste/ 'di dag thams cad ni sems kyi brtags pa tsam mo zhes bya</text></item>
<item><p>162a.3</p><section></section><text>ba'i bar du'o/ /de nyid la 'jug par bya ba'i phyir snang ba med pa'i ting nge 'dzin gsungs pa yid ni zhes bya ba la sogs pa smos te/ yid ces bya ba ni rnam par rig pa'o/ /nam mkhar thim nas zhes bya ba ni yi ge hUM gi me 'bar bas thams cad bsregs te/ thal ba tsam yang</text></item>
<item><p>162a.4</p><section></section><text>med par byas pas snang ba med par thim pa'o/ /de nyid kyi phyir/ thams cad stong par bsam par bya/ /zhes bya ba smos te/ mdor bsdus pa'o/ /bstan pa de nyid bshad pa'i phyir/ /gling dang zhes bya ba la sogs pa smos te/ /sogs pa zhes bya ba'i sgras ni rgya mtsho dang</text></item>
<item><p>162a.5</p><section></section><text>rlung gi dkyil 'khor la sogs pa'i bar du gzung ngo / /steng zhes bya ba ni nam mkha' la spyod pa'o/ /'og ces bya ba ni sa 'og na spyod pa'o/ /bar zhes bya ba ni sa steng na spyod pa ste/ 'jig rten gsum po de nyid ni khams gsum mo/ /thams cad ces bya ba ni snod dang bcud kyi dbye</text></item>
<item><p>162a.6</p><section></section><text>ba rnam pa gnyis so/ /nye bar bsdu ba gsungs pa/ phyogs bcu zhes bya ba la sogs pa ste go sla'o/ /de ltar dngos po thams cad so sor bshig nas bdag nyid kyang nam mkha'i ngo bo nyid du bya ba'i phyir/ bdag gi dngos po zad par bya/ /zhes bya ba smos te/ mthar bdag gi lus</text></item>
<item><p>162a.7</p><section></section><text>kyi gzugs la sogs pa'i rnam par rtog pa bsregs pas bshig nas snang ba med par bya'o zhes bya ba'i don to/ /dngos po 'dres pa dmigs par bya/ /zhes bya ba ni dngos po'i yul ma lus pa nam mkha'i ngo bo nyid kyi ror ro gcig tu bsres nas dmigs pa ste/ lhar bsgom par bya'o</text></item>
<item><p>162b.1</p><section></section><text>zhes bya'o zhes pa'i don to/ /rnal 'byor pas zhes bya ba ni rnal 'byor can no/ /mkhas pas zhes bya ba ni gzung ba la sogs pa stong pa'i blo can no/ /ye shes gzung ba ci ltar lags/ /zhes bya ba'i lan bstan par bya ba'i phyir/ mnyam pa nyid ces bya ba la sogs pa smos te/ </text></item>
<item><p>162b.2</p><section></section><text>'das ma thag pa'i tshul gyis nam mkhar thim pa'i stong pa nyid bsams nas de'i dbus su de snang ba med pa'i rang bzhin la bltas nas zhes bya ba ni ye shes gzung bar bya'o zhes bya ba'i don to/ /de ni mtshan ma brtag par bya/ /zhes bya ba ni stong pa nyid kyi ye shes der zhi ba la sogs pa'i</text></item>
<item><p>162b.3</p><section></section><text>dngos grub kyi mtshan ma ste/ ltas brtags pa ste dpyad par bya'o zhes bya ba'i don to/ /yang na mtshan ma nyid ye shes te/ 'dis zhi ba la sogs pa'i dngos grub shes par byed pa'i phyir ro/ /der zhes bya ba ni dus de'i tshe'o/ /de nyid gsungs pa mar me zhes bya ba la sogs pa</text></item>
<item><p>162b.4</p><section></section><text>la gang gi tshe mar me lta bu'i 'od snang ba de'i tshe zhi ba'i las 'grub par shes par bya ba'o/ /dmar po rdul gyis rgyas par 'gyur/ /zhes bya ba la/ rdul ni 'od do/ /rgyas pa ni rgyas par 'gyur ba'o/ /nyi ma'i zhes bya ba la sogs pa'o/ chags pa'i las zhes bya ba ni dbang du</text></item>
<item><p>162b.5</p><section></section><text>bya ba'o/ /sogs pa'i tshig gis na dgug pa dang / mnan pa la sogs pa gzung bar bya'o/ /mthar ni du ba gnag mthong na/ /zhes bya ba la/ mthar te ting nge 'dzin gyi mthar du ba ltar gnag pa mthong na'o/ /mngon spyod du ni rab tu grags/ /zhes bya ba ni go sla'o/ /rlung gi</text></item>
<item><p>162b.6</p><section></section><text>mdog ltar 'khrugs pa yis/ /zhes bya ba ni/ rlung gi mdog ltar sngo la lang long du 'khrugs pa'o/ /de yi mod la bskrad par 'gyur/ /zhes bya ba yang go sla'o/ /zla ba dkar po'i 'od zer ltar/ /zhes bya ba ni 'od shin tu dkar ba'o/ /thams cad du zhes bya ba ni yun ring du'o/ /</text></item>
<item><p>162b.7</p><section></section><text>rnal 'byor grub par shes par bya/ /zhes bya ba ni go sla'o/ /ci zhig ce na/ blo ldan 'gro ba yang dag gnas/ /zhes bya ba ste/ 'dis ni 'gro ba rnams kyi dngos po 'das pa dang ma 'ongs pa la sogs pa shes par 'gyur ro zhes bya ba'i don to/ /da ni stong pa nyid kyi rjes la lha</text></item>
<item><p>163a.1</p><section></section><text>bsgom pa bstan par bya ba'i phyir/ de 'og ces bya ba la sogs pa smos te/ de 'og ces bya ba ni stong pa nyid bsgoms pa'i mthar/ rnal 'byor las byung ba zhes bya ba ni lha'i rnal 'byor du bskyed pa'o/ /gang gi zhe na/ myu gu la sogs mtshon par bsam/ /</text></item>
<item><p>163a.2</p><section></section><text>zhes bya ba la stong pa nyid kyis sbyangs pa'i lus kyi zhing sa la lha'i sa bon dang sku'i myu gu'i rim gyis bskyed par bya'o zhes bya ba'i don to/ /de nyid ni yang dang yang du ston par 'gyur ro/ /'dir ni phyogs tsam zhig gsungs pa yin te/ dngos po'i yul thams cad stong</text></item>
<item><p>163a.3</p><section></section><text>pa nyid du skad cig gnyis la sogs pa'i bar du rnal 'byor pa gal te gnas par gyur na/ lha'i sa bon la sogs pa'i rim gyis/ 'das pa dang ma 'ongs pa shes pa la sogs pa'i 'bras bu smin par 'gyur ro zhes bya ba ni man ngag go/ /stong pa nyid ma gtogs par lha'i rnal</text></item>
<item><p>163a.4</p><section></section><text>'byor 'ba' zhig gis skyon cir 'gyur zhe na/ gang zhig stong zhes bsgom pa ni/ /myur du sems dpa' grol bar 'gyur/ /zhes bya ba smos te/ gang zhig ces bya ba ni rnal 'byor pa'o/ /stong zhes zhes bya ba ni stong pa nyid bsgoms nas so/ /bsgom pa zhes bya ba ni lhar bsgoms</text></item>
<item><p>163a.5</p><section></section><text>nas so/ /de ni myur du grol bar 'gyur gyi gzhan du ni ma yin no zhes bya bar sbyar ro/ /sems dpa' zhes bya ba ni sems so/ /yang na phyag na rdo rje la bod pa'o/ /de yang ji lta bu zhig ce na/ ye shes kyis ni shes bya blta/ /shes byas 'gro ba brtag par bya/ /zhes bya ba smos te/ </text></item>
<item><p>163a.6</p><section></section><text>ye shes kyis zhes bya ba ni stong pa nyid kyi ye shes kyis so/ /shes bya ni phung po la sogs pa ste/ brtag pa ni de'i rang bzhin du bya ba'o/ /shes byas 'gro ba brtag par bya/ /zhes bya ba la shes bya zhes bya ba ni lha'o/ /'gro ba ni rang bzhin no/ /brtag pa ni dpyad pa ste lha'i rang</text></item>
<item><p>163a.7</p><section></section><text>bzhin yang gnyis su med pa'i ye shes kyis mthar thug par dpyad na/ de ni myur du grol bar 'gyur/ /zhes bya ba snga ma dang 'brel to/ /lus can dri ma bkru bar bya/ /zhes bya ba nye bar bshad pa'i phyir/ pha dang zhes bya ba la sogs pa smos te/ pha zhes bya ba ni bdag</text></item>
<item><p>163b.1</p><section></section><text>dang bdag gir 'dzin pa'i bdag nyid kyi gti mug ste/ ji ltar pha 'gro ba rnams kyi skyed pa po yin pa bzhin du/ gti mug gis kyang yul rnams bskyed pa'i phyir ro/ /ma zhes bya ba ni sred pa ste ji ltar mas bu rnams 'chi bar gyur kyang mi gtong ba ltar sred pas kyang skyes bu</text></item>
<item><p>163b.2</p><section></section><text>rnams yul rnams mi gtong bsam dang chos mthun pa'i phyir ro/ /bsad ces bya ba ni de dag gzhom pa'o/ /bram ze gtsang ma gnyis bzung nas/ /zhes bya ba ni 'dod chags dang zhe sdang ste chos kyi brdas bstan pa'o/ /bzung ba ni rgyu ba bsdams pa'o/ /rgyal po'i yul</text></item>
<item><p>163b.3</p><section></section><text>'khor bcas bcom nas/ /zhes bya ba la rgyal po zhes bya ba ni nga rgyal te lhag par rlom sems pa'i phyir dang thams cad spro ba'i phyir ro/ /de ltar yang gsungs pa/ thams cad nga rgyal nyid las byung / /zhes bya ba'o/ /yul 'khor zhes bya ba ni lus te nyon mongs</text></item>
<item><p>163b.4</p><section></section><text>pa la sogs pa thams cad kyi gnas yin pa'i phyir ro/ /bcas zhes bya ba ni rjes su rgyu ba ste lus dang lhan cig rgyu ba'i phyir phung po dang khams la sogs pa rnams so/ /bcom nas zhes bya ba ni stong pa nyid kyi ting nge 'dzin gyis snang ba med par byas pa ste/ des ni/ lus can dri ma</text></item>
<item><p>163b.5</p><section></section><text>dag par 'gyur/ /zhes bya ba dang sbyar ro/ /gzhung 'di ni mu stegs can la yang yod mod kyi spang bar ni mi bya ste/ thams cad du 'gal ba med pa'i phyir ro/ /'dis ni le'u 'di'i bsdus pa'i don to/ /bdag gi zhes bya ba la sogs pa ni zhi ba la sogs pa'i mtshan ma dang</text></item>
<item><p>163b.6</p><section></section><text>bcas pa'i stong pa nyid ye shes rab tu gsal bar byed pas na rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las bdag gi gdan gyi rim par phye ba gsum pa'o// //da ni stong pa nyid kyi mthar lha'i rnal 'byor phyogs tsam zhig bstan</text></item>
<item><p>163b.7</p><section></section><text>par bya ba'i phyir/ nyon cig ces bya ba la sogs pa rim par phye ba bzhi pa gsungs te/ rdo rje zhes bya ba ni phyag na rdo rje'o/ /nyon cig ces bya ba ni gnyis su med pa zhes bya ba dang 'brel to/ /ji bzhin lam zhes bya ba ni lam ltar gnon pa'i phyir ro/ /gnyis spangs zhes bya ba ni</text></item>
<item><p>164a.1</p><section></section><text>gzung ba la sogs pa dang bral ba ste/ de nyid kyis na gnyis su med pa'o/ /de dag gis ni lha'i rnal 'byor gnyis su med pa nyid byang chub chen por bgrod pa'i lam mo zhes bya bar ston to/ /ji ltar zhe na 'khor ba zhes bya ba la sogs pa smos te/ 'khor ba nyid rgya mtsho</text></item>
<item><p>164a.2</p><section></section><text>ste byis pa rnams kyis brgal dka' ba'i phyir ro/ /sdug bsngal ba rnam par dka' bas na rab 'jigs pa'o/ /chu yi dgra ni dam pas gang / /zhes bya ba la chu'i dgra ni chu srin la sogs pa ste/ 'dir 'dod chags la sogs pa'i chu srin la sogs pa'i dgra dam pa ste mi</text></item>
<item><p>164a.3</p><section></section><text>bzad pa rnams kyis gang ba'o/ /dbus su bying ba'i lus can rnams/ /zhes bya ba ni 'khor ba'i rgya mtsho de'i nang du bying ba'i lus can rnams so/ /de dag ci zhig ce na/ sgrol ba'i mtshan nyid ces byar brjod/ /ces bya ba smos te/ mtshan nyid ces bya ba ni mtshon par bya ba</text></item>
<item><p>164a.4</p><section></section><text>ste lha'i rnal 'byor ro/ /sgrol ba zhes bya ba ni sgrol bar byed pa ste/ 'khor ba'i rgya mtsho las lus can rnams sgrol bar byed pa'i lam mo/ /brjod ces bya ba ni dpag tu med pa'i thub pa thams cad kyis gsungs so zhes bya ba'i don to/ /gnyis su med pa'i ye shes kyi mtshan nyid</text></item>
<item><p>164a.5</p><section></section><text>bstan pa'i phyir/ mtshon bya zhes bya ba la sogs pa smos te/ mtshon bya ni lha'i rnal 'byor ro/ /mtshan nyid ni de brtag pa'i bya ba'o/ /'dis mtshon pas na mtshon pa po ste/ byed pa po rnal 'byor pa'o/ /rnam shes dang ni ye shes te/ /zhes bya ba la rnam shes ni shes bya'o/ /</text></item>
<item><p>164a.6</p><section></section><text>ye shes ni rnam par rig pa ste/ mtshan bya la sogs pa de dag gi gzung ba dang 'dzin pa'i mtshan nyid do/ /ye shes kyis ni shes bya blta/ /zhes bya ba la/ ye shes ni stong pa nyid kyi ye shes so/ /shes bya ni phung po la sogs pa ste/ der de dag bya ba'o/ /shes bya'i</text></item>
<item><p>164a.7</p><section></section><text>'gro ba brtag par bya/ /zhes bya ba la/ shes bya ni mtshon bya la sogs pa'o/ /'gro ba ni de'i rang bzhin no/ /brtag pa ni dpyad pa ste/ de'i rang bzhin gzung ba dang / 'dzin pa dang bral ba'i rang bzhin gyi ye shes te/ de nyid ni gnyis su med pa'o/ /'gro ba brtags</text></item>
<item><p>164b.1</p><section></section><text>pa'i sems kyis ni/ /zhes bya ba ni shes bya'i rang bzhin khong du chud pa'i rnal 'byor pas so/ /cir 'gyur zhe na/ ji ltar 'dod bzhin mngon par 'gro/ /zhes bya ba la sogs pa smos te/ gnyis su med pa'i lha'i rnal 'byor gyi lam 'dis ji ltar 'dod pa bzhin te/ </text></item>
<item><p>164b.2</p><section></section><text>rdzogs pa'i byang chub tu bgrod par 'gyur ro zhes bya ba'i don to/ /stong pa nyid rig pa'i lam gyi phan yon gzhan bstan pa'i phyir/ zhags pas zhes bya ba la sogs pa smos te/ glang chen myos bcings ltar zhes bya ba ni ji ltar zhags</text></item>
<item><p>164b.3</p><section></section><text>pas bcings pa'i glang po che myos pa zhags pas bcings su zin kyang longs spyod khyad par can thob pa yin no/ /de bzhin du 'khor ba'i zhags pas bcings pa'i rnal 'byor pa yang de dang 'dra ste/ 'khor ba'i zhags pas gnad rmongs pa/ /zhes bya ba la/ gnad ni rang bzhin yongs su shes pa'i ye shes te rmongs</text></item>
<item><p>164b.4</p><section></section><text>pa ni der zhugs pa'o/ /su zhig ce na rnal 'byor pa ste glang po che lta bu'o/ /stong pa nyid phrag gcig ces bya ba ni/ nye bar mtshon pa tsam ste/ ci zhig ce na dpag tu med pa'i tshe rabs snga ma'o/ /'gro las 'gro'o zhes bya ba ni tshe rabs snga ma'i 'gro ba skad cig skad cig cing blangs</text></item>
<item><p>164b.5</p><section></section><text>pa'i 'khor ba des bcings su zin kyang / stong pa nyid rjes su rtogs pa'i lha'i rnal 'byor bsgoms pas ni rdzogs pa'i byang chub grub par ma gyur kyang / shi ba'i dus la bab pa na/ /'gro ba khyad par can du 'gro/ /zhes bya ba'i don to/ /de nyid kyi phyir gsungs pa sngon du zhes bya ba la</text></item>
<item><p>164b.6</p><section></section><text>sogs pa la/ sngon du mtshan nyid bstan pa bzhin/ /zhes bya ba ni/ yid ni nam mkhar thim nas su/ /zhes bya ba la sogs pa gang gsungs pa'o/ /stong pa nyid bsgoms nas ci zhig bya zhe na/ stong pa'i zhing zhes bya ba la sogs pa smos te/ stong pa nyid kyis sbyangs</text></item>
<item><p>164b.7</p><section></section><text>pa'i lus kyi zhing sa la blo dang ldan pa ste/ chos rnam par 'byed pa'i shes rab kyis blo dang ldan pas sa bon te lha rnams kyi sa bon btab cing btsugs nas 'bras bu smin par 'gyur ro zhes bya ba'i don to/ /ji ltar phung po la sogs pa'i lus la de bzhin gshegs pa'i sa bon</text></item>
<item><p>165a.1</p><section></section><text>gdab par rung zhe na/ dpe'i sgo nas bstan pa'i phyir/ dper na zhes bya ba la sogs pa smos te/ gdol pa'i khang pa ni rigs ngan gyi khang pa'o/ /mes bsreg pa ni mes reg pas bsregs pa'o/ /lha yis byin gyis brlabs par rab tu brjod/ /ces</text></item>
<item><p>165a.2</p><section></section><text>bya ba la/ lha ni lha rnams te byin gyis brlabs pa ni der sku gdung dang ri mo la sogs pa gzhag pa'o/ /de 'ba' zhig tu ma zad de/ rigs can dge dang mkhas pa kun du gnas/ /zhes bya ba smos te/ rigs can nyid dge ba ste/ rgyal po dang bram ze la sogs pa'o/ /</text></item>
<item><p>165a.3</p><section></section><text>mkhas pa ni rigs pa rnams la byang ba dang de kho na nyid kyi rnal 'byor can la sogs pa ste/ der gnas pa'o/ /de bzhin ting nge 'dzin gyis kun bshig nas/ /zhes bya ba la/ ting nge 'dzin ni stong pa nyid kyi ting nge 'dzin no/ /kun zhes bya ba ni lus kyi khang pa'o/ /bshig pa ni</text></item>
<item><p>165a.4</p><section></section><text>stong pa nyid kyi me lces snang ba med par byas pa'o/ /sa bon dgod pas rab tu dgod par bya/ /zhes bya ba ni lha rnams kyi sa bon dgod pas lha'i dri gtsang khang la sogs pa dang 'dra ba'i gnas su bya'o zhes bya ba'i don to/ /yi ge brgyad kyi sngags rnams ni/ /gnas dang</text></item>
<item><p>165a.5</p><section></section><text>gnas su brtag par bya/ /zhes bya bar sbyar ro/ /nye bar bshad pa dang / gang gi sngags rnams 'tshal bar bgyi/ /zhes bya ba'i lan bstan pa'i phyir/ steng du zhes bya ba la sogs pa smos te/ lha'i rnal 'byor la sogs pa rdzogs par byas kyi 'og tu/ sa bon dgod pas rab tu</text></item>
<item><p>165a.6</p><section></section><text>dgod par bya/ /zhes bya bar sbyar ro/ /steng du zhes bya ba ni rkan la'o/ /me'i sa bon zhes bya ba ni me'i rang bzhin gyi sa bon te yi ge k+ShuM ngo / /sa yi sa bon rnam pa gnyis/ /zhes bya ba ni sa rnam par dag pa'i rang bzhin gyi sa bon hUM rnam pa gnyis so/ /sbyar ba ni dgod pa'o/ /stong sogs</text></item>
<item><p>165a.7</p><section></section><text>rlung gi sa bon ni/ /zhes bya ba ni/ stong pa nyid rnam par dag pa'i rlung gi sa bon te yuM ngo / /sna dang rna ba dag la zhes bya ba ni sna dag dang rna ba dag la zhes bya bar sbyar te/ gnas de dag tu bsam pa ni bsgom pa'o/ /bdud rtsi chu yi sa bon ni/ /zhes bya ba ni bdud rtsi'i sa bon ni suM ste/ </text></item>
<item><p>165b.1</p><section></section><text>de nyid ni chu'i khams rnam par dag pa'o/ /lce yi dbang po dbang phyug gtso/ /zhes bya ba la/ lce'i dbang po nyid dbang phyug ste/ bdud rtsi la spyod pa'i dbang phyug go/ /de nyid kyi phyir gtso bo'o/ /gang gis brtsegs pa rim bzhin gzung / /zhes bya ba la/ gang gi zhes bya ba</text></item>
<item><p>165b.2</p><section></section><text>ni gnas gang dang gang gi sa bon gang dang gang yin pa ste/ gnas bzhi ru ni sbyar bar bya/ /zhes bya ba dang 'brel to/ /brtsegs pa zhes bya ba ni yi ge ma la sogs pa thig le'i bar du rim bzhin du gzhag pa'o/ /de nyid bstan pa'i phyir mgrin par zhes bya ba la sogs pa smos</text></item>
<item><p>165b.3</p><section></section><text>te/ gti mug sa bon zhes bya ba ni gti mug rnam par dag pa'i sa bon te smraM</text></item>
<item><p>165b.4</p><section></section><text>pa'i sa bon y+m+raM</text></item>
<item><p>165b.5</p><section></section><text>la/ sngar bshad pa'i tshul gyis bkod pa'i sa bon brgyad po nyid ni go cha lta bu ste/ des kun du sbar bar bya zhing bsrung ngo zhes bya ba'i don to/ /ye shes mkha' 'gror bdag byas te/ /lus ni sa bon ldan par bya/ /zhes bya ba ni gzhung nye bar bsdu ba yin te dang po lha mo ye shes</text></item>
<item><p>165b.6</p><section></section><text>mkha' 'gro mar bdag nyid byas la de'i 'og tu sa bon dgod par bya'o zhes bya ba'i don te/ ye shes mkha' 'gro ma ni nye bar mtshon pa'o/ /ye shes mkha' 'gro ma'i gzugs bstan pa'i phyir nyi ma'i dkyil 'khor zhes bya ba la sogs pa smos te go sla'o/ /steng du rdo rje dbu rgyan can/ /</text></item>
<item><p>165b.7</p><section></section><text>zhes bya ba la steng ni dbu rgyan gyi rtse mo ste/ der rdo rjes mtshan pa'i dbu rgyan gang la yod pa de la skad ces bya ba'o/ /dar gyi thod ni mdzes pas bcings/ /zhes bya ba ni dar gyi dbu rgyan bcings shing kun du 'phangs pas mdzes par byas pa'o/ /spyan gsum zhes bya ba ni zhal gsum</text></item>
<item><p>166a.1</p><section></section><text>po so so re re zhing yang spyan gsum gsum mo/ /khro zhing bzhad pa zhes bya ba la/ bzhad pa ni g.yon pa'i zhal lo/ /khro ba ni g.yas pa'i zhal te rtsa ba'i zhal ni 'dir 'jo sgeg tu blta bar bya ba'o/ /shin tu mdzes pa'i na bza' gsol/ /zhes bya ba ni shin tu dkar</text></item>
<item><p>166a.2</p><section></section><text>ba'i kha dog can gyi na bza' mnabs pa'o/ /ral gri dgra sta rdo rje dang / /zhes bya ba ni phyag g.yas na zhes bya ba'i lhag ma ste/ mtshan ma'i phyag rgya mngon par bsnams/ /zhes bya ba dang 'brel to/ /g.yon pa zhes bya ba la sogs pa ni go sla'o/ /sangs rgyas sprin zhes bya ba ni/ rnam par</text></item>
<item><p>166a.3</p><section></section><text>snang mdzad la sogs pa'i tshogs so/ /lhag ma ni go sla'o/ /dbugs mi g.yo bar bsgom par bya/ /zhes bya ba la/ dbugs mi g.yo ba ni gang du dbugs kyi rgyu ba med pa'o/ /bsgom par bya zhes bya ba ni ye shes mkha' 'gro mar bsgom pa ste ji srid du lus la dbugs thim par gyur</text></item>
<item><p>166a.4</p><section></section><text>cing sems dang 'dres par gyur gyi bar du bsgom pa ste/ 'dis ni dmigs pa rtse gcig pa ston to/ /da ni phra mo'i rnal 'byor gsungs pa/ yid ces bya ba la sogs pa la/ yid ces bya ba ni yi ge hUM ngo / /ye shes rnam shes zhes bya ba ni de nyid kyi rnam grangs so/ /shel dang</text></item>
<item><p>166a.5</p><section></section><text>'dra bar bsam par bya/ /zhes bya ba ni yi ge hUM de kha dog dkar por bsgom mo zhes bya ba'i don to/ /A li kA li rab sbyor bas/ /de yi sa bon gzung bya ste/ /zhes bya ba la de'i zhes bya ba ni yid la sogs pa'i rang bzhin gyi sa bon de'o/ /gzungs sngags bya ste zhes bya ba ni btu ba'o/ /</text></item>
<item><p>166a.6</p><section></section><text>ci zhig ce na/ A li kA li rab sbyor ba/ /zhes bya ba la sogs pa smos te/ A li zhes bya ba ni yi ge U ring po'o/ /kA li zhes bya ba ni yi ge ha'o/ /thig le ni rjes su 'gro ba'i sgra yin pa'i phyir gnyi ga'o/ /de gang du bsgom zhe na/ smin par thigs pa'i gnas dag tu/ /zhes bya ba</text></item>
<item><p>166a.7</p><section></section><text>la smin par zhes bya ba ni go sla'o/ /thigs pa'i gnas zhes bya ba ni thig le'i gnas te/ gnas der ye shes can gyi sa bon bsgom/ /zhes bya ba yi ge hUM gis sa bon kha thur du bltas par bsgom mo zhes bya ba'i don to/ /'dir yang dbugs mi g.yo bar bsgom par bya zhes bya</text></item>
<item><p>166b.1</p><section></section><text>ba dang 'brel to/ /de yang dang por lha'i ting nge 'dzin goms pa'i 'og tu sa bon thig le'i gzugs can zla ba'i dkyil 'khor la gnas pa kha thur du bltas shing bdud rtsi'i rgyun 'dzag pa dang ldan pa'i ting nge 'dzin bsgom mo zhes bya ba'i don to/ /de'i mthar sngags kyi bzlas pa bstan pa'i phyir/ </text></item>
<item><p>166b.2</p><section></section><text>sangs rgyas lnga yis brgyan pa zhes bya ba la sogs pa smos te/ sangs rgyas lnga yis brgyan pa zhes bya ba ni sngar bshad zin to/ /de nyid ci zhig ce na/ yi ge'i sa bon te/ ye shes mkha' 'gro ma'i sa bon no/ /sngags de nyid kyi btu ba bstan pa'i phyir/ rlung dang me'i bdun don la/ /</text></item>
<item><p>166b.3</p><section></section><text>zhes bya ba sogs pa smos te/ de la rlung ni yi ge ya'o/ /de'i bdun pa ni yi ge sa'o/ /me ni yi ge ra ste/ de'i bdun pa ni ha'o/ /de dag nyid ni sgra'i don te/ rlung dang me'i bdun pa zhes bya ba'i sgra'i don yin pa'i phyir/ gzung la zhes bya bar sbyar ro/ /rigs kyi nang na gcig gi tshig</text></item>
<item><p>166b.4</p><section></section><text>yin no/ /rdo rje ma yi sa bon bskul/ /zhes bya ba la/ rdo rje ma'i sa bon ni rlung gi bdun pa yi ge sa la bya ste/ sku la zhes bya ba ni me'i bdun pa'i sa bon ha'i zla tshes su sbyar ba'o/ /ci'i phyir zhe na/ zla tshes dang rdo rje me'i sa bon gnyi ga bdud rtsi 'dzag pa'i rang bzhin du chos mthun pa'i phyir</text></item>
<item><p>166b.5</p><section></section><text>sa yang zla tshes su sbyar bar bya'o zhes bya ba'i don to/ /yang ci 'dra zhe na/ sgra dang thig les yang dag mnan/ /zhes bya ba smos te/ de la sgra zhes bya ba ni U ring po'o/ /de ni me'i bdun pa yi ge ha'i gdan du sbyar bar bya'o/ /thig le ni zla tshes kyi steng du thigs pas mnan pa ste</text></item>
<item><p>166b.6</p><section></section><text>bsdus pas hUM zhes bya bar 'gyur ro/ /char pa'i rgyun zhes bya bar brjod/ /ces bya ba la/ yi ge hUM gi sa bon de nyid bdud rtsi'i char 'dzag pa'i phyir char pa'i rgyun te/ de bzlas par bya'o zhes bya ba dang sbyar ro/ /sa bon de yang ji ltar bzla zhe na/ thog ma zhes bya ba la sogs</text></item>
<item><p>166b.7</p><section></section><text>pa smos te/ thog ma ni hUM gi dang por ro/ /bla ma'i yi ge zhes bya ba ni yi ge oM mo/ /sreg byed yi ge mthar bzlas bya/ /zhes bya ba la/ sreg byed kyi yi ge ni swA hA'o/ /mthar ni hUM gi mthar te bsdus pas/ oM hUM swA hA zhes bya bar 'gyur ro/ /ting nge 'dzin dang ldan pa yi/ /</text></item>
<item><p>167a.1</p><section></section><text>blo gros can gyis sum 'bum bzla/ /zhes bya ba ni ye shes mkha' 'gro ma'i ting nge 'dzin thob pa'i sngags pas sngar 'das ma thag pa'i sngags 'bum phrag gsum du bzlas par bya ba ste/ des ni sngar bsnyen pa byas par 'gyur ro/ /bzlas dang ldan pa'i</text></item>
<item><p>167a.2</p><section></section><text>rnal 'byor pa/ /de yis bsam pa thams cad 'grub/ /ces bya ba ni/ rim pa de ltar bsgom pa dang bzlas par ldan pa'i rnal 'byor pa gang yin pa des ni bsam pa thams cad 'grub par 'gyur ba'o/ /bsam pa thams cad gang zhe na/ las brgyad la sogs dngos grub</text></item>
<item><p>167a.3</p><section></section><text>rnams/ /zhes bya ba smos te/ de la las brgyad ces bya ba ni zhi ba dang rgyas pa dang / dbang dang / dgug pa dang / mngon par spyod pa dang / bskrad pa dang / dbye ba dang / bcings pa rnams so/ /sogs kyis na dngos grub chen po brgyad la sogs pa gzung bar bya'o/ /sngon</text></item>
<item><p>167a.4</p><section></section><text>du zhes bya ba ni byang chub kyi sngon du ste/ las brgyad la sogs pa'i dngos grub mngon du bsgrubs nas phyis byang chub kyang 'grub par 'gyur ro zhes bya ba'i don to/ /ji ltar 'grub ce na/ bsnyen pa zhes bya ba la sogs pa smos te/ bsnyen pa ni bshad zin to/ /de 'og las rnams brtsams</text></item>
<item><p>167a.5</p><section></section><text>byas na/ /zhes bya ba ni/ phyis sgrub pa'i dus su sngags spel ba dang bcas pas zhi ba la sogs pa'i las rnams brtsams shing bsgrubs na gdon mi za bar 'grub par 'gyur ro zhes bya ba'i don to/ /da ni rdo rje 'chang chen po'i sngags bstan pa'i phyir/ nyon cig ces bya ba la sogs pa smos te</text></item>
<item><p>167a.6</p><section></section><text>go sla'o/ /sngon du rdo rje'i tshig brjod la/ /zhes bya ba ni badzra zhes bya ba'i tshig sngags kyi dang por gdon pa'o/ /sde tshan dang po'i dang po gzung / /zhes bya ba la sde tshan dang po ni ka'i sde tshan te/ de'i yi ge dang po ni ka nyid do/ /de bzhin sde tshan bzhi pa yi/ /yi ge dang po bzung nas ni/ /zhes bya ba</text></item>
<item><p>167a.7</p><section></section><text>la/ sde tshan bzhi pa ni ta'i sde tshan no/ /de'i yi ge dang po ni ta nyid do/ /nyis 'gyur zhes bya ba ni ta nyis brtsegs su bya'o/ /re pha steng du gzhag ces bya ba ni ta nyis brtsegs kyi steng du yi ge ra gzhag pa'o/ /de bzhin i dang re pha sbyar/ /zhes bya ba ni de'i 'og tu yi ge ra gzhag pa yi ge i steng du sbyar</text></item>
<item><p>167b.1</p><section></section><text>ba'o/ /gang zhig sde tshan gnyis pa yi/ /yi ge gnyis pa thig le can/ /zhes bya ba ni sde tshan gnyis pa tsa'i sde tshan gyi yi ge gnyis pa tsha'i 'gram na thig le gzhag pa dang ldan pa'o/ /lcags kyu yis ni gzir bar bya/ /zhes bya ba la lcags kyu ni yi ge i thung ngu ste de tsha'i steng du sbyar ba'o/ /</text></item>
<item><p>167b.2</p><section></section><text>bzhi pa yi ni gsum par bcas/ /zhes bya ba ni sde tshan bzhi pa'i yi ge gsum pa dang glo na gnas pa dang bcas pa'o/ /lan gnyis su ni bzlas par bya/ /zhes bya ba ni de lan gnyis su brjod pa ste tshin+da tshin+da bya bar 'gyur ro/ /sangs rgyas lnga yis brgyan pa dang / /zhes bya ba la/ sangs rgyas</text></item>
<item><p>167b.3</p><section></section><text>lnga ni yi ge hUM ste brgyan pa zhes bya ba ni de'i 'og tu yi ge'i hUM gdon pas sngags de mdzes par byas pa'o/ /sngon du phyag 'tshal yi ge ste/ /zhes bya ba ni sngags de thams cad kyi sngon te thog mar phyag 'tshal ba'i yi ge oM gdon par bya'o/ /yi ge drag po mtha' ru sbyor/ /zhes bya ba la/ </text></item>
<item><p>167b.4</p><section></section><text>yi ge drag po ni yi ge phaT do/ /mtha' ru sbyar ba ni sngags thams cad kyi mtha' ru bzla ba ste bsdus pas/ oM badzra karta ri tshin+da tshin+da hUM phaT ces bya bar 'gyur ro/ /sngags 'di'i phan yon bstan pa'i phyir/ sa bon 'di bzlas rnal 'byor pas/ /zhes bya ba la sogs pa smos te/ </text></item>
<item><p>167b.5</p><section></section><text>bcing ba zhes bya ba ni nye bar mtshon pa tsam mo/ /des na sngags 'di bzlas na las thams cad 'grub par 'gyur ro zhes bya ba'i don to/ /phyag rgya bstan pa'i phyir/ lag gnyis zhes bya ba la sogs pa smos te/ lag gnyis sor mo bsnol nas ni/ /zhes bya ba ni dang po lag pa rdo rje</text></item>
<item><p>167b.6</p><section></section><text>bcing bar bya ste/ de'i 'og tu rdo rje khu tshur gnyis su bya'o zhes bya ba lhag ma yin no/ /de nyid bza' ba lta bur sbyar/ /zhes bya ba ni de'i 'og tu khu tshur g.yon pa bza' ba lta bur kha'i phyogs su bstan par bya'o zhes bya ba'i don to/ /khu tshur g.yas pa ci zhig bya zhe na/ khro bo dang zhes</text></item>
<item><p>167b.7</p><section></section><text>bya ba la sogs pa smos te/ khro bo dang ni dbu ma brkyang / /zhes bya ba ni mdzub mo dang gung mo brkyang ba'o/ /gnyi ga phan tshun drud par bya/ /zhes bya ba la sogs pa ni go sla'o/ /de la khu tshur gyi mtshan nyid ni mthe bo nang du bcug ste/ sor mo lhag ma rnams kyis mnan pa'o/ /</text></item>
<item><p>168a.1</p><section></section><text>dgra yi mgrin pa la sogs pa/ /zhes bya ba la sogs pa'i tshig gis ni rna ba dang sna la sogs pa gzung bar bya ste/ de nyid kyis na dngos po thams cad ces bya ba smos so/ /yid ces bya ba ni de dag thams cad ni yid kyis rol pa ste/ mgo bcad pa la</text></item>
<item><p>168a.2</p><section></section><text>sogs pa yid kyis rol cing rdzogs par bya'o zhes bya ba'i don to/ /de nas zhes bya ba la sogs pa la/ chu la sogs pa kun zhes bya ba ni/ chu rlabs g.yo ba dang char 'bab pa la sogs pa'o/ /bcing ba ni mnan pa'o/ /gang yang sde tshan tha ma yi/ /yi ge gsum pa gzung bar bya/ /</text></item>
<item><p>168a.3</p><section></section><text>zhes bya ba la/ sde tshan tha ma ni pa'i sde tshan te/ ka la sogs pa sde tshan lnga'i tha ma yin pa'i phyir ro/ /de'i yi ge gsum pa ni ba'o/ /de bzhin sde tshan gsum pa yi/ /yi ge gsum pa nyid dang ni/ /zhes bya ba ni yi ge Da'o/ /de yi sa bon gsum pa la/ /zhes bya ba ni sa bon</text></item>
<item><p>168a.4</p><section></section><text>gsum pa'i sgras ni yi ge wa gzung bar bya'o/ /de'i zhes bya ba ni ba dang wa 'dra ba'i phyir ro/ /steng du e zhes bya bar sbyar/ /zhes bya ba ni go sla ste/ de dag gis ni ba Da we zhes bya bar 'gyur ro/ /sde tshan lnga pa'i dang po la/ /zhes bya ba ni yi ge pa'o/ /lcags kyu yis ni gzir bar</text></item>
<item><p>168a.5</p><section></section><text>bya/ /zhes bya ba la lcags kyu'i sgra ni yi ge i thung ngu la bya la/ gzir ba ni de de'i steng du sbyar ba'o/ /tsheg drag yi ge dbus byas te/ /zhes bya ba la tsheg drag gi yi ge ni wa'o/ /dbus su bya ba ni de'i 'og tu gdon pa'o/ /tha ma rdo rje can dang sbyar/ /zhes bya ba la rdo rje can ni yi</text></item>
<item><p>168a.6</p><section></section><text>ge ha'o/ /re pha glo na lcags kyu can/ /zhes bya ba ni gnyi ga sbyar te 'og tu ra btags shing glor lcags kyu ste I ring po sbyar ba'o/ /mthar ni drag po'i yi ge dang / /zhes bya ba ni yi ge phaT mthar sbyar ba'o/ /dang por phyag 'tshal gzhag par bya/ /zhes bya ba ni go sla'o/ /bsdus</text></item>
<item><p>168a.7</p><section></section><text>pa las oM ba Da we pi wa hrI phaT ces bya bar 'gyur ro/ /bcing ba yi ni sngags su grags/ /zhes bya ba ni 'di ni char la sogs pa 'ching ba'i sngags so zhes bya ba'i don to/ /phyag rgya gsungs pa/ lag pa gnyis zhes bya ba la sogs pa la/ lag gnyis thal mo sbyar</text></item>
<item><p>168b.1</p><section></section><text>nas su/ /zhes bya ba ni go sla'o/ /srin lag gnyis ni phan tshun dkri/ /zhes bya ba ni rtsa ba'i bar du srin lag gnyis gdon pa'o/ /khro bo gnyis kyis mnan par bya/ /zhes bya ba ni mdzub mo gnyis kyis srin lag gnyis kyi rtse mo nas dgug pa'o/ /mthe bo gnyis ni dbus</text></item>
<item><p>168b.2</p><section></section><text>su sbyar/ /zhes bya ba ni mthe bo gnyis kyi rtse mo gung mo gnyis kyi rtsa bar gzugs pa'o/ /lhag ma ni go sla'o/ /sprin gyi lha tshogs sreg par byed/ /ces bya ba ni/ sprin gyi lha la sogs pa bcings par 'gyur ba'o/ /lhag ma yang go sla'o/ /bdag gi gdan zhes bya ba la sogs pa</text></item>
<item><p>168b.3</p><section></section><text>la/ lha'i rnal 'byor la sogs pa'i brjod par bya ba'i rim par phye ba bzhis bstan pa de ni bdag gi gdan zhes bya ba'i rab tu byed pa ste/ rdzogs pa ni mthar gtugs pa'o/ /dpal gdan bzhi pa'i 'grel pa dran pa'i rgyu mtshan zhes bya ba las/ bdag gi gdan gyi rim par phye ba bzhi</text></item>
<item><p>168b.4</p><section></section><text>pa'o// //da ni gzhan gyi gdan la/ zhi ba la sogs pa'i sbyin sreg dang / gtor ma sbyin pa dang slob ma'i mtshan nyid bstan pa'i phyir/ rim par phye ba dang po gsungs pa lha'i zhes bya ba la sogs pa la/ lha yi gzugs ni ji lta bu/ /zhes bya ba ni/ zhi ba la sogs pa'i sbyin</text></item>
<item><p>168b.5</p><section></section><text>sreg gi bya ba la/ lha'i gzugs te lha'i rnal 'byor ji lta bu ste/ ci 'dra ba zhig blta bar bgyi/ /zhes bya ba lhag ma yin no/ /zhi ba'i sbyin sreg la sogs dang / /zhes bya ba ni/ zhi ba la sogs pa'i sbyin sreg gi bya ba ste/ ji ltar lags zhes bya ba dang 'brel to/ /gtor mar ldan pa</text></item>
<item><p>168b.6</p><section></section><text>zhes bya ba la/ gtor ma ni sbyin sreg gi yan lag tu gyur pa'o/ /ldan pa ni sbyor ba ste/ gtor ma sbyin pa'i dus kyi lha'i rnal 'byor ro/ /ji ltar lags zhes bya ba ni/ bcom ldan 'das las nyan par 'tshal/ /zhes bya ba'i tshig snga ma dang 'brel to/ /yang na zhi ba la sogs pa'i sbyin sreg gi bya</text></item>
<item><p>168b.7</p><section></section><text>ba ji ltar lags/ lha'i gzugs kyi sbyor ba ni ci 'dra/ gtor ma dag ni ji ltar sbyin/ /zhes bya bar sbyar ro/ /sogs pa'i sgras ni/ slob ma'i mtshan nyid ji ltar blta/ /zhes bya ba gzung ngo / /lan bstan pa'i phyir/ gzugs sogs zhes bya ba la sogs pa smos te/ gzugs</text></item>
<item><p>169a.1</p><section></section><text>zhes bya ba ni lha'i gzugs kyi sbyor ba'o/ /bsam pa ni bsgom pa'o/ /sogs kyis ni gtor ma la sogs pa gzung bar bya'o/ /rtse gcig ces bya ba ni sems ma yengs pa ste/ nyon cig ces bya ba dang 'brel to/ /sngags dang phyag rgya sbyin sreg gi/ /zhes bya ba la</text></item>
<item><p>169a.2</p><section></section><text>sngags dang phyag rgya ni 'og nas 'byung ba'i sngags dang phyag rgya'i tshogs so/ /ci zhe na/ sbyin sreg gi zhes bya ba smos te/ sbyin sreg gi bya ba dang 'brel ba'i'o/ /bzlas dang bsam gtan bsgom pa rnams/ /zhes bya ba la/ bzlas pa ni sngags pa zhes bya ba'i nye bar bshad pa'o/ /</text></item>
<item><p>169a.3</p><section></section><text>bsam gtan bsgom pa zhes bya ba ni/ gzugs zhes bya ba'i nye bar bshad pa ste/ sbyin sreg gi dus su lha'i bsam gtan dang / sngags bzla ba dang phyag rgya bcing ba rnams nyon cig ces bya bar sbyar ro/ /sngon du me yi las sogs la/ /blo can bzlas pa shes par bya/ /zhes</text></item>
<item><p>169a.4</p><section></section><text>bya ba la/ me'i las ni sbyin sreg gi las so/ /blo can ni blo gros dang ldan pa ste/ blo gros dang ldan pa'i sngags pas me'i las kyi sngon du bzlas pa shes par byas la bzlas pa'i las kyi sngon du yang me'i las bya bar shes par bya'o zhes phan tshun du thog mtha' can du sbyar ro/ /sa ni sbyangs</text></item>
<item><p>169a.5</p><section></section><text>ma thag tu yang / /stegs bu'i mtshan nyid 'bad de bya/ /zhes bya ba la/ dang po sbyin sreg gi phyir 'og nas 'byung ba'i phyag rgya la sogs pas sbyangs nas/ stegs bu'i mtshan nyid ces bya ba la/ thab khung rang bzhin 'bad pas bya/ /zhes bya ba thab khung gi mtshan nyid la byang bas</text></item>
<item><p>169a.6</p><section></section><text>brko bar bya'o zhes bya ba'i don to/ /sor brgyad la sogs brtsams nas ni/ /ji snyed khru gang bar du gzung / /zhes bya ba la/ sor brgyad nas brtsams te khru gang gi bar du gzung ba'am/ yang na sor brgyad nas brtsams nas/ ji snyed ces bya ba khru gang gi bar du bzung la/ </text></item>
<item><p>169a.7</p><section></section><text>khru gang nas brtsams te/ ji snyed khru stong gi bar du gzung ngo zhes zur gnyis su sbyar ro/ /brgyad pa dgra ni 'joms pa ste/ zhes bya ba la sogs pas ni thab khung gi tshad kyi dbye ba rnams las kyi bye brag dang sbyar ba yin no/ /de la brgyad pa ni sor brgyad pa'i tshad do/ /dgra</text></item>
<item><p>169b.1</p><section></section><text>'joms pa ni mngon spyod kyi sbyin sreg bya ste de der bya'o zhes bya ba'i don to/ /de bzhin bcu pas rgyas par 'gyur/ /zhes bya ba ni rgyas pa'i sbyin sreg gi phyir sor bcu pa'i thab khung bya ba'o/ /bcu gnyis pas ni dbang du sdud/ /ces bya ba ni dbang gi sbyin sreg gi phyir sor bcu gnyis pa'i</text></item>
<item><p>169b.2</p><section></section><text>me thab bya ba'o/ /bcu bzhis de bzhin zhi ba nyid/ /ces bya ba ni nad la sogs pa bsal ba'i sbyin sreg gi phyir sor bcu bzhi pa'i me thab bya ba'o/ /thab sor bcu drug tshad kyis ni/ /rigs rnams mngon par 'phel bar byed/ /ces bya ba ni bu dang tsha bo la sogs pa'i rigs ma</text></item>
<item><p>169b.3</p><section></section><text>skyes pa skyed pa dang / skyes pa gnas par bya ba'i phyir sor bcu drug pa'i me thab bya'o/ /mtheb sor bco brgyad gnas kyis ni/ /ba lang rigs sogs mngon par 'phel/ /zhes bya ba la gnas zhes bya ba ni thab khung ngo / /ba lang rigs la sogs zhes bya ba la sogs kyi tshig gis</text></item>
<item><p>169b.4</p><section></section><text>ni rta dang glang po la sogs pa gzung ngo / /lhag ma ni go sla'o/ /rgyar ni cha gsum bgos pa las/ /cha gnyis su ni brko bar bya/ /zhes bya ba ni/ rgya'i tshad sngar smos pa cha gsum du bgos pa las cha gcig bor te zabs su cha gnyis brko zhes bya ba'i don to/ /thab khung kun gyi thun</text></item>
<item><p>169b.5</p><section></section><text>mong gi mtshan nyid do/ /brkos pa yi ni brgyad cha yis/ /zhes bya ba ni zabs su brkos pa'i cha brgyad pas so/ /ci zhig bya zhe na/ khung bu yi ni kha khyer bya/ /zhes bya ba smos te/ thab khung gi khar ni bya ba'o/ /kha khyer gyi ni phyed cha yis/ /phyi rol gyi ni mu khyud bya/ /zhes bya ba ni</text></item>
<item><p>169b.6</p><section></section><text>kha khyer phyi rol du de'i phyed kyi tshad kyi mu khyud kyis bskor ba'o/ /mu khyud cha brgyad lhag pa la/ /pad+ma'i 'dab ma de'i cha brgyad/ /ces bya ba la mu khyud cha brgyad du bgos pa'i cha gcig tshun chad lte bar bya ba la/ cha brgyad po rnams las lhag ma ni pad+ma'i 'dab mar bya'o zhes bya ba'i don to/ /</text></item>
<item><p>169b.7</p><section></section><text>yang na/ mu khyud cha brgyad lhag pa la/ /zhes bya ba ni thab khung gi mu khyud cha dgur bgos la/ phyi rol gyi cha gcig dgu pas ni/ pad+ma'i mu khyud bya'o zhes bya ba'i don to/ /pad+ma'i 'dab ma de'i cha brgyad/ /ces bya ba ni pad+ma de'i 'dab ma brgyad du bya ba'o/ /gang du zhe na/ pad+ma yi ni</text></item>
<item><p>170a.1</p><section></section><text>phyi rol du/ /zhes bya ba smos so/ /tshad ci tsam zhe na/ sor gcig pa yi zhes bya ba smos te/ ra ba bya zhes bya ba ni pad+ma'i 'dab ma nyid ra ba dang 'dra bas ra ba'o/ /thab khung nang du rdo rje rnams/ /pad+ma'i steng du gzhag par bya/ /zhes bya ba ni rdo rje sems dpa'i</text></item>
<item><p>170a.2</p><section></section><text>mtshan ma rdo rje dang / mkha' 'gro ma rnams kyi mtshan ma rnams thab khung gi nang du pad+ma'i steng du bri ba'o/ /las kyi bye brag gis dbyibs kyi bye brag bstan pa'i phyir/ mngon spyod la ni zhes bya ba la sogs pa smos te/ mngon par spyod pa'i las la dbyibs gru gsum du bya'o zhes bya</text></item>
<item><p>170a.3</p><section></section><text>ba'i don to/ /lhag ma ni go sla'o/ /rgyas pa la yang de bzhin no/ /zhes bya ba ni kun nas zlum pa dang sbyar ba'o/ /zla ba phyed pa zhes bya ba ni zla ba tshes brgyad pa'i dbyibs lta bu'o/ /zur brgyad pa zhes bya ba ni rin po che ltar cha brgyad pa'o/ /rim gyis rim gyis sbyar bar bya/ /zhi dang</text></item>
<item><p>170a.4</p><section></section><text>rgyas dang dbang sogs rnams/ /zhes bya ba ni gzhung nye bar bsdu ba ste/ zhi ba la sogs pa'i las rnams gru bzhi la sogs pa'i thab khung du ji skad smos pa'i rim bzhin du sbyar bar bya ba'i don to/ /thab khung nang du zhes bya ba la sogs pa nye bar bshad pa'i phyir/ sangs rgyas lnga yi</text></item>
<item><p>170a.5</p><section></section><text>mtshan ma rnams/ ji bzhin phyogs su dgod par bya/ /zhes bya ba smos te/ sangs rgyas zhes bya ba rdo rje sems dpa' dang mkha' 'gro ma rnams sam/ ye shes mkha' 'gro ma la sogs pa rnams so/ /ji bzhin phyogs su dgod par bya/ /zhes bya ba la/ dbus su ni rdo rje'o/ /phyogs</text></item>
<item><p>170a.6</p><section></section><text>kyi 'dab ma bzhi la ni kha T+wAM ga rnams so/ /kha khyer gyi ni gnas bzhi ru/ /zhes bya ba ni kha khyer gyi shar la sogs pa'i phyogs cha bzhir ro/ /sangs rgyas mtshan mas brgyan par bya/ /zhes bya ba ni rim bzhin du 'khor lo dang rin po che dang pad+ma dang ral gri rnams bri ba'o/ /zla phyed rdo rjes shin tu</text></item>
<item><p>170a.7</p><section></section><text>mdzes/ /zhes bya ba ni zla ba phyed pa la gnas pa'i rin po che dang rdo rje'o/ /grwa dang grwa ru kun du gzhag /ces bya ba ni phyi rol du mu ran gyi grwa bzhir bri ba'o/ /ji bzhin stan gyi gnas su yang / /mtheb sor bcu gnyis dag tu ni/ /'phangs su khru phyed ldan pa yi/ /ti se gangs ni mdzes par</text></item>
<item><p>170b.1</p><section></section><text>gzhag /ces bya ba la stan gnas zhes bya ba ni slob dpon gyi stan gyi mtha' g.yon phyogs su'o/ /ti se gangs zhes bya ba ni grags par zad do/ /'phangs su zhes bya ba ni nye bar mtshon pa ste nam 'phangs dang chu zheng du'o/ /khru phyed ldan pa zhes bya ba ni tshad de/ phyed dang ldan pa'i khru phyed do/ /</text></item>
<item><p>170b.2</p><section></section><text>'dis ni mtho phyed dang gnyis su 'gyur ro/ /mtheb sor bcu gnyis zhes bya ba ni de'i drung du sa skas sor bcu gnyis su bya ba'o/ /'dab ma brgyad kyi gnas rnams su/ /lha mo rnams ni rim bzhin dgod/ /ces bya ba la/ 'dab ma brgyad ni phyi rol mu khyud kyi 'dab ma rnams la'o/ /lha mo</text></item>
<item><p>170b.3</p><section></section><text>rnams zhes bya ba ni lha mo rnams kyi mtshan ma ste/ dgod pa ni rim bzhin du bri ba'o/ /de la shar gyi 'dab ma la ni mkha' 'gro ma'i mtshan ma lag pa gnyis khar bcug pa'o/ /byang du ni 'bar ma'i mtshan ma thal mo spyi bor sbyar ba'o/ /nub tu ni 'jib byed ma'i mtshan ma snyim pa</text></item>
<item><p>170b.4</p><section></section><text>nas khrag 'thung ba'o/ /lhor ni 'phrog byed ma'i mtshan ma sor mo gtun shing gi tshul du byed pa'o/ /dbang ldan la sogs pa'i mtshams bzhir ni seng ge mo dang stag mo dang / ce spyang mo dang 'ug pa mo rnams kyi mtshan ma lcags kyu 'ba' zhig tu bri bar bya'o/ /mtshan ma rnams kyi</text></item>
<item><p>170b.5</p><section></section><text>kha dog bstan pa'i phyir/ rnal 'byor pa yis de yi tshad/ /khyad par du ni sbyar bar bya/ /zhes bya ba smos te/ de'i tshad ces bya ba ni/ mtshan ma rnams te so so'i thab khung du gzhal zhing btsugs pas so zhes bya ba ni zhi ba la sogs pa'i las kyi khyad par ro/ /sbyar ba ni de'i mdog tu bya</text></item>
<item><p>170b.6</p><section></section><text>ba'o/ /oM hi li zhes bya ba la sogs pa la nye bar spyod pa zhes bya ba ni sreg rdzas rnams la bsang gtor bya ba la sogs pa'i sngags so/ /sa sbyang ba la sogs pa nas brtsams pa'i las rnams la bdag nyid ye shes mkha' 'gro mar bsgom pa bstan pa'i phyir/ ye shes zhes bya ba la sogs</text></item>
<item><p>170b.7</p><section></section><text>pa smos te/ rang gi lus zhes bya ba ni slob dpon gyi lus so/ /ye shes mkha' 'gror bsgoms pa yis/ /zhes bya ba ni/ tshig ni lha ru sprul par bya/ /zhes bya ba dang sbyar ro/ /cho ga bstan pa'i phyir/ bdag gi yan lag brgyad po ru/ /thams cad bkod pas bsrung bya ste/ /zhes bya ba</text></item>
<item><p>171a.1</p><section></section><text>smos te 'di ni bsdus pa'o/ /de nyid bshad pa'i phyir lce la yang zhes bya ba la sogs pa smos te/ lce la chu 'di nyid dang ni zhes bya ba la 'di nyid ces bya ba ni bdud rtsi ste/ chu zhes bya ba ni de nyid chu'i rang bzhin gyi phyir ro/ /de rnam par dag pa'i sa bon suM la yang de skad</text></item>
<item><p>171a.2</p><section></section><text>ces bya'o/ /nam mkha' rna ba sna dag la/ /zhes bya ba la/ nam mkha'i de kho na nyid ni sa bon yuM do/ /sa zhes bya ba ni sa rnam par dag pa'i sa bon hUM ngo / /me zhes bya ba me rnam par dag pa'i sa bon hUM ngo / /tshangs pa zhes bya ba ni steng gi tshangs pa'i gnas te/ rkan nas spyi gtsug</text></item>
<item><p>171a.3</p><section></section><text>gi bar du'o/ /'di dag ni rdo rje mkha' 'gro ma dang / ro langs ma dang / gtum mo dang / drag mo rnams kyi rang bzhin gyi sa bon du rim bzhin du shes par bya'o/ /mgrin pa zhes bya ba la sogs pa la/ rmongs pa zhes bya ba ni gti mug ste/ de rnam par dag pa'i sa bon s+m+r+yuM</text></item>
<item><p>171a.4</p><section></section><text>de nyid ni lha mo seng ge ma'i rang bzhin yin pas ded dpon te/ ltag 'og tu sbyar bar bya'o/ /g.yo ba zhes bya ba ni rlung ste/ de rnam par dag pa'i sa bon y+m+r+yuM</text></item>
<item><p>171a.5</p><section></section><text>bya ba ni 'ug pa ste/ de'i sa bon k+Sh+m+r+yuM</text></item>
<item><p>171a.6</p><section></section><text>go cha'i sa bon rnams lha mo rnams kyi rang bzhin du mos par bya'o zhes bya ba'o don to/ /ji ltar zhe na/ ba dan gsum zhes bya ba la sogs pa smos te/ ba dan gsum gyi phyag rgya zhes bya ba ni mthe bos mthe'u chung gi sen mo mnan te/ sor mo lhag ma gsum brkyang ba'o/ /yan lag</text></item>
<item><p>171a.7</p><section></section><text>brgyad du gtugs te bsrung / /zhes bya ba ni spyi bo la sogs pa'i gnas brgyad du phyag rgya des gtugs nas sngar smos pa'i sa bon rnams dgod pa'o/ /da ni gong du thal ba'i ye shes mkha' 'gro ma la dran pa bskyed pa'i phyir dang / sa sbyang ba'i dus su yang ye shes mkha' 'gro ma</text></item>
<item><p>171b.1</p><section></section><text>bsgom pa bstan pa'i phyir/ ye shes zhes bya ba la sogs pa smos te/ ye shes mkha' 'gro'i bdag nyid du/ /zhes bya ba ni/ rang gi lus ni bsgom par bya/ /zhes bya ba dang 'brel to/ /ji ltar zhe na/ bdag gi lus ni sprul byas te/ /zhes bya ba smos te/ bdag gi lus bsgyur</text></item>
<item><p>171b.2</p><section></section><text>bas so/ /kun+da zhes bya ba la sogs pa ni go sla'o/ /phyag na kha T+wAM rdo rje ste/ /zhes bya ba la rdo rje ni g.yas su'o/ /kha T+wAM ga ni g.yon du'o/ /mnyam par gzhag pas zhes bya ba ni/ 'jig rten dang chos la rgyab kyis phyogs pas so/ /dbugs mi g.yo bar bsgom par bya/ /</text></item>
<item><p>171b.3</p><section></section><text>zhes bya ba ni bshad zin to/ /de nas sa ni sbyang byas te/ /zhes bya ba la/ de nas zhes bya ba ni rim gyi don te/ dang po rang gi lus lhar bsgoms nas sa sbyang bar byas la/ de nas ni thab khung brko bar bya'o zhes bya ba'i don to/ /oM zhes bya ba la sogs pa la/ lag pa g.yas pa brkyang nas</text></item>
<item><p>171b.4</p><section></section><text>su/ /rdo rje bsgoms nas sa la bsnun/ /zhes bya ba ni/ bdag nyid lha'i rnal 'byor dang ldan pas/ lag pa g.yas pa kun nas brkyang ba'i dbus su/ yi ge hUM las gyur pa'i rdo rje rtse lnga pa bsgoms la/ rdo rje dang ldan pa'i lag pa des mkha' 'gro ma lnga'i gnas su sngags 'di zlos</text></item>
<item><p>171b.5</p><section></section><text>bzhin du bsnun la sa gzhi rdo rje'i rang bzhin du bsgom mo zhes bya ba'i don to/ /rdzas sbyang ba bstan pa'i phyir/ /lag gnyis khu tshur kha sbyar te/ /zhes bya ba la sogs pa smos so/ /'di'i don ni lag pa gnyis kyi khu tshur kha sbyar te/ gung mo gnyis brkyang nas rtse sprad la bstan nas</text></item>
<item><p>171b.6</p><section></section><text>gzung bar bya'o zhes bya ba 'di yin no/ /phyag rgya 'di ni dag byed pa'o/ /zhes bya ba la/ 'di zhes bya ba ni 'das ma thag pa'o/ /dag byed pa zhes bya ba ni 'og nas 'byung ba'i mar la sogs pa'i rdzas thams cad dag par byed pa'i thun mong gi phyag rgya'o/ /'on kyang sngags ni so</text></item>
<item><p>171b.7</p><section></section><text>sor sbyar bar bya'o/ /de la sngags gsungs pa/ oM shriM swA hA mar sbyang ba'i sngags so zhes bya ba nas ji srid du yam shing sbyang ba'i sngags so zhes bya ba'i bar du ste go sla'o/ /me lha bskyed pa'i cho ga bstan pa'i phyir/ me dbus pad+ma bsams nas su/ /zhes bya ba la sogs pa smos te/ </text></item>
<item><p>172a.1</p><section></section><text>de la/ me dbus pad+ma bsams nas su/ /zhes bya ba ni bstan pa'o/ /bgrang phreng zhes bya ba la sogs pa ni bshad pa'o/ /me yi lha ni dgug par bya/ /zhes bya ba ni sems dpa' gnyis pa'i cho ga bstan pa'o/ /g.yon pa khu tshur zhes bya ba la sogs pa ni bshad pa ste/ thab</text></item>
<item><p>172a.2</p><section></section><text>khung gi dbus su ji ltar grags pa'i me sbar la/ me'i dbus su pad+ma/ pad+ma'i dbus su raM yongs su gyur pa las nyi ma la bzhugs pa'i me lha ral pa ser skya'i thor tshugs can mdog bu ram ltar dmar ser du 'dug pa/ lag pa g.yas g.yon gyis bgrang phreng dang spyi blugs thogs pa/ me</text></item>
<item><p>172a.3</p><section></section><text>'bar bas 'khrugs pa'i nang na gnas par bsams la/ g.yon pa khu tshur bcings nas su/ /zhes bya ba la lag pa g.yon pa'i khu tshur thab kyi phyi rol gyi ku sha'i khres po la bzhag nas/ mdzub mo dang gung mo brkyang ste gung mo'i tshigs gsum pa la/ mdzub mo'i rtse mo bkug ste</text></item>
<item><p>172a.4</p><section></section><text>btsugs nas bskyod pa'i phyag rgya 'di dang / oM A gats+tsha A gats+tsha ag+ne dzaH swA hA zhes bya ba'i sngags 'dis ye shes kyi me lha bkug la/ ar+g+hal sogs pa byin te/ pad+ma'i gdan la bzhugs pa ru/ /thab khung dbus su bsgom par bya/ /zhes pas dam tshig gi me lha la thim</text></item>
<item><p>172a.5</p><section></section><text>nas gnyis su med par bsgom par bya'o/ /de nas mchod pa bstan pa'i phyir/ /der ni zhes bya ba la sogs pa smos te/ der ni zhes bya ba sngar smos pa'i rim gyis bkug la/ ar+g+ha dang zhabs bsil la sogs pa phul te/ dam tshig gi me lha dang gnyis su med par bstims la/ ci</text></item>
<item><p>172a.6</p><section></section><text>'byor pa'i me tog la sogs pa nas lha bshos kyi bar du dngos po lngas mchod nas sreg blugs gsum gsum bya zhes bya bar sbyar ro/ /gang du zhe na/ me dbus me lha'i lce la ni/ /zhes bya ba ste go sla'o/ /gang las she na kun las te sreg rdzas thams cad las so/ /lag gnyis zhes bya</text></item>
<item><p>172a.7</p><section></section><text>ba la sogs pa la/ dbu ma kun du brkyang bar bya/ /zhes bya ba ni gung mo gnyis shin tu brkyang ste bskyed pa'o/ /cung zad dbye zhes bya ba ni sor mo lhag ma rnams chung zad kha sbyar ba'o/ /pad+ma'i tshul zhes bya ba ni/ pad+ma kha bye ba'i phyag rgya 'di me lha la bstan nas/ oM ag+ne dzu hU dzu hU</text></item>
<item><p>172b.1</p><section></section><text>swA hA zhes bya ba'i sngags kyis mnyes par bya'o/ /de nas ci zhig bya zhe na/ de nas 'bad pas se gol gsum gtogs pas 'bar bar thim par bsgom zhes bya ba smos te/ se gol lan gsum gtogs la spyan drangs pa'i me lha me 'bar ba'i gzugs su thim nas ro gcig tu gyur</text></item>
<item><p>172b.2</p><section></section><text>par bsgom mo zhes bya ba'i don to/ /me yi dbus su kun rig pas/ /de nas sbyang ba brtsam par bya/ /zhes bya ba ni me'i dbus su rang gi 'dod pa'i lha bsgoms nas sbyin sreg bya ba'i dus su sreg rdzas thams cad bsang gtor bya bas sbyang ba brtsam mo zhes bya ba'i don to/ /de nyid gsungs</text></item>
<item><p>172b.3</p><section></section><text>pa oM zhes bya ba la sogs pa la/ oM hUM Ta Ti phaT ces bya ba ni sngags so/ /rdo rjer bcas pa'i lag pa yis/ /me tog yungs kar chu yis ni/ /phyogs kun du ni gtor nas su/ /me yi nang du blugs par bya/ /zhes bya ba la/ rdo rjer bcas pa'i lag pa zhes bya ba ni rdo rje gzung ba'i lag</text></item>
<item><p>172b.4</p><section></section><text>pas so/ /me tog yungs kar chu yis ni/ /zhes bya ba ni me tog dang yungs kar bcas pa'i chus so/ /phyogs kun du ni gtor nas su/ /zhes bya ba ni rdzas kun la gtor ba dang / me'i phyogs mtshams rnams su gtor ba'o/ /me yi nang du blugs par bya/ /zhes bya ba ni go</text></item>
<item><p>172b.5</p><section></section><text>sla'o/ /sbyang ba ni me dang rdzas sbyang ba'o/ /sngags ni sngags 'di nyid do/ /phyag rgya ni sngar smos pa'i lag gnyis khu tshur kha sbyar te zhes bya ba la sogs pa la rdzas dag par byed pa'i phyag rgya'o/ /oM badzra prA kA ra zhes bya ba la sogs pa ni go sla'o/ /lag pa gnyis ni brkyang nas</text></item>
<item><p>172b.6</p><section></section><text>su/ /phan tshun rtse mo reg par bya/ /zhes bya ba ni mgo bo'i steng du snyim pa'i phyag rgya sor mo'i rtse mo reg pa tsam du bca' ba'o/ /lhag ma yang go sla'o/ /g.yon pa khu tshur bcangs nas su/ /mthe bo 'og tu brkyang bar bya/ /zhes bya ba ni lag pa g.yon pa khu tshur bcangs nas</text></item>
<item><p>172b.7</p><section></section><text>bzlog ste mthe bo'i rtse mo sa la btsugs pa'o/ /lhag ma ni go sla'o/ /me la sbyin sreg byas nas 'dod pa'i lha la sbyin sreg bya ba bstan pa'i phyir/ nyi ma'i zhes bya ba la sogs pa smos te/ kha dog dmar sogs zhes bya ba ni las kyi bye brag gis kha dog dkar po la sogs pa</text></item>
<item><p>173a.1</p><section></section><text>yang gzung ba'o/ /sbyor ba'i gdan zhes bya ba ni/ sems dpa'i skyil krung du bzhugs pa'o/ /las kyi mdog tu bsgom par bya/ /zhes bya ba ni kha dog dmar sogs zhes bya ba'i bshad pa yin no/ /lhag ma ni go sla'o/ /'di dag gi don ni me'i dbus su</text></item>
<item><p>173a.2</p><section></section><text>pad+ma'i steng du nyi ma'i dkyil 'khor de'i steng du hUM yongs su gyur pa las rdo rje rtse mo lnga pa lte bar hUM gi sa bon gyis mtshan pa de thams cad yongs su gyur pa las/ dmar po la sogs pa'i kha dog can rgyan dang na bzas bklubs pa phyag g.yas dang g.yon na rdo rje dang kha T+wAM ga bsnams</text></item>
<item><p>173a.3</p><section></section><text>pa'i rang gi 'dod pa'i lha ye shes mkha' 'gro ma la sogs pa sems dpa'i skyil krung can du bsgom pa 'di yin no/ /ye shes kyi sems dpa' sgrub pa bstan pa'i phyir/ rdo rjes gzugs ni bskyed nas su/ /rang gi dbugs las byung ba yi/ /bdag gi lus ni gang yin</text></item>
<item><p>173a.4</p><section></section><text>la/ /ye shes mkha' 'gro bstim par bya/ /zhes bya ba smos te/ bdag gi dbugs las byung ba zhes bya ba ni/ bdag gi dbugs las spros pa'i ye shes kyi sems ma'o/ /bdag gi lus ni gang yin la/ /zhes bya ba ni bdag gi rang bzhin dang dbyer med pas na/ </text></item>
<item><p>173a.5</p><section></section><text>bdag gi lus te me'i nang du bskyed pa'i dam tshig sems ma'o/ /lhag ma ni go sla'o/ /oM Tha Tha zhes bya ba la/ Tha'i gnas su hUM brjod par bya ste/ des na oM hUM hUM hUM swA hA zhes bya bar 'gyur ro/ /dbyug pa zhes bya ba ni blugs gzar ro/ /snod ces bya ba dgang gzar ro/ /</text></item>
<item><p>173a.6</p><section></section><text>rdzas rnams sbyang ba'i sngags gsungs pa oM hUM swA hA zhes bya ba'o/ /de nyid rtsa ba'i sngags yin par bstan pa'i phyir/ rtsa ba'i sngags dang phyag rgya'o/ /zhes bya ba smos so/ /phyag rgya zhes bya ba ni/ lag gnyis khu tshur kha sbyar te/ /zhes bya ba la sogs pa la rdzas dag par byed</text></item>
<item><p>173a.7</p><section></section><text>pa'i phyag rgya nyid gzung ste/ phyag rgya 'dis ni sngags so so dang sbyar nas me la sbyin sreg bya ba'i rdzas rnams sbyong ba bzhin du rtsa ba'i sngags 'di 'di dang sbyar nas 'dod pa'i lha la sbyin sreg bya ba'i rdzas rnams kyang sbyang bar bya'o/ /mchod pa sna tshogs kyi sngags dang phyag rgya bstan pa'i phyir/ </text></item>
<item><p>173b.1</p><section></section><text>lag pa g.yas pa zhes bya ba la sogs pa smos te go sla'o/ /brkyang ba de nyid kyi zhes bya ba ni khu tshur bcangs te sor mo gsum po dgrol thabs su brkyang ba'o/ /de nyid kyi phyir/ 'og nas khu tshur de nyid las/ /zhes bya ba smos so/ /me tog gi phyag rgya las zhes bya ba ni khu tshur bcangs nas</text></item>
<item><p>173b.2</p><section></section><text>dbu ma bsgreng ba'o/ /lhag ma ni go sla'o/ /lag pa gnyis ka brkyang ste/ mthe bo gnyis gung mo'i rtsar btsugs la/ bskyod pa dang zhes bya ba ni gtor ma'i phyag rgya ste/ de dag kyang go sla'o/ /me yi kha yi nang du ni/ /lan re bzlas shing lan re sbyin/ /zhes bya ba ni dgang blugs kyi</text></item>
<item><p>173b.3</p><section></section><text>sngags oM hUM hUM hUM swA hA zhes bya ba lan re bzlas pa gang ba'i sbyin sreg me lha'i zhal du lan re zhing dbul bar bya'o zhes bya ba'i don to/ /dbus su gong bu bsreg par bya/ /zhes pa la/ dbus su ni rang gi 'dod pa'i lha'i zhal du'o/ /gong bu zhes bya ba ni gang ba'i sbyin sreg gi tshig</text></item>
<item><p>173b.4</p><section></section><text>bla dgas so/ /bdun las lhag pa kun bzung nas/ /zhes bya ba ni dang po gang ba'i sbyin sreg bdun sbyin pa dang / lhag ma ste bsdu ba'i sbyin sreg gi dgang blugs lnga gzung bar bya ba'o/ /'bad de rdzogs pa'i mtha' ru ni/ /lhag ma dag ni bsreg par bya/ /zhes bya ba ni</text></item>
<item><p>173b.5</p><section></section><text>dang po me lha'i khar dgang blugs 'bad pas lan cig phul nas de'i 'og tu lhag ma ste rdzas gzhan rnams la sreg blugs dbul bar bya zhing de bzhin du rang gi 'dod pa'i lha la yang dang por dgang blugs phul la de'i mthar lhag ma sreg blugs dbul lo zhes bya ba'i don to/ /de dag</text></item>
<item><p>173b.6</p><section></section><text>gis ni 'di skad du/ me'i khar dang po dgang blugs gcig byin la/ de nas rdzas thams cad kyi sreg blugs sbyin te de'i 'og tu yang dgang blugs gcig byin la/ de nas yang me'i nang du rang gi 'dod pa'i lha'i zhal du dgod pa'i sbyin sreg gcig byas la/ lhag ma sreg blugs</text></item>
<item><p>173b.7</p><section></section><text>phul te/ de'i mthar yang dgang blugs gcig phul la bzod pa gsol nas/ slar yang me'i lha bsgoms la de'i khar dgang blugs gcig byin te/ snga ma bzhin du lhag ma sreg blugs byin la/ de'i 'og tu yang dgang blugs gcig byin nas/ de thams cad kyi mthar</text></item>
<item><p>174a.1</p><section></section><text>yon bdag gi lag pas me'i khar dgang blugs gcig ster du gzhug ste/ de tsam gyis ni dgang blugs rnam pa bdun rdzogs pa yin te/ 'di ni gdan bzhi par gnas pa yin no/ /bsregs pa zin nas lha rnams ni/ /bdag gi lus la thim par</text></item>
<item><p>174a.2</p><section></section><text>bsgom/ /zhes bya ba ni sbyin sreg rdzogs nas ni rang gi 'dod pa'i lha bsdus te rang gi lus la thim par bsgom pa'o/ /dgang blugs kun la rdzogs pa ru/ /sngags dang phyag rgya rdzogs par bya/ /zhes bya ba ni dgang blugs bdun po kun la sngags dang phyag rgya dang sbyar ro zhes</text></item>
<item><p>174a.3</p><section></section><text>bya ba'i don to/ /da ni bsdu ba'i sbyin sreg dgang blugs lnga dang ldan pa bstan pa'i phyir/ snod ni zhes bya ba la sogs pa smos te dgang blugs bdun dang bcas pa'i sbyin sreg rdzogs nas/ slar yang me'i dbus su rang gi 'dod pa'i lha bsgoms la/ mar gyis bkang ba'i</text></item>
<item><p>174a.4</p><section></section><text>gzar bu chen po dang chung ngu kha sprad de/ dgang blugs gcig phul la/ de nas sreg blugs phul nas/ mthar yang dgang blugs dbul lo zhes bya ba'i don to/ /kha cig ni de'i 'og tu me la yang dgang blugs gnyis sbyin no zhes zer ro/ /drangs nas dbugs kyi</text></item>
<item><p>174a.5</p><section></section><text>dngos gyur te/ /rang gi lus la thim par bya/ /de nas rang gi lus nyid du/ /mkhas pa yis ni bsgom par bya/ /zhes bya ba ni rang gi 'dod pa'i lha gshegs su gsol ba ste/ brda phrad par zad do/ /dbus su me yi lha nyid ni/ /mkhas pa yis ni bsams nas kyang / /</text></item>
<item><p>174a.6</p><section></section><text>zhes bya ba ni rang gi 'dod pa'i lha rang gi dbus la bsdus kyi 'og tu me la bsang gtor la sogs pa byas nas/ sngar bstan pa'i tshul gyis dbus su me lha bsgoms la/ lhag ma lan gsum bsregs nas su/ /zhes bya ba la/ gang ba'i sbyin sreg rnam pa gsum sbyin te/ </text></item>
<item><p>174a.7</p><section></section><text>mchod dang gtor ma sbyin par bya/ /zhes bya ba ni mchod pa dang gtor ma la sogs pa byin te/ bzod pa gsol bar bya ba'o/ /bkra shis dbyangs ni blangs nas su/ /der ni phyag rgya sbyar bar bya/ /zhes bya ba ni bkra shis kyi glu dang bcas pa'i phyag rgya bca' ba'o/ /phyag rgya</text></item>
<item><p>174b.1</p><section></section><text>yang 'dir/ lag gnyis thal mo sbyar nas su/ /zhes bya ba la sogs pa pad+ma'i tshul gyi phyag rgya'o/ /de ltar na dang por ni dgang blugs kyi sbyin sreg bdun no/ /de'i 'og tu yang rnam pa lnga ste bsdus pas bcu gnyis su 'gyur bar shes par bya'o/ /sbyin sreg las kyis phye ba</text></item>
<item><p>174b.2</p><section></section><text>gzhan/ /mdor bsdus rgyas pa min par bshad/ /ces bya ba ni zhi ba la sogs pa'i las kyi bye brag gis dbye ba'i rdzas rnams mdor bsdus te bshad par bya'o zhes bya ba'i don to/ /sA lu zhes bya ba la sogs pa ni go bar zad do/ /yam shing ni bud shing bstan pa'i phyir/ 'o ma</text></item>
<item><p>174b.3</p><section></section><text>can gyi shing lnga las/ /zhes bya ba smos te/ a mra dang / ba ta dang / n+ya gro d+ha dang / bar ka ta dang / a shwat+tha ste lnga po de dag ni 'o ma can gyi shing lnga'o/ /sor mo bcu bzhir ldan pa'i tshad/ /ces bya ba ni khyad par gyi yam shing bstan pa'o/ /zhi ba'i dus la bab pa na/ /zhes bya</text></item>
<item><p>174b.4</p><section></section><text>ba ni gang gi tshe zhi ba byed pa de'i tshe 'das ma thag pa'i rdzas de dag bsreg pa de ni cho ga'i mchog ste/ gtso bo yin no zhes bya ba'i bar du'o/ /rgyas pa'i rdzas bstan pa'i phyir/ til nag ces bya ba la sogs pa smos te go bar zad do/ /yam shing zhes bya ba ni nye bar mtshon pa ste/ bud</text></item>
<item><p>174b.5</p><section></section><text>shing yang de dag nyid las gzung bar bya'o/ /sgrub pos khyad par bsreg par bya/ /zhes bya ba ni las kyi bye brag gis phye ba'i thun mong ma yin pa'i sreg rdzas so zhes bya ba'i bar du'o/ /dbang gi las kyi rdzas bstan pa'i phyir/ til ni dmar dang gnag pa dang / /zhes bya ba la sogs pa</text></item>
<item><p>174b.6</p><section></section><text>smos te/ til nag po dang / dmar po ste/ me tog dmar po la bya'i til ni ma yin no/ /nA ga ge sar zhes bya ba la sogs pa ni go sla'o/ /thang shing zhes bya ba la sogs pa la/ klu shing zhes bya ba ni nA ga ge sar gyi shing ngo / /chags pa'i las zhes bya ba ni dbang du bsdu ba dang</text></item>
<item><p>174b.7</p><section></section><text>dgug pa'i las so/ /mngon spyod kyi rdzas bstan pa'i phyir/ til nag ces bya ba la sogs pa smos te/ ba la ta ga nag chen 'bras/ /zhes bya ba ni ba la ta ki'i 'bras bu dang / nag po chen po'i 'bras bu zhes bya ba gnyis su sbyar ro/ /khrag ces bya ba ni tha mal pa'i khrag gang</text></item>
<item><p>175a.1</p><section></section><text>yang rung ba'o/ /lung tang zhes bya ba la sogs pa la/ sgur po'i shing zhes bya ba ni tsher ma sgur po can zhes grags pa'i shing ngo / /lhag ma ni go bar zad do/ /bskrad pa'i las kyi rdzas bstan pa'i phyir/ yungs kar zhes bya ba la sogs pa smos te/ gser</text></item>
<item><p>175a.2</p><section></section><text>shing zhes bya ba ni da du ra'o/ /'dir yang yam shing gi tshad ni mngon spyod kyi tshad las ltos pa'i phyir ma smos so/ /lhag ma yang go bar zad do/ /bcing ba'i las kyi rdzas bstan pa'i phyir/ nya dang zhes bya ba la sogs pa smos te/ go bar zad do/ /'dir yang yam shing gi tshad</text></item>
<item><p>175a.3</p><section></section><text>ni snga ma bzhin no/ /de ltar na thang shing dang / n+ya gro d+ha dang / klu shing dang / ba sha ka dang / lung tang dang / sgur po dang / ba la ta ka dang / gser shing dang / bya rog gi tshang gi shing bu dang / so shing rnams ni me spar bar bya ba'i phyir yam shing dang bud shing bstan pa yin la/ lhag ma ni</text></item>
<item><p>175a.4</p><section></section><text>gzhan dag yin par shes par bya'o/ /da ni rgyal srid la nye bar spyod pa'i sbyin sreg bstan pa'i phyir/ de nas zhes bya ba la sogs pa smos te/ khyad par du zhes bya ba ni/ sngar smos pa'i las drug las bye brag tu gyur pa'am/ yang na 'di ni rgyas pa dang dbang du gyur pa'i las tha mal pa</text></item>
<item><p>175a.5</p><section></section><text>las ltos nas/ rgyal srid la nye bar spyod pa'i las la ni khyad par zhes bya'o/ /de yi dbus su mnyam gzhag nas/ /smon lam btab ste khrus byas na/ /zhes bya ba la/ de'i dbus su zhes bya ba ni sbyin sreg gi gnas su'o/ /mnyam gzhag nas zhes bya ba ni/ rgyal srid la</text></item>
<item><p>175a.6</p><section></section><text>sogs pa dmigs pa'i blo mi g.yengs pas so/ /smon lam btab pa yang rgyal srid la sogs pa'i phyir smon lam bya ba'o/ /khrus bya ba ni rdo rje sems dpa'i bum pa'i chus bkru ba'o/ /lhag ma ni go bar zad do/ /sa gsum zhes bya ba ni sa 'og dang sa bla dang bar snang gi 'jig rten gsum</text></item>
<item><p>175a.7</p><section></section><text>du'o/ /tshul gzhan bstan pa'i phyir/ mar dang zhes bya ba la sogs pa smos te go sla'o/ /dpal ldan 'gyur zhes bya ba ni rgyal srid kyi go 'phang la gnas pa'o/ /de nyid bstan pa'i phyir/ bya ba gang dang gang bsams pa/ /de de thams cad 'dir 'grub 'gyur/ /zhes bya ba smos te/ </text></item>
<item><p>175b.1</p><section></section><text>gzhan la mi 'os pa'i phyir ro/ /da ni slob ma'i mtshan nyid bstan pa'i phyir/ de nas zhes bya ba la sogs pa smos te/ yongs su zung zhes bya ba ni gzung bar bya ba'am blang bar bya ba'o/ /yan lag thams cad ces bya ba ni lag pa dang mig la sogs pa'o/ /yang na slob ma nyid du</text></item>
<item><p>175b.2</p><section></section><text>rung ba'i mtshan nyid kyi cha shas so/ /de nyid kyi phyir gsungs pa/ dul zhing spyod pa zhi ba dang / /zhes bya ba la sogs pa smos te/ dul ba zhes bya ba ni dbang po thul ba'o/ /spyod pa zhi ba zhes bya ba ni bzang por spyod pa ste/ sgra'i bstan bcos la sogs pa'i bstan</text></item>
<item><p>175b.3</p><section></section><text>bcos shes pa'o/ /chos gsum la ni mngon par dang / /ces bya ba ni nyan thos dang / rang sangs rgyas dang byang chub chen pa'i theg pa ste/ theg pa gsum gyi chos la dad pa'o/ /theg pa che la rtag tu dga'/ /zhes bya ba na/ nyan thos kyi sdom pa la gnas kyang / theg pa</text></item>
<item><p>175b.4</p><section></section><text>chen po'i sems bskyed pa dang nam yang mi 'bral ba'o/ /de skad du yang / nyan thos kyi ni sdom gnas nas/ /theg pa chen po'i sems bskyed bya/ /zhes gsungs so/ /sngags kyi sbyor ba zhes bya ba ni zhi ba la sogs pa'i sngags dang yang dag par ldan pa'o/ /rgyud kyi</text></item>
<item><p>175b.5</p><section></section><text>sbyor ba zhes bya ba ni/ zhi ba la sogs pa'i las la 'khrul 'khor bri ba la sogs pa'i sbyor ba'o/ /bzo dang sgyu rtsal thams cad mkhas/ /zhes bya ba la sogs pa ni bshad zin to/ /bsam gtan sbyor la mngon par dga'/ /zhes bya ba ni bsam gtan bsgom pa la dad</text></item>
<item><p>175b.6</p><section></section><text>pa'o/ /thos dang klog sogs gus dang bcas/ /zhes bya ba ni bde bar gshegs pa'i gsung rab thos pa ste nyan pa dang klog pa dang / sogs kyis ni kha ton bya ba la sogs pa la gus pa yod pa'o/ /dus rnams kun du bla mar gus/ /zhes bya ba ni lus ngag yid gsum gyi bya</text></item>
<item><p>175b.7</p><section></section><text>bas rtag tu bla ma bsten pa'o/ /sbyin sreg dge ba'i las la brtson/ /zhes bya ba la/ sogs kyis ni snyen par smra ba la sogs pa gzung bar bya'o/ /de ltar dge ba'i yan lag bstan nas/ sdig pa'i yan lag dang bral ba bstan pa'i phyir/ /'dod la dga' ba ma yin</text></item>
<item><p>176a.1</p><section></section><text>zhing / /zhes bya ba la sogs pa nas/ ngang tshul ngan min tshig rtsub min/ /zhes bya ba'i bar du smos te/ de dag ni/ yongs gzung slob ma'i mtshan nyid yin/ /zhes bya ba snga ma dang sbyar ro/ /de las bzlog pa'i mtshan nyid bstan pa'i phyir/ sems</text></item>
<item><p>176a.2</p><section></section><text>can kun la smod pa dang / /zhes bya ba la sogs pa smos te go sla'o/ /'di lta bu dag spang bar bya/ /zhes bya ba ni/ mtshan nyid nye bar bsdu ba yin te/ de la sogs pa ser sna can dang le lo can la sogs pa ma smos pa gzhan dag kyang bsdu bar bya ba'i don to/ /gzhan gyi</text></item>
<item><p>176a.3</p><section></section><text>gdan zhes bya ba la sogs pa la/ bdag gi lus las gzhan pa'i sbyin sreg la sogs pa'i bya ba ni gzhan te gdan ni gnas so/ /gzhung gang gi sbyin sreg la sogs pa'i cho ga rab tu gsal bar ston par byed pa de ni rab tu byed pa'o/ /dpal gdan bzhi pa'i 'grel pa dran</text></item>
<item><p>176a.4</p><section></section><text>pa'i rgyu mtshan zhes bya ba las/ gzhan gyi gdan gyi rim par phye ba dang po'o// //da ni chu'i sbyin sreg gi rim par phye ba bstan pa'i phyir/ chu yi zhes bya ba la sogs pa smos te/ sbyin sreg ces bya ba ni mchod sbyin no/ /gzigs mo zhes bya ba ni ngo mtshar gyi yul</text></item>
<item><p>176a.5</p><section></section><text>du gyur pa ste/ ji ltar me'i sbyin sreg gis bsod nams thob pa ltar chu'i sbyin sreg gis kyang bsod nams 'thob pa'i phyir ro/ /de nyid nye bar bstan pa'i phyir/ chu yi zhes bya ba la sogs pa smos te/ sogs pa'i sgras ni sreg rdzas dang thab khung la sogs pa gzung ngo / /</text></item>
<item><p>176a.6</p><section></section><text>mtshan nyid ces bya ba ni rang bzhin no/ /lan gsungs pa/ chu sogs zhes bya ba la sogs pa smos te/ yang dag mtshan nyid ces bya ba ni de kho na nyid kyi rang bzhin no/ /de nyid kyi phyir de kho na zhes pa smos te go sla'o/ /de la 'dir chu'i de kho na nyid ni srog chags med</text></item>
<item><p>176a.7</p><section></section><text>cing gtsang la dang ba'o/ /sogs pa'i sgras ni bum pa la sogs pa'i de kho na nyid rtsa ba ni ri mo nag po med pa la sogs pa'i de kho na nyid gzhan dag kyang gzung bar bya'o/ /bla re dag ni bres nas su/ /sna tshogs gos rnams rab tu dpyad/ /ces bya ba ni gang du sbyin sreg byed</text></item>
<item><p>176b.1</p><section></section><text>pa'i gnas der bla re bre ba dang / rgyal mtshan dang gos la sogs pa bri ba'o/ /shin tu yangs shing gru bzhi par/ /kun tu dri yis byug par bya/ /zhes bya ba la/ shin tu yangs shing zhes bya ba ni man ngag las khru bzhi pa'i tshad du bya'o zhes bshad do/ /gru bzhi pa zhes bya ba ni</text></item>
<item><p>176b.2</p><section></section><text>go sla'o/ /kun du zhes bya ba ni mnyam pa ste/ skye bos dben zhing yid du 'ong ba'i gnas su gzhi mnyam pa la lci bas byugs la tsan+dan la sogs pas gru bzhi par byugs nas/ bla re la sogs pa bre bar bya'o zhes bya ba'i don to/ /dbus su chu yi snod sogs la/ zhes bya ba la/ </text></item>
<item><p>176b.3</p><section></section><text>dbus su zhes bya ba ni 'das ma thag pa'i maN+Dal gyi dbus su'o/ /chu yi snod ces bya ba ni sa las byas pa'i bum pa rtsa ba nag po la sogs pa'i skyon dang bral ba/ kha'i tshad sor bcu bzhi dang ldan pa/ zabs su de'i sum gnyis yod pa/ zhi ba'i thab khung lta bu'i dbyibs</text></item>
<item><p>176b.4</p><section></section><text>can te/ gzhag par bya zhes bya ba lhag ma yin no/ /dri ni dkar pos byugs nas su/ /zhes bya ba ni/ tsan+dan dkar pos byugs pa'o/ /chu dang 'o mar bsres pa yis/ /snod ni mdzes par dgang bar bya/ /zhes bya ba la/ chu ni sngar smos pa'i mtshan nyid can no/ /</text></item>
<item><p>176b.5</p><section></section><text>'o mar bsres pa ni go sla'o/ /snod mdzes pa ni sngar smos pa'i mtshan nyid can no/ /dbus kyi bum pa bstan nas/ phyogs mtshams kyi bum pa dgod pa'i phyir/ bum pa dag ni zhes bya ba la sogs pa smos te go sla'o/ /dri yi chu zhes bya ba ni dri zhim po dang bcas pa'i</text></item>
<item><p>176b.6</p><section></section><text>chu'o/ /lhag ma ni brda phrad par zad do/ /bdag nyid ye shes mkha' 'gro ru/ /skad cig gis ni bskyed nas su/ /zhes bya ba ni zhal gsum la sogs pa 'og nas 'byung ba lta bu'i ye shes mkha' 'gro mar bdag nyid bsgom pa'o/ /me tog bdug spos dri sogs pa'i/ /</text></item>
<item><p>176b.7</p><section></section><text>dngos pos bdag nyid mchod byas la/ /zhes bya ba ni bum pa'i nang du son pa'i lha mo 'khor lo bdag dang 'dra ba me tog la sogs pa'i rdzas kyis mchod par bya'o/ /de nyid bstan pa'i phyir/ de 'og ces bya ba la sogs pa smos te/ de 'og ces bya ba ni bdag nyid bskyed kyi</text></item>
<item><p>177a.1</p><section></section><text>'og tu'o/ /chu yi las rnams sbyar bar bya/ /zhes bya ba ni snod kyi chu'i nang du lha mo rnams bsgoms nas/ sbyin sreg bya'o zhes bya ba ste mdor bsdus pa'o/ /nye bar bshad pa gsungs pa lag gnyis zhes bya ba la sogs pa la/ lag gnyis thal mo sbyar</text></item>
<item><p>177a.2</p><section></section><text>nas bya/ /pad+ma'i tshul du cung zad dbye/ /zhes bya ba ni pad+ma'i phyag rgya ste go sla'o/ /sngags gsungs pa/ oM ka ma la b+he swA hA zhes bya ba ste/ sngags dang phyag rgya 'di bum pa rnams la bstan la/ chu'i nang du pad+ma bsgom par bya'o zhes bya ba'i don to/ /de nyid kyi phyir</text></item>
<item><p>177a.3</p><section></section><text>gsungs pa/ zla ba'i dkyil 'khor gyis brgyan pa'i/ /pad+ma chu yi nang bkod la/ /zhes bya ba'o/ /gdugs dkar po yis g.yogs pa yi/ /sa bon dbus su bsgom par bya/ /zhes bya ba ni pad+ma dang zla ba'i dkyil 'khor gyi steng du gdugs dang bcas pa'i sa bon hUM rang</text></item>
<item><p>177a.4</p><section></section><text>gi srog gi ngo bo nyid bsgom pa'o/ /yang na rang gi dbugs las byung ba'o/ /de nyid kyi phyir gsungs pa/ rang gi dbugs las byung ba yi/ /sa bon las ni gzugs su bskyed/ /ces bya ba smos te go sla'o/ /ci 'dra zhe na/ sems dpa'i skyil krung zhes bya ba la</text></item>
<item><p>177a.5</p><section></section><text>sogs pa smos te/ 'di'i don ni sa bon yongs su gyur pa las ye shes mkha' 'gro ma phyag gnyis pa/ bzhad pa dang khro ba dang / sgeg pa dang bcas pa'i zhal gsum pa/ phyag gnyis na rdo rjes mtshan pa'i dbyug pa bsnams shing sems dpa'i skyil krung can rgyan</text></item>
<item><p>177a.6</p><section></section><text>thams cad kyis bklubs pa kha dog dkar shing shin tu mdzes pa'i na bza' gsol bar bsgom pa 'di yin no/ /dam tshig phyag rgya zhes bya ba la sogs pa la/ dam tshig gi phyag rgya ni/ lag gnyis phan tshun khu tshur bcings/ /zhes bya ba la sogs pa ste/ phan tshun</text></item>
<item><p>177a.7</p><section></section><text>zhes bya ba ni rgyab sprad pa'o/ /mdzub mo gnyis kyis mdud par bya/ /zhes bya ba ni rtse mo phan tshun mdud pa'o/ /'di dag gi don yang bdag gi dbugs las byung ba'i ye shes sems ma bsams la/ dam tshig sngags dang phyag rgya bstan la dam tshig sems ma la gnyis su</text></item>
<item><p>177b.1</p><section></section><text>med par bstim par bya'o zhes bya ba yin no/ /shar la sogs pa'i bum pa rnams su yang rim bzhin du rnal 'byor ma rnams dgod pa bstan pa'i phyir/ shar gyi bum par rdo rje ma/ /zhes bya ba la sogs pa smos te go sla'o/ /so so so sor mtshan ma yi/ /dam tshig phyag</text></item>
<item><p>177b.2</p><section></section><text>rgya bstan par bya/ /zhes bya ba la/ mtshan ma'i phyag rgya dang dam tshig gi phyag rgya zhes gnyis su phye la/ dam tshig sems ma rnams dang / ye shes sems ma rnams la so sor bstan par bya'o zhes bya bar sbyar ro/ /de la shar phyogs la sogs pa'i bum pa rnams su rang rang</text></item>
<item><p>177b.3</p><section></section><text>gi sa bon las byung ba'i rdo rje ma la sogs pa'i rnal 'byor ma'i tshogs bltas la/ 'og nas 'byung ba'i mtshan ma'i phyag rgya ste rtsa ba'i phyag rgya rnal 'byor ma rnams la so sor bstan la/ de bzhin du ye shes kyi sems dpa'i tshogs la sngar smos pa'i dam tshig gi phyag rgya so sor</text></item>
<item><p>177b.4</p><section></section><text>bstan nas gnyis su med par thim par bsgom mo zhes bya ba'i don to/ /de nas ci zhig bya zhe na/ me tog ces bya ba la sogs pa smos te/ mkhas pa yis zhes bya ba ni mchod pa la sogs pa'i dbye ba mi dmigs pas so/ /rtsa ba'i phyag rgya bstan par bya ba'i phyir/ rdo rje khu</text></item>
<item><p>177b.5</p><section></section><text>tshur zhes bya ba la sogs pa smos te/ g.yon pa snying gar bzhag nas su/ /zhes bya ba ni khu tshur g.yon pa snying gar gan rkyal du gzhag pa'o/ /g.yas pas steng nas dbub par bya/ /zhes bya ba ni de'i steng du g.yas pa kha sbub ste bzhag pa'o/ /oM dzUM hUM swA hA rtsa ba'i sngags</text></item>
<item><p>177b.6</p><section></section><text>so zhes bya ba ni/ lha mo rnams kyi rtsa ba'i sngags te/ sngags des phyag rgya bstan par bya zhing sngags 'di nyid 'bum phrag gsum du bzlas pas sngar bsnyen par yang bya la/ 'di nyid kyis mchod sbyin yang dbul bar bya'o/ /kun+da la sogs me tog dkar/ /zhes bya ba ni me tog</text></item>
<item><p>177b.7</p><section></section><text>dkar po dang gzhan yang rung ba gzung bar bya'o/ /rtse mor dUr ba btsugs nas su/ /zhes bya ba ni me tog gi rtsa ba nas dUr ba'i rtse mo btsugs te/ me tog gi rtse mo'i bar du dbyung ba ste/ de nyid kyi bum pa'i nang du bsgoms pa'i lha mo rnams la 'das ma thag pa'i sngags kyis</text></item>
<item><p>178a.1</p><section></section><text>mchod sbyin dbul bar bya'o/ /gang du dbul bar bya zhe na/ lha mo'i dbu steng rdo rje yi/ /cod pan la ni gtor bar bya/ /zhes bya ba smos te go sla'o/ /ji ltar dbul zhe na/ gsang sngags lan re bzlas nas su/ /lan re sbyor bas dbul bar bya/ /zhes bya ba la/ sbyor</text></item>
<item><p>178a.2</p><section></section><text>ba ni dUr ba dang bcas pa'i me tog go/ /lan re ni re re la'o/ /gsang sngags lan re bzlas nas su/ /zhes bya ba ni go sla'o/ /ji snyed cig ce na/ lan grangs khri yis ni/ zhes bya ba smos te/ cir 'gyur zhe na/ thams cad rig cing tshe 'phel 'gyur/ /zhes bya ba smos te/ thams</text></item>
<item><p>178a.3</p><section></section><text>cad rig ces bya ba ni blo dang yid gzhungs pa la sogs pa rgyas par 'gyur ba'o/ /rgyas pa'i las so/ /zhi ba'i las gsungs pa/ kar bI ra zhes bya ba la sogs pa la/ dUr ba dang ni ldan pa yis/ /zhes bya ba ni sngar smos pa bzhin du dUr ba dang sbyar ba'o/ /nA ga puSh+pa'i yam</text></item>
<item><p>178a.4</p><section></section><text>shing ni/ /zhes bya ba ni nA ga puSh+pa'i sreg rdzas de nyid yam shing dang bud shing du yang 'gyur ro zhes bya ba'i don to/ /pad+ma yi ni yam shing rnams/ /zhes bya ba ni dUr ba dang bcas pa'i pad+ma'o/ /las rnams kun la zhes bya ba ni rgyas pa la sogs pa'i las gang 'dod pa la'o/ /sbyar</text></item>
<item><p>178a.5</p><section></section><text>byas na zhes bya ba ni mchod sbyin du dbul ba'o/ /yul phyogs zhi ba zhes bya ba ni nye bar mtshon pa'o/ /rgyal po'i khab la sogs sbyar na/ /zhes bya ba la/ sogs pa'i sgras ni blon po la sogs pa gzung ngo / /sngags pas rtag tu skyor chu gtor/ /zhes bya ba ni/ sngar smos</text></item>
<item><p>178a.6</p><section></section><text>pa lta bur bum pa'i nang du bcom ldan 'das ma bltas la/ skyor chu brgya rtsa brgyad rtag tu nang re zhing rtsa ba'i sngags kyis dbul bar bya'o zhes bya ba'i don to/ /bye brag tu ni rgyas par 'gyur/ /zhes bya ba ni 'bru la sogs pa 'phel bar 'gyur ba'o/ /gzhan gyi gdan zhes bya ba la</text></item>
<item><p>178a.7</p><section></section><text>sogs pa la gzhung gang gis chu'i sbyin sreg la sogs pa rab tu gsal bar byed pa de ni rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las/ gzhan gyi gdan gyi rim par phye ba gnyis pa'o// //da ni lha'i rnal 'byor dang dam tshig la</text></item>
<item><p>178b.1</p><section></section><text>sogs pa gsal por bstan pa'i phyir/ rim par phye ba gsum pa gsungs pa/ 'khor ba'i pha rol zhes bya ba la sogs pa smos te/ 'dir lha'i rnal 'byor la sogs pa gsol ba btab pa med mod kyi sngar gsol ba btab pa thugs la bzhag nas tshul gzhan gyi sgo nas</text></item>
<item><p>178b.2</p><section></section><text>de'i yan lag dang nying lag ston par mdzad pa yin te/ don gzhan la ni brten nas su/ /don de nyid ni ston par mdzad/ /ces gsungs pa'i phyir ro/ /'khor ba'i pha rol sgrol mtshan nyid/ /ces bya ba ni/ gang gis 'khor ba'i pha rol tu son par byed pa'i gnyis su med</text></item>
<item><p>178b.3</p><section></section><text>pa'i chos kyi mtshan nyid nyon cig ces bya bar sbyar ro/ /lha'i rnal 'byor gsal bar bya ba'i phyir/ gnyis su med pa'i mtshan nyid de gsungs pa/ dngos dang zhes pa la sogs pa smos te/ dngos po'i zhes bya ba ni gang dngos po yod pa'o/ /dngos med ces bya ba ni</text></item>
<item><p>178b.4</p><section></section><text>dngos por med pa'o/ /rnam par grol zhes bya ba ni de dag las 'das pa ste/ 'di ltar tshad mas dpyad na/ dngos po dngos su yod par mi rung bas dngos po las grol ba'o/ /dngos po ma grub na de med par yang mi 'grub ste/ de ni de la ltos pa'i phyir ro/ /yang na chos</text></item>
<item><p>178b.5</p><section></section><text>can med na de'i chos med pa de yang ji ltar rung ste/ de bas na dngos po med pa las grol lo/ /dag dang ma dag rab tu spangs/ /zhes bya ba ni dag pa ni kun nas nyon mongs pa med pa'o/ /ma dag pa ni kun nas nyon mongs pa dang bcas pa ste/ rab tu spangs pa ni de las ring du gyur</text></item>
<item><p>178b.6</p><section></section><text>pa'o/ /'di ltar rang bzhin gyis rnam par dag pa ni gnyis su med pa'i ye shes yin la/ kun nas nyon mongs pa rnams ni glo bur ba yin pa'i phyir ro/ /'o na gnyis su med pa zhes bya ba ni gnyis dang bral ba'i ngo bo zhig gam/ gnyis gcig tu gyur pa gcig yod dam ci zhe na/ ma</text></item>
<item><p>178b.7</p><section></section><text>yin par bstan pa'i phyir/ dngos po gnyis ni rab spangs pas/ /gnyis med chos zhes bya ba ste/ /zhes bya ba smos te/ dngos po la sogs pa med pa na de las rnam par grol ba'i ngo bo dngos por yod pa'am/ gnyis gcig tu gyur pa'i mu gsum pa de dag yod</text></item>
<item><p>179a.1</p><section></section><text>par lta ga la 'gyur te/ 'di ni rang nyid kyi tshad mas grub bo/ /de skad du yang / yod med ces bya ba 'di yang mtha' yin te/ dag dang ma dag 'di yang mtha' yin pas/ de bas mtha' gnyis rnam par spangs pas na/ dbu ma la yang mi gnas mkhas pa</text></item>
<item><p>179a.2</p><section></section><text>yin/ /zhes gsungs so/ /gnyis med chos zhes bya ba ni chos thams cad gnyis su med pa'am/ gnyis su med pa'i chos nyid ces bya ba sbyar te zhes bya ba ni tshig bla dgas su btags pa ste/ mngon par zhen pas ni tshig bla dgas so/ /gang gi bla dgas she na/ dngos po</text></item>
<item><p>179a.3</p><section></section><text>gnyis ni rab spangs pa ste yod pa la sogs pa'i mtha' bzhi las rnam par grol ba'i bla dgas so/ /de yang gsungs pa/ chos rnams thams cad gnyis med cing / /chos kyi mtshan nyid rnam par spangs/ /zhes gang smos pa'o/ /'dis ni chos thams cad rang bzhin med</text></item>
<item><p>179a.4</p><section></section><text>pas stong pa nyid du bstan to/ /de nyid kyis ni mtshan ma med pa dang / smon pa med par yang shes par bya ste/ de la 'gro ba rnams rgyu mtshan med pas/ skye ba med pa nyid mtshan ma med pa yin te/ de skad du yang / bdag las mi skye gzhan las min/ /gnyis las ma byung rgyu</text></item>
<item><p>179a.5</p><section></section><text>med min/ /dngos po gang dag gang na yang / /skye ba nam yang yod ma yin/ /zhes gsungs pa'i phyir ro/ /ma skyes pas ngo bo nyid med na/ ci zhig la smon par 'gyur te/ de nyid kyi phyir smon pa med par yang 'gyur ro/ /lha'i rnal 'byor yang tshul de nyid kyis gnyis su med par bstan pa'i</text></item>
<item><p>179a.6</p><section></section><text>phyir/ gzugs stod thog ma mthar thug dang / /dbu ma mnyam par gnas pa'o/ /zhes bya ba la sogs pa smos te/ gzugs zhes bya ba ni gzugs kyi phung po ste/ nye bar mtshon pa'i don gyis khams las sogs pa'i bar du gzung ngo / /stong zhes bya ba ni rnam par thar pa'i sgo gsum gyi rang</text></item>
<item><p>179a.7</p><section></section><text>bzhin no/ /de nyid kyi phyir thog ma mthar thug ces bya ba la sogs pa smos te go sla'o/ /yang na thog ma ni lha'i rnal 'byor rtsom bzhin pa na'o/ /dbus ni rdzogs bzhin pa na'o/ /tha ma ni 'gyur ba bzhin pa na'o/ /mnyam par gnas pa ni stong zhing gnyis su med pa'i mthar thug pa'o/ /dag</text></item>
<item><p>179b.1</p><section></section><text>dang ma dag dbu ma ni/ /'ga' zhig gis ni mnyam par blta/ /zhes bya ba la ma dag pa ni sred pa dang bcas pa'o/ /dag pa ni de las bzlog pa'o/ /dbu ma ni dag pa dang / ma dag pa'i mtha' dang bral ba ste/ ro gcig tu mnyam pa'o/ /'ba' zhig ces bya ba ni gnyis med pa'o/ /blta ba</text></item>
<item><p>179b.2</p><section></section><text>ni der dmigs pa'o/ /yang na dag pa ni gtsang ma'o/ /ma dag pa ni gzhan no/ /lhag ma sngar bshad pa bzhin no/ /de nyid nye bar bshad pa'i phyir/ bsten dang bsten min dbu ma yi/ /zhes bya ba smas te/ bsten bya zhes bya ba ni bgrod par bya ba'o/ /bsten min ni bgrod par bya ba ma yin</text></item>
<item><p>179b.3</p><section></section><text>no/ /dbu ma ni gnyis pa spangs pa ste/ de nyid ni mnyam pa nyid do/ /de nyid bstan pa'i phyir/ ye shes zhes bya ba la sogs pa smos te/ ye shes zhes bya ba ni sems so/ /las byung ba zhes bya ba ni/ rang rig pa'i sems kyang mnyam pa nyid kyi mthar thug pa zhes bya ba'i don to/ /lus</text></item>
<item><p>179b.4</p><section></section><text>ni mnyam par gnas pa ste/ /zhes bya ba ni sngar smos pa'i tshul gyis chos nyid mnyam pa nyid du mthar thug pa'o/ /dag kyang mnyam par gnas nas su/ /zhes bya ba ni dag kyang mnyam pa nyid du gtugs pa ste/ 'di dag gi don ni ji ltar sems rig pa dang rig par bya ba'i rnam pa rnams</text></item>
<item><p>179b.5</p><section></section><text>mi rang ba'i phyir/ mnyam pa nyid kyi mthar thug pa ltar/ lus kyang de bzhin no zhes bya ba dang / ji ltar lus rdul phra rab tu gzhig pas/ gang na yang mi gnas pa ltar sems kyang de bzhin no zhes bya ba dang / ji ltar lus dang sems rang bzhin med pa ltar ngag kyang sgra brnyan dang 'dra</text></item>
<item><p>179b.6</p><section></section><text>bar don dam par rang bzhin med de/ mnyam pa nyid kyi mthar thug go zhes bya ba 'di yin no/ /de skad du yang / khyed kyis sems lus lta bu dang lus sems lta bu dang / ngag sems lta bu dang / sems tshig tu brjod pa lta bur skyed cig ces gang gsungs pa yin no/ /de dag</text></item>
<item><p>179b.7</p><section></section><text>gis cir 'gyur zhe na/ mnyam nyid ye shes las byung bas/ /mnyam pa'i lta bas blta bar bya/ /zhes bya ba smos te go sla'o/ /slar gsol ba/ mnyam pa zhes bya ba la sogs pa smos te/ ji lta bu zhes bya ba ni/ mnyam pa'i lta ba ji ltar bskyed/ /ces bya ba'i don to/ /</text></item>
<item><p>180a.1</p><section></section><text>gnyis med chos zhes bgyi ba yi/ /bdag nyid ji ltar 'tshal bar bgyi/ /zhes bya ba la/ bdag nyid ni bdag gi phung po la sogs pa'o/ /gnyis med chos zhes bya ba ni mtshan nyid dang bral ba'i lha'i rnal 'byor te/ ji ltar 'tshal bar bgyi zhes bya ba ni mngon</text></item>
<item><p>180a.2</p><section></section><text>sum du ji ltar bgyi zhes bya ba'i don to/ /lan gsungs pa gnyis med ces bya ba la sogs pa la/ ji bzhin de nyid ces bya ba ni phyin ci ma log cing ma slu ba ste/ de'i mtshan nyid can ji ltar bskyed par bya ba rdo rjes nyon zhes bya bar sbyar ro/ /dngos po gnyis zhes bya ba la sogs pa</text></item>
<item><p>180a.3</p><section></section><text>ni go sla'o/ /rnal 'byor kun gyi thog ma ru/ /dag pa rnam gsum brjod par bya/ /zhes bya ba la thog ma ni dang po ste/ lha'i rnal 'byor thams cad kyi dang por 'og nas 'byung ba'i sngags gsum brjod par bya'o zhes bya ba'i don to/ /de nyid gsungs pa/ swa b+hA wa zhes bya ba la sogs pa</text></item>
<item><p>180a.4</p><section></section><text>la/ swa b+hA wa zhes bya ba ni bden pa dang mi bden pa dang rtag pa dang / mi rtag pa dang / yod pa dang / med pa dang / blang ba dang / dor bar bya ba dang / gzung ba dang / 'dzin pa la sogs pa'i mtshan nyid do/ /shud+d+ha ni stong pa nyid de ngo bo med pa'o/ /ci zhig ce na/ sarba d+harmA</text></item>
<item><p>180a.5</p><section></section><text>ste skye ba dang gnas pa dang 'jig pa'i mtshan nyid 'dzin pas na d+har+m+ma ste phung po la sogs pa'o/ /de rnams ngo bo nyid kyis rnam par dag pa ltar bdag kyang de dang 'dra ba'o zhes bstan pa'i phyir/ swa b+hA wa shud+d+ho\u0f85haM zhes bya ba smos te/ glo bur ba'i dri ma rnams bsal ba'i phyir/ rang bzhin</text></item>
<item><p>180a.6</p><section></section><text>rnam par dag pa la dmigs par bya'o zhes bya bar dgongs so/ /badzra shud+d+ha zhes bya ba la/ badzra ni gnyis su med pa'i ye shes te/ shud+d+ha ni gzung ba la sogs pa ngo bo nyid med pa'o/ /yo ga shud+d+ha zhes bya ba la/ yo ga ni lha'i rnal 'byor ro/ /shud+d+ha ni tha mal pa'i rang bzhin dang</text></item>
<item><p>180a.7</p><section></section><text>bral ba'o/ /bla med nyid du byas nas ni/ /thal mo sbyar nas de dag brjod/ /ces bya ba ni bla na med pa'i ye shes mngon sum du bya ba'i phyir/ sngags de dag brjod par bya ba ste/ 'di ltar rang gi snying gar rang gi snying po bltas la/ snying po de las 'phros pa'i 'od zer gyis</text></item>
<item><p>180b.1</p><section></section><text>bla ma dang rang gi 'dod pa'i lha snang bar byas nas/ me tog la sogs pa'i phyag rgya rnams kyis mchod pa byas nas thal mo sbyar te sdig pa bshags pa dang / bsod nams la rjes su yi rang ba dang / bsod nams yongs su bsngo ba dang / gsum la skyabs su 'gro ba dang / bdag</text></item>
<item><p>180b.2</p><section></section><text>nyid nges par dbul ba dang / lam bsten par dam bca' byas la/ byams pa la sogs pa bsgoms nas bla na med pa'i ye shes mngon du bya ba'i phyir/ dag pa rnam pa gsum brjod par bya'o zhes bya ba'i don to/ /gnas phun sum tshogs pa bstan pa'i phyir/ yid du 'ong</text></item>
<item><p>180b.3</p><section></section><text>ba'i sa phyogs kyi/ /zhes bya ba la sogs pa smos te/ gang ri bo la sogs pa yid dang rjes su mthun pa'i gnas la la dag tu brten nas/ lha'i bsam gtan brtsam par bya'o zhes bya ba'i don to/ /gnas sbyang ba gsungs pa/ bla re zhes bya ba la sogs pa la/ ba dan</text></item>
<item><p>180b.4</p><section></section><text>zhes bya ba ni nya dang ngang pa la sogs pa'i ri mo med pa'o/ /rgyal mtshan zhes bya ba ni ri mo dang bcas pa'o/ /gnas bcu dag ni kun du yang / /de bzhin dri yi dkyil 'khor bya/ /zhes bya ba ni bsam gtan rtsom pa'i dus su de bzhin su de bzhin du dri zhim po'i maN+Dal bya ste/ gnas bcu</text></item>
<item><p>180b.5</p><section></section><text>zhes bya ba ni sa gzhi la maN+Dal gru bzhi pa chen po gcig byas la/ steng du dri'i thog mar gtor bas phyogs bcur khyab par maN+Dal byas pa nyid du 'gyur ro/ /mchod pa la sogs pa'i rjes la/ bdag nyid ye shes mkha' 'gro mar skad cig tsam gyis bskyed la/ sa sbyang ba la</text></item>
<item><p>180b.6</p><section></section><text>sogs pa thams cad bya'o zhes bstan pa'i phyir/ skad cig ces bya ba la sogs pa smos te/ skad cig ni yud tsam gyis so/ /ye shes mkha' 'gro ni ye shes mkha' 'gro 'ba' zhig tu'o/ /gzung ba ni skyes pa'o/ /bdag nyid mchod pas mnyes par bya/ /zhes bya ba ni</text></item>
<item><p>180b.7</p><section></section><text>lha'i dkyil 'khor du bsgom par bya ba'i don to/ /de nyid kyi go rims gsungs pa/ lag pa gan rkyal bzhag nas su/ /zhes bya ba la sogs pa la/ 'dir man ngag las thog ma kha nub phyogs su bltas te bsam gtan brtsam par bya'o zhes bya'o zhes 'byung bas/ dang po nub phyogs su</text></item>
<item><p>181a.1</p><section></section><text>kha bltas la/ lag pa g.yas pa thal mo gan rkyal du brkyang ba'i steng du rdo rje rtse lnga pa 'bar ba bsgoms la/ des dbus su bsnun nas/ shar la sogs pa'i gnas bzhir yang g.yon skor gyis thal mo bsnun la/ oM hUM phaT ces bya ba'i sngags brjod nas/ </text></item>
<item><p>181a.2</p><section></section><text>sa 'og rim pa bdun gyi bar gyi sa gzhi rdo rje'i rang bzhin du bsgoms te/ sngar smos pa'i tshul gyis ra ba la sogs pa bsgom par bya'o/ /sngags de nyid gsungs pa/ phyag 'tshal zhes bya ba la sogs pa la/ 'joms pa zhes bya ba ni yi ge phaT do/ /lhag ma ni go sla'o/ /lhun</text></item>
<item><p>181a.3</p><section></section><text>po zhes bya ba la sogs pa la/ de'i 'og tu yi ge oM hUM swA hA zhes bya ba yongs su gyur pa las byung ba'i ri bo lhun po rin po che sna bzhi'i rang bzhin can gyi steng du gser las byung ba'i grong khyer rin po che sna bdun gyis spras pa/ ji ltar 'dod pa bzhin yang dag par bsgoms nas/ der</text></item>
<item><p>181a.4</p><section></section><text>bcom ldan 'das ma bsgom par bya'o zhes bya ba lhag ma yin no/ /phyag rgya kun gyi thog mar ni/ /dam tshig phyag rgya bcing bar bya/ /zhes bya ba ni bsten par zhes bya bar sbyar te/ gser gyi grong khyer du bcom ldan 'das ma bsgoms la/ dang po dam tshig gi phyag rgya bcings nas bsten</text></item>
<item><p>181a.5</p><section></section><text>par bya'o zhes bya ba'i don to/ /phyag rgya de nyid gsungs pa/ rdo rje khu tshur gnyis bcings nas/ g.yon pa snying gar bzhag nas su/ /g.yas pa mtshan khung gzhug bya ba/ /dam tshig phyag rgyar shes par bya/ /zhes bya ba ste go sla'o/ /sngags gsungs pa/ phyag 'tshal zhes</text></item>
<item><p>181a.6</p><section></section><text>bya ba la sogs pa la/ bsreg pa zhes bya ba ni swA hA'o/ /ji ltar zhes bya ba ni ji bzhin du blta'o zhes bya bar sbyar ro/ /ci zhig ce na/ rdo rje'i dngos po'i sa bon zhes bya ba ste yi ge hUM ngo / /bsdus pas oM hUM swA hA zhes bya bar 'gyur ro/ /lhag ma ni go sla'o/ /da ni gdan bstan</text></item>
<item><p>181a.7</p><section></section><text>par bya ba'i phyir/ seng ge'i gdan zhes bya ba la sogs pa smos te/ gnas lnga zhes bya ba ni dbus dang / shar dang / byang dang / nub dang / lho'i gnas rnams su'o/ /byang shar la sogs pa'i gnas rnams su ni glang po che la sogs pa'i stan yin te/ 'og nas ston par</text></item>
<item><p>181b.1</p><section></section><text>'gyur ro/ /nyi ma'i gdan ni bsams nas su/ /zhes bya ba ni/ thams cad kyi thun mong du nyi ma'i dkyil 'khor gyi stan bsgom pa ste/ stan bsgom pa sngon du 'gro bas nyi ma'i dkyil 'khor bsgom mo zhes bya ba'i don to/ /rang gi dbugs las byung ba yi/ /zhes bya ba ni</text></item>
<item><p>181b.2</p><section></section><text>dam tshig sems ma rnams bsgoms nas bdag gi lus las ye shes sems ma rnams phyung ste/ dam tshig sems ma rnams la thim par bya'o zhes bya ba'i don to/ /ye shes mkha' 'gro dbus su bsam/ /zhes bya ba ni dbus kyi seng ge'i gdan la ye shes mkha' 'gro ma</text></item>
<item><p>181b.3</p><section></section><text>bsgom pa'o/ /de'i khyad par bstan pa'i phyir/ zhal gsum zhes bya ba la sogs pa smos te/ skra grol bas ni g.yogs pa la/ /sangs rgyas lnga yis mdzes par byas/ /zhes bya ba ni skra lhug par grol ba'i con pan du sangs rgyas lnga 'phro bas brgyan pa'o zhes bya ba'i don</text></item>
<item><p>181b.4</p><section></section><text>to/ /bzhad dang khro dang sgeg pa yi/ /zhal gsum po zhes bya ba la/ /sgeg pa ni rtsa ba'i zhal lo/ /bzhad pa ni g.yon pa'i zhal lo/ /khro ba ni g.yas kyi zhal lo/ /dbus su mkhas pas bsgom par bya/ /zhes bya ba ni dbus kyi stan la ye shes mkha' 'gro ma nam mkha'i</text></item>
<item><p>181b.5</p><section></section><text>khams rnam par dag par shes pa'i mkhas pas bsgom mo zhes bya ba'i don to/ /lhag ma ni brda phrad par zad do/ /ye shes kyi zhes bya ba la sogs pa la bdag gi chu las byung ba zhes bya ba ni bdag nyid kyi chu'i khams kyi rang bzhin zhes bya ba'i don to/ /de bzhin du me la</text></item>
<item><p>181b.6</p><section></section><text>sogs pa la yang sbyar bar bya ste/ chu'i khams la sogs pa'i khams rnam par dag pa'i rdo rje sgrol ma la sogs pa rnams shar la sogs pa'i gnas rnams su g.yon skor gyis dgod par blta bar bya'o/ /bdag dngos lnga las byung ba yi/ /zhes bya ba la sogs pa</text></item>
<item><p>181b.7</p><section></section><text>ni nye bar bsdu ba ston pa yin te/ dngos po lnga ni nam mkha' la sogs pa'i 'byung ba'o/ /byung ba ni rang bzhin no/ /ci zhig ce na/ mkha' 'gro ma ni lnga zhes bya ba smos te/ ye shes mkha' 'gro ma la sogs pa rnams so/ /lnga po zhes bya ba ni mkha' 'gro ma lnga'o/ /</text></item>
<item><p>182a.1</p><section></section><text>lnga ru zhes bya ba ni ye shes lnga ru'o/ /yang na re re zhing yang ye shes lnga lngar ro/ /bsgom pa ni lhag par mos pa'o/ /gzugs rdzogs shin tu mdzes pa yin/ /zhes bya ba ni yon tan thams cad kyis brgyan cing shin tu yid du 'ong ba'o/ /lhag</text></item>
<item><p>182a.2</p><section></section><text>ma ni brda phrad par zad do/ /dbang ldan zhes bya ba la sogs pa la/ seng gdong ni seng ge'i zhal can no/ /kha dog dkar zhing ser ba zhes bya ba ni sa gzhi'i mdog dang rjes su mthun pa'o/ /rdo rje lcags kyu sdigs mdzub can/ /zhes bya ba ni phyag g.yas kyis rdo rjes mtshan pa'i</text></item>
<item><p>182a.3</p><section></section><text>lcags kyu bsnams shing g.yon pas sdigs mdzub mdzad pa'o/ /lhag ma ni don gsal lo/ /me mtshams zhes bya ba la sogs pa la/ rin chen bdun zhes bya ba ni rin po che sna bdun gyis bkang ba'i bum pa'o/ /kha dog dkar zhing sngo zhes bya ba ni 'dir yang</text></item>
<item><p>182a.4</p><section></section><text>sa'i cha bzhin no/ /lag na lcags kyus brgyan pa ste/ /zhes bya ba ni lag pa g.yas kyis lcags kyu thogs pas mdzes pa'o/ /g.yon pa sdigs mdzub zhags pa can/ /zhes bya ba la/ mdzub mo bsdigs shing zhags pa dang ldan pa de la de skad ces bya ste/ lag</text></item>
<item><p>182a.5</p><section></section><text>pa g.yon pa'o/ /bden bral zhes bya ba la sogs pa la/ mdog ni dmar zhing sngo ba ste/ /zhes bya ba ni 'dir yang sa phyogs kyi cha gnyis 'dus pa'i mdog gis lha mo'i kha dog tu blta'o/ /phyag gnyis lcags kyu zhags pa dang / /sdigs mdzub kyis ni shin tu mdzes/ /</text></item>
<item><p>182a.6</p><section></section><text>zhes bya ba la/ 'dir yang g.yas pa lcags kyus brgyan pa dang / lhag ma cig shos kyis mdzes par blta'o/ /rlung mtshams zhes bya ba la sogs pa la/ kha dog ser zhing dmar ba ste/ /zhes bya ba ni 'dir yang snga ma bzhin no/ /klu yi stan la yang dag bzhugs/ /</text></item>
<item><p>182a.7</p><section></section><text>zhes bya ba ni/ sbrul 'khyil pa'i stan la bzhugs pa'o/ /rgyan du'ang de nyid sbyar bar bya/ /zhes bya ba ni spyi gtsug gi nor bu la sogs pa'i rgyan yang klu chen po brgyad kyis byas pa'o/ /sdigs mdzub lcags kyu zhags pa bsnams/ /zhes bya ba ni snga ma bzhin du sbyar ba'o/ / </text></item>
<item><p>182b.1</p><section></section><text>dbus kyi mkha' 'gro ma brgyad ces bya ba ni dbus kyi pho brang na gnas pa'i seng ge mo la sogs pa mkha' 'gro ma rnam pa brgyad bshad pa yin no zhes bya bar sbyar te/ lhag ma ni go sla'o/ /pho brang gi phyi rim na gnas pa bstan par bya ba'i phyir/ phyi rol dag ni rnam bzhi la/ /zhes</text></item>
<item><p>182b.2</p><section></section><text>bya ba la sogs pa smos te/ pho brang gi phyi rim gyi sgo bzhi la gnas pa zhes bya ba'i don to/ /de nyid gsungs pa/ shar du mkha' 'gro rgyal dbang mo/ /zhes bya ba la sogs pa la rgyal dbang mo zhes bya ba ni phyag na rdo rje la bod pa'o/ /shar du ni shar sgor ro/ /mkha' 'gro</text></item>
<item><p>182b.3</p><section></section><text>ni mkha' 'gro ma zhes bya ba'i ming can no/ /yi dwags kyi stan ni ro'i stan no/ /lag gnyis kha ru bcug nas ni/ /ha har bzhad pas shin tu 'bar/ /zhes bya ba ni gang gis lag pa gnyis kyi thal mo khar bcug nas so'i 'od snang ba dang bcas par dgod pa de la de skad ces bya'o/ /</text></item>
<item><p>182b.4</p><section></section><text>lhag ma ni go sla'o/ /byang du zhes bya ba la sogs pa la/ byang ni byang sgor ro/ /'bar ma ni 'bar ma zhes bya ba'o/ /spyi bo'i steng du lag pa gnyis/ /thal sbyar me mar lta bur 'bar/ /zhes bya ba ni gang gis lag pa gnyis kyi 'od me mar ltar 'bar ba'i thal mo mgo'i steng du sbyar</text></item>
<item><p>182b.5</p><section></section><text>ba yin pa de la de skad ces bya'o/ /nub kyi zhes bya ba la sogs pa la/ nub ni nub sgor ro/ /'jib byed ma ni 'jib byed ma zhes bya ba'o/ /lag gnyis snyim par sbyar ba nas/ /khrag gi rgyun ni 'thung bar mdzad/ /ces bya ba ni/ gang gis lag pa gnyis kyi snyim pa nas skud pa</text></item>
<item><p>182b.6</p><section></section><text>dang 'dra ba'i khrag gi rgyun 'dzag pa 'thung ba de la de skad ces bya ba'o/ /lho ru zhes bya ba la sogs pa la/ lho ru ni lho sgor ro/ /'phrog byed ma ni 'phrog byed ma zhes bya bar grags pa'o/ /sdigs mdzub dang ni gtun shing thogs/ /sems can sems ni rmongs</text></item>
<item><p>182b.7</p><section></section><text>par byed/ /ces bya ba ni/ gang gis phyag g.yas kyis gtun shing thogs nas/ g.yon pas bsdigs pas sems can rnams kyi sems rmongs pa ste/ dbang du sdud par byed pa de la de skad ces bya'o/ /lhag ma ni go sla'o/ /nye bar bsdu ba bstan pa'i phyir/ kun rig</text></item>
<item><p>183a.1</p><section></section><text>pas ni thams cad bsgom/ /zhes bya ba smos te/ rnal 'byor gyis dkyil 'khor pa thams cad ji lta ba bzhin bsgom mo zhes bya ba yin no/ /de la 'dir seng ge dang glang po che la sogs pa dang / yi dwags kyi stan rnams la/ nyi ma'i dkyil 'khor</text></item>
<item><p>183a.2</p><section></section><text>gdugs dkar pos brgyan pa'i steng du/ so so'i sa bon yongs su gyur pa las byung ba'i rnal 'byor ma bcu gsum sngar smos pa lta bu'i mdog dang mtshan ma can thams cad kyang zhabs g.yon pa skyil krung du bcas nas/ g.yas pa cung zad brkyang ba'i sems</text></item>
<item><p>183a.3</p><section></section><text>dpa'i skyil krung gis bzhugs par bsgoms te/ khyad par du seng ge mo la sogs pa rnams ni rang gi ming dang mthun pa'i gdang can du bya'o/ /de dag gi ni gzugs mdun du/ /dam tshig dag ni bstan par bya/ zhes bya ba la/ de dag gi mdun ni de dag gi mig sngar</text></item>
<item><p>183a.4</p><section></section><text>ro/ /dam tshig ni dam tshig gi phyag rgya ste/ 'og nas 'byung ba rnams so/ /ni zhes bya ba ni kyang zhes bya ba'i don to/ /sngags la ltos nas bsdu ba'o/ /sngags de nyid bstan pa'i phyir/ rlung dang zhes bya ba la sogs pa smos te/ rlung ni ya'o/ /me ni</text></item>
<item><p>183a.5</p><section></section><text>ra'o/ /bdun zhes bya ba ni bdun pa ste/ rkyen mi mngon pa'o/ /de la rlung gi bdun pa ni sa'o/ /me'i bdun pa ni ha'o/ /de nyid ni don te ha la'o/ /rdo rje ma'i sa bon ni sa nyid do/ /dbye zhes bya ba ni zla tshes su gzhag pa ste/ chos mthun pa'i phyir ro/ /sgra</text></item>
<item><p>183a.6</p><section></section><text>dang thig les yang dag mnan/ /zhes bya ba la/ sgra ni U ring po ste des zhabs skyed du sbyar ba'o/ /thig les yang dag mnan ni thigs pas steng nas mnan pa ste/ bsdus pas hUM zhes bya bar 'gyur ro/ /char pa'i rgyun zhes bya bar brjod/ /ces bya ba ni</text></item>
<item><p>183a.7</p><section></section><text>thams cad kyang bdud rtsi'i yi ge 'dus pa'i phyir yon tan gyi sgras brjod pa yin no/ /phyag 'tshal dang po sreg byed mtha'/ /zhes bya ba ni brda phrad par zad do/ /ye shes mkha' 'gro'i sa bon yin/ /zhes bya ba la/ gang gi tshe ye shes mkha' 'gro ma bskyed</text></item>
<item><p>183b.1</p><section></section><text>pa'i tshe ni sa bon hUM 'ba' zhig las bskyed par bya la/ /dam tshig gi phyag rgya ston par byed pa'i tshe ni/ oM hUM swA hA zhes bya ba'i sngags kyis bstan par bya'o zhes bya ba'i don to/ /de bzhin du gzhan dag la yang skyed par byed pa ni sa bon 'ba' zhig yin la/ phyag</text></item>
<item><p>183b.2</p><section></section><text>rgya bstan pa ni sa bon de dag /phyag 'tshal sreg pa'i mthar ldan pa/ /zhes bya ba dang sbyar bar bya'o/ /dbyangs thog sa bon dang po ni/ /zhes bya ba la/ dbyangs kyi thog ma'i sa bon ni yi ge a'o/ /de nyid ni dang po ste/ ye shes mkha' 'gro ma'i</text></item>
<item><p>183b.3</p><section></section><text>sa bon ma gtogs pa sa bon lhag ma bcu gnyis kyi dang po yin pa'i phyir ro/ /phyag 'tshal dang po sreg byed mtha'/ /zhes bya ba ni/ 'di'i sngags btu ba bstan pa ste/ a yi dang por phyag 'tshal te/ /oM sbyin la a'i mtha' mar ni sreg byed de swA hA sbyin par</text></item>
<item><p>183b.4</p><section></section><text>bya ste/ 'di ni thams cad du blta bar bya'o/ /shar phyogs rdo rje mkha' 'gro ma'o/ /sa bon du ni rab tu grags/ /zhes bya ba ni rdo rje mkha' 'gro ma skyed par byed pa'i sa bon ni a yin no zhes bya ba'i don to/ /bsdus pas oM a swA hA zhes bya bar 'gyur ro/ /dbyangs</text></item>
<item><p>183b.5</p><section></section><text>kyi yi ge gnyis pa ni/ /zhes bya ba ni dbyangs kyi sde tshan gyi yi ge gnyis pa a'o/ /phyag 'tshal sreg byed sbyar bar bya/ /zhes bya ba ni bshad zin te/ bsdus pas oM a swA hA zhes bya bar 'gyur ro/ /'di zhes bya ba ni a'o/ /mkha' 'gro drag mo'i sa bon</text></item>
<item><p>183b.6</p><section></section><text>yin/ /zhes bya ba ni brda phrad par zad do/ /sa bon dag ni 'di nyid la/ /zhes bya ba ni sa bon a 'di nyid la'o/ /dbyug pa glo ru gzhag par bya/ /zhes bya ba ni/ a ring po de nyid kyi steng gi glor yang dbyug pa lta bu'i ri mo ring du drang ba'o/ /phyag 'tshal zhes bya ba</text></item>
<item><p>183b.7</p><section></section><text>la sogs pa bshad zin te/ bsdus pas oM AH swA hA zhes bya bar 'gyur ro/ /ro langs ma'i zhes bya ba ni ro langs ma'i sa bon no/ /sa bon dag ni 'di nyid la/ /zhes bya ba ni bshad zin to/ /steng du thig le sbyin par bya/ /zhes bya ba ni go sla'o/ /</text></item>
<item><p>184a.1</p><section></section><text>oM zhes bya bar 'gyur ro/ /phyag 'tshal zhes bya ba la sogs pa la bsdus pas oM aM swA hA zhes bya bar 'gyur ro/ /gtum pa yi ni dbang mo yin/ /zhes bya ba ni sa bon zhes bya ba dang sbyar ro/ /ma ning sa bon dang po ni/ /zhes bya ba la ma ning</text></item>
<item><p>184a.2</p><section></section><text>gi yi ge ni r-i r-I l-i l-I bzhi yin la/ de dag gi dang po ni yi ge r-i'o/ /phyag 'tshal zhes bya ba la sogs pa la bsdus pas oM r-i swA hA zhes bya bar 'gyur ro/ /lhag ma ni go sla'o/ /ma ning sa bon gnyis pa ni/ /zhes bya ba ni sngar smos pa'i tshul gyis yi ge r-I ste/ </text></item>
<item><p>184a.3</p><section></section><text>bsdus pas oM r-I swA hA zhes bya bar 'gyur ro/ /de bzhin ma ning sa bon gsum/ /zhes bya ba ni tshul de bzhin du gsum pa ste yi ge l-i'o/ /bsdus pas/ oM l-i swA hA zhes bya bar 'gyur ro/ /ma ning yi ge bzhi pa la/ /zhes bya ba ni yi ge l-I'o/ /bsdus pas oM</text></item>
<item><p>184a.4</p><section></section><text>l-I swA hA zhes bya bar 'gyur ro/ /hUM byed 'ug pa mo zhes bya ba ni yi ge hUM 'ug pa'i sgra'i gtso bo yin pa'i phyir ro/ /sde tshan dag ni lnga pa yi/ /yi ge dag ni gnyis pa gzung / /zhes bya ba ni yi ge pha'o/ /sa bon zhes bya ba ni de nyid do/ /rtsa ba zhes bya ba thig le'o/ /</text></item>
<item><p>184a.5</p><section></section><text>sgra zhes bya ba ni u ste sbyar ba ni de dag 'og dang steng du sbyin pa'o/ /de ni phuM zhes bya bar 'gyur ro/ /phyag 'tshal zhes bya ba la sogs pa la/ bsdus pas oM phuM swA hA zhes bya bar 'gyur ro/ /lhag ma ni go sla'o/ /sde tshan dag ni lnga pa yi/ /de bzhin yi ge gnyis pa</text></item>
<item><p>184a.6</p><section></section><text>bzung / /zhes bya ba ni slar yang pha nyid do/ /e dang thig le sbyar bar bya/ /zhes bya ba ni pheM bya bar 'gyur ro/ /phyag 'tshal zhes bya ba la sogs pa la/ bsdus pas oM pheM swA hA zhes bya bar 'gyur ro/ /sde tshan zhes bya ba la sogs pa yang slar zlos pa ste pha nyid</text></item>
<item><p>184a.7</p><section></section><text>do/ /oM dang re pha thig ler sbyar/ /zhes bya ba ni logs su ra dang steng du o dang thig le sbyin pa ste/ phroM zhes bya bar 'gyur ro/ /phyag 'tshal zhes bya ba la sogs pa la bsdus pas oM phroM swA hA zhes bya bar 'gyur ro/ /sde tshan zhes bya ba la sogs pa la snga ma bzhin du</text></item>
<item><p>184b.1</p><section></section><text>pha'o/ /re pha thig le lcags kyur sbyar/ /zhes bya ba la/ lcags kyu ni i ste/ i dang thig le steng sbyar la/ /ra ni 'og tu sbyar te phriM zhes bya bar 'gyur ro/ /phyag 'tshal zhes bya ba la sogs pa/ bsdus pas oM phriM swA hA zhes bya bar 'gyur ro/ /lhag ma ni brda phrad</text></item>
<item><p>184b.2</p><section></section><text>par zad do/ /da ni phyag rgya bstan par bya ba'i phyir/ khu tshur gnyis ni zhes bya ba la sogs pa smos te/ 'di dag gi don ni lag pa gnyis khu tshur bcings pa'i gung mo gnyis brkyang nas/ rtse mo sprad la oM hUM swA hA zhes bya ba'i sngags zlos shing / ye shes mkha'</text></item>
<item><p>184b.3</p><section></section><text>'gro ma'i mdun du bstan par bya'o zhes bya ba 'di yin no/ /lag pa gnyis zhes bya ba la sogs pa la/ lag pa gnyis thal mo sbyar te/ mthe bo gnyis kyis gung mo gnyis kyi rtsar btsugs la yang dang yang du bskyod nas/ oM a swA hA zhes bya ba'i sngags kyis rdo rje</text></item>
<item><p>184b.4</p><section></section><text>ma'i mdun du bstan par bya'o/ /khu tshur zhes bya ba la sogs pa la lag pa gnyis kyi khu tshur bcings nas/ mthe bo gnyis brkyang ba 'di ni drag mo'i phyag rgya ste oM AHswA hA zhes bya ba'i sngags dang sbyar ro/ /phyag rgya de nyid ces bya ba la sogs pa la/ drag mo'i</text></item>
<item><p>184b.5</p><section></section><text>phyag rgya de nyid las mthe chung gnyis brkyang ba 'di ni ro langs ma'i phyag rgya ste/ oM e swA hA zhes bya ba'i sngags dang sbyar ro/ /phyag rgya de nyid ces bya ba la sogs pa la/ phyag rgya de nyid las gung mo gnyis brkyang ba 'di ni gtum mo'i phyag rgya ste/ o AM swA hA zhes bya ba'i</text></item>
<item><p>184b.6</p><section></section><text>sngags dang sbyar ro/ /de ni phyag rgya bzhi pa'o zhes bya ba ni ye shes mkha' 'gro ma gtogs pa dbus kyi rnal 'byor ma bzhi la ltos nas/ 'di ni grangs bzhi pa'o zhes bya ba'i don to/ /rdo rje khu tshur zhes bya ba la sogs pa la/ rdo rje khu tshur gnyis bcings la mdzub</text></item>
<item><p>184b.7</p><section></section><text>mo gnyis brkyang ste phan tshun rtse mo sprad pa ni/ /mtshams bzhi zhes bya ba seng ge mo la sogs pa'i phyag rgya thun mong yin te sngags ni so so dang sbyar bar bya'o/ /de la oM r-i swA hA zhes bya ba ni seng ge mo la bstan par bya'o/ /oM r-I swA hA zhes bya ba ni stag mo la'o/ /</text></item>
<item><p>185a.1</p><section></section><text>oM l-i swA hA zhes bya bas ni ce spyang mo la'o/ /oM l-I swA hA zhes bya bas ni 'ug pa mo la'o/ /lag gnyis zhes bya ba la sogs pa la/ lag pa gnyis brkyang nas thal mo khar bcug ste/ oM phuM swA hA zhes bya ba'i sngags kyis shar phyogs mkha'</text></item>
<item><p>185a.2</p><section></section><text>'gro ma la bstan la/ phyi nas ha zhes bya ba brjod cing rim gyis phyag rgya dgrol ba 'di ni mkha' 'gro ma'i'o/ /lag gnyis zhes bya ba la sogs pa la lag pa gnyis brkyang ste spyi bor thal mo sbyar ba 'di ni 'bar ma'i phyag rgya ste/ oM pheM swA hA zhes bya ba'i sngags dang sbyar ro/ /</text></item>
<item><p>185a.3</p><section></section><text>phyag 'tshal zhes bya ba la sogs pa la hUM zhes bya ba brjod pa sngon du 'gro ba'i lag pa gnyis phyag 'tshal ba'i thal mo sbyar te khar gzhag pa 'di ni 'jib byed ma'i phyag rgya ste/ oM phroM swA hA zhes bya ba'i sngags dang sbyar bar bya'o/ /lag gnyis zhes bya ba la sogs pa la/ </text></item>
<item><p>185a.4</p><section></section><text>lag pa gnyis pad+mar bskor ba byas la de'i 'og tu thal mo b+ha ga'i gnas su gzhag pa 'di ni 'phrog byed ma'i phyag rgya ste/ oM phriM swA hA zhes bya ba'i sngags dang sbyar bar bya'o/ /da ni dri la sogs pa'i sngags dang phyag rgya bstan par bzhed nas/ phyag 'tshal zhes</text></item>
<item><p>185a.5</p><section></section><text>bya ba la sogs pa smos te/ lag pa g.yas pa kun du brkyang nas dris byug pa ltar byed pa 'di ni dri'i phyag rgya ste sngags ni oM hUM swA hA zhes bya ba yin no/ /bdud rtsi zhes bya ba la sogs pa la/ /bdud rtsi ni yi ge sa'o/ /ra dang thig ler bcas zhes bya ba ni sa'i</text></item>
<item><p>185a.6</p><section></section><text>'og tu ni ra gdags la steng du ni thig le sbyin par bya ste/ sraM zhes bya bar 'gyur ro/ /phyag 'tshal zhes bya ba la sogs pa la bsdus pas oM swaM swA hA zhes bya bar 'gyur ro/ /phyag rgya gsungs pa/ dri'i zhes bya ba la sogs pa la/ dri'i phyag rgya las mthe bo dang mdzub</text></item>
<item><p>185a.7</p><section></section><text>mo sbyar ba ni me tog gi phyag rgya'o/ /sde tshan zhes bya ba la sogs pa la/ sde tshan dang po'i yi ge ka'o/ /'dir yang / sgra dang thig ler sbyar bar bya/ /zhes bya ba dang sbyar te/ 'og tu u gdags shing steng du thig le byin pas kuM zhes bya bar 'gyur ro/ /phyag</text></item>
<item><p>185b.1</p><section></section><text>'tshal zhes bya ba la sogs pa la/ bsdus pas oM kuM swA hA zhes bya ba yin no/ /phyag rgya gsungs pa/ phyag rgya'i de nyid ces bya ba la sogs pa la/ me tog gi phyag rgya las gung mo bsgreng ba ni bdug pa'i phyag rgya'o/ /dgu mtha' zhes bya ba la sogs pa/ ya</text></item>
<item><p>185b.2</p><section></section><text>nas bgrangs pa'i yi ge dgu'i mtha' ma ni/ dgu mtha'i sa bon te yi ge k+Sha'o/ /'dir yang / sgra dang thig ler sbyar bar bya/ /zhes bya bar blta ste/ bsdus pas k+ShuM zhes bya bar 'gyur ro/ /phyag 'tshal zhes bya ba la sogs pa la/ bsdus pas oM k+ShuM</text></item>
<item><p>185b.3</p><section></section><text>swA hA zhes bya ba yin no/ /phyag rgya gsungs pa/ khu tshur zhes bya ba la sogs pa ste/ lag pa g.yas pa khu tshur bcings nas/ mthe bo bsgreng ba 'di ni mar me'i phyag rgya'o/ /sde tshan zhes bya ba la sogs pa la/ sde tshan dang po'i gsum pa ni yi ge ga'o/ /</text></item>
<item><p>185b.4</p><section></section><text>sgra dang thig le sbyar ba dang / /zhes bya ba la/ sgra ni u thung ngu ste 'og tu sbyar bar bya'o/ /thig le ni rjes su 'gro ba'i dbyangs te/ steng du sbyar bar bya'o/ /bsdus pas guM zhes bya bar 'gyur ro/ /phyag 'tshal zhes bya ba la sogs pa la/ bsdus pas/ oM guM</text></item>
<item><p>185b.5</p><section></section><text>swA hA zhes bya ba yin no/ /phyag rgya gsungs pa/ lag pa gnyis zhes bya ba la sogs pa la/ phyag rgya 'di ni sngar bshad zin to/ /gtor ma'i sngags ni snga mar sbyar/ /zhes bya ba ni 'das ma thag pa'i sngags dang phyag rgyar sbyar ba ni gtor ma'i las</text></item>
<item><p>185b.6</p><section></section><text>dang 'tsham pa'o/ /de dag gis ni dri la sogs pa thams cad sngags dang phyag rgyar sbyar bas ci rigs pa'i mchod pa bya bar ston to/ /gnyis med gtor ma snga ma bzhin/ /zhes bya ba ni sha lnga dang bdud rtsi lnga dang sha rlon dang nya sha dang sgog btsong la sogs</text></item>
<item><p>185b.7</p><section></section><text>pa ni gnyis med gtor ma ste/ snga ma bzhin zhes bya ba ni/ gtor ma der yang sngags dang phyag rgya dang sbyar ba'i me tog la sogs pas mchod pa'o/ /de nyid 'di yis zhes bya ba ni gtor ma'i de kho na nyid kyis so/ /mchod par bya zhes bya ba ni lha thams</text></item>
<item><p>186a.1</p><section></section><text>cad ces pa'i lhag ma'o/ /de nyid kyi phyir gsungs pa/ sngon du zhes bya ba la sogs pa ste/ rdzas rnam pa lnga zhes bya ba ni bdud rtsi lnga ste grags par zad do/ /sna tshogs pa yi lcags kyu dang / /zhes bya ba ni go ku da ha na zhes bya ba rnam pa lngar</text></item>
<item><p>186a.2</p><section></section><text>brjod pa ste/ mngon par 'dod pa'i don dgug cing 'grub pas na lcags kyu'o/ /dri dang me tog bdug pa sogs/ /zhes bya ba la sogs pas ni mchod pa nyi shu'i mtshams sbyar ba yin te/ sngags dang phyag rgyas zhes bya ba ni gtor ma'i sngags dang phyag rgyas</text></item>
<item><p>186a.3</p><section></section><text>so/ /phyi nas mchod pa nyi shu yis/ /ye shes can gyis mchod par bya/ /zhes bya ba ni go sla'o/ /de nyid gsungs pa/ hUM zhes bya ba'i glu blangs nas/ /zhes bya ba ni mchod pa nyi shu'o/ /kun la hUM zhes bya ba'i yi ge brjod par bya'o/ /rnal 'byor ma kun mnyes</text></item>
<item><p>186a.4</p><section></section><text>par bya/ /zhes bya ba ni/ de nyid ni rnal 'byor ma mnyes par byed pa'i gtso bo zhes bya ba'i don to/ /rdo rje khu tshur zhes bya ba la sogs pa la/ rdo rje khu tshur gnyis bcings la/ /rked pa'i mtshams su bzhag nas ni/ /zhes bya ba ni rdo rje khu tshur gnyis kyis rdo rje dang dril bu</text></item>
<item><p>186a.5</p><section></section><text>thogs pa'i tshul du rked pa gnyis su gzugs pa'o/ /yan lag gsum du hUM gis bskyod/ /ces bya ba ni hUM zhes bya ba brjod pa sngon du 'gro bas mgo bo dang rked pa dang ro smad kyi cha gsum du phye ste bskyod par bya'o/ /dkrol ba'i tshul du dkrol ba dang / zhes bya ba ni lag</text></item>
<item><p>186a.6</p><section></section><text>pa g.yon pa sngon du brkyang ste/ de'i steng du lag pa g.yas pa brkyang nas brdung ba ltar byed pa'o/ /pa Ta ha ltar brdung ba dang / /zhes bya ba ni rnga pa Ta ha brdung ba ltar lag pa gnyis g.yas g.yon du gdengs te sprug pa'o/ /ba dan tshul du 'phyar ba dang / /zhes bya ba ni lag pa g.yas</text></item>
<item><p>186a.7</p><section></section><text>pa 'ba' zhig brkyang ba'o/ /gdugs kyi tshul du dgab pa dang / /zhes bya ba ni lag pa gnyis gdugs kyi yu ba 'dzin pa'i tshul du byed pa'o/ /rdza rnga'i tshul du brdung ba dang / /zhes bya ba ni rdza rnga ltar lag pa gnyis steng nas brdung ba'i tshul du byed pa'o/ /rnga zlum tshul du</text></item>
<item><p>186b.1</p><section></section><text>brdung ba dang / /zhes bya ba ni lag pa gnyis rnga zlum brdung ba ltar g.yas g.yon nas brdung ba'i tshul du byed pa'o/ /lhag ma ni go sla'o/ /rnal 'byor ma brgyad de nyid kyi/ /dngos po kun gyis mchod par bya/ /zhes bya ba ni rdo rje dang dril bu 'dzin pa la sogs pa'i dngos po</text></item>
<item><p>186b.2</p><section></section><text>nyi shu'i de kho na nyid kyis rnal 'byor ma'i gtso bo brgyad mnyes par bya'o zhes bya ba'i don to/ /hUM zhes bya bar bdag gis sprul/ /hUM gi glu ni blang bar bya/ /zhes bya ba la hUM gi glu zhes bya ba ni yi ge hUM gtso bor gyur pa'i glu ste/ rang dgar sems can sgrol ba yi/ /rgyu med</text></item>
<item><p>186b.3</p><section></section><text>dngos la 'dud par bgyi/ /te na hUM te na te te hUM zhes bya ba la sogs pa ste grags par zad do zhes bya bar bdag gi sprul zhes bya ba ni bdag nyid kyi hUM gi glu blang ba ste/ des ni glu'i mchod pa bstan to/ /de nas bstod pa'i mchod pa bstan pa'i phyir/ /rdo rje zhes bya ba la sogs pa smos te/ rdo rje</text></item>
<item><p>186b.4</p><section></section><text>dga' ba'i mthu dang spyan gyis gzigs/ /zhes bya ba la/ rdo rje zhes bya ba ni kye'i rdo rje zhes bod pa ste chos kyi sku'i bdag nyid mi phyed pa'i phyir ro/ /dga' ba zhes bya ba ni sems can gyi don mdzad pa'o/ /mthu ni de'i nus pa ste/ 'gro ba'i don mdzad pa'i nus pa dang ldan pa'i phyir ro/ /</text></item>
<item><p>186b.5</p><section></section><text>spyan zhes bya ba ni sha dang lha dang / shes rab dang chos dang sangs rgyas kyi spyan zhes brjod pa rnam pa lnga'o/ /gzigs pa ni des dmigs pa ste/ 'gro ba'i don la dmigs pa gang la yod pa de la/ dga' ba'i mthu dang spyan gyis gzigs/ /zhes bya'o/ /yi ge'i dngos po rang bzhin stong</text></item>
<item><p>186b.6</p><section></section><text>pas rol/ /zhes bya ba la/ mi 'gyur bas na yi ge ste/ gnyis su med pa'i ye shes so/ /de'i dngos po ni de'i rang bzhin no/ /de'i rang bzhin ni ngo bo nyid med pa ste/ rang bzhin med pa'i rang bzhin can no/ /stong pas rol zhes bya ba la/ stong pa ni 'das ma thag pa ste/ stong pa</text></item>
<item><p>186b.7</p><section></section><text>nyid do/ /rol pa ni 'gro ba rnams kyi rang gi sems la rnam par rol pa ste/ stong pa nyid kyis rol cing gzigs pa'o/ /dngos dang dngos med las grol dbu ma mkhyen/ /zhes bya ba la/ chos rnams dngos po dang dngos po med pa dag las rnam par grol ba'i dbu ma ni de kho na nyid de de</text></item>
<item><p>187a.1</p><section></section><text>kho na nyid kyi khyad par des/ chos rnams mkhyen pa de la de skad ces bya'o/ /mi 'gyur kun bcom lhag ma sems pa'o/ /zhes bya ba la/ mi 'gyur ni yi ge ste/ gang yi ge'i bdag nyid can gyi sgra'i tshogs thams cad ni mi 'gyur kun te/ de bcom pa ni</text></item>
<item><p>187a.2</p><section></section><text>btang ba'o/ /lhag ma sems pa'o zhes bya ba la lhag ma ni sgras brjod pa'i lhag ma ste/ brjod du med pa nyid do/ /sems pa ni kun du dmigs pa'o/ /gnyis sprod kun 'khyud chu yi bya ba can/ /gnyis sprod ces bya ba ni shes rab dang thabs kyi snyoms par 'jug pa'o/ </text></item>
<item><p>187a.3</p><section></section><text>kun 'khyud ces bya ba ni sbyor ba ste ting nge 'dzin to/ /chu ni byang chub kyi sems te/ de nyid ni don du gnyer bar bya ba'i phyir bya ba'i dgos pa ste/ des yang dag par zhugs pa de la de skad ces bya'o/ /gnyis med chos brnyes thar pa'ang brnyes pa'o/ /zhes bya ba la</text></item>
<item><p>187a.4</p><section></section><text>gnyis med chos ni chos bdag med pa nyid do/ /brnyes pa ni shin tu thugs su chud pa ste des grol ba brnyes pa de ni thar pa brnyes pa'o/ /bde ba 'khor mnan thar pa btang ba'o/ /zhes bya ba la bde ba ni de kho na nyid mkhyen pa'i shes rab ste/ des 'khor ba mnan</text></item>
<item><p>187a.5</p><section></section><text>pa ni bcom pa'o/ /thar pa btang ba po zhes bya ba ni 'gro ba'i don gyi phyir snying rjes thar pa bcom pa de la de skad ces bya ste/ de skad du yang / shes pas srid la mi gnas shing / /snying rjes zhi la mi gnas dang / /zhes gang gsungs pas so/ /de ltar na gnyis sprod</text></item>
<item><p>187a.6</p><section></section><text>ces bya ba la sogs pas ni bdag dang gzhan gyi don gyi thabs phun sum tshogs pa bstan to/ /gnyis med chos brnyes zhes bya ba la sogs pas ni bdag gi don phun sum tshogs pa bstan to/ /bde bas 'khor mnan zhes bya ba la sogs pas ni/ gzhan gyi don phun sum</text></item>
<item><p>187a.7</p><section></section><text>tshogs pa bstan te/ de lta bu'i khyad par can gyi bcom ldan 'das la bos nas bstod pa cung zad cig gis bstod pa bstan pa'i phyir/ thams cad ces bya ba la sogs pa smos te/ thams cad dngos kyi rnal 'byor ma sngags rol/ /zhes bya ba la/ thams cad dngos</text></item>
<item><p>187b.1</p><section></section><text>ni rnam pa thams cad kyi dngos po ste sku dang gsung dang thugs kyis so/ rnal 'byor ma sngags zhes bya ba la/ rnal 'byor ma nyid sngags te/ 'gro ba rnams kyi yid skyob pa'i phyir ro/ /rol pa ni des gar mdzad pa ste/ bcom ldan 'das so/ /rnal 'byor ma lnga sangs</text></item>
<item><p>187b.2</p><section></section><text>rgyas de nyid mkhyen/ /zhes bya ba la/ sangs rgyas kyi de kho na nyid ni zad pa dang mi skye ba shes pa'i ye shes dam pa'o/ /de kho na nyid khyad par des rnal 'byor ma lnga'i mtshan nyid nye bar dmigs shing mkhyen pa de la de skad ces bya ste/ de dag gis ni bcom ldan</text></item>
<item><p>187b.3</p><section></section><text>'das kyi chos kyi sku bstan to/ /gzugs mang sgyu mas sems can smin mdzad pa/ /zhes bya ba la/ sgyu ma ni rnam par sprul pa ste/ sprul pa rnam pa sna tshogs kyi gzugs kyis sems can smin cing grol bar mdzad pa'o/ /smin pa ni nye bar mtshon pa ste grol ba</text></item>
<item><p>187b.4</p><section></section><text>yang gzung bar bya'o/ /mdzad ces bya ba ni khyod kyis zhes bya ba'i lhag ma'o/ /rdo rje kun rtog chos kyis rmongs pa gcod/ /ces bya ba la/ rdo rje zhes bya ba stong pa nyid kyi kun rtog zhes bya ba rnam par mi rtog pa'i mtshan nyid thugs su chud pa'o/ /des ni 'di skad du</text></item>
<item><p>187b.5</p><section></section><text>rnam par mi rtog pa'i ye shes kyi stong pa nyid thugs su chud par ston te/ de su la yod pa de la de skad ces bya'o/ /chos kyis rmongs pa gcod ces bya ba la chos ni sems can rnams te/ skye ba dang 'chi ba dang bde ba dang sdug bsngal ba la sogs pa'i</text></item>
<item><p>187b.6</p><section></section><text>mtshan nyid 'dzin pa'i phyir ro/ /rmongs pa ni kun nas nyon mongs pa'o/ /gcod ces bya ba ni/ rdo rje kun du rtogs nas sems can gyi snod kyi bye brag ji lta ba bzhin du rjes su bstan pas zhes bya ba'i lhag ma yin no/ /des ni longs spyod rdzogs pa'i sku bstan to/ /sems</text></item>
<item><p>187b.7</p><section></section><text>can rnams la bos te bskul ba'i phyir/ /rnal 'byor ma rmongs snying chos tshogs la 'dud/ /ces bya ba la/ snying chos zhes bya ba ni snying po'i chos te/ tshogs ni bsags pa'o/ /des ni snying po'i chos sku gsum po bsags pa'i bcom ldan 'das bstan to/ /de</text></item>
<item><p>188a.1</p><section></section><text>nyid ni rnal 'byor rnams rmongs pa ste bde ba chen pos rmongs pa'i rnal 'byor ma rnams kyi rang bzhin no/ /thud ces bya ba ni kye sems can rnams de lta bu'i yon tan khyad par can gyi rnal 'byor ma rnams la phyag 'tshol cig ces bya ba'i bar du'o/ /da ni saM skr-i</text></item>
<item><p>188a.2</p><section></section><text>ta'i sgo nas bstod pa bstan pa'i phyir/ sems can zhes bya ba la sogs pa smos te/ sems can sgrol mdzad rnal 'byor bdag la bstod phyag 'tshal/ /zhes bya ba la/ rnal 'byor ni thabs dang shes rab snyoms par 'jug pa'o/ /de nyid ni bdag po ste gtso bo yin pa'i</text></item>
<item><p>188a.3</p><section></section><text>phyir ro/ /des sems can smin cing grol bar mdzad pas na sems can grol mdzad de/ de lta bu'i khyad par can gyi bcom ldan 'das la bstod phyag 'tshal zhes bya bar sbyar ro/ /thams cad bdag skyes gcig dngos de la bstod phyag 'tshal/ /zhes bya ba la/ thams cad kyi</text></item>
<item><p>188a.4</p><section></section><text>bdag nyid ni chos kyi dbyings so/ /de las 'byung ba gang yin pa de ni thams cad bdag skyes so/ /gcig gi dngos zhes bya ba ni/ gcig gi sems te gnyis su med pa'i ye shes so/ /'khor ba zhes bya ba la sogs pa la/ /'khor ba nyid rgya mtsho ste byis pa rnams kyis</text></item>
<item><p>188a.5</p><section></section><text>brgal dka' ba'i phyir ro/ /rmongs pa ni shes bya'i sgrib pa ste 'khor ba'i rgya mtsho der gnas pa'i rgyu mtshan gyis rmongs pa de la de skad ces bya'o/ /gcod pa ni sel bar byed pa'o/ /de nyid ces bya ba la sogs pa la/ de nyid gcig ces bya ba ni de kho na nyid mkhyen pas khyod dang 'dra</text></item>
<item><p>188a.6</p><section></section><text>ba'i zla bo gzhan med pa de ni de nyid gcig ste byed pa'o/ /lhag ma ni go sla'o/ /khyad par du bstod ces bya ba ni khyad par du 'phags par bstod pa'o/ /glu dang bstod sgras nye bar mchod par bya'o zhes bya ba la bstod sgra zhes bya ba ni yon tan dam pa sgrogs par byed pa ste/ rdo rje la</text></item>
<item><p>188a.7</p><section></section><text>phyag 'tshal zhes bya ba la sogs pa'i de kho na nyid brjod pa'o/ /glu zhes bya ba ni de kho na nyid dam pa ste/ glu 'ba' zhig gis mchod pa'o/ /bar bar du ni hUM gi sgra dang dril bu bsgrags la zhes bya ba ni/ hUM gi sgra brjod pa sngon du 'gro bas dril bu'i sgra sgrogs pa ste/ des skabs</text></item>
<item><p>188b.1</p><section></section><text>su mchod par bya'o/ /smon lam rnam pa gsum gdab par bya'o zhes bya ba ni rnam pa gsum gyis mos par bya ba ste/ de nyid gsungs pa/ rdo rje thal mo zhes bya ba la sogs pa la/ rdo rje thal mo snying gar bcings nas/ oM swa b+hA wa shud+d+h+ra zhes bya ba la sogs pa'i sngags</text></item>
<item><p>188b.2</p><section></section><text>rnam pa gsum brjod cing mos par bya'o zhes bya ba'i don to/ /g.yas par zhes bya ba la sogs pa la/ rnam pa gsum po mos par byas pa'i 'og tu lag pa g.yas par pad+ma bsams la/ pad+ma'i tshul du bya zhing g.yon par rdo rje bsams te/ pad+ma'i bskor ba sngon du 'gro</text></item>
<item><p>188b.3</p><section></section><text>bas g.yon pa'i mthe bos mthe'u chung mnan la/ lhag ma gsum rdo rje rtse gsum par brkyang ste/ g.yas pa'i pad+ma'i steng du sbyar ba 'di ni phyag rgya chen po'i phyag rgya ste/ 'di'i sngags ni oM ha hoH hrIH swA hA zhes bya ba yin no/ /phyag rgya chen por byin gyis brlab pa'i sngags dang</text></item>
<item><p>188b.4</p><section></section><text>phyag rgya'o zhes bya ba ni smon lam rnam pa gsum byas pa'i 'og tu sngags dang phyag rgya 'dis phyag rgya chen por byed pa ste/ der ma zad gzhan yang cung zad bza' ba la sogs pa dang / gtor ma'i dus su yang sngags dang phyag rgya 'dis bdud rtsi myang ba dang / phyag rgya chen por byin</text></item>
<item><p>188b.5</p><section></section><text>gyis brlab par bya'o/ /de nyid kyi phyir gsungs pa/ rnal 'byor can gyis mtshungs pa ru/ /lha rnams thams cad bsam par bya/ /zhes bya ba la sogs pa smos te/ chang la sogs pa sbyang ba'i dus su/ dkyil 'khor pa'i lha thams cad mtshungs par te/ dus</text></item>
<item><p>188b.6</p><section></section><text>gcig tu skad cig tsam gyis rdzogs par bya'o zhes bya ba'i don te/ /'jig rten pa sogs ye shes can/ /phyi yi dkyil 'khor brtag par bya/ /zhes bya ba ni de bzhin du yang de dang 'brel ba'i gtor ma'i bya ba bstan pa yin te/ 'jig rten pa zhes bya ba ni zhing skyong</text></item>
<item><p>188b.7</p><section></section><text>rnams so/ /sogs kyis ni dkyil 'khor ba'i lha rnams gzung bar bya'o/ /ye shes can zhes bya ba ni sgrub pa po ste/ des brtag par bya zhes bya bar 'brel to/ /'dir gsum pa'i don gyis gnyis pa yin no/ /phyi'i zhes bya ba ni bdag las phyi rol du gyur pa ste/ de</text></item>
<item><p>189a.1</p><section></section><text>rnams la gtor ma sbyin pa'i phyir tsan+dan dmar po'am/ gur kum gyi maN+Dal gru gsum byas la dbus su zlum po la ni thig bzhi btab pas re'u mig dgur byas la/ de'i shar phyogs la sogs pa'i re'u mig rnams la go rims bzhin du ru tra nag po dang / ru</text></item>
<item><p>189a.2</p><section></section><text>tra chen po dang / lhas byin nag po dang / gtsigs pa dang / mi sdug pa dang / dka' las 'das pa dang / log 'dren rnams bsam par bya'o/ /zhing skyong ba de dag kyang rgan byad ma dang / drag mo la sogs pa rnal 'byor ma sum cu rtsa gnyis kyis/ so so re re zhing</text></item>
<item><p>189a.3</p><section></section><text>bzhi bzhis bskor nas/ rang rang gi mtshan ma thogs pa la sogs par bya'o/ /re'u mig dbu ma la ni ye shes mkha' 'gro ma la sogs pa rnal 'byor ma bcu gsum gyi bdag nyid de/ de ltar phyi'i dkyil 'khor bsgom par bya'o/ /so sor dris byug pa dang zhes bya ba</text></item>
<item><p>189a.4</p><section></section><text>la/ so so'i sbyor bas dbul bar bya/ /zhes bya ba ni/ 'dir yang cung zad bza' ba la sogs pa'i dus su skad cig gis rdzogs par byas pa'i lha'i dkyil 'khor la so sor dri la sogs pa dbul ba dang / gtor ma'i dus su yang phyi'i dkyil 'khor la ye</text></item>
<item><p>189a.5</p><section></section><text>shes mkha' 'gro ma la sogs pa 'jig rten las 'das pa dang / ru tra nag po la sogs pa 'jig rten pa rnams la so sor dbul bar bya'o zhes bya ba'i don to/ /bdud rtsi lnga dbul ba gsungs pa/ bdud rtsi lnga ni zhes bya ba la sogs pa smos te go sla'o/ /bdud rtsi</text></item>
<item><p>189a.6</p><section></section><text>byin gyis brlab pa'i cho ga gsungs pa/ ha zhes bya ba la sogs pa la/ ha zhes bya ba ni bdud rtsi lnga'i nang du bsgom par bya'o zhes bya ba'i lhag ma can no/ /des kyang de'i tha mal pa'i kha dog 'phrog par 'gyur ro/ /de bzhin du hoH zhes bya ba bsgoms pas ni de'i tha mal</text></item>
<item><p>189a.7</p><section></section><text>pa'i dri 'joms par byed do/ /hrIH zhes bya ba bsgoms pas ni de'i tha mal pa'i ro'i nus pa 'joms par 'gyur ro/ /rnam gsum lan gsum brjod nas su/ /lha gsum du ni bsam par bya/ /zhes bya ba ni/ de ltar yi ge gsum gyi kha dog la sogs pa bsgoms</text></item>
<item><p>189b.1</p><section></section><text>nas/ yang de nyid lan gsum brjod de/ rim bzhin du 'jig rten dbang phyug la sogs par bsgom mo zhes bya ba'i don to/ /ha yis ni 'jig rten dbang phyug go/ /hoHyis ni rnam par snang mdzad do/ /hrIH zhes pas ni mi bskyod pa ste/ bdud rtsi lnga po de ltar bsgom</text></item>
<item><p>189b.2</p><section></section><text>mo zhes bya bar dgongs so/ /pad+ma'i dbang phyug ces bya ba la sogs pa la/ pad+ma'i dbang phyug ni snang ba mtha' yas te/ de nyid ni 'jig rten dbang phyug go/ /gzugs mdzes gser gyi mdog ces bya ba ni/ des yongs su sbyangs pas kha dog la sogs pa gnas</text></item>
<item><p>189b.3</p><section></section><text>skabs gang yang thob pa de bstan pa yin te/ gzugs mdzes zhes bya ba ni kha dog khyad par can thob pa'o/ /gser gyi mdog ces bya ba ni brda phrad par zad do/ /bdud rtsi lnga'i kha dog ces bya ba lhag ma yin no/ /gzugs mdzes gser gyi kha dog ces bya ba de nyid kyang 'jig rten</text></item>
<item><p>189b.4</p><section></section><text>dbang phyug tu bsgom mo zhes bya bar sbyar ro/ /lha gzhan la yang de ltar bsam par bya'o/ /dri chu zhes bya ba ni dri khyad par du 'phags pa'i chu ste rang bzhin khyad par can thob pa'o/ /de yang ci zhig ce na rnam par snang mdzad ces bya ba smos te/ rnam par snang mdzad kyi ngo bo nyid do/ /</text></item>
<item><p>189b.5</p><section></section><text>'dir kha dog ni dkar po'o/ /myang ba zhes bya ba ni ro khyad par can thob pa ste/ bdud rtsi'o/ /de yang ci zhig ce na/ rdo rje dbang phyug phyag na rdo rje zhes smos te/ rdo rje dbang phyug ces bya ba ni mi bskyod pa'o/ /de nyid ni phyag gis rdo rje bsnams pa'i phyir phyag na rdo rje ste/ 'dir</text></item>
<item><p>189b.6</p><section></section><text>kha dog ni sngon po'o/ /nye bar bsdu ba bstan pa'i phyir/ lha gsum rnam gsum du ni bsgom par bya/ /zhes bya ba smos te/ yi ge gsum gyis tha mal pa'i kha dog la sogs pa bcom nas/ khyad par du gyur pa'i kha dog la sogs pas gsung rdo rje la sogs pa'i ngo bo nyid bsgom</text></item>
<item><p>189b.7</p><section></section><text>par bya zhes bya ba'i don to/ /da ni rnal 'byor ma rnams mchod pa'i phyir chang byin gyis brlab pa gsungs pa/ g.yon pa zhes bya ba la sogs pa la/ g.yon pa zla ba'i lag pa la/ /zla ba'i dbus su bdud rtsi yi/ /yi ge kun rig gug skyed bcas/ /zhes bya ba ni/ lag</text></item>
<item><p>190a.1</p><section></section><text>pa g.yon pa'i mthil du zla ba'i dkyil 'khor bsams la/ de'i dbus su bdud rtsi'i yi ge sa la/ kun rig gi gug skyed ces bya ba'i yi ge oM sbyar bas oM zhes bya bar 'gyur te/ des bdud rtsi'i rang bzhin du bya ba'o/ /yang sbyang ba bstan pa'i phyir/ </text></item>
<item><p>190a.2</p><section></section><text>mthe bo sor mo sa nyid de/ /srin lag dag ni ri rab bo/ /zhes bya ba smos te/ lag pa g.yas pa'i mthe bo ni sa gzhir bsams la/ srin lag ni ri rab bdun du bsams pa'o/ bsgrubs pa'i stobs kyis zhes bya ba la sogs pa la/ stobs ni lha ma yin 'ba' la'i</text></item>
<item><p>190a.3</p><section></section><text>ngo bo nyid de/ rdzas rnams bsrubs pa'i stobs so/ /bdud rtsi zhes bya ba ni ste bsrubs pas cir 'gyur zhe na/ chu ni rnam pa gsum las ye shes kyi chu'i ngo bo nyid du shes par bya'o zhes bya ba'i don to/ /rnam gsum zhes bya ba ni ha hoH hrIH zhes te lag pa g.yon pa'i mthil</text></item>
<item><p>190a.4</p><section></section><text>du chang bzhag la de'i steng du yi ge soM bsgoms nas/ mthe bo dang srin lag gis kun du bsrubs la/ ha la sogs pa'i yi ge gsum bsgoms pas/ sngar smos pa'i tshul du kha dog la sogs pa'i lha gsum du bsgom mo zhes bya ba'i don to/ /rnal 'byor ma ni thams</text></item>
<item><p>190a.5</p><section></section><text>cad la/ /mthe bo'i thor ma so sor dbul/ /zhes bya ba la/ thor ma ni bdud rtsi chu'i yar ma'o/ /mthe bo ni mthe bo dang srin lag go/ /so sor ni rnal 'byor ma so sor tha dad pa ste/ de'i 'og tu dkyil 'khor gyi rnal 'byor ma thams cad la so so'i ming nas smos nas</text></item>
<item><p>190a.6</p><section></section><text>bdud rtsi'i thor ma dbul lo/ /de'i 'og ces bya ba la sogs pas ni/ de'i 'og tu bdag nyid mchod pa bstan te rang gi dngos po yis zhes bya ba ni ye shes mkha' 'gro ma'i gzugs kyis so/ /bdag nyid la ni bsam par bya/ /zhes bya ba ni bdag nyid der bsgom</text></item>
<item><p>190a.7</p><section></section><text>pa'o/ /rgyas pa lnga yi mchod rten ni/ /zhes bya ba la mchod rten ni lus te phung po rnam pa lngar gsal bas na rgyas pa lnga'o/ /yang na nyon mongs pa rnams 'joms pas rgyas pa ste/ gang zhe na/ mchod rten du bsgom pa'o/ /rnam pa lnga zhes bya ba ni rigs lnga mdor</text></item>
<item><p>190b.1</p><section></section><text>bsdus pa'i lus so/ /rnam gsum zhes bya ba ni mthe bo'i thor ma gsum gyis te/ dang po rnal 'byor ma thams cad mthe bo'i thor mas mchod nas/ de'i 'og tu bdag nyid ye shes mkha' 'gro ma'i rnal 'byor dang ldan pa'i lus la mthe bo'i yar mas mchod do zhes bya ba'i</text></item>
<item><p>190b.2</p><section></section><text>don to/ /thor ma gsum gyi gnas bstan pa'i phyir lce rtse zhes bya ba la sogs pa smos te/ lce rtse zhes bya ba ni lce'i rtse mo'o/ /thig le zhes bya ba ni smin ma'i dbus so/ /steng zhes bya ba ni spyi bo'o/ /blo dang ldan pas gnas gsum mchod/ /ces pa ni lha'i rnal 'byor</text></item>
<item><p>190b.3</p><section></section><text>dang ldan pas gnas gsum po de dag ltar mthe bo'i thor mas mchod pa'o/ /tshogs kyi dkyil 'khor du chang sbyin pa'i tshigs su bcad pa gsungs pa ltos shig ces bya ba la sogs pa la/ shin tu mdzes pa zhes bya ba ni shin tu rnam par dag pa'o/ /ci zhig ce na/ chos de phyi</text></item>
<item><p>190b.4</p><section></section><text>nang gi chos thams cad do/ /ltos shig ces bya ba ni mngon par zhen pa med pas zhes bya ba'i lhag ma'o/ /de nyid bstan pa'i phyir/ 'di la rtog pa yod min thong / /zhes bya ba smos te/ thong zhes bya ba ni ro gcig pa'o/ /ci zhig ce na/ rtog pa ste gzung ba dang 'dzin pa la</text></item>
<item><p>190b.5</p><section></section><text>sogs pa'i rtog pa'o/ /ci'i phyir zhe na/ chos rnams yod pa ma yin pa'i phyir te/ dgra zla la sogs pa ltar snang du zin kyang nam mkha' ltar rang bzhin rnam par dag pa'o zhes bya ba'i don to/ /bram ze khyi dang gdol pa gsum/ /zhes bya ba la/ bram ze'i sgras mtshon pa'i</text></item>
<item><p>190b.6</p><section></section><text>sgo nas/ bram ze dang rgyal rigs dang rje'u rigs rnams gzung ngo / /khyi'i sgras mtshon pa'i sgo nas tha mal pa'i byol song thams cad gzung bar bya'o/ /de bzhin du gdol pa'i sgras dmangs rigs thams cad dang mthar gnas pa rnams gzung bar bya'o/ /rang bzhin</text></item>
<item><p>190b.7</p><section></section><text>gcig pa zhes bya ba ni ngo bo nyid mtshungs pa ste/ 'di ltar mi dang byol song la sogs pa dang bram ze dang gdol pa la sogs pa rnams la rigs la sogs pa tha dad par 'dzin pa 'di ni rang gi rnam par rtog pa 'ba' zhig snying po ste/ 'di ltar khrag dang khu ba dang 'dod</text></item>
<item><p>191a.1</p><section></section><text>chags dang zhe sdang la sogs pa las gyur pa'i lus la/ khu ba la sogs pa'i bye brag cung zad cang mi dmigs so zhes bya ba'i don to/ /lhan cig bza' zhes bya ba ni/ rnam par rtog pa thams cad btung bar bya zhes bya ba'i don to/ /lhag ma ni go sla'o/ /</text></item>
<item><p>191a.2</p><section></section><text>len pa po'i bya ba bstan pa'i phyir/ pad+ma'i bskor ba zhes bya ba la sogs pa smos te/ pad+ma'i bskor ba zhes bya ba la sogs pa'i phyag rgya ni sngar bshad zin to/ /sems ni shel ltar bsams nas su/ /zhes bya ba ni/ rnam par rtog pa'i dri ma dang bral ba'i sems</text></item>
<item><p>191a.3</p><section></section><text>te/ mngon par zhen pa med pas chos nyid la dmigs pa'o/ /len pa po'i tshig bshad bstan pa'i phyir/ 'dod chags zhes bya ba la sogs pa smos te/ 'dod chags dri ma dang bral ba/ /zhes bya ba la 'dod chags ni sred pa ste/ des sems kyi de kho na nyid mi</text></item>
<item><p>191a.4</p><section></section><text>gsal bar byed pa'i phyir ro/ /bral ba zhes bya ba ni bral bar byed pa ste/ 'dis rim gyis sred pa 'joms par byed pa'o/ /'o na ci'i phyir zhe sdang la sogs pa ma smos she na bden mod kyi 'dir gtso bo nyid du bstan pa'i phyir te/ 'di ltar 'khor ba'i rgyu mtshan gyi gtso bo ni tshor ba</text></item>
<item><p>191a.5</p><section></section><text>bde ba yin la/ de yang chags pa las byung ba yin pas/ chags pa 'khor dang bcas pa spangs na nyon mongs pa gzhan dag kyang zad par 'gyur snyam du dgongs pa yin no/ /rin thang med las legs 'ongs chos/ /zhes bya ba la/ chos zhes bya ba ni kun nas nyon mongs</text></item>
<item><p>191a.6</p><section></section><text>pa dang rnam par byang ba'i chos rnams so/ /legs zhes bya ba ni rang gi sems te/ 'ongs pa ni de las byung ba'o/ /ci'i phyir na thams cad rang rig pa yin pa'i phyir ro/ /yang na legs 'ongs zhes bya ba ni/ phung po la sogs pa'i dngos po'i chos rnams rang gi sems las byung</text></item>
<item><p>191a.7</p><section></section><text>ba'i phyir/ gnyis su med pa'i de bzhin nyid du 'gro ba ste de bzhin gshegs pa zhes bya ba'i don to/ /rin thang med pa zhes bya ba la/ 'di la gang zhig btang bas gang zhig blang bar bya ba de ni rin thang ste/ de 'di la med pas na rin thang med pa ste/ blang ba dang dor ba med pas kun</text></item>
<item><p>191b.1</p><section></section><text>nas mchod par bya ba'i ngo bo zhes bya ba'i don to/ /'dzin dang 'dzin min rnam spangs pa/ /zhes bya ba la/ 'dzin pa zhes bya ba ni 'dod chags la sogs pa dang bral ba'i rnam par dag par mngon par zhen pa'o/ /'dzin min ni de las bzlog pa'o/ /rnam par spangs pa ni chos thams</text></item>
<item><p>191b.2</p><section></section><text>cad la dngos por mngon par zhen pa dang / dag par mngon par zhen pa gnyi ga las grol ba'o/ /de kho na nyid ces bya ba ni mngon par zhen pa dang bral ba'i de kho na nyid der yid 'jug par bya ba'i phyir/ chos la bdag phyag 'tshal zhes bya bar sbyar ro/ /sbyor ba'i dngos grub don</text></item>
<item><p>191b.3</p><section></section><text>du ni/ /kun spyod de nyid ji bzhin du/ /rnal 'byor ma yis kun du sbyang / /ji ltar bden par spyod ces brjod/ /ces bya ba las/ sbyor ba zhes bya ba ni yang dag pa'i rdzas so/ /dngos grub ces bya ba ni dam tshig ste/ dam tshig gis tshim par bya ba'i phyir ro/ /don zhes bya ba</text></item>
<item><p>191b.4</p><section></section><text>ni bza' ba dang btung ba la sogs pa ste/ de dag sngar smos pa'i tshigs su bcad pas chang gi snod bzung la/ /ji bzhin zhes bya ba ji ltar rnyed pa rnams rnal 'byor ma yis kun du sbyang zhing dag par spyod pas/ kun du spyod ces bya ba kun la brim zhing nye bar spyad par bya'o zhes</text></item>
<item><p>191b.5</p><section></section><text>bya ba'i don to/ /ji ltar bde bar spyod ces bya ba ni chang gi snod byin la gong ma rnams kyis kyang ji ltar bde bar spyod ces kyang tshig tu brjod par bya'o zhes bya ba'i don to/ /phyi yi dkyil 'khor brtag par bya/ /zhes bya ba nye bar bshad pa'i phyir/ dmar po yi ni rdzas rnams kyis/ /</text></item>
<item><p>191b.6</p><section></section><text>maN+Dal gru gsum byug par bya/ /zhes bya ba smos te/ tsan+dan dmar po dang gur kum la sogs pas phyi rol gru gsum du byug cing / de nas gru bzhir byas la sngar smos pa ltar re'u mig dgu dang ldan pa'i zlum por bya'o zhes bya ba'i don to/ /phyi'i dkyil 'khor gyi lha</text></item>
<item><p>191b.7</p><section></section><text>rnams dgug pa'i sngags dang phyag rgya gsungs pa/ rdo rje khu tshur gnyis bcings nas/ /zhes bya ba la/ 'di'i don rdo rje khu tshur gnyis bcings nas phan tshun rgyab dang rgyab sprad de/ mthe'u chung gnyis phan tshun bcings la/ mdzub mo gnyis bsgrengs te/ g.yas</text></item>
<item><p>192a.1</p><section></section><text>pa'i mdzub mo cung zad bkug pa'i rgyab tu g.yon pa'i mdzub mo bzhag pa 'di yin no/ /sngags ni/ oM zhes bya ba la sogs pa ste/ dgug pa'i sngags dang phyag rgya'o zhes bya ba ni sgra ji bzhin no/ /me tog dmar po ni zhes bya ba la sogs pa ni go</text></item>
<item><p>192a.2</p><section></section><text>sla'o/ /gtor ma'i rdzas gsungs pa/ nye bar spyod pa'i gtor ma zhes bya ba la sogs pa la/ nye bar spyod pa'i gtor ma ni gnyis su med pa'i gtor ma ste de nyid bshad pa'i phyir/ sha rlon dang ni nya sha sogs/ /zhes bya ba smos te/ sogs pa'i sgras ni sgog</text></item>
<item><p>192a.3</p><section></section><text>btsong la sogs pa gzung ngo / /de nyid kyi phyir gsungs pa/ bza' ba'i rdzas rnams thams cad la/ /zhes bya ba ni bza' ba thams cad ces bya ba ni bshad zin to/ /rdzas thams cad ces bya ba ni 'bru'i chang dang bcos pa'i chang rnams so/ /de yang gsungs pa/ 'bru</text></item>
<item><p>192a.4</p><section></section><text>dang shing shun sogs bcos pa/ /'jig rten grags pa bzhin zhes bya/ /bur shing la sogs las byung ba/ /'bru dang bcos pa'i chang du 'dod/ /ces bya ba gang yin pa'o/ /bdud rtsi lnga dang bcas par dgod/ /ces bya ba la/ bdud rtsi lnga dang bcas pa zhes</text></item>
<item><p>192a.5</p><section></section><text>bya ba ni/ der bdud rtsi lnga blugs pa'o/ /dgod ces bya ba ni so so'i sa bon dgod pa'o/ /g.yon gyi cha ru snod bzhag la/ /g.yas su khro bo bstan par bya/ /zhes bya ba ni/ lag pa g.yon par gtor ma'i snod bzhag la/ lag pa g.yas pas bstod de khu tshur bcings</text></item>
<item><p>192a.6</p><section></section><text>nas/ mdzub mo bsgrengs te bstan par bya'o/ /khro bo zhes bya ba ni mdzub mo'o/ /yang na cha zhes bya ba ni cha gnyis su bgo ba ste/ gtor ma gnyis g.yon dang g.yas su bzhag la/ g.yon gyis ni dkyil 'khor gyi lha la dbul bar bya'o/ /g.yas kyis ni phyogs</text></item>
<item><p>192a.7</p><section></section><text>skyong ba rnams la dbul bar bya'o/ /de'i tshe snod ces bya ba ni dkyil 'khor gyi 'khor lo'o/ /khro bo zhes bya ba ni phyogs skyong ba'o/ /oM shing gcig dang ni zhes bya ba nas/ gzhu can ma zhes bya ba'i bar ni 'jig rten skyong ba rnams dgug pa'i sngags yin te/ </text></item>
<item><p>192b.1</p><section></section><text>gdol pa zhes bya ba ni shan pa'i khyim mo/ /snod ces bya ba ni rgya mtsho'o/ /de ltar na shing gcig la sogs pa'i gnas de dag na gnas pa rnams 'dir spyon cig ces bya ba dang 'brel to/ /de dag kyang su dag yin zhe na/ nag po drag po zhes bya ba la sogs</text></item>
<item><p>192b.2</p><section></section><text>pa smos te/ sngar smos pa'i re'u mig dgu la bsgoms pa'i zhing skyong gi 'khor rnams la drangs nas gzhug par bya'o/ /de la shar du ni ru tra nag po'o/ /byang du ni ru tra chen po'o/ /nub tu ni lhas byin no/ /lho ru ni nag po'o/ /dbang ldan ru ni gtsigs pa'o/ /me mtshams su ni mi</text></item>
<item><p>192b.3</p><section></section><text>sdug pa'o/ /bden bral du ni dga' las 'das pa'o/ /rlung mtshams su ni log 'dren te/ de dag spyan gsum pa phyag bzhi pa/ ji skad bstan pa'i mtshon cha dang gos dang rgyan gyis bklubs pa'o/ /phyogs bzhir gnas pa rnams ni go rims bzhin du</text></item>
<item><p>192b.4</p><section></section><text>sngon po dang / ser po dang / dkar po dang / dmar po'i mdog can no/ /dbang ldan la sogs par gnas pa rnams ni/ go rims bzhin du gnag cing ser ba dang / sngo zhing dmar ba dang / dmar zhing dkar ba dang / dkar zhing ser ba'i mdog can</text></item>
<item><p>192b.5</p><section></section><text>no/ /de la ru tra nag po'i mdun du ni rgan byed ma'o/ /g.yon phyogs na ni drag mo'o/ /rgyab tu ni mi sdug ma'o/ /g.yas su ni u ma ste/ de dag ni rim bzhin du mkha' 'gro ma la sogs pa'i mdog can no/ /ru tra chen po'i shar dbang byang dang nub dang / lho'i</text></item>
<item><p>192b.6</p><section></section><text>phyogs rnams su ni/ rgyal ma dang / rnam par rgyal ma dang / mi thub ma dang / gzhan gyis mi thub ma ste/ mar me la sogs pa'i mdog can no/ /lhas byin gyi shar dang / byang dang / nub dang / lho'i phyogs su ni nag mo bzang mo dang / nag mo chen po dang / </text></item>
<item><p>192b.7</p><section></section><text>nag mo sbom mo dang / dbang mo rnams te/ 'jib byed ma la sogs pa'i mdog can no/ /nag po'i shar dang / byang dang / nub dang / lho phyogs su ni zla ba mo dang / drag mo dang / sdang ma dang / 'phyang ma ste 'phrog byed ma la sogs pa'i mdog can no/ /gtsigs</text></item>
<item><p>193a.1</p><section></section><text>pa'i shar dang / byang dang / nub dang / lho'i phyogs rnams su ni/ sum cu rtsa gsum gyi dbang mo dang / 'phrog byed ma dang / mar me ma dang / 'jib byed ma dang / rgan byed ma la sogs pa'i mdog can no/ /mi sdug pa'i shar dang / byang dang / </text></item>
<item><p>193a.2</p><section></section><text>nub dang / lho'i phyogs rnams su ni drag mo'i gzugs dang / gzugs chen mo dang / mche ba gtsigs ma dang / thod pa gcig ma rnams te/ dbang mo la sogs pa'i mdog can no/ /de dag las 'das pa'i shar dang / byang dang / nub dang / lho phyogs</text></item>
<item><p>193a.3</p><section></section><text>rnams su ni thod phreng can ma dang / phreng can ma dang / kha T+wAM ma dang / bdag nyid chen mo rnams te/ nag mo bzang mo la sogs pa'i mdog can no/ /log 'dren gyi shar dang / byang dang / nub dang / lho'i phyogs rnams su ni/ lag na ral gri can dang / </text></item>
<item><p>193a.4</p><section></section><text>lag na dgra sta can dang / lag na rdo rje can dang / lag na gzhu can ma rnams te/ rgyal ma la sogs pa'i mdog can no/ /de la rgan byed ma nas/ bdag nyid chen mo'i mthar thug pa rnams ni me tog la sogs pa'i mchod pa rnam pa lnga lag na thogs pas rnam par</text></item>
<item><p>193a.5</p><section></section><text>rol ba'o/ /lag na ral gri can la sogs pa bzhi ni ming ji bzhin du lag na mtshon cha thogs pa'o/ /de bzhin chen mo'i mkha' 'gro lnga/ /las kun rjes su sgrub byed pa/ /zhes bya ba ni 'bar ma la sogs pa rnams so/ /sbyor ba'i dkyil 'khor rgyal chen mo/ /de</text></item>
<item><p>193a.6</p><section></section><text>bzhin rdo rje dbang phyug ces bya ba ni ye shes mkha' 'gro ma'i dkyil 'khor ro/ /gtso bo zhes bya ba ni/ phyogs skyong ba rnams so/ /de bzhin gshegs pa'i sku chen te/ /zhes bya ba ni de dag thams cad de bzhin gshegs pa'i sku'i rang bzhin no zhes bya ba'i don to/ /</text></item>
<item><p>193a.7</p><section></section><text>ci 'dra zhe na/ rdul med rnal 'byor 'byin pa mo/ /zhes bya ba smos te/ /rdul zhes bya ba ni nyon mongs pa med pa rnams te/ dngos por zhen pa'i bdag nyid yin pa'i phyir ro/ /de gang la med pa de ni rdul med pa ste rdul dang bral ba'o/ /rnal 'byor ni ting nge 'dzin to/ /</text></item>
<item><p>193b.1</p><section></section><text>'byin pa ni phyung ba ste/ des sgrub pa'o/ /rdo rje dbang mo'i bka' 'di yis/ /thams cad kun nas 'dir spyon cig /ces bya ba la/ 'di yis zhes bya ba ni 'dis so/ /rdo rje dbang mo zhes bya ba ni dkyil 'khor gyi gtso mo ste/ ye shes mkha' 'gro ma'o/ /de'i bka' ni ye</text></item>
<item><p>193b.2</p><section></section><text>shes mkha' 'gro ma'i bka' lung ste/ sngar smos pa'i sngags kyi mtshan nyid can gyi bka'o/ /thams cad ni phyi rol gyi lha rnams te/ 'dir spyon cig ces pa ni dgug pa'o/ /de nas ci zhig bya zhe na/ oM kak+ka zhes bya ba la sogs pa smos te/ bdud rtsi yis ni kha bkang</text></item>
<item><p>193b.3</p><section></section><text>nas/ /zhes bya ba la bdud rtsi ni gtor ma'o/ /kha bkang zhes bya ba ni/ sngar smos pa'i tshul gyis phyi rol gyi dkyil 'khor pa rnams bltas la/ oM kak+ka zhes bya ba la sogs pa'i sngags kyis lha rnams kyi kha gtor mas gang bar bya'o zhes bya ba'i don to/ /las kyi go 'phang mngon</text></item>
<item><p>193b.4</p><section></section><text>par bsam/ /zhes bya ba la gang zhig bsams pa'i las ni las kyi go 'phang ste/ zhi ba la sogs pa'i las la dmigs par bya'o/ /yang na bdud rtsi ni chang ngo / /kha bkang ba ni sgrub pa po rang gi khur ba bkang ba'o/ /las kyi go 'phang ni man ngag las lhag ma'i gtor ma'i nang du kha</text></item>
<item><p>193b.5</p><section></section><text>spru gdab pa'o/ /mngon par bsams pa ni las la dmigs pa'o/ /yang na pa ta ni gom pa bskyed pa ste/ de'i 'og tu rkang pa bskyod pa la sogs pa'i gar bya'o zhes kha cig zer ro/ /rnal 'byor rnal 'byor ma bsgoms te/ /zhes bya ba ni rnal 'byor dang / rnal 'byor</text></item>
<item><p>193b.6</p><section></section><text>ma rnams bsgoms la gtor ma sbyin no zhes bya ba'i tshig snga ma'o/ /des ci zhig tu 'gyur zhe na/ /las rnams thams cad rjes su 'grub/ /ces bya ba ste/ zhi ba la sogs pa'i las thams cad 'grub par 'gyur ba'o/ /da ni gtor ma sbyin pa'i sngags dang phyag</text></item>
<item><p>193b.7</p><section></section><text>rgya gsungs pa/ /rdo rje khu tshur gnyis bcings nas/ /zhes bya ba la sogs pa smos te/ sngags dang phyag rgya 'di dag ni rab tu rgyas par bshad pa'o/ /sngar ni me tog mdor bsdus te bstan pa'i phyogs so/ /ji bzhin las la sogs sbyar nas/ gtor ma'i</text></item>
<item><p>194a.1</p><section></section><text>las la sogs pa sbyar/ /zhes bya ba ni zhi ba la sogs pa'i las brgyad po gang dang gang gi rab tu sbyor ba de dang de'i gtor ma cho ga 'dis sbyin par bya'o zhes bya ba la sogs pa ni las brgyad smos pa ste go sla'o/ /nye bar bsdu ba bstan pa'i phyir/ /phyi rol gtor</text></item>
<item><p>194a.2</p><section></section><text>ma'i de nyid kyis/ /gtor ma'i las la sogs pa 'grub/ /ces bya ba smos te/ phyi rol zhes bya ba ni phyi rol gyi lha rnams la'o/ /gtor ma'i de kho na nyid ni ji lta ba bzhin gyi cho ga ste/ des gtor ma byin la las rnams bsgrubs na 'grub par 'gyur ro zhes bya bar dgongs</text></item>
<item><p>194a.3</p><section></section><text>pa'o/ /da ni gsang ba'i mchod pa bstan par bya ba'i phyir/ de nas zhes bya ba la sogs pa smos te/ khyad par zhes bya ba ni khyad par du 'phags pa ste/ mchod pa dam pa'o/ /'dis ni rnam par snang mdzad la sogs pa'i rang bzhin du bya ba bstan</text></item>
<item><p>194a.4</p><section></section><text>to/ /rung dang mi rung rnam par spangs/ /zhes bya ba la sogs pa/ rung ba zhes bya ba ni/ gtsang sbra la sogs pas rung zhing gnang bar byas pa'o/ /mi rung ba ni de las bzlog pa ste/ rnam par spangs zhes bya ba ni khyad par gnyis la brten pa de dag rnam</text></item>
<item><p>194a.5</p><section></section><text>par snang mdzad la sogs pa'i rang bzhin du goms pas/ tha mal pa'i rtog pa sun phyung ba'o/ /bstan pa de nyid bshad pa'i phyir/ /lcags kyu la sogs rnam pa lnga/ /de nyid lnga ru bya ba ste/ /zhes bya ba la sogs pa smos te/ de nyid lnga zhes bya ba ni/ </text></item>
<item><p>194a.6</p><section></section><text>rnam par snang mdzad la sogs pa'i rang bzhin no/ /bya ba zhes bya ba ni de rnams kyis de rnams sbyang bar bya'o/ /gang dag gis gang dag ce na/ lcags kyu chen po zhes bya ba la sogs pa smos te/ lcags kyu chen po zhes bya ba ni dang po na'i yi ge can no/ /ye</text></item>
<item><p>194a.7</p><section></section><text>shes lhar ni 'dod pa ste/ /zhes bya ba la/ ye shes kyi lha ni rnam par snang mdzad de/ 'dod pa ni der de lhag par mos pa'o/ /rdo rje lcags kyu mi bskyod pa/ /zhes bya ba la/ rdo rje lcags kyu ni dang po ga'i yi ge can no/ /mi bskyod pa ni mi bskyod pa nyid do/ /</text></item>
<item><p>194b.1</p><section></section><text>gnas kyi lcags kyu rin chen dbang / /zhes bya ba la/ gnas kyi lcags kyu ni dang po'i shwa'i yi ge can no/ /rin chen dbang ni rin chen 'byung ldan no/ /rgyal po lcags kyu don yod grub/ /ces bya ba la/ rgyal po'i lcags kyu ni/ 'dir yi ge ha'i dang po</text></item>
<item><p>194b.2</p><section></section><text>can no/ /don yod grub ces bya ba ni go sla'o/ /g.yon pa'i lcags kyu 'od dpag med/ /ces bya ba la/ g.yon pa'i lcags kyu ni tha ma shwa'i yi ge can no/ /'od dpag med pa ni snang ba mtha' yas te/ de dag gis ni lcags kyu de rnams 'og nas 'byung</text></item>
<item><p>194b.3</p><section></section><text>ba'i rang rang gi sa bon las byung ba'i rnam par snang mdzad la sogs pa'i rang bzhin du bya bar ston to/ /de nyid kyi phyir gsungs pa/ lcags kyu lnga la sogs pa la/ /de nyid thams cad sbyang bar bya/ /zhes bya ba smos te/ lcags kyu lnga po rnams ji lta ba</text></item>
<item><p>194b.4</p><section></section><text>bzhin gyi lha'i de kho na nyid du bsgom mo zhes bya ba'i don to/ /gang zhig 'dod na lha kun dang / /rnal 'byor ma kun tshim par bya/ /zhes bya ba la/ gang zhig ces bya ba'i lcags kyu gang dang gang yin pa rnams 'dod na zhes bya ba so so'i lha'i sa bon te/ des</text></item>
<item><p>194b.5</p><section></section><text>byin gyis brlab pa'o/ /yang na gang dang gang 'dod pa ste/ lha rnams dang rnal 'byor ma rnams kyi gang dang gang la mos pa de dang des tshim par bya ba'o/ /dam tshig med pa rnams kyis ci nas kyang ma tshor cing ma rig par dam tshig brim par bya'o zhes bstan pa'i phyir</text></item>
<item><p>194b.6</p><section></section><text>'dod la dga' ba ma yin zhing / longs spyod phyir ni bsten mi bya/ /zhes bya ba smos te/ de la 'dod la dga' ba zhes bya ba la/ 'dod pa ni 'dod pa'i yul lo/ /dga' ba ni chags pa ste/ ji snyed 'dod pa dang / ji ltar 'dod pa'o/ /ma yin pa ni dgag pa</text></item>
<item><p>194b.7</p><section></section><text>ste/ de dag gis gzhan gyis go bar 'gyur ba'i phyir ro/ /yang na 'dod la dga' ba ni tha mal pa'i chags pa ste/ chags pa des bza' bar mi bya ba'o/ /longs spyod ces bya ba ni mngon par 'dus byas pa'i ro myang ba ste/ de'i phyir bsten cing bza' bar</text></item>
<item><p>195a.1</p><section></section><text>mi bya'o/ /gzhan du dam tshig gi phyir myang bar bya ba'o zhes bya ba'i don to/ /yang na longs spyod ni mngon par 'du ba'i khyad par gtso bo la sogs pa ste/ des mi bsten pa'o/ /ci'i phyir zhe na/ gzhan gyis rig par 'gyur ro snyam du dgongs pa'o/ /</text></item>
<item><p>195a.2</p><section></section><text>de yang gsungs pa/ ci nas rig par mi 'gyur bar/ /thams cad mdo ru bsdus te bya/ /rig na dam tshig nyams 'gyur bas/ /dngos grub med cing sgrub po min/ /zhes bya ba gang yin pa'o/ /rang 'dod thams cad de nyid de/ /zhes bya ba la/ 'dod pa ni mngon</text></item>
<item><p>195a.3</p><section></section><text>par zhen pa ste/ thams cad kyi sgras ni gzugs dang / sgra la sogs pa'i yul thams cad la lta ba po dang blta bar bya ba dang mthong ba la sogs pa rnams la bya'o/ /rang gi don de kho na nyid ces bya ba ni mtshan ma de dag mi dmigs pa ste der 'jug pa'o/ /mchod pa'i las la</text></item>
<item><p>195a.4</p><section></section><text>sogs pa bya/ /zhes bya ba ni des de bzhin gshegs pa rnams kyi khyad par gyi mchod pa la 'jug pa'o/ /de yi dbus su dpa' bo rnams/ /zhes bya ba la sogs pa ni bla na med pa'i mchod pa bstan pa'i phyir/ de'i dbus su zhes bya ba ni tshogs kyi dkyil 'khor gyi dbus su'o/ /</text></item>
<item><p>195a.5</p><section></section><text>dpa' bo rnams zhes bya ba ni dpa' bo dang rnal 'byor ma rnams so/ /de dag ci zhig bya zhe na/ /A li kA li sbyor bar bya/ /zhes bya ba smos te/ mngon par zhen pa med pas thabs dang shes rab snyoms par gzhug pa'o/ /des rnal 'byor ma rnams mnyes par bya ba bstan pa'i</text></item>
<item><p>195a.6</p><section></section><text>phyir/ A li kA li rab sbyor gyis/ /zhes bya ba la sogs pa smos te/ de'i dbus na byung ba'i bdud rtsi zhes bya ba ni dga' bas bzhu ba las byung ba'i khu ba pad+ma'i dbus na gnas pa'o/ /ro kun myang bar bya zhes bya ba ni/ dang po legs par sbyangs te/ pad+ma la gnas pa lces</text></item>
<item><p>195a.7</p><section></section><text>blangs te rang gis bza' ba'o zhes bya ba'i don to/ /rdzas rnams kun gyi lhag ma dag /ces bya ba ni me tog la sogs pa rang gis longs spyod pa'i lhag ma'o/ /phyi yi dkyil 'khor du ni brtag /ces bya ba ni rang gis longs spyad pa'i 'og tu lhag mar gyur pa las kha'i</text></item>
<item><p>195b.1</p><section></section><text>pad+mas dang por shes rab ma la sbyin zhing yang phyi'i pad+ma'i snod du bzhag la/ dam tshig dang ldan pa'i tshogs kyi dkyil 'khor ba gzhan dag la yang dbul bar bya'o zhes bya ba'i don to/ /de'i 'og tu hUM gi glu dang / bkra shis kyi glu blang ba bstan pa'i phyir/ hUM zhes bya ba'i glu</text></item>
<item><p>195b.2</p><section></section><text>dang ni/ /zhes bya ba la sogs pa smos te/ de la hUM gi glu ni rang dgar sems can grol ba'i zhes bya ba la sogs pa 'og nas 'byung ba gang yin pa'o/ /bkra shis sgra yis dgang bar bya/ /zhes bya ba ni hUM gi glu 'ba' zhig tu ma zad kyi bkra shis kyi dbyangs kyis kyang dgang</text></item>
<item><p>195b.3</p><section></section><text>ba'o/ /de nyid gsungs pa/ lus can zhes bya ba la sogs pa la/ lus can zhes bya ba ni sems can rnams te/ las kyi dbang gis 'gro ba de dang der 'jug pa'i phyir ro/ /don phyir zhes bya ba ni de rnams kyi ched du'o/ /shes rab ces bya ba ni rnal 'byor ma rnams kyi lus</text></item>
<item><p>195b.4</p><section></section><text>te/ sdug bsngal las rnam par 'byed pa'i phyir ro/ /gsol ba btab ces bya ba ni/ gsol ba 'debs pa ste/ yang dag par sbyor ba'i phyir slong ba'o/ /de nas ci zhig mdzad ce na/ kun 'khyud la sogs gnyis kyis gnyis sbyor zhing / /zhes bya ba smos te/ 'khyud</text></item>
<item><p>195b.5</p><section></section><text>pa dang / 'o bya ba la sogs pa sngon du 'gro bas thabs dang shes rab snyoms par zhugs nas/ skye ba dang / 'gag pa la sogs pa sgyu ma'i skyes bu lta bu'i sbyor ba'i sprul pa rnams kyis brgyan pa ste/ 'gro ba'i don gyi phyir nye bar gnas pa yin no/ /des ni gzhan gyi</text></item>
<item><p>195b.6</p><section></section><text>don phun sum tshogs pa'i sgo nas bkra shis brjod pa yin no/ /rang gi don phun sum tshogs pa'i sgo nas bkra shis brjod pa bstan pa'i phyir/ srid pa las grol khyod la phyag 'tshal lo/ /zhes bya ba smos te/ de la srid pa zhes bya ba ni dngos po rnams kyi skye ba dang 'gag</text></item>
<item><p>195b.7</p><section></section><text>pa'o/ /grol ba zhes bya ba ni de dang bral ba ste/ 'di la dngos po rnams kyi skye ba dang 'gag pa ni/ don dam par yod pa ma yin gyi/ sgyu ma'i skyes bu ltar brdzun pa dag cig kho na kun rdzob tu snang ngo zhes bya ba'i don to/ /des na gang gi phyir 'dis skye ba dang 'gag pa la sogs</text></item>
<item><p>196a.1</p><section></section><text>pa cung zad cig snang du zin kyang dam pa'i don du med pa'i phyir zhen par mi bya'o zhes bya bar dgongs so/ /bkra shis kyi glu'i 'og tu dril bu'i sgra bsgrags so zhes bstan pa'i phyir ro/ /rang 'dod bkra shis sgra dang ni/ /hUM hUM brjod cing dril bu</text></item>
<item><p>196a.2</p><section></section><text>gsil/ /zhes bya ba smos so/ /de'i 'og tu smon lam gdab pa bstan pa'i phyir/ rdo rje thal mo dam bcings nas/ /snying ga'i gnas su rab bzhag la/ /zhes bya ba la sogs pa smos te/ 'di dag gi don ni thal mo snying gar dam du bcings la/ sems</text></item>
<item><p>196a.3</p><section></section><text>can thams cad nad med cing / /zhes bya ba nas/ rnal 'byor bstan bcos gnas la dgod/ /ces bya ba'i bar du tshig tu brjod de smon lam gdab bo zhes bya ba 'di yin no/ /de'i 'og tu lha rnams gshegs su gsol ba bstan par bya ba'i phyir/ rdo rje khu tshur</text></item>
<item><p>196a.4</p><section></section><text>gnyis bcings nas/ /zhes bya ba la sogs pa smos te/ rdo rje khu tshur gnyis bcings nas/ /g.yon pa snying gar gzhag par bya/ /g.yas pa sa la brkyang nas ni/ /de yi 'og tu gshegs su gsol/ /zhes bya ba ni phyag rgya 'dis re'u mig dgu'i dbus na</text></item>
<item><p>196a.5</p><section></section><text>bzhugs pa'i ye shes kyi lha'i ye shes mkha' 'gro ma/ 'khor dang bcas pa gshegs su gsol ba ste/ sngags ni oM At+ma ni tiSh+Tha hUM swA hA zhes bya ba yin no/ /ye shes kyi lha mo gshegs su gsol ba'i 'og tu dam tshig gi ye shes mkha' 'gro ma bsdu ba</text></item>
<item><p>196a.6</p><section></section><text>bstan pa'i phyir/ de nas rang gi dbugs kyis ni/ /zhes bya ba la sogs pa smos te go sla'o/ /'jig rten skyong ba rnams gshegs su gsol ba bstan pa'i phyir oM sarba duSh+TaM zhes bya ba la sogs pa smos te/ oM sarba duSh+TaM zhes bya ba la sogs pa ni phyi rol gyi lha gshegs</text></item>
<item><p>196a.7</p><section></section><text>su gsol ba'i sngags so/ /phyag rgya gsungs pa/ se gol gsum ni gtogs pa yis/ /zhes bya ba smos te lag pa gnyis phan tshun bsnol la se gol gsum gtogs par bya ba'i don te/ rab tu byed pa zhes bya ba la/ 'dir smos pa'i gzhung gis lha'i</text></item>
<item><p>196b.1</p><section></section><text>rnal 'byor nas gzung ste/ gtor ma'i mthar thug pa shin tu gsal bar byed pas na rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las/ gzhan gyi gdan gyi rim par phye ba gsum pa'o// //da ni bdud rtsi lnga la sogs pa'i</text></item>
<item><p>196b.2</p><section></section><text>bye brag shes par bya ba'i phyir/ bcom ldan 'das la gsol ba 'debs pa gsungs pa/ bdud rtsi lnga zhes bya ba la sogs pa la/ bdud rtsi lnga yi khyad par dang / /zhes bya ba ni/ bcom ldan 'das las nyan par 'tshal/ /zhes bya ba dang 'brel to/ /de la khyad</text></item>
<item><p>196b.3</p><section></section><text>par zhes bya ba ni/ bye brag tu rnam par dbye ba ste/ sngar ni bye brag med par shes la/ 'dir ni re re zhing yang rnam par phye ste/ shes par 'dod pas so/ /gang gis lcags kyu lnga po brlab/ /ces bya ba la/ gang gis zhes bya ba ni khyad par gang gis zhes bya ba ste/ </text></item>
<item><p>196b.4</p><section></section><text>brlab ces bya ba ni bsgrubs pa'o/ /des na khyad par gang las bsgrubs pa'i lcags kyu'i khyad par de dag nyan par 'tshal zhes bya bar sbyar ro/ /yang na sa bon gang gis byin gyis brlabs pa'o/ /gnyis med gnyis su med pa'i chos/ /zhes bya ba la/ gnyis med ni de</text></item>
<item><p>196b.5</p><section></section><text>bzhin nyid do/ /gnyis su med pa zhes bya ba ni/ shes rab kyi pha rol tu phyin pa'i ngo bo nyid de de bzhin nyid kyi khyad par ro/ /chos zhes bya ba ni de'i ngo bo nyid de rang bzhin med pa'i mtshan nyid do/ /gnyis kyi rnam rtog ji ltar spangs/ /zhes bya ba ni gnyis kyi rnam par rtog pa</text></item>
<item><p>196b.6</p><section></section><text>ste/ shes rab kyi pha rol tu phyin pa gnyis su med pa la/ dngos po dang dngos po med pa'i rnam pa gnyis su rnam par rtog pa'o/ /A li kA li ji ltar lags/ /zhes bya ba ni/ thabs dang shes rab kyi sbyor ba ji lta bu zhig ces bya ba'i don to/ /phyi rol phyag rgya'i sems ni ci/ /zhes</text></item>
<item><p>196b.7</p><section></section><text>bya ba la/ phyi rol gyi phyag rgya zhes bya ba ni ngag gi brda'o/ /sems zhes bya ba ni mtshan ma'i phyag rgya'o/ /gzhung kha cig las ni mtshan ma zhes 'byung ste/ der yang don ni mtshan ma'i phyag rgya nyid do/ /rnal 'byor bstan bcos tshul rnams ni/ /zhes bya ba la/ rnal 'byor zhes bya ba ni</text></item>
<item><p>197a.1</p><section></section><text>dngos grub kyi thabs sman gyi sbyor ba'o/ /de nyid ni bstan bcos te/ 'dis sems can rnams kyi sems 'chos par byed cing dam pa'i chos la nye bar sbyor bar byed pas na bstan bcos so/ /tshul ni des sems can rnams dngos grub la sbyor ba ste/ 'di ltar</text></item>
<item><p>197a.2</p><section></section><text>sman gyi dngos grub de dag gis/ sangs rgyas kyi lam la yid ches par byas la/ yid ches pa des 'jug par 'gyur ro/ /zhugs pa las nyams su len par 'gyur ro/ /nyams su len pa las rdzogs pa'i byang chub nyid thob par 'gyur te/ de ltar na 'dis gcig nas</text></item>
<item><p>197a.3</p><section></section><text>gcig tu brgyud de/ rdzogs pa'i byang chub tu 'dren par byed/ thob par byed pas na tshul lo/ /yang na rnal 'byor bstan bcos nyid tshul te/ de'i phyir bzlas pa dang bsgom pa la sogs pa la 'jug la/ de'i bsod nams kyi stobs kyis gcig nas gcig tu brgyud de byang</text></item>
<item><p>197a.4</p><section></section><text>chub tu 'dren cing thob par byed pa'i phyir ro/ /lan gsungs pa/ bcom ldan 'das kyis zhes bya ba la sogs pa la/ dang po zhes bya ba ni thog mar te/ bye brag tu shes par bya'o zhes bya ba ni lhag ma yin no/ /ci zhig ce na/ bdud rtsi rdo rje chu zhes bya ba ste/ rdo rje'i</text></item>
<item><p>197a.5</p><section></section><text>cha yang yin la bdud rtsi'i rang bzhin yang yin pas na/ bdud rtsi'i rdo rje'i chu ste byang chub kyi sems so/ /gcig po de nyid bye brag lngar phye ste gsungs pa/ lnga yi bdag nyid rab tu 'jug /ces bya ba ste/ me la sogs pa'i rang bzhin 'byung ba chen po lngar 'gyur ro zhes bya ba'i don to/ /</text></item>
<item><p>197a.6</p><section></section><text>bstan pa de nyid bshad pa'i phyir/ reg na dro ba me yin te/ /zhes bya ba la sogs pa gsungs te/ reg na dro ba zhes bya ba ni reg pas dro bar shes pa'o/ /du ba ltar snang rlung yin no/ /zhes bya ba la/ du ba ltar snang ba ni rlangs pa ste/ de nyid rlung gi khams yin pa'o/ /sla ba'i rang</text></item>
<item><p>197a.7</p><section></section><text>bzhin chu zhes bya/ /zhes bya ba la/ sla ba ni 'og tu 'dzag pa dang snum pa'o/ /rang bzhin ni cha shas te/ snum pa dang / 'dzag pa'i cha ni chu yin pa'o/ /chu zhes pa'i sgra ni gsher ba'o/ /gzugs su snang ba sa yin no/ /zhes bya ba la/ gzugs su snang ba ni sra bar ston pa ste/ cha de ni</text></item>
<item><p>197b.1</p><section></section><text>sa'i khams so zhes bya ba'i don to/ /ye shes byin rlabs rdo rje nyid/ /ces bya ba la/ shes par byed pas na ye shes te/ 'das ma thag pa'i 'byung ba chen po bzhi byang chub kyi sems kyi gong bu la snang ba'o/ /byin brlabs pa zhes bya ba ni gnas pa ste/ skabs phye zhing der</text></item>
<item><p>197b.2</p><section></section><text>gnas pa'o/ /rdo rje nyid ces bya ba ni nam mkha' ste dbyer mi phyed pa'i phyir ro/ /des ni 'di skad du/ khu ba'i gong bu las 'byung ba chen po bzhir gnas par snang ba'i phyir de dag gi gnas skabs 'byed par byed pa nam mkha' nyid kyang yod par shes par bya'o zhes ston to/ /lha</text></item>
<item><p>197b.3</p><section></section><text>lnga ru ni bsgom par bya/ /zhes bya ba ni/ 'byung ba chen po lnga po de dag snang ba mtha' yas dang / don yod grub pa dang / mi bskyod pa dang / rnam par snang mdzad dang / rin chen 'byung ldan gyi ngo bor bsgom pa ste/ khu ba'i thigs pa gcig pu nyid lha lnga ru bsgom mo zhes bya</text></item>
<item><p>197b.4</p><section></section><text>ba'i don to/ /de dag ji ltar bsgom zhe na/ ma lus zhes bya ba la sogs pa smos te/ dbyibs zhes bya ba ni chu dang 'brel pas na dbyibs te/ yi ge sa'o/ /ma lus zhes bya ba la kA li ni cha shas te zla ba'o/ /sa zhes bya ba ni de dang lhan cig tu 'jug pa ste/ bdud rtsi'i sa</text></item>
<item><p>197b.5</p><section></section><text>bon yin pa'i phyir sa nyid do/ /zad par byed pa me nyid dang / /zhes bya ba la/ zad par byed pa zhes bya ba ni yi ge k+Sha ste/ k+Sha ya twad ces 'byung ba'i phyir ro/ /de nyid ni me ste/ me dang chos mthun pa'i phyir ro/ /de bzhin rtag tu rlung dang ni/ /zhes bya ba ni yi ge ya ste/ </text></item>
<item><p>197b.6</p><section></section><text>rtag tu rlung gi rang bzhin yin pa'i phyir ro/ /ngang pa mtshungs don sa dbang po/ /zhes bya ba la/ ngang pa ni yi ge haM ngo / /sa zhes bya ba ni sa'i sa bon te de nyid do/ /mtshungs don zhes bya ba ni don thams cad kyi thun mong gi ste/ ci zhig ce na/ dbang po ste stong pa la sogs</text></item>
<item><p>197b.7</p><section></section><text>pa'i gnas thams cad kyi 'das pa la sogs pa'i gnas skabs rnams kyi dpang po dang gnas su gyur pa yin no zhes bya ba'i don to/ /de ltar na ngang pa zhes bya ba'i yi ge ha nyid sa yang yin la/ dngos po rnams kyi thun mong gi dbang po yang yin pas sa dang mtshungs don dpang</text></item>
<item><p>198a.1</p><section></section><text>ngo / /sgra dang thig ler sbyar bar bya/ /zhes bya ba ni sa bon bzhi po de dag thig le dang zhabs kyu dang ldan par bya ba ste/ des ni suM yuM k+ShuM hUM hUM zhes bya bar 'gyur ro/ /ye shes kyi ni yi ge lnga/ /zhes bya ba la/ ye shes zhes bya ba ni yi ge hUM ste/ de nyid</text></item>
<item><p>198a.2</p><section></section><text>ni mi 'gyur bas na yi ge'o/ /'di ni nam mkha'i sa bon te/ lnga zhes bya ba ni de ltar sa bon rnam lnga'o/ /de yi dbus su zla ba yi/ /dbus su bdud rtsi'i yi ge'o/ /zhes bya ba ni byang chub kyi sems kyi dbus su zla ba'i dkyil 'khor/ /zla ba'i dkyil 'khor gyi gzugs</text></item>
<item><p>198a.3</p><section></section><text>kyi dbus su bdud rtsi'i yi ge a bsgom mo zhes bya ba'i don to/ /lnga po lnga ru brjod par bya/ /zhes bya ba ni/ bdud rtsi re re zhing yang 'byung ba rnam pa lnga lnga ste/ ji ltar byang chub kyi sems 'byung ba lnga'i sa bon/ suM yuM k+ShuM hUM hUM gi yi ge rnams kyis/ mi bskyod pa dang / don</text></item>
<item><p>198a.4</p><section></section><text>yod grub pa dang / snang ba mtha' yas dang / rnam par snang mdzad dang / rin chen 'byung ldan rnams su byin gyis brlabs nas/ de'i steng du yang zla ba'i dkyil 'khor la bdud rtsi'i yi ge a bsgom par bstan pa de bzhin du/ /bdud rtsi lhag ma bzhi po rnams la yang tshul ji</text></item>
<item><p>198a.5</p><section></section><text>lta ba bzhin du brtags la/ so so re re zhing 'byung ba chen po cha lnga lngar gnas pa la sangs rgyas rnam pa lnga lngar byin gyis brlabs pas nyi shu rtsa lngar 'gyur ro zhes bya ba'i don to/ /dngos dang dngos med las grol pa/ /zhes bya ba la/ dngos po ni skye ba'o/ /dngos po med pa ni skye ba</text></item>
<item><p>198a.6</p><section></section><text>med pa'o/ /gnyis las grol ba ni gnyis pa spangs pa ste/ yun ring du gnas pa'i phyir ro/ /rdo rje chu ni sbyangs pa yis/ zhes bya ba la/ rdo rje chu zhes bya ba ni nye bar mtshon pa ste lhag ma rnams kyang gzung bar bya'o/ /sbyangs pa ni dag par byas pa ste/ de nye bar longs spyod na</text></item>
<item><p>198a.7</p><section></section><text>rnal 'byor pa dngos po dang dngos po med pa las grol zhing grub par 'gyur ro zhes bya ba'i don to/ /des ni gti mug bsrings pa yin/ /zhes bya ba la/ gti mug ni mi gtsang ba'i 'du shes so/ /bsrings pa ni thag bsrings pa ste dag pa'i 'du shes dang ldan pa'i phyir ro/ /</text></item>
<item><p>198b.1</p><section></section><text>yang na tshul de ltar bdud rtsi rnams bsten pas/ rim gyis de kho na nyid la rmongs pa'i gti mug dang bral bar 'gyur te/ shes rab 'phel bar 'gyur ba'i phyir ro/ /phyi rol bdud rtsi rdzas bzang po/ /me yis btsos nas sbyangs pa ltar/ /zhes bya ba la/ ji ltar phyi rol gyi</text></item>
<item><p>198b.2</p><section></section><text>rdzas mes btsos pa bzang zhing dag la/ bdud rtsi dang 'dra bar 'gyur ba bzhin du 'dir yang blta bar bya'o/ /ci zhig ce na/ lto zhes bya ba la sogs pa smos te/ lto sogs ye shes me yis ni/ /lhag ma bshang dang gci ba yin/ /zhes bya ba la lto las byung bas na lto ste</text></item>
<item><p>198b.3</p><section></section><text>bshang dang gci ba la sogs pa'o/ /de nyid bstan phyir bshang dang gci/ /zhes bya ba smos so/ /lhag ma zhes bya ba ni btso zhes sbyar ba ste/ ye shes kyi mes sbyangs pa'o/ /yang na lha'i ye shes kyi me zhes bya bar sbyar te/ des bshang ba dang gci ba la sogs pa sbyangs pas lhag</text></item>
<item><p>198b.4</p><section></section><text>par 'gyur te/ rang bzhin gyis rdzas khyad par can du gyur pa de ni mthu lhag pas na lhag pa'o/ /me yis btsos nas me yis sbyangs/ /dbus su sbyin sreg rtag tu dbul/ /zhes bya ba la/ me yis btsos nas me yis sbyangs/ /zhes bya ba ni/ dang po lha'i ye shes kyi mes btsos nas/ de'i</text></item>
<item><p>198b.5</p><section></section><text>'og tu ting nge 'dzin gyi ye shes kyi mes tha mal pa'i rtog pa'i bud shing bsreg par bya'o zhes bya ba'i don to/ /dbus su sbyin sreg rtag tu dbul/ /zhes bya ba ni/ lus kyi nang du ye shes kyi me nyid du dbus su slar yang sbyin sreg tu dbul ba ste/ sngags pas rtag tu bza' bar bya'o</text></item>
<item><p>198b.6</p><section></section><text>zhes bya ba'i don to/ /rdo rje chu yi sa bon ni/ /sa bon bcas pa bzlas nas kyang / /zhes bya ba la/ rdo rje chu'i sa bon zhes bya ba ni bdud rtsi byin gyis rlob pa'i sngags so/ /sa bon bcas pa zhes bya ba ni/ thabs dang shes rab snyoms par 'jug pa ste/ thabs dang shes rab</text></item>
<item><p>198b.7</p><section></section><text>snyoms par 'jug pas sbyang bar bya ba'i phyir gang gis bdud rtsi dag par byed pa'i sngags de nyid bzla bar bya'o zhes bya ba'i don to/ /des ni rdo rje dang pad+ma mnyam par sbyor ba sbyang ba bstan pa yin no/ /yang na sa bon gang gis sbyangs pa de nyid bzlas la bza' bar bya'o zhes bya bar</text></item>
<item><p>199a.1</p><section></section><text>ston to/ de nyid kyi phyir gsungs pa/ de yi dbus su nyi ma la/ /dur khrod yi ge bsams nas bsreg /ces bya ba smos te/ de'i dbus su zhes bya ba ni/ bdud rtsi'i dbus su bsgom pa'i yi ge a ste/ de dang bcas par bzla zhes bya ba snga ma dang sbyar ro/ /</text></item>
<item><p>199a.2</p><section></section><text>bcas pa de gang zhe na/ nyi ma zhes pa la sogs pa ste/ dur khrod kyi yi ge ni k+ShuM ngo / /nyi ma zhes bya ba ni nyi ma ltar 'bar ba'i lha'i me'o/ /'dis a k+ShuM zhes bzlas la bsreg par bya'o zhes ston to/ /yang nyi ma la k+ShuM bsgom pa'o/ /lhag ma ni bshad zin to/ /bdud rtsi chu</text></item>
<item><p>199a.3</p><section></section><text>zhes bya ba ni/ /lha ni rnam pa gsum du grags/ /zhes bya ba ni byang chub kyi sems la sogs pa'i bdud rtsi rnams 'jig rten dbang phyug la sogs pa'i lha gsum gyi bdag nyid du bya ba ste/ des ni gzhung nye bar bsdu ba bstan to/ /da ni go rims la mngon par zhen pa spang bar bya ba'i phyir</text></item>
<item><p>199a.4</p><section></section><text>bdud rtsi lnga dris ba'i lan btab pa'i 'og tu/ A li kA li dris pa'i lan gdab pa bstan par bya ba'i phyir A li zhes bya ba la sogs pa smos te/ A li zhes bya ba ni dpe med pa'i bde ba'i ro'o/ /li zhes bya ba ni de 'dis len cing shis par byed pas li ste rdo rje'o/ /de nyid ni bung ba ste me</text></item>
<item><p>199a.5</p><section></section><text>tog gi chu 'dren cing 'thung bar byed pa'i phyir ro/ /de yang 'dir thabs rjod par byed pa yin te/ ji ltar dgyes pa'i rdo rje la sogs pa las A li shes rab kyi ngo bor rjod par byed pa ni dgongs pa gzhan yin par blta bar bya ste/ sgra rnams la rnam par bkod pa nges pa med pa'i phyir ro/ /yang</text></item>
<item><p>199a.6</p><section></section><text>na b+h+ra ma zhes bya ba ni 'khrul pa'o/ /ra zhes bya ba ni rnam par 'joms pa ste/ rdo rje nyid la 'khrul pa rnam par 'joms pa'i rten yin pa'i phyir ro/ /kha cig ni b+h+ra ma zhes bya ba ni 'khor ba yin la/ ra zhes bya ba ni rnam par rol pa ste/ rdo rje 'dis 'khor ba'i bde ba la rnam par rol pas</text></item>
<item><p>199a.7</p><section></section><text>b+h+ra ma ra zhes zer ro/ /de nyid ni 'jigs byed yin te/ gnyis su med par rtogs pa'i rten yin pa'i phyir byis pa nyan thos rnams la 'jigs pa ster bar byed pa'i phyir ro/ /rnam pa gnyis bstan par bya ba'i phyir/ /A li nam mkha' mthas gtugs pa'i/ /chos kyi dbyings kyi</text></item>
<item><p>199b.1</p><section></section><text>rang bzhin la/ /zhes bya ba smos te/ 'dis ni byang chub kyi sems bstan to/ /de yang 'di ltar 'di las sems can rnams skyes shing 'byin pa'i go skabs ltar bas na nam mkha'o/ /pa ri an+ta zhes bya ba las pa ri zhes bya ba ni kun du bde ba'o/ /an+ta zhes bya ba ni skad kyi byings</text></item>
<item><p>199b.2</p><section></section><text>las 'ching bar 'dren te/ byang chub kyi sems 'dis kun du bde ba 'ching bas na mthas gtugs pa'o/ /rang gi mtshan nyid 'dzin pas na chos te/ sems can rnams yin la/ de 'dis 'dzin cing gso bar byed pas na dbyings te/ byang chub kyi sems so/ /rang bzhin la</text></item>
<item><p>199b.3</p><section></section><text>zhes bya ba ni ngo bo nyid de dang po'i don gyis gnyis pa yin no/ /de dag gis ni byang chub kyi sems kyi rnam grangs bstan to/ /dbyings de nyid kyi khyad par bstan par bya ba'i phyir/ rgyu dang zhes bya ba la sogs pa smos te/ dus rtag tu dgos pa med pa'i bya ba la rgyug cing 'jug pa'i</text></item>
<item><p>199b.4</p><section></section><text>phyir/ rgyu ba ste so so'i skye bo tha mal pa rnams so/ /rtag tu dgos pa med pa la mi 'jug pa'i phyir/ mi rgyu ba ste dpyod pa sngon du gtong ba rnams so/ /gsang blo can zhes bya ba la/ gsang ba zhes bya ba ni/ thabs dang shes rab gnyis su med pa'i ye shes te/ so so'i skye</text></item>
<item><p>199b.5</p><section></section><text>bo rnams kyis mi shes pa'i phyir gsang ba'o/ /blo ni de'i rnam pa can gyi sems so/ /de dag gang la yod pa de dag ni gsang blo can te sangs rgyas dang byang chub sems dpa' rnams so/ /lus zhes bya ba ni lus can rnams te de dag nyid do/ /ma lus pa ni lus pa med pa'o/ /skyed</text></item>
<item><p>199b.6</p><section></section><text>pa po ni rgyu mtshan te/ 'di ltar rdzogs pa dang / ma rdzogs pa'i lus can thams cad ni chos kyi dbyings kyi rang bzhin gyi byang chub kyi sems las byung ngo zhes bya ba'i don to/ /de ltar A li'i ngo bo bstan nas/ de'i zhar las byung ba byang chub kyi sems kyi gnas bstan pa'i tshul gyis khrag dang khu</text></item>
<item><p>199b.7</p><section></section><text>ba bdud rtsi lnga'i snying por bstan cing / de las kyang khu ba 'ba' zhig bdud rtsi lnga'i rang bzhin du bstan pa'i phyir/ bcu dang brgyad kyi zhes bya ba la sogs pa smos te/ bcu dang brgyad kyi rtsa zhes bya ba ni nu ma la sogs pa'i gnas bco brgyad de/ de dag nas drangs nas zhes bya ba dang 'brel to/ /</text></item>
<item><p>200a.1</p><section></section><text>dbang po kun zhes bya ba ni/ /mig la sogs pa'i dbang po'i sgo thams cad de dag gi dbus nas zhes bya bar sbyar ro/ /bcud rtsi zhes bya ba ni byang chub kyi sems so/ /A li zhes bya ba ni rdo rje'o/ /dbus zhes bya ba ni dbus nas zhes bya ba ste lnga pa'i don gyis bdun pa</text></item>
<item><p>200a.2</p><section></section><text>yin no/ /thim par 'gyur zhes bya ba ni pad+ma'i dbus su dbab bo/ /gang gis drang bar bya zhe na/ 'jigs byed rdo rje'i sgra yis te/ /rdo rjes pad+mo phye ba'i sgra yis so/ /sbyor ba'i rdzas zhes bya ba ni byang chub kyi sems so/ /de nas ci zhig bya zhe na/ sbyang ba bstan par bya ba'i phyir/ </text></item>
<item><p>200a.3</p><section></section><text>rlung dang me'i zhes bya ba la sogs pa smos te/ 'di'i don bshad zin to/ /bdud rtsi'i yi ge btu ba bstan pa'i phyir/ /dbyangs yig dang po mchog sa bon/ /zhes bya ba smos te/ dbyangs yig dang po ni a thung ngu ste yig 'bru rnams kyi dam pa yin pas mchog gi sa bon no/ /de'i</text></item>
<item><p>200a.4</p><section></section><text>dbus su zhes bya ba ni bdud rtsi'i dbus su zla ba'i steng du'o/ /gzung ba ni bsam pa'o/ /lhag ma ni go sla'o/ /yang na de'i dbus su zhes bya ba ni hUM gi zla tshes dang thig le'i steng du zhes bya ba'i don to/ /yang na dbang po kun gyi zhes pa la sogs pa la/ byang chub kyi sems nyid 'dzag</text></item>
<item><p>200a.5</p><section></section><text>cing 'bab pas na kun no/ /de nyid ni de kho na nyid shes par byed pa'i phyir dang / bde ba ster bar byed pa'i gtso bo yin pa'i phyir dbang po'o/ /de'i zhes bya ba ni rtsa rnams so/ /dbus zhes bya ba ni rdo rje'i lte bar ro/ /des cir 'gyur zhe na/ A li dbus su thim par 'gyur/ /zhes bya ba</text></item>
<item><p>200a.6</p><section></section><text>smos te/ A li zhes bya ba ni khu ba'o/ /dbus zhes bya ba ni shes rab bo/ /thim pa zhes bya ba ni gnyis su med pa ste lhan cig skyes pa'i dga' ba'o/ /'gyur ba ni mngon sum du gyur pa'o/ /de dag gis ni gnas bco brgyad nas byang chub kyi sems drangs te/ rdo rje dang pad+ma'i lte ba'i</text></item>
<item><p>200a.7</p><section></section><text>dbus su son pa de'i tshe lhan cig skyes pa'i dga' ba mngon sum du bya'o zhes bya bar ston to/ /ji ltar drang zhe na/ 'jigs byed rdo rje zhes bya ba smos te/ sgra zhes bya ba ni sgra'i rnam pa'o/ /de nyid gang zhe na/ rlung dang me'i zhes bya ba la sogs pa la/ rlung zhes bya ba la sogs pa ni</text></item>
<item><p>200b.1</p><section></section><text>ya'o/ /me zhes bya ba ni ra'o/ /bdun zhes bya ba ni bdun pa'o/ /don zhes bya ba ni mthar gyur pa ste/ don du gnyer bar bya ba'i phyir ro/ /de yang 'di ltar dper na sgrub thabs kyi lam gyi mthar gtugs pa'i 'bras bu ni don du gnyer bar bya bas don zhes zer ba ltar/ 'dir yang rlung</text></item>
<item><p>200b.2</p><section></section><text>dang me'i bdun pa sa dang ha ni mthar gyur pa'i don gyis na don no/ /yang na bdun zhes bya ba ni rta bdun no/ /don ni de'i mtha' ma yin no/ /de ltar na rta bdun pa zhes bya bar sbyar te/ a swa dang ha la zhes zer ba'i phyir rta bdun pa ni sa dang ha'o/ rdo rje ma yi sa bon sbyar zhes bya</text></item>
<item><p>200b.3</p><section></section><text>ba la/ rdo rje ma'i sa bon ni sa nyid do/ sbyar zhes bya ba ni de nyid bdud rtsi'i rang bzhin yin pa'i phyir zla tshes dang chos mthun pas/ ha'i zla tshes su bya ba'o/ /lhag ma ni bshad zin to/ /de ltar thabs kyi lan btab nas/ shes rab kyi lan bstan par bya ba'i phyir/ kA li</text></item>
<item><p>200b.4</p><section></section><text>zhes bya ba la sogs pa smos te/ me tog ces bya ba ni bud med rnams kyi chos 'byung ba ste/ rdo rje nyi mas kha phye ba'i phyir ro/ /kA li zhes bya ba la/ ka zhes bya ba ni bde ba'o/ /li zhes bya ba ni de'i ro myong bar byed pa ste/ me tog 'dis bde ba'i ro myong bar byed pa'i phyir kA</text></item>
<item><p>200b.5</p><section></section><text>li'o/ /kun du mnan zhes bya ba ni rdo rje can gyis zhes bya ba 'og ma dang sbyar te/ rdo rje can zhes bya ba ni bde ba'o/ /mnan zhes bya ba ni bzhugs pa ste/ chos kyi 'byung gnas dkar po gru gsum gyi nang du sna tshogs pad+ma'i lte ba la/ rdo rje snying por rdo rje 'dzin bde ba chen po</text></item>
<item><p>200b.6</p><section></section><text>bzhugs so zhes bya ba'i don to/ /de ltar yang gsungs pa/ bde ba srung bar byed pa'i phyir/ /de nyid bde ba can du brjod/ /ces so/ /de yang bde ba 'ba' zhig ma yin gyi/ lhan cig skyes pa'i ngo bo nyid du bstan pa'i phyir/ lus me tog ces bya ba smos te/ de la me tog</text></item>
<item><p>200b.7</p><section></section><text>ces bya ba ni byang chub kyi sems de me tog pad+ma las byung ba'i phyir ro/ /lus zhes bya ba ni bcom ldan 'das kyi sku'i ngo bo nyid do/ /de ltar yang he badzra las/ bcom ldan khu ba'i rnam par gyur/ /zhes gsungs pa'o/ /'khor ba thams cad bskyed pa ste/ sa dang kun gyi ma</text></item>
<item><p>201a.1</p><section></section><text>zhes bya/ /zhes bya ba la/ kA li de nyid ni sems can thams cad kyi 'byung gnas su gyur pa dang / ngan 'gro dang bde 'gro rnams kyi rten du gyur pa'i phyir sa gzhi dang ma la sogs pa'i sgrar brjod pa yin no/ /bde ba yang kA li'i sgrar bstan pa'i phyir/ ye</text></item>
<item><p>201a.2</p><section></section><text>shes chu'i zhes bya ba la sogs pa smos te 'dir zhes bya ba ni me tog la bsnyegs te chos 'byung ba 'dir ro/ /ye shes chu bo zhes bya ba ni/ me long lta bu la sogs pa'i ye shes nyid sdug bsngal gyi gdung ba sel bar byed pas chu ste bde ba'o/ /de nyid ni shes rab kyi sgrar brjod</text></item>
<item><p>201a.3</p><section></section><text>de/ de bzhin zhes bya ba'i sgras ni kA li zhes bya ba'i sgrar bsnyeg par bya'o/ /rgya mtsho zhes bya ba ni ye shes kyi chu de'i gnas su gyur pa'i phyir chos 'byung ba nyid do/ /shes rab ces bya ba la/ spros dang bral ba'i shes pa ni shes rab ste bde ba nyid yin la/ de'i gnas de la</text></item>
<item><p>201a.4</p><section></section><text>yang nye bar gdags pas de skad ces bya'o/ /chu srin nya zhes bya ba ni 'dod chags la sogs pa rnam par dag pa'i sangs rgyas rnams te/ de rnams kyis gang ba zhes bya ba lhag ma yin no/ /de ltar yang he badzra las gsungs pa/ rdo rje pad+mo sbyor ba las/ /sra bar snang ba</text></item>
<item><p>201a.5</p><section></section><text>sa yin te/ /sra ba'i chos nyid gti mug yin/ /gti mug rnam par snang mdzad bzhed/ /ces smos pa gang yin pa'o/ /'dir yang chu srin nya yis shes kyis kA li mtshan par blta bar bya'o/ /de ltar yang gsungs pa/ sangs rgyas rin chen za ma tog /ces bya</text></item>
<item><p>201a.6</p><section></section><text>ba gang yin pa'o/ /gnyis med ces bya ba la sogs pa la/ gnyis med ces bya ba ni/ A lir gdags pa'i khu ba dang kA lir gdags pa'i bde ba gnyis su med pa'i lhan cig skyes pa bsten to/ /yang na gnyis med ni phyi rol gyi phyag rgya'o/ /'dam zhes bya ba</text></item>
<item><p>201a.7</p><section></section><text>ni/ 'dam skyes te pad+ma'o/ /dbus ni de'i snying po'o/ /der ci zhig ce na/ thabs kyi myu gu zhes bya ba smos te/ pad+ma'i snying por gyur pas na myu gu yin la/ bde ba de la nye ba'i phyir thabs yin te/ khA ga mu kha'i rtsa'o/ /ban+du ka ltar kha bye ba'i/ /zhes bya ba ni/ me</text></item>
<item><p>201b.1</p><section></section><text>tog ban+du ka ltar kha bye ba dang bcas pa'o/ /sbrang rtsi bdud rtsi yi ni gnas/ /zhes bya ba la/ sbrang rtsi ni khu ba'o/ /bdud rtsi ni zla mtshan te/ de dag gi 'byung gnas su gyur pa'o/ /de las zla mtshan gang yin pa de yang kA li'i ngo bo nyid du bstan par bya ba'i phyir/ kA li'i bdud</text></item>
<item><p>201b.2</p><section></section><text>rtsi de nyid ni/ /me tog chu yis kun du bskor/ /zhes bya ba smos te/ me tog ces bya ba ni zla mtshan te 'bras bu la nye ba'i phyir ro/ /de nyid ni chu ltar 'dzag pa'i phyir chu'o/ /bskor zhes bya ba ni gang ba'o/ /de dag gis ni khA ga mu kha zhes bya ba'i rtsa kha bye bar gyur na/ cig car</text></item>
<item><p>201b.3</p><section></section><text>ram rim gyis kyang rung ste/ khu ba dang zla mtshan 'dzag par 'gyur ro zhes bya bar ston to/ /da ni de ltar kA li bstan pa'i zhar la/ bdud rtsi'i snying po zla mtshan nyid sha rnam pa lnga'i rang bzhin yin pas de la longs spyod pa'i cho ga bstan pa'i phyir/ yi ge nyis 'gyur zhes bya ba la</text></item>
<item><p>201b.4</p><section></section><text>sogs pa smos te/ yi ge nyis 'gyur ni Sha dang ka bsdus pa'i phyir k+Sha'o/ /thig le dang rtsa bar sgra ni yang dag par sbyar zhes bya ba ni/ u dang thig ler ldan pa'o/ /bsdus pas k+ShuM zhes bya bar 'gyur ro/ /lha rnams kyi ni rigs kyi yum/ /zhes bya ba ni rnal 'byor ma rnams bskyed pa'i</text></item>
<item><p>201b.5</p><section></section><text>sa bon no/ /yang na lha ni me'i lha'o/ /yum ni de'i 'byung gnas so/ /da ni bdud rtsi'i snying po byang chub kyi sems dang zla mtshan yi ge a dang 'das ma thag pa'i k+ShuM gis lhan cig tu byin gyis brlab pa bstan pa'i phyir/ zla ba zhes bya ba la sogs pa smos te/ pad+ma'i lte ba'i nang du rnam pa</text></item>
<item><p>201b.6</p><section></section><text>lnga lngar bsgom mo zhes bya ba'i don to/ /A li kA li tha snyad lhag ma bstan par bya ba'i phyir dang / bdud rtsi'i snying po nye bar bsdu ba bstan pa'i phyir/ A li zhes bya ba la sogs pa smos te/ 'dir A li dang kA li ni skyes pa dang bud med kyi tha snyad do/ /de bzhin gshegs ma zhes bya ba ni</text></item>
<item><p>201b.7</p><section></section><text>'dis de bzhin du 'gro bar byed pa'i phyir te/ las kyi phyag rgya'o/ /lus gnyis las ni skyes pa dag /ces bya ba ni khu ba dang bcas pa'i zla mtshan dang / byang chub kyi sems so/ /bdud rtsi yi ni cho ga mchog /ces bya ba la/ bdud rtsi ni nye bar mtshon pa ste sha yang gzung bar</text></item>
<item><p>202a.1</p><section></section><text>bya'o/ /mchog ces bya ba ni/ gnyis po des thams cad bsdus pa'i phyir dam pa'o/ /da ni yi ge a'i sngags btu ba gsal por bstan par bya ba'i phyir/ sde tshan gsum pa zhes bya ba la sogs pa smos te/ sde tshan gsum pa'i yi ge gsum pa ni Da'o/ /</text></item>
<item><p>202a.2</p><section></section><text>dbyug pa phyi mo zhes bya ba ni/ ra'i gzugs can gyi u ste/ de de'i 'og tu gdags par bya'o/ /rdo rje can zhes bya ba ni Da nyid de/ rdo rje'i gzugs 'dra ba'i phyir ro/ /ska bo che yis dkri bar bya/ /zhes bya ba ni de gnyis 'brel bar bya ba'i phyir ro/ /'dis ni ta dang rar 'dus pa'i</text></item>
<item><p>202a.3</p><section></section><text>a bstan gyi ta dang ba'i bdag nyid kyi a ni ma yin no zhes ston to/ /da ni bdud rtsi lnga'i sa bon phan yon bstan pa'i phyir/ bdud rtsi lnga zhes bya ba la sogs pa smos te/ de la dang po rdo rje bdud rtsi chu/ /A li nam mkha'i mthas gtugs pa/ /zhes bya ba la sogs pa</text></item>
<item><p>202a.4</p><section></section><text>bstan pa'i byang chub kyi sems dang / lhag ma bshang dang gci zhes bya ba bstan pa'i bdud rtsi gnyis dang / me tog chu zhes bya bas bstan pa'i zla mtshan dang / man ngag gis bstan pa'i dar snabs dang lnga ni bdud rtsi lnga'o/ /yang gang bdud rtsi lnga smos pa der ra'i sgras khrag smos pa</text></item>
<item><p>202a.5</p><section></section><text>la/ zla mtshan nyid gzung bar bya'i tha mal pa'i khrag ni ma yin no/ /lnga po de dag kyang sngar smos pa'i tshul gyis re re zhing so so lnga lngar bsgrub par bya'o/ /de nyid 'dis zhes bya ba ni sbyang ba'i cho ga smos pa ste de kho na nyid kyis so/ /lus can bdag nyid bkru bar bya/ /zhes bya ba</text></item>
<item><p>202a.6</p><section></section><text>ni/ nyon mongs pa rnams dag par bya ba'o/ /bdud rtsi lnga yi khyad par dang / /zhes bya ba ni sbyangs pa'i khyad par ro/ /gang gis shes 'gyur zhes bya ba ni/ gang gis zos pa na zhes bya ba'i bar du'o/ /'chi mi 'gyur zhes bya ba ni/ 'chi ba dang rga ba la sogs pa</text></item>
<item><p>202a.7</p><section></section><text>las ring du 'gyur ba ste/ 'chi ba nye bar mtshon pa'o/ /ci ste 'chi bar 'gyur na de'i tshe gsungs pa/ 'gro ba'i sgo zhes bya ba la sogs pa ste/ 'gro ba'i sgo ni 'gro ba'i lam mo/ /ci 'dra zhe na/ dag pa'i lus ni skyon med pa/ zhes bya ba smos te/ mi dang lha'i</text></item>
<item><p>202b.1</p><section></section><text>lus su 'gro ba'i lam mo/ /mthong ba ni der 'gro ba'o/ /bdud rtsi'i sbyor ba kun shes pas/ /rang dgar bdud rtsi myang bar bya/ /zhes bya ba ni go sla'o/ /yang na 'di'i don ni byang chub sems kyi bdud rtsi thabs dang shes rab gnyis su med pa'i sbyor bas/ lhan cig skyes pa'i ro myang</text></item>
<item><p>202b.2</p><section></section><text>bar bya'o zhes bya ba'i don to/ /da ni lcags kyu lnga zhes pa'i lan bstan pa'i phyir/ bza' ba lnga zhes bya ba la sogs pa smos te/ bye brag ces bya ba la sngar smos pa'i rim pas so/ /gang zhig shes nas zos pa yis/ /zhes bya ba ni sbyang ba'i cho ga gang zhig shes pa</text></item>
<item><p>202b.3</p><section></section><text>sngon du 'gro bas zos na'o/ /myur du 'gro ba mthong bar 'gyur/ /zhes bya ba ni bshad zin to/ /yang na 'gro ba ni thar pa'o/ /mthong ba ni thob pa'o/ /myur du zhes bya ba ni tshe 'di nyid las te/ gzhan du bskal pa grangs med pas kyang rnyed par dka' ba de mthong ba'i tshe</text></item>
<item><p>202b.4</p><section></section><text>'di nyid las rnyed par 'gyur ro zhes bya bar dgongs so/ /lcags kyu rnams gsungs pa blo chen zhes bya ba la sogs pa la blo dang ldan pas na blo chen te/ glang po che'o/ /shin tu lkugs pas na ngag ste/ bsting ba'i tshig gis na ba lang ngo / /yang na sha 'dis ngag snyan pas</text></item>
<item><p>202b.5</p><section></section><text>na ngag go/ /rang gi rigs la 'gran tshol bas na/ rigs la 'gran te khyi'o/ /reg 'gro zhes bya ba la/ zhon na ring du 'gro bas na reg 'gro ste rta'o/ /lcags kyu chen po ni go sla'o/ /shel dang 'dra zhes bya ba ni shel ltar dag cing sbyangs nas bza' ba'o/ /de nyid kyi</text></item>
<item><p>202b.6</p><section></section><text>phyir gsungs pa/ rnam shes zhes bya ba la sogs pa la/ rnam shes sa bon ni yi ge hUM ngo / /gzung bar bya zhes bya ba ni/ bsgom pa ste yi ge hUM bzlas pa dang / bsgom pas lcags kyu chen po sbyang bar bya'o/ /shel gyi sems kyis zhes bya ba ni/ shel ltar dang</text></item>
<item><p>202b.7</p><section></section><text>pa'i sems te/ rnam par rtog pa'i dri ma dang bral bas so/ /bgegs kyi lcags kyu zhes bya ba ni/ bi na ya ka'i rang bzhin yin pas na/ bgegs te glang po che'i sha'o/ /gcig pa ni mtshungs pa ste/ lcags kyu chen po dang sbyang ba'i cho ga mtshungs pa'o/ /</text></item>
<item><p>203a.1</p><section></section><text>de nyid kyi phyir hUM zhes bya ba smos te go sla'o/ /gnas kyi bdag po zhes bya ba ni khyi ste/ rang gi gnas su stobs dang ldan pa'i phyir ro/ /lhag ma ni go sla'o/ /rta'i lcags kyu zhes bya ba la sogs pa la/ thams cad rig pa zhes bya ba ni rnal 'byor pa ste/ </text></item>
<item><p>203a.2</p><section></section><text>lcags kyu'i bye brag gis sa bon gyi de kho na nyid rig pa dang ldan pa'o/ /rdo rje lcags kyu zhes bya ba ni go'i dang po can gyi lcags kyu ste/ lcags kyu 'dis lus rdo rje ltar na ba dang / rga ba la sogs pas mi phyed pa'i phyir ro/ /de nyid kyi phyir gsungs pa/ rdo rje'i lus su brjod pa</text></item>
<item><p>203a.3</p><section></section><text>ste/ /zhes bya ba'o/ /phan yon bstan pa'i phyir/ rnal 'byor pa rnams sdig sbyang ngo / /zhes bya ba smos te/ lcags kyu de rnams bstan pas/ rnal 'byor pa rnams kyi las dang nyon mongs pa'i sdig pa 'dag par 'gyur ba'o/ /de nyid kyi phyir aM ku sha ste/ de la</text></item>
<item><p>203a.4</p><section></section><text>aM zhes bya ba ni don te 'bras bu'o/ /ku sha zhes bya ba ni byed cing bsgrub pa'o/ /gtor ma'i dus bstan pa'i phyir bcu bzhi dang zhes bya ba la sogs pa smos te/ zla ba yar ngo dang mar ngo'i bcu bzhi la sogs pa'i tshes la lha'i rnal 'byor dang ldan pas cho ga ji lta ba bzhin du gtor ma</text></item>
<item><p>203a.5</p><section></section><text>sbyin pa'o/ /ji ltar zhe na/ rab tu 'bad de zhes bya ba smos te/ nan tan du bya ba dang bcas pas so/ /rtag tu nges pa dang bcas pas gtor ma sbyin na 'grub par 'gyur ro zhes bya ba bstan pa'i phyir/ rtag tu zhes bya ba la sogs pa smos so/ /spyod pa zhes bya ba ni</text></item>
<item><p>203a.6</p><section></section><text>longs spyod de/ mtho ris kyi mtshan nyid do/ /grol ba zhes bya ba ni thar pa ste/ sangs rgyas kyi go 'phang ngo / /las rnams thams cad 'grub par 'gyur/ /zhes bya ba ni/ rgyas pa la sogs pa'i las rnams 'grub pa'o/ /de nyid bstan par bya ba'i phyir/ rgyal</text></item>
<item><p>203a.7</p><section></section><text>po'i pho brang zhes bya ba la sogs pa smos te/ rgyal po'i pho brang 'gro na yang / /myur du dpal dang ldan par 'gyur/ /zhes bya ba ni ye shes mkha' 'gro ma'i rnal 'byor dang ldan pas/ rdzas bcu las byas pa'i ri lu sbyang ba byas te khar bcug nas/ rgyal po'i pho brang du</text></item>
<item><p>203b.1</p><section></section><text>'gro na/ de ma thag tu dpal 'phel bar 'gyur ro zhes bya ba'i don to/ /mdza' bo sdug cing zhes bya ba ni/ shin tu yid gcugs par gyur pa'o/ /yid 'ong bar zhes bya ba ni dbang du gyur pa'o/ /mthong ba tsam gyis zhes bya ba ni bltas pa'o/ /dbul po nor gyis phongs pa</text></item>
<item><p>203b.2</p><section></section><text>yang / /zhes bya ba la/ dbul po nyid phongs pa ste/ nor dang bral ba'o/ /khyim ni 'byor zhing rgyas par 'gyur/ /zhes bya ba ni khyim nor gyis gang bar 'gyur ba'o/ /de dag thams cad la yang rim pa snga ma nyid dang sbyar bar bya'o/ /'chi ba'i tshe na zhes bya ba la sogs pa</text></item>
<item><p>203b.3</p><section></section><text>ni go sla'o/ /dri zhim dang ni zhes bya ba la sogs pa la/ dri zhim zhes bya ba ni dri zhim po gang yang rung ba'o/ /sbyar ba ni bsreg pa ste/ ci dang zhe na/ rdzas bcu zhes bya ba smos te/ rdzas bcu zhes bya ba ni rnam par snang mdzad dang / rin chen 'byung ldan dang / snang ba mtha'</text></item>
<item><p>203b.4</p><section></section><text>yas dang / mi bskyod pa zhes bya bar grags pa rnams dang / don yod grub pa zhes bya bar grags pa lud skabs te bdud rtsi lnga dang / go ku da ha na ste lcags kyu lnga'o/ /yi ge bcu yi sngags dag ni/ /zhes bya ba ni sangs rgyas lnga'i snying po hUM hUM k+ShuM yuM suM zhes bya ba lnga dang / </text></item>
<item><p>203b.5</p><section></section><text>go ku da ha na rnams kyi snying po sriM griM hUM dzr-IM hUM zhes bya ba lnga ste bcu'o/ /phyag 'tshal sred pa'i mtha' dang ldan/ /zhes bya ba ni dang por oM dang mtha' mar swA hA spel ba ste/ bsdus pas oM hUM hUM k+ShuM yuM suM sriM griM hUM dzr-IM hUM swA hA zhes bya bar 'gyur ro/ /rnal 'byor pa yis 'bum bzlas te/ /</text></item>
<item><p>203b.6</p><section></section><text>zhes bya ba ni ye shes mkha' 'gro ma'i rnal 'byor dang ldan pas/ thog mar sngags 'di 'bum du bzlas pas bsnyen par bya'o/ /mkha' 'gro'i gtor ma byin brlabs la/ /zhes bya ba ni gtor ma sngon du 'gro bas so/ /sgrub pos 'di yi du bas bdug /ces bya ba ni/ sngags</text></item>
<item><p>203b.7</p><section></section><text>bzlas ma thag pa'i brgya rtsa brgyad bzlas pa'i du bas bdag nyid la bdug pa'o/ /'gro ba thams cad rmongs par 'gyur/ /zhes bya ba ni chags shing dbang du 'gyur ba'i rnam grangs so/ /gzhan dag la yang bsnyen pa la sogs pa'i cho ga ni 'di nyid yin par blta'o/ /lhag</text></item>
<item><p>204a.1</p><section></section><text>ma ni go sla bas ma phye'o/ /de dag las su sbyar bar bya/ /ngas bstan pa la the tshom med/ /ces bya ba ni gur gum la sogs pa'i rdzas de dag gis dbang du bsdu ba la sogs pa'i las rnams sbyar zhing bsgrubs na gdon mi za bar 'grub par 'gyur ro zhes</text></item>
<item><p>204a.2</p><section></section><text>bya bar dgongs te nye bar bsdu ba'o/ /da ni rnal 'byor ma rnams kyi sgrub pa bstan pa'i phyir pho nya zhes bya ba la sogs pa smos te/ ci'i phyir rnal 'byor ma rnams bsgrub ce na/ pho nya'i las kyi bya ba yis/ /grub pa'i rnal 'byor don gnyer phyir/ /zhes bya ba gsungs te/ grub</text></item>
<item><p>204a.3</p><section></section><text>pa'i rnal 'byor ma rnams las thams cad byed pa'i pho nyar don du gnyer bar bya ba'i phyir te/ bdag gir bya ba zhes bya ba'i bar du'o/ /lan gsungs pa/ pho nya zhes bya ba la sogs pa la/ pho nya'i las su rab sbyar bas/ /zhes bya ba ni/ rnal 'byor ma rnams pho nyar bya'o/ /</text></item>
<item><p>204a.4</p><section></section><text>las rnams kun gyi snying po bas/ /zhes bya ba ni/ las thams cad la stobs dang ldan pa'i phyir/ gtso bo zhes bya ba'i don to/ /sgrub pa'i cho ga bstan par bya ba'i phyir/ shing gcig ces bya ba la sogs pa smos te/ shing gcig gi ni drung dag tu/ /cho ga bzhin du</text></item>
<item><p>204a.5</p><section></section><text>'bum du bzlas/ /zhes bya ba ni 'bar byed ma bsgrub pa'i phyir/ dang por bsnyen pa bstan pa yin no/ /de la shing gcig ces bya ba ni/ rgyang grags tshun chad du zla med pa'o/ /cho ga bzhin du 'bum du bzlas/ /zhes bya ba ni dam tshig bsten pa la gus pa'i rnal 'byor</text></item>
<item><p>204a.6</p><section></section><text>pas gtor ma sbyin pa sngon du 'gro bas bris sku'i mdun du 'bum phrag gcig tu bzlas pa'o/ /cho ga de nyid bstan pa'i phyir/ khru gang zhes bya ba la sogs pa smos te/ thang kha zhes bya ba ni man ngag las zla mtshan can gyi dgab ma las bya ba'o/ /ci snyed cig tu bya zhe na/ </text></item>
<item><p>204a.7</p><section></section><text>khru gang bzhi char bcas pa ste/ /khru'i bzhi cha gcig dang bcas pa'i khru gang du'o/ /bri ba zhes bya ba ni 'bar byed ma'i gzugs bri ba'o/ /ji snyed cig ce na/ mtheb sor bcu gnyis tshad du ste/ sor bcu gnyis kyi dpangs dang ldan par ro/ /ji ltar zhe na/ kha dog</text></item>
<item><p>204b.1</p><section></section><text>ser mo zhes bya ba la sogs pa ste go sla'o/ /'bad de mchod pa'i cho ga brtsam/ /zhes bya ba ni mdor bstan pa ste/ 'di nyid bshad pa'i phyir/ dri dang me tog ces bya ba la sogs pa smos so/ /'dis ni dri dmar po dang / me tog dmar pos mchod nas/ sha skam gyi</text></item>
<item><p>204b.2</p><section></section><text>bdug pas bdugs la/ nye bar spyod pa'i gtor ma sbyin pa'o zhes ston to/ /rdzas lnga dag dang dngos po lnga/ /zhes bya ba la/ rdzas lnga zhes bya ba ni bdud rtsi lnga'o/ /dngos po lnga zhes bya ba ni go ku da ha na ste sha lnga'o/ /mchod nas de bzhin 'bum du bzlas/ /zhes bya ba</text></item>
<item><p>204b.3</p><section></section><text>ni gtor ma sngon du 'gro ba'i bsnyen pa 'bum du bzlas kyi 'og tu yang gtor ma sngon du 'gro ba'i bzlas pa 'bum gyis bsgrub par bya'o zhes bya ba'i don to/ grub pa'i mtshan nyid bstan pa'i phyir/ dang po la ni zhes bya ba la sogs pa smos te go sla'o/ /pho nya 'ongs nas dam tshig</text></item>
<item><p>204b.4</p><section></section><text>gi sngags dang phyag rgya bstan pas mnyam par bya ba'i phyir/ de yi sngags kyi brjod nas kyang / /zhes bya ba la sogs pa smos te/ de'i sngags zhes bya ba ni bsnyen pa la sogs pa'i dus su bzlas pa'i sngags so/ /brjod nas zhes bya ba ni phyag rgya bcing ba'i dus su'ang</text></item>
<item><p>204b.5</p><section></section><text>de de nyid bzlas pa'o/ /mnyes kyi 'og tu bdud rtsi lnga'i chus thod pa bkang ste/ dam tshig byin pas dbang du bsdu ba bstan pa'i phyir/ bdud rtsi lnga zhes bya ba la sogs pa smos te/ don gsal lo/ /dbang du byas nas/ dngos grub bslang ba bstan pa'i phyir/ 'bad</text></item>
<item><p>204b.6</p><section></section><text>de zhes bya ba la sogs pa smos te/ rnal 'byor ma dang gnyis med par/ /byin gyis rlobs la da sgrubs shig /ces bya ba ni rnal 'byor ma khyod dang nga dbang po gnyis snyoms par 'jug pa'i phyir nye bar mnos shig pa ste/ chung mar bsgrub par bya ba'i phyir smra bar</text></item>
<item><p>204b.7</p><section></section><text>bya'o/ /lhag ma ni go sla bas ma phye ba'o/ /thun phyed dang ni lhan cig spyod/ /'khrig la sred pa'i rnal 'byor ma/ /zhes bya ba ni/ rnal 'byor ma 'bar ma de shin tu 'khrig pa la sred pa'i phyir/ thun phyed kyi dus kyi bar du 'khrig pa spyod pas tshim par byas nas dga'</text></item>
<item><p>205a.1</p><section></section><text>bar 'gyur gyi gzhan du ni ma yin no zhes bya ba'i don to/ /gal te grub par ma gyur na/ /de tshe drag mo'i sa bon bzla/ /zhes bya ba la drag mo'i sa bon ni yi ge k+ShuM ngo / /bzla ba ni de dang spel bar bzla ba ste/ gal te cho ga snga mas ma grub na/ k+ShuM oM dI pe shwa</text></item>
<item><p>205a.2</p><section></section><text>ri hUM sraM pheM k+ShuM zhes bya ba 'bum du bzlas pas bsgrub par bya ba'o/ /sa bon gyis ni gzir tsam gyis/ /zhes bya ba ni drag mo'i sa bon dang spel te bzlas pas so/ /'bar byed ma yi spyi bo 'gems/ /zhes bya ba ni gal te ma grub na zhes bya ba'i lhag ma ste gdon mi za bar 'grub</text></item>
<item><p>205a.3</p><section></section><text>po zhes bya bar dgongs so/ /sems can don 'bad sgrub pa pos/ /'bar ma chung mar bsgrub par bya/ /zhes bya ba ni bza' ba dang nor la sogs pa'i sbyin pas sems can 'dul bar 'dod na/ de'i tshe 'bar ma chung mar bsgrub po zhes bya ba'i don to/ /lhag ma</text></item>
<item><p>205a.4</p><section></section><text>gzhan sgrub pa bstan pa'i phyir/ grub pa'i zhes bya ba la sogs pa smos te/ gzhan zhes bya ba ni 'bar ma las gzhan pa'i lhag ma rnams so/ /mkha' 'gro ma zhes bya ba ni de rnams kyi nang nas mkha' 'gro ma smos te/ dkar ba'o/ /thang ka khru gnyis dman pa</text></item>
<item><p>205a.5</p><section></section><text>la/ /zhes bya ba ni bzhi cha gcig gis ma bkab pa'i khru do'o/ /mchod dang gtor ma byin brlab ste/ /de 'og gzugs ni bri bar bya/ /zhes bya ba ni gzugs bris te gtor ma sngon du 'gro ba'i bzlas pas bsgrub par bya'o zhes bya ba'i don to/ /dur khrod kyi ni sa phyogs</text></item>
<item><p>205a.6</p><section></section><text>su/ /zhes bya ba ni ro bsregs pa'i shul du'o/ /de yang khyad par ci 'dra zhe na/ kun du zhes bya ba la sogs pa smos te go sla'o/ /'dir yang bsnyen pa dang / sgrub pa dang / dgyes par byed pa dang / dbang du bya ba la sogs pa'i cho ga sngar bstan pa bzhin du sbyar bar bya'o/ /</text></item>
<item><p>205a.7</p><section></section><text>rdo rje ma'i sa bon zhes bya ba ni yi ge suM ngo / /sngon du bstan pa'i cho ga bzhin/ /zhes bya ba ni rim par phye ba gzhan las bstan pa'i sngags spel ba'i cho ga ste/ 'dir suM oM DA ki nI hUM hUM phu suM zhes bya bar 'gyur ro/ /de bzhin du gzhan du yang blta bar bya'o/ /lhag ma ni go sla bas rnam</text></item>
<item><p>205b.1</p><section></section><text>par ma phye'o/ /bstan pa'i las kyis ma grub na/ /las gzhan gyis ni bsgrub par bya/ /zhes bya ba ni sngar smos pa'i zhi ba'i las kyis ma grub na/ drag shul gyi cho ga gzhan gyis sgrub par ston te/ mdor bsdus pa'o/ /de nyid bshad pa'i phyir/ bdag nyid ces bya ba</text></item>
<item><p>205b.2</p><section></section><text>la sogs pa smos te/ 'di dag gi don ni/ bdag nyid ye shes mkha' 'gro mar bsgoms la/ rkang pa g.yon pas/ 'phrog byed ma'i bris sku mnan la/ 'phrog byed ma nyid kyi sngags lnga brgya bzlas te bsdigs pas bsgrub par bya'o zhes bya ba'i don to/ /bsdigs pas</text></item>
<item><p>205b.3</p><section></section><text>kyang ma grub na/ tshar bcad pa'i las kyis sgrub pa bstan pa'i phyir/ gal te zhes bya ba la sogs pa smos te/ dpa' bo'i dbus su zhes bya ba ni rnal 'byor ma'i 'khor lo'i dbus su'o/ /gsod pa zhes bya ba ni yi ge phaT do/ /mtho zhes bya ba ni drag tu bzlas pa'o/ /hUM gi sa bon bsgoms</text></item>
<item><p>205b.4</p><section></section><text>pa yis/ /zhes bya ba ni bris sku'i dum bu rnams yi ge hUM du bsgom pa'o/ /thams cad du ni bza' bar bsam/ /zhes bya ba ni/ me'i nang du sbyin sreg tu dbul ba'o/ /thams cad kyi ni dbang phyug ma/ /zhes bya ba ni/ /gtso mo ste 'phrog byed ma'o/ /de nyid slar bshad pa'i</text></item>
<item><p>205b.5</p><section></section><text>phyir/ bstan pa'i las kyis ma grub na/ /zhes bya ba la sogs pa gsungs te/ bstan pa'i tha mal pa dang bsdigs pa'i las gnyis dang sbyar ro/ /nag po zhes bya ba ni ri sta ka'i shing ste/ ba la ta ga dang nag po'i shing gi ming zhes zlas phye ste/ mtshams sbyar bar bya'o/ /</text></item>
<item><p>205b.6</p><section></section><text>khrag dang bcas pa'i yungs kar ni/ /zhes bya ba ni khrag dang yungs kar dang / ske tshe dang dug dang / nim pa rnams tsha ba'i mar nag gis bsgos la/ bris sku'i dum bu dang bcas par bsreg par bya ba ste/ khrag dang yungs kar ni nye bar mtshon pa tsam mo/ /cho nges 'debs</text></item>
<item><p>205b.7</p><section></section><text>shing 'ongs nas su/ /nges par las rnams sgrub byed par/ /zhes bya ba ni sdug bsngal gyis gzir bas lus 'jig pa'i skrag pa dang bcas pas/ myur du sgrub pa po'i gan du 'ongs te/ ji ltar bsgo ba bzhin byed par 'gyur ro zhes bya ba'i don to/ /drag shul gyi cho ga</text></item>
<item><p>206a.1</p><section></section><text>'di ni 'phrog byed ma 'ba' zhig tu ma zad kyi/ rnal 'byor ma gzhan dag kyang / gal te so so'i las ji skad smos pas ma grub na/ cho ga 'di nyid kyis tshar gcad par bya'o zhes blta bar bya'o/ /de nyid kyi phyir/ mkha' 'gro ma rnams 'chi 'gyur</text></item>
<item><p>206a.2</p><section></section><text>ram/ /zhes bya ba smos te/ mkha' 'gro ma rnams zhes bya ba rnal 'byor ma rnams so/ /de la/ gnyis med gnyis su med pa'i chos/ /gnyis kyi rnam rtog ji ltar spang / /zhes bya ba'i lan ni/ dngos dang dngos med las grol bas/ /des ni rmongs pas ring du 'gro/ /zhes bya</text></item>
<item><p>206a.3</p><section></section><text>bas bstan to/ /rnal 'byor bstan bcos tshul dang ni/ /zhes bya ba'i lan ni/ dri zhim dang ni sbyar ba yis/ /zhes bya ba la sogs pas bstan to/ /dri ba dang lan lhag ma ni so sor brda phrad par zad do/ /da ni tshogs kyi dkyil 'khor du 'jug pa la/ sgo srung dbyig sngon can la</text></item>
<item><p>206a.4</p><section></section><text>gsol ba 'debs pa bsten pa'i phyir/ khro bo sngon po zhes bya ba la sogs pa smos te/ sngon po zhes bya ba ni tshig snga ma phyed bor nas phyogs gcig smos te/ 'dir dbyig pa sngon po can la sngon po 'ba' zhig smos pa ni dper na don yod par grub pa la don yod pa zhes bya ba</text></item>
<item><p>206a.5</p><section></section><text>dang / /kun du spyan ras gzigs la kun gzigs zhes bya ba lta bu'o/ /dam tshig yid du 'ong zhes bya ba ni/ yid dang 'thad pa'i dam tshig ste/ khro bo nyid 'grong bar mi bya bas na dam tshig go/ /ji ltar na mdzes pa yin zhe na/ nor bu rin chen gces bcings pa'i/ /dbyug</text></item>
<item><p>206a.6</p><section></section><text>pa phyag na bsnams pa ste/ /zhes bya ba smos te/ nor bu rin chen bsnams pa ste/ /zhes bya ba mang ba'i tshig ni/ mdog dang dbyibs dang / yon tan la sogs pa rnam pa tha dad pa'i nor bu rnams bsdu ba'i phyir ro/ /gces zhes bya ba ni nor bu de dag la srog ltar</text></item>
<item><p>206a.7</p><section></section><text>yid du 'ong ba'i phyir ro/ /bcings pa ni spras pa'o/ /de dag ni khro bo la bod pa'o/ /bos nas ci zhig bya zhe na/ bdag ni zhes bya ba la sogs pa smos pas gsol ba gdab par bya'o/ /bdag ni zhes bya ba ni rnal 'byor ma'i tshogs kyi dbus su gtong du gsol zhes bya ba</text></item>
<item><p>206b.1</p><section></section><text>dang 'brel to/ /de ci'i phyir zhe na/ 'khor ba las bsgral ba'i phyir te 'khor ba'i 'jigs pa las bsgral ba'i phyir ro/ /dpa' bos zhes bya ba ni khro bo la bstod pa ste/ 'khor ba'i 'jigs pa med pa'i phyir ram/ /nyon mongs pa'i g.yul las rgyal ba'i phyir ro/ /</text></item>
<item><p>206b.2</p><section></section><text>gnang gis zhes bya ba ni bdag nyid la bstod pa ste/ tshogs kyi dkyil 'khor du 'jug pa la skal ba dang ldan par bstan to/ /bzang po zhes bya ba ni dge ba ste/ thar pa'i grong khyer gyi bdag nyid kyi phyir ro/ /thong zhes bya ba ni thong shig pa'o/ /tshigs su bcad pa 'dis</text></item>
<item><p>206b.3</p><section></section><text>ni tshogs kyi dkyil 'khor du 'jug pa dang 'dra bar slob ma dkyil 'khor du gzhug pa yang bya'o zhes la la dag zer ro/ /da ni ngag dang lus kyi phyag rgya sngar gsol ba btab tu zin na yang bshad pa mang po zhig gis bar chod pa'i phyir dang / sdom la ma gtogs pa'i rnal</text></item>
<item><p>206b.4</p><section></section><text>'byor ma bzhi'i sgrub pa gzhan bstan pa dag gis bar chod pas dogs pa'i 'du shes kyis slar yang bskul ba bstan par bya ba'i phyir/ rnal 'byor zhes bya ba la sogs pas gsol ba gdab pa bstan to/ /gsang chen zhes bya ba ni tha mal pa'i skye bo rnams la brda'i</text></item>
<item><p>206b.5</p><section></section><text>tshul gyis sbed par byed pa'i phyir ro/ /gsang dang gsang bas zhes bya ba/ /zhes bya ba ni rnal 'byor pa rnams dang rnal 'byor ma rnams kyis shes par bya ba'o/ /lan gsungs pa/ ngag gi ces bya ba la sogs pa la/ g.yas kyi cha ru rnal 'byor ma/ /zhes</text></item>
<item><p>206b.6</p><section></section><text>bya ba ni/ rnal 'byor pa'i g.yas kyi chas brda sprad pa'am/ g.yas kyi char gnas nas brda la 'jug pa'o/ /g.yon du rnal 'byor ma nyid de/ /zhes bya ba yang don de bzhin du shes par bya ba'o/ /sor mo khar ni 'jug byed pa/ /zhes bya ba la sogs pas</text></item>
<item><p>206b.7</p><section></section><text>ni rnal 'byor ma rnams kyi lus kyi mtshan ma bstan pa'o/ /go g+hu zhes bya ba la sogs pa ni rnal 'byor pa rnams kyi ngag gi brda bstan to/ /mthe bo btsir byed pa zhes bya ba ni gung mo'i 'ching ba'o/ /lhag ma ni brda phrad par zad do/ /gzhan gyi gdan zhes bya ba la sogs</text></item>
<item><p>207a.1</p><section></section><text>pa la/ rab tu byed pa zhes bya ba ni gsal bar byed pa ste/ gzhung 'dis bdud rtsi lnga'i de kho na nyid nas bzung ste/ lus dang ngag gi brda'i mthar thug pa rab tu gsal zhing rgyas par ston par byed pas na rab tu byed pa'o/ /gzhan gyi gdan zhes bya ba ni</text></item>
<item><p>207a.2</p><section></section><text>bdag gi gdan gyi rim par phye ba bzhi las gzhan nyan par gyur pa'i rim par phye ba bzhi ni sbyin sreg nas bzung ste/ rnal 'byor ma sgrub pa'i mthar thug pa gzhan gyi don gyi sbyor ba ston pa dang / sbyor ba'i gtso bo ston pa'i phyir gzhan yin la/ dngos grub kyi 'byung gnas</text></item>
<item><p>207a.3</p><section></section><text>yin pa'i phyir na gdan te rdzogs so zhes bya ba ni mthar gtugs pa'o/ /dpal gdan bzhi pa'i 'grel ba dran pa'i rgyu mtshan zhes bya ba las gzhan gyi gdan gyi rim par phye ba bzhi pa'o// //da ni sbyor ba'i gdan gyi dbang du byas nas/ mtshon bya zhes bya ba la</text></item>
<item><p>207a.4</p><section></section><text>sogs pa gsungs so/ /gzhan zhes bya ba ni gdan gsum pa ste/ gzhan gyi gdan la ltos nas gzhan no/ /de'i nang nas dang por de kho na nyid rnam pa bzhi shes par bya ba'i phyir/ mtshon bya zhes bya ba la sogs pa gsol ba 'debs pa gsungs te/ mtshon bya zhes</text></item>
<item><p>207a.5</p><section></section><text>bya ba ni rdo rje la sogs pa rnam pa bzhi'o/ /mtshan nyid ces bya ba ni de dag gi rang bzhin te de kho na nyid do/ /de nyid bzhi po ji lta bur shes nas ji ltar sbyar bar bgyi zhes bya ba la/ de nyid bzhi ni rdo rje dang / dril bu dang / bgrang phreng dang / 'gro ba rigs lnga'i 'khor ba'i ye shes</text></item>
<item><p>207a.6</p><section></section><text>rnams te/ de rnams kyi de kho na nyid ji ltar shes par bya ba dang / shes nas kyang ji ltar sbyar zhes bya ba ji ltar gzung bar bya zhes bya ba'i don to/ /lan gsungs pa/ 'khor ba las grol zhes bya ba la sogs pa la/ 'khor ba las grol ba'i mtshan nyid ces bya ba ni/ </text></item>
<item><p>207a.7</p><section></section><text>rdo rje la sogs pa'i mtshan nyid de/ de kho na nyid kyi rang bzhin 'dis 'gro ba rnams 'khor ba'i rgya mtsho las grol bar byed pas na/ 'khor ba las grol mtshan nyid do/ /de gnyis su med pa/ dang po rdo rje'i de nyid de/ /zhes bya ba la sogs pa smos te go sla'o/ /</text></item>
<item><p>207b.1</p><section></section><text>'khor ba las grol mtshan nyid ces bya ba de nyid gsal bar bshad pa'i phyir/ de nyid bzhi yi dba' rlabs kyis/ /ji ltar 'dod bzhin pha rol sgrol/ /zhes bya ba smos te/ rtog pa'i rgya mtsho'i nang nas de kho na nyid bzhi'i rtog pa dam pa'i dba' rlabs kyis sems can gyi</text></item>
<item><p>207b.2</p><section></section><text>tshogs rnams pha rol du sgrol ba ste/ thar pa thob par byed do zhes bya ba'i don to/ /de las dang po rdo rje'i de kho na nyid bstan pa'i phyir/ dbus kyi zhes bya ba la sogs pa smos te/ dbus kyi zhes bya ba ni rtse lnga pa'i rtse mo lnga pa'o/ /rnam par dag pas na lha ste/ sa'i khams</text></item>
<item><p>207b.3</p><section></section><text>rnam par dag pa'i rnam par snang mdzad do/ /yang na lha zhes bya ba ni me long lta bu'i ye shes so/ /thams cad thog ma zhes bya ba ni thams cad kyi dang po ste rin chen 'byung ldan la sogs pa la ltos pa'o/ /yang na thams cad kyi shar phyogs te/ rtse mo lhag ma rnams la ltos pa'o/ /</text></item>
<item><p>207b.4</p><section></section><text>rtse mo lnga ni lha rnams so/ /zhes bya ba ni ye shes lnga'i bdag nyid kyi rnam par dag pa'o/ /pad+ma byang chub yan lag brgyad/ /ces bya ba la/ pad+ma ni chang gzungs kyi mtha' na gnas pa'i pad+ma 'dab brgyad do/ /byang chub kyi yan lag ni byang chub kyi lam gyi yan lag brgyad do/ /</text></item>
<item><p>207b.5</p><section></section><text>sa zhes bya ba ni gnas so/ /gzhag pa zhes bya ba ni dgod pa'o/ /gang dag yin zhe na/ phyag na pad+ma zhes bya ba la sogs pa smos te/ phyag na pad+ma zhes bya ba ni 'jig rten dbang phyug go/ /nam mkha'i zhes bya ba ni nam mkha'i mdzod de nam mkha'i snying po'o/ /gnod</text></item>
<item><p>207b.6</p><section></section><text>sbyin bdag po zhes bya ba ni phyag na rdo rje'o/ /sa zhes bya ba ni sa'i snying po'o/ /lha ni brgyad po 'di dag ni/ /zhes bya ba la sogs pa ni nye bar bsdu ba'o/ /dbus kyi bcu gsum sgo nga ru/ /zhes bya ba la/ dbus ni rdo rje'i chang gzungs so/ /tri ta sa zhes bya ba ni lha dag go/ /</text></item>
<item><p>207b.7</p><section></section><text>sgo nga ni gnas so/ /ye shes lha ni thim par bya/ /zhes bya ba ni rdo rje 'dzin pa chen po ye shes mkha' 'gro ma dang bcas pa bsam pa'o/ /pad+ma 'dab ma brgyad la zhes bya ba ni chang gzungs kyi mtha'i pad+ma cig shos kyi 'dab ma brgyad la'o/ /lha mo rnams zhes bya</text></item>
<item><p>208a.1</p><section></section><text>ba ni rdo rje lcags kyu ma la sogs pa rnams te/ ji bzhin gnas su sbyar bar bya/ /zhes bya ba ni/ shar la sogs pa'i 'dab ma la/ rdo rje lcags kyu ma la sogs pa rnams rim bzhin du dgod pa dang / dbang ldan la sogs pa'i 'dab ma</text></item>
<item><p>208a.2</p><section></section><text>la/ skul byed ma la sogs pa rim bzhin du dgod pa'o/ /rdo rje lcags sgrog ming can te/ /zhes bya ba ni gzhan lcags sgrog ma zhes bya ba sngar smos pa la ltos nas ming can te zhes bya bas ming 'dra bar ston gyi don ni tha dad do zhes bya ba'i don to/ /rtse mo lnga yi mkha' 'gro</text></item>
<item><p>208a.3</p><section></section><text>ma/ /zhes bya ba ni/ 'og gi rtse mo rnam pa lnga/ /mkha' 'gro ma lngar bsam pa'o/ /snga ma ji bzhin bsam par bya/ /zhes bya ba ni/ rtse mo lnga po bshad pa ltar so sor phye ste dgod do zhes bya ba'i don to/ /de nyid kyi phyir shar du zhes bya ba la sogs pa smos so/ /</text></item>
<item><p>208a.4</p><section></section><text>rdo rje de kho na'i lha zhes bya ba ni sngar smos pa'i lha rnams so/ /mkhas pa yis ni shes par bya/ /zhes bya ba ni de kho na nyid nye bar bsdu ba'o/ /tshad la sogs pa'i mtshan nyid bstan pa'i phyir/ cha gsum zhes bya ba la sogs pa smos te go sla'o/ /ut+pal ku mu da</text></item>
<item><p>208a.5</p><section></section><text>ltar mdzes/ zhes bya ba ni/ rdo rje'i rtse mo rnams me tog ut+pal dang ku mu da ltar zlum zhing mdzes pa'o/ /rdo rje rtse mo dgu pa'i de kho na nyid bstan pa'i phyir/ phyogs zhes bya ba la sogs pa smos te/ /sogs pa'i sgras ni mtshams gzung bar bya'o/ /dbu ma'i rtse mo sangs</text></item>
<item><p>208a.6</p><section></section><text>rgyas nyid/ /ces bya ba ni rtse lnga pa dang 'dra ba rnam par snang mdzad nyid do/ /lhag ma rtse mo brgyad ni phyag na pad+mo la sogs pa'i byang chub sems dpa' rnams dang / rdo rje lcags kyu ma la sogs pa'i lha mo brgyad du bsam mo/ /de nyid kyis na lha dgu zhes bya ba smos so/ /lha</text></item>
<item><p>208a.7</p><section></section><text>nyid de zhes bya ba ni de dag thams cad rdo rje 'dzin chen po nyid du bsgom pa'o/ /lhag ma ni sngar bshad pa bzhin no/ /chu srin las ni byung ba yi/ /rtse mo zhes bya ba ni/ rtse mo dbu ma gtogs pa rtse mo lhag ma rnams chu srin gyi kha nas byung bar bya ba'o/ /'od zer zla bar gnas</text></item>
<item><p>208b.1</p><section></section><text>zhes bya ba ni zla ba'i dkyil 'khor la gnas pa ste/ de dag ni thun mong gi mtshan nyid do/ /rtse mo dgu pa zhes bya ba ni rtse mo dgu pa ste/ gsung rab yan lag dgu rnam par dag pa'o/ /ye shes rdo rje 'gro ba sgrol/ /zhes bya ba la/ rdo rje ni rtse lnga pa'o/ /ye shes ni me long lta bu'i</text></item>
<item><p>208b.2</p><section></section><text>ye shes la sogs pa ye shes lnga ste/ ye shes lnga rnam par dag pa zhes bya ba'i don to/ /'gro ba sgrol zhes bya ba ni thun mong gi las las so/ /yang na 'gro ba ni 'gro ba rnams so/ /sgrol ba ni rnam par dag pa ste/ /rdo rje'i ngo bo nyid ces bya ba'i don to/ /gang las she</text></item>
<item><p>208b.3</p><section></section><text>na/ rdo rje nyid gang yin pas/ /zhes bya ba la sogs pa smos te/ rdo rje'i de kho na nyid ni rdo rje'i rang bzhin no/ /de ci 'dra zhe na/ bdag nyid rdo rje'i bdag nyid bsam/ /zhes bya ba smos te/ bdag nyid ces bya ba ni bdag dang gzhan du kun du rtog pa'o/ /rdo rje'i bdag nyid</text></item>
<item><p>208b.4</p><section></section><text>ces bya ba ni rdo rje'i rang bzhin no/ /bsam pa ni shes par bya ba ste/ bdag dang gzhan gyi rtog pa thams cad don dam par gnyis su med par shes par bya'o zhes bya ba'i don to/ /rdo rje snying po rnal 'byor pa/ /zhes bya ba la snying po ni sems kyi snying po ste chos nyid do/ /rdo rje ni</text></item>
<item><p>208b.5</p><section></section><text>gnyis su med pa'o/ /rnal 'byor pas zhes bya ba ni/ sems su bya zhes bya ba dang 'brel to/ /rdo rje'i rang bzhin du blta bar bya zhes bya ba'i don to/ /de nas ci zhig bya zhe na/ rdo rje dag pa bstan byas nas/ /zhes bya ba smos te/ badzra shud+d+haH sarba d+harmA badzra shud+d+ho\u0f85haM zhes brjod</text></item>
<item><p>208b.6</p><section></section><text>pas brtan par bya'o/ /de nyid gsal bar bya ba'i phyir/ chos rnams rdo rje las gzhan med/ /thams cad rdo rje de nyid yin/ /zhes bya ba smos te/ don dam par chos thams cad dbyer med pa'i phyir/ rdo rje'i de kho na nyid las gzhan pa med do zhes bya ba'i don to/ /rdo rje las kyi</text></item>
<item><p>208b.7</p><section></section><text>snying po zhes bya ba ni/ zhi ba la sogs pa'i las rnams kyang rdo rje'i ngo bo nyid de/ gang gi phyir chos kyi dbyings kyi snying pos thams cad la khyab pa'i phyir ro/ /'phro ba'i sbyor ba zhes bya ba ni/ gnyis su med pa'i ye shes las lha'i dkyil 'khor du 'phro ba'o/ /rdo rje 'khor ba sgrol bar</text></item>
<item><p>209a.1</p><section></section><text>byed/ /ces bya ba la sogs pa ni rdo rje'i las bstan pa ste/ phal cher ni go sla bas ma phye'o/ /mun pa de bzhin nyon mongs rnams/ /zhes bya ba la sogs pa la/ ji ltar mun pa rnams sgron mas bcom nas/ dngos po rnams gsal bar byed pa</text></item>
<item><p>209a.2</p><section></section><text>ltar nyon mongs pa'i mun pa rnams ye shes kyi rdo rjes bcom nas slar ye shes kyi sgron ma des sgrib pa thams cad bsal te/ phyogs kun zhes bya ba chos thams cad snang bar byed pa ste/ gsal bar byed do zhes bya ba'i don to/ /bsgrub par bya ba la sogs pa rnams kyang / </text></item>
<item><p>209a.3</p><section></section><text>gnyis su med pa'i rdo rjer ro gcig par bstan pa'i phyir/ rdo rje'i sgrub pa la sogs kun/ /rdo rje'i bdag nyid blta bar bya/ /zhes bya ba smos so/ /nyon mongs pas bcings pa dang de las grol ba yang rdo rje'i rang bzhin du bstan pa'i phyir/ chos kyi bcing ba rdo rje ste/ /thar pa</text></item>
<item><p>209a.4</p><section></section><text>mchog 'bad rdo rje'o/ /zhes bya ba smos so/ /'gro ba rnams thabs dang shes rab kyi sgrub pa bstan pa'i phyir/ rdo rje pad+mo mnan nas ni/ /de nyid thams cad bsgrub par bya/ /zhes bya ba smos te/ 'jig rten dang 'jig rten las 'das pa'i chos pad+mo dang 'dra ba thams</text></item>
<item><p>209a.5</p><section></section><text>cad gnyis su med pa'i rdo rjes mnan cing gzung la bsgrub bo zhes bya ba'i don to/ /yang na 'gro ba thams cad rdo rje dang pad+mo ste/ thabs dang shes rab kyi de kho na nyid kyis bsgrub bo zhes bya ba'i don to/ /rdo rje de yang slob dpon gyis gzung ba bstan pa'i phyir/ rdo rje</text></item>
<item><p>209a.6</p><section></section><text>pad+mor zhugs pa ni/ /mkhas pa yis ni bsgrub par bya/ /zhes bya ba smos te/ chos thams cad 'dzin pa rdo rje de yang mkhas pa ste/ rdo rje'i de kho na nyid la spyod pa'i slob dpon gyis gzung ba zhes bya ba'i don to/ /da ni dril bu'i de kho na nyid bstan pa'i phyir/ dril bu'i zhes</text></item>
<item><p>209a.7</p><section></section><text>bya ba la sogs pa smos te/ shes rab sgra zhes bya ba ni/ shes rab kyi pha rol tu phyin pa'i sgra ste chos thams cad ni stong pa nyid do/ /chos thams cad ni mngon par 'du byed pa med pa'o/ /chos thams cad ni rang bzhin gyis mya ngan las 'das pa'o zhes bya ba la sogs pa'o/ /</text></item>
<item><p>209b.1</p><section></section><text>sgra de nyid kyis yul dang dus la sogs pa thams cad la khyab par bstan pa'i phyir/ nam mkha'i khams kyi mthas gtugs par/ byang chub snying por rnam par gnas/ /zhes bya ba smos te/ byang chub kyi snying po la gnas kyi bar du yul la sogs pa thams cad la sgra des</text></item>
<item><p>209b.2</p><section></section><text>khyab par bsgrags shing bsgom mo zhes bya ba'i don to/ /nam mkha'i khams kyi mthas gtugs par/ /zhes bya ba slar bshad pa'i phyir/ thams cad rig pas zhes bya ba la sogs pa smos te go sla'o/ /phyogs brgyad ces ni bya ba rnams/ /zhes bya ba la sogs</text></item>
<item><p>209b.3</p><section></section><text>pa'i don ni pad+ma 'dab ma brgyad kyi phyogs mtshams rnams su sgrol ma la sogs pa'i lha mo brgyad gzugs sam sa bon du dgod do zhes bya ba 'di yin no/ /mdog bzangs zhes bya ba ni nor gyi rgyun no/ /dbyangs snyan zhes bya ba ni skul byed ma'o/ /mdzes ma zhes bya ba ni</text></item>
<item><p>209b.4</p><section></section><text>khro gnyer can ma'o/ /rdo rje phreng ba mo zhes bya ba ni rdo rje'i phreng ba can ma'o/ /lhag ma ni go sla bas ma phye'o/ /steng gi pad+ma rdo rje rnams/ /zhes bya ba ni steng gi rdo rje'i rtse mo rnams so/ /snga ma bzhin du bsam par bya/ /zhes bya ba ni/ rdo rje'i skabs su bstan pa ltar</text></item>
<item><p>209b.5</p><section></section><text>rnam par snang mdzad la sogs par bsam pa'o/ /dbus kyi ye shes dbyug pa ste/ /zhes bya ba ni/ bskyod par bya zhes bya ba dang 'brel to/ /ji ltar zhe na/ A li kA li zhes bya ba smos te/ de la A li ni rdo rje'o/ /kA li ni dril bu'o/ /sbyor ba ni mnyam</text></item>
<item><p>209b.6</p><section></section><text>par gzung ba ste/ g.yas kyi mthe bo dang srin lag sbyar bas rdo rje blangs la/ g.yon gyi mthe bo dang srin lag sbyar bas dril bu gzung ba'o/ /phyogs brgyad dag tu bskyod par bya/ /zhes bya ba ni shar la sogs pa'i phyogs brgyad du lan brgyad sgra bsgrags</text></item>
<item><p>209b.7</p><section></section><text>par bya'i/ de las lhag pa dang chad pa ni mi bya'o/ /des cir 'gyur zhe na/ A li kA li zhes bya ba la sogs pa smos te/ thabs dang shes rab kyi sbyor bas 'khor ba'i 'ching ba gcod pa'o/ /rdo rje dril bu thabs yin te/ /zhes bya ba la rdo rjes mtshan</text></item>
<item><p>210a.1</p><section></section><text>pa'i dril bu ni rdo rje dril bu ste de nyid ni 'bras bu'i rjes su 'gro bas na thabs so/ /thabs kyi rdo rje dbus gnas so/ /zhes bya ba ni rdo rje nyid thabs te phan tshun rjes su 'gro bar ldan pa'i phyir ro/ /des ni 'di skad du/ gtor ma la sogs pa'i dus su</text></item>
<item><p>210a.2</p><section></section><text>rdo rje ma gtogs pa'i dril bu 'ba' zhig gam/ dril bu ma gtogs pa'i rdo rje 'ba' zhig gis mi bsgrub kyi zung du sbyor bas bsgrub bo zhes bya bar ston to/ /dbus nas zhes bya ba ni gzung bar bya zhes bya ba'i lhag ma can te/ chang gzungs kyi dbus nas gzung zhes bya ba'i</text></item>
<item><p>210a.3</p><section></section><text>don to/ /gzung ba'i cho ga bstan pa'i phyir/ /g.yas pa zhes bya ba la sogs pa gsungs te go sla'o/ /lus rnams la ni thabs dang sbyar/ /zhes bya ba la/ thabs ni rdo rje dang dril bu ste/ de lus la brgyan pa'o/ /ji ltar zhe na/ rang 'dod lha rnams bsam par bya/ /</text></item>
<item><p>210a.4</p><section></section><text>zhes bya ba smos te bshad zin to/ /rdo rje dang dril bu 'dzin pa'i tshigs su bcad pa gsungs pa/ hUM zhes bya ba'i glu yis ni/ /zhes bya ba la sogs pa gsungs te/ glu zhes bya ba ni tshig tu brjod pa'o/ /rdo rje gsor ba mdzes pa yis/ /zhes bya ba la sogs pa'i tshigs su</text></item>
<item><p>210a.5</p><section></section><text>bcad pa ni rdo rje gsor bas na brjod par bya ba ste/ rdo rje gsor ba mdzes pa yis/ /sems can rnam thar bsgral bar bya/ /zhes bya ba ni gnyis su med pa'i rdo rje gang gis sems can rnams dngos por 'dzin pa'i lta ba las dgrol nas/ don dam pa'i bden pa la blta</text></item>
<item><p>210a.6</p><section></section><text>ba yin no/ /de nyid kyi phyir/ rnam thar zhes bya ba smos te/ bi zhes bya ba ni rnam par rtog pa'o/ /muk+ta zhes bya ba ni grol ba'o/ /yang na bi zhes bya ba ni yang dag pa'i rtog pa'o/ /muk+ta zhes bya ba ni ma 'dres pa ste/ so sor rtog pa'i shes rab des sems can</text></item>
<item><p>210a.7</p><section></section><text>bsgral bar bya zhes bya bar sbyar ro/ /gang las she na/ rnam thar zhes bya ba la sogs pa smos te/ rtog pa las grol ba'i rdo rje chos su bya ba'o/ /yang na bi ni rnam par rtog pa yin la/ muk+ta ni de la gus pa ste/ skad kyi byings la/ muk+ta gus dang</text></item>
<item><p>210b.1</p><section></section><text>bcas pa yin/ /zhes zer ba'i phyir ro/ /rdo rje shin tu snying po mchog /ces bya ba ni brtan pa'i phyir snying po yin la/ stong pa nyid kyi rang bzhin gyi phyir na mchog go/ /oM zhes bya ba la sogs pa la/ dril bu 'dzin pa na brjod par bya ba'o/ /shes rab thabs kyi</text></item>
<item><p>210b.2</p><section></section><text>gzugs gzhan gyi/ /zhes bya ba ni bdag nyid lha'i gzugs su byas nas/ gzhan lha'i gzugs la bskul bar bya ba'i phyir/ dkrol lo zhes bya ba'i don to/ /shes rab thabs kyi zhes bya ba ni stong pa nyid dang dngos po gnyis su med pas so/ /shes rab thabs</text></item>
<item><p>210b.3</p><section></section><text>kyi chos kyis ni/ /zhes bya ba ni/ gnyis su med pa'i tshul de nyid de/ tshul de 'gro ba rnams kyis rtogs par bya ba'am zhes bya bar sbyar ro/ /'am zhes bya ba'i sgra ni rim pa gzhan du sbyar te/ rtog pa la 'jug pa'i phyir te/ dkrol ba dang 'khrol du gzhug par</text></item>
<item><p>210b.4</p><section></section><text>bya ba'i don to/ /de nyid kyi phyir mi shes zhes bya ba la sogs pa smos te gos la'o/ /gzhung nye bar bsdu ba'i phyir/ rdo rje zhes bya ba la sogs pa smos so/ /de kho na nyid ces bya ba ni don dam pa ste don dam pa'i rnam par dag pas rdo rje gzung ba'o/ /chos kyi zhes bya</text></item>
<item><p>210b.5</p><section></section><text>ba ni chos thams cad ni stong pa nyid do zhes bya ba la sogs pa'i sgra ste/ sgra'i dag pa des dril bu dkrol ba'o/ /gnyis par na rdo rje ni rnam par dag pa ste thugs so/ /dril bu ni lus te sku'o/ /dkrol ba ni gsung ngo / /de kho na nyid kyi chos ni rnam par dag pa ste/ de</text></item>
<item><p>210b.6</p><section></section><text>dag gzung ba'o/ /sems can don byed rnal 'byor pas/ /shes rab thabs su blta bar bya/ /zhes bya ba ni tshul des slob ma dbang bskur ba'i dus su'ang sbyar bar bya'o zhes bya ba'i don to/ /de nyid med pa'i rnal 'byor pa/ /glang chen dril bu'i sgra dang mtshungs/ /</text></item>
<item><p>210b.7</p><section></section><text>zhes bya ba la sogs pa ni de kho na nyid mi shes pa rnams kyis dril bu dkrol bar mi bya zhing / de kho na nyid spyod pa'i slob dpon gyis rdo rje dang dril bu gzung bar bya'o zhes bya ba'i don to/ /da ni bgrang phreng gi de kho na nyid bstan pa'i phyir/ bgrang phreng zhes bya ba la</text></item>
<item><p>211a.1</p><section></section><text>sogs pa gsungs te de dag phal cher go sla bas ma phye'o/ /phyogs dang phyogs mtshams brgyad dang ni/ /dbu ma nyid dang sangs rgyas dgu/ /zhes bya ba ni/ phyag na pad+mo la sogs pa'i byang chub sems dpa' brgyad dang rdo rje 'dzin pa dang dgu'o/ /lha</text></item>
<item><p>211a.2</p><section></section><text>dgus byin gyis brlab par bya/ /zhes bya ba ni/ de dag skud pa rnams la dgod pa'o/ /bu mos bkal ba'i skud pa gzung bar bya ba'i phyir/ gzugs sogs zhes bya ba la sogs pa smos te/ de yis bkal ba'i bgrang phreng gis/ /grol ba'i dngos grub skye bar</text></item>
<item><p>211a.3</p><section></section><text>'gyur/ /zhes bya ba ni yon tan khyad par can gyi bu mo des bkal ba'i skud pa la brgyus pa'i phreng bas sngags bzlas na zhi ba la sogs pa'i dngos grub kyis rim gyis grol ba 'thob par 'gyur ro zhes bya ba'i don to/ /lhag ma ni go sla bas ma phye'o/ /bgrang phreng sbyang ba'i sngags</text></item>
<item><p>211a.4</p><section></section><text>gsungs pa/ yi ge zhes bya ba la sogs pa ste/ yi ge ni A li kA li rnams so/ /yi ge'i rgyu de las byung ba'i dngos po gang yin pa de ni/ A li kA li rgyu las byung ba'i dngos te sngags kyi snying po rnams so/ /mdzes pa ni dag pa'o/ /gang gis dag par bya zhe na/ /bdag</text></item>
<item><p>211a.5</p><section></section><text>med pas sbyang bar bya ba'i phyir/ rang bzhin med pa'i grangs bzlas na/ /zhes bya ba smos te/ rang bzhin med pa zhes bya ba ni brag ca ltar ngo bo nyid med pa ste/ bdag med pas so/ /grangs zhes bya ba ni/ sngags rnams so/ /des cir 'gyur zhe na/ rnal 'byor</text></item>
<item><p>211a.6</p><section></section><text>ma yi snying po 'grub/ /ces bya ba smos te/ rnal 'byor ma rnams kyi ye shes 'grub pa'am/ de rnams kyi sngags khyad par du bsgrub pa'o/ /de nyid kyi phyir gsungs pa/ bram ze mo zhes bya ba la sogs pa ste go sla'o/ /'di ltar yang na bram ze ni lus so/ /</text></item>
<item><p>211a.7</p><section></section><text>rgyal rigs ni sems so/ /dmangs rigs ni ngag go/ /de dag gcig tu gyur pas 'grub pa'o/ /ci zhig ce na/ rnal 'byor ma'i dra ba ste/ sngags kyi tshogs so/ /sngags 'di yis zhes bya ba la sogs pa ste/ yi ge rgyu las byung ba'i dngos/ /zhes bya ba nas/ </text></item>
<item><p>211b.1</p><section></section><text>swA hA zhes bya ba'i mthar thug pa ni sngags 'di ste/ des bgrang phreng sbyar bar bya'o/ /bgrang phreng zhes bya ba la/ bgrang ba ni sngags rnams so/ /phreng ba ni 'dis phreng bar byed zlos par byed pas na bgrang phreng ste phreng ba'o/ /yis zhes bya ba la sogs pa ni 'dis sngags bzlas</text></item>
<item><p>211b.2</p><section></section><text>na/ lha rnams 'grub par 'gyur gyi/ gzhan du ni ma yin no zhes bya bar dgongs so/ /da ni 'gro ba lnga'i 'khor ba'i ye shes kyi de kho na nyid bstan pa'i phyir/ ye shes zhes bya ba la sogs pa smos te/ bye brag ces bya ba ni khyad par ro/ /ring du gnas zhes bya ba ni</text></item>
<item><p>211b.3</p><section></section><text>tha dad par rnam par gzhag pa ste ye shes kyi bye brag gang gis 'gro ba rnams tha dad par 'jog par byed pa'o/ /thun mong ye shes brjod pa ste/ /zhes bya ba ni de lta mod kyi thams cad ye shes kyi rang bzhin du ro gcig pa ste/ 'gro kun rnam shes tsam nyid de/ /zhes bya ba'i</text></item>
<item><p>211b.4</p><section></section><text>rigs pas so zhes bya ba'i don to/ /dman dang rab dman zhes bya ba la sogs pa ni lha ma yin rnams so/ /gnod sbyin zhes bya ba ni grags par zad do/ /lha min zhes bya ba ni srin mo rnams so/ /grub pa po zhes bya ba ni lha rnams so/ /sgo nga zhes bya ba ni sgo nga las skyes pa'o/ /</text></item>
<item><p>211b.5</p><section></section><text>gzung mi nus zhes bya ba ni dbang pos mi sod pa rnams so/ /lhag ma ni go sla'o/ /lha rnams kyi bye brag bstan pa'i phyir/ nyi shu rtsa gsum lha yi gnas/ /zhes bya ba smos te/ gnas zhes bya ba ni/ sa'am gnas gzhan te/ lha rnams kyi gnas gzhan lhag ma gsum dang bcas</text></item>
<item><p>211b.6</p><section></section><text>pa'i nyi shu'o/ /gong nas gong du nyis 'gyur ro/ /zhes bya ba ni lha de rnams kyi tshe tshad gong nas gong du nyis 'gyur du spel ba'o/ /de'i rim pa yang 'di yin te/ de la 'dod pa na spyod pa'i lha rnams kyi gnas gzhan ni drug ste/ rgyal chen rigs bzhi dang / sum cu rtsa gsum dang / </text></item>
<item><p>211b.7</p><section></section><text>'thab bral dang / dga' ldan dang / 'phrul dga' dang / gzhan 'phrul dbang byed rnams so/ /de las steng du gyur pa gzugs kyi khams kyi lha rnams gzhan ni bcu bdun no/ /de la bsam gtan dang po'i gnas gzhan ni gnyis te/ tshangs ris dang / tshangs pa'i mdun na</text></item>
<item><p>212a.1</p><section></section><text>'don no/ /tshangs pa chen po ni de nyid las gzhan ma yin pa'i phyir gud du mi bgrang ngo / /bsam gtan gnyis pa'i ni gnas gzhan gsum ste/ 'od chung dang / tshad med 'od dang / 'od gsal lo/ /bsam gtan gsum pa'i gnas gzhan yang</text></item>
<item><p>212a.2</p><section></section><text>gsum ste/ dge chung dang tshad med dge dang dge rgyas so/ /bsam gtan bzhi pa'i gnas gzhan ni brgyad de sprin med dang / bsod nams skyes dang / 'bras bu che dang / mi che ba dang / mi gdung ba dang / gya nom snang dang / shin tu mthong dang / 'og min rnams so/ /</text></item>
<item><p>212a.3</p><section></section><text>bcu bdun pa ni 'du shes phra ba rnams te/ 'du shes med pa dang / skye mched mu bzhi'i lha rnams so/ /kha cig ni tshangs pa chen po yang 'du shes phra bar bsdu'o zer te/ de ltar nyi shu rtsa gsum mo/ /de la ni rnams kyi cho lo brgya la/ rgyal chen rigs bzhi'i lha rnams kyi</text></item>
<item><p>212a.4</p><section></section><text>nyin zhag gcig go/ /de sum cu la ni zla ba'o/ /zla ba bcu gnyis la ni lo'o/ /rgyal chen rigs bzhi pa rnams kyi tshe ni/ de lta bu'i lo lnga brgyar 'tsho'o/ /de bzhin du sum cu rtsa gsum pa rnams kyi tshe tshad ni mi rnams kyi lo stong la/ nyin zhag gcig tu brtsis pa'i zla ba</text></item>
<item><p>212a.5</p><section></section><text>dang / lo'i rim gyis lo stong 'tsho bar 'gyur ro/ /'thab bral ba rnams kyi ni mi rnams kyi tshe lo nyis stong la/ nyin zhag gcig tu brtsis pa'i rim gyis lo nyis stong 'tsho bar 'gyur ro/ /de ltar lhag ma gsum yang / nyis 'gyur nyis 'gyur du brtsi bar bya'o/ /gzugs</text></item>
<item><p>212a.6</p><section></section><text>khams pa rnams la ni nyin zhag gi grangs med pas bskal pa'i rtsis kyis brtsi bar bya ste/ de dag kyang gong nas gong du tshe nyis 'gyur du spel bar bya'o/ /lhag ma ni go sla bas rnam par ma phye'o/ /sbyor ba'i gdan zhes bya ba la sogs pa la/ rab tu byed pa zhes bya ba ni</text></item>
<item><p>212a.7</p><section></section><text>rab tu gsal bar byed pa ste/ gzhung 'dis rdo rje dang dril bu'i de kho na nyid la sogs pa rab tu gsal bar ston pas na rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las sbyor ba'i gdan gyi rim par phye ba dang po'o// //da ni 'khor lo</text></item>
<item><p>212b.1</p><section></section><text>la sogs pas zhi ba la sogs pa bsgrub pa'i rim par phye ba bstan pa'i phyir/ 'khor los bsgrub pa'i khyad par dag /ces bya ba la sogs pa smos te/ 'khor los bsgrub pa zhes bya ba ni bsgrub par bya ba'i las te zhi ba la sogs pa'o/ /khyad par ni bye brag ste/ sngar</text></item>
<item><p>212b.2</p><section></section><text>smos pa'i zhi ba la sogs pa'i las kyi bye brag nyon cig ces bya bar sbyar ro/ /bsgrub par bya ba de nyid bstan pa'i phyir zhi dang zhes bya ba la sogs pa smos so/ /bsgrub pa'i 'khor lo bstan pa'i phyir/ re'u mig ces bya ba la sogs pa smos te/ re'u mig dgu</text></item>
<item><p>212b.3</p><section></section><text>zhes bya ba ni/ 'khor lo'i rtsibs brgyad dang lte ba ste/ dgu po de dag ni re'u mig dgu'o/ /phyi rol mu khyud bskor bar bya/ /zhes bya ba ni phyi rol du ska rags lta bu'i mu khyud kyis bskor bar bsgom pa'o/ /ci 'dra zhe na/ 'khor lo zhes bya ba la sogs pa</text></item>
<item><p>212b.4</p><section></section><text>smos te/ zhi ba la sogs pa'i las kyi rjes su 'gro ba'i kha dog can no/ /sngags gsungs pa/ oM zhes bya ba la sogs pa'o/ /sa bon de dag thams cad de/ /zhes bya ba ni 'khor lo'i re'u mig rnams la dgod par bya'o zhes bya ba lhag ma ste/ yi ge ta la</text></item>
<item><p>212b.5</p><section></section><text>sogs pa'i sngags kyi sa bon rnams shar la sogs pa'i re'u mig rnams la bri'o zhes bya ba'i don to/ /phyag 'tshal tha ma dbus su bya/ /zhes bya ba la/ phyag 'tshal ba ni yi ge oM mo/ /tha ma ni ha ste/ dang po dang tha ma'i sa bon de dag dbus kyi re'u mig la bsgom</text></item>
<item><p>212b.6</p><section></section><text>par bya'o/ /dbus su ming dang bsrung ba yi/ /tshig kyang de bzhin sbyar bar bya/ /zhes bya ba ni/ oM dang ha'i dbus su bsgrub par bya ba'i ming dang / rak+Sha zhes bya ba'i ming tshig tu spel ba bsgom par bya ba ste/ sbyar ba zhes bya ba ni spel ba'o/ /bsdus pas oM lha</text></item>
<item><p>212b.7</p><section></section><text>sbyin rak+Sha ha zhes bya bar 'gyur ro/ /'khor lo de dag ji ltar bsgom zhe na/ mnyam nyid ces bya ba la sogs pa smos te/ mnyam nyid stong pa zhes bya ba ni nyi tshe'i stong pa rnam par spyad pa ste/ thams cad stong pa nyid do/ /bdag gi lus ni bkru bar bya/ /zhes bya</text></item>
<item><p>213a.1</p><section></section><text>ba ni thams cad stong pa nyid kyi chus tha mal pa'i rtog pa'i dri ma bkru ba'o/ /mnyam nyid thams cad rig pas gnas/ /srung ba'i 'khor lo zhes bya ba la/ mnyam nyid thams cad rig pa zhes bya ba ni/ thams cad stong par rig pa'i ting nge 'dzin zhes bya'o/ /</text></item>
<item><p>213a.2</p><section></section><text>gnas zhes bya ba ni rten te sgom pa po'i lus so/ /srung ba'i 'khor los bsrung ba ste/ stong pa nyid bsgom pa sngon du 'gro ba'i 'khor lo bsgom pas lus bsrung ngo zhes bya ba'i don to/ /yang na 'di'i don ni stong pa nyid bsgom pa'i rjes la rdo rje dra ba la sogs pa srung ba'i 'khor</text></item>
<item><p>213a.3</p><section></section><text>los phyi rol gyi gnas bsrung bar bya ba 'di yin no/ /gtso bor bya zhes bya ba ni dbang gi las kyi dus su bdag dang gzhan kha dog dmar por gtso bo zhes bya ba'i don to/ /ye shes can gyis srung ba sgoms na/ /'jigs pa kun las ring bar 'gyur/ /zhes bya ba ni/ </text></item>
<item><p>213a.4</p><section></section><text>srung ba'i 'khor lo des rgyal po'i btson ra la sogs pa'i 'jigs pa thams cad thag bsrings par 'gyur ba'o zhes bya ba'i don to/ /sems can dngos po med pa ru/ /sbyor ba'i dngos pos 'jigs pa la/ /zhes bya ba la sems can dngos po med pa zhes bya ba ni/ </text></item>
<item><p>213a.5</p><section></section><text>thams cad stong pa nyid kyi ting nge 'dzin to/ /ru zhes bya ba ni de las zhes bya ba ste/ lnga pa'i don gyi gnyis pa yin no/ /sbyor ba'i dngos po zhes bya ba la sbyor ba zhes bya ba ni lha'i sbyor ba'o/ /dngos po ni bsgom pa'o/ /gang la zhe na/ 'jigs pa la ste/ 'di'i don ni nad</text></item>
<item><p>213a.6</p><section></section><text>la sogs pa'i 'jigs pa zhi bar bya ba'i dus su las dang rjes su mthun pa'i mdog la sogs pa dang ldan pa'i lha'i sku ru bsgom mo zhes bya ba 'di yin no/ /lha'i sbyor ba de nyid gsungs pa/ zla ba'i dkyil 'khor zhes bya ba la sogs pa la 'di dag gi don ni stong pa nyid kyi</text></item>
<item><p>213a.7</p><section></section><text>rnal 'byor gyi rjes la/ pad+ma 'dab ma brgyad kyi steng du zla ba'i dkyil 'khor la yi ge tAM gi sa bon las byung ba'i ut+pal lta bar tAM gis mtshan pa/ de yongs su gyur pa la/ bdag nyid sgrol ma'i gzugs su bsgom par bya'o zhes bya ba 'di yin no/ /bskyed pa'i mthar yan</text></item>
<item><p>213b.1</p><section></section><text>lag drug tu dgod pa gsungs pa/ oM tA re mgo bo la'o zhes bya ba la sogs pa ste/ de dag gis ni/ gnas drug po byin gyis brlab par 'gyur ro/ /da ni phyag la sogs pa'i nges pa bstan pa'i phyir/ phyag gnyis zhes bya ba la sogs pa ste/ kun du mi 'jigs</text></item>
<item><p>213b.2</p><section></section><text>sbyin pa dang / /zhes bya ba ni/ skye bo thams cad la mi 'jigs pa sbyin pa ste/ phyag g.yas pa zhes bya ba'i lhag ma'o/ /gzhan gyis zhes bya ba ni/ g.yon pa ste rna drung du ut+pal bsnams zhes bya ba ni/ ut+pala'i 'dab ma rna ba la reg pa dang bcas pa'i ut+pal bsnams</text></item>
<item><p>213b.3</p><section></section><text>pa'o/ /thams cad 'od zer can bsgoms nas/ /zhes bya ba ni bsrung ba'i skabs su bcom ldan 'das ma dang sngags rnams mdog ljang sngon du bsgoms la sku'i 'od zer sngags dang bcas pa'i 'khor lo'i 'od zer thams cad kyis bsrung bar bya ba la khyad par bsam mo zhes bya ba'i</text></item>
<item><p>213b.4</p><section></section><text>don to/ /khyad par du ni sngags bzlas bya/ /zhes bya ba ni srung ba'i skabs su phreng ba'i sngags/ oM tA re tut+tA re tu re lha sbyin rak+ShaH swA hA zhes bya ba'i khyad par bzlas pa'o/ /srung ba thams cad kyi sngags so/ /zhes bya ba ni rgyal pos btson rar bcings pa la sogs pa'i</text></item>
<item><p>213b.5</p><section></section><text>'jigs pa thams cad las bsrung ba'i ched kyi sngags so zhes bya ba'o/ /lhag ma ni go sla'o/ /shes rab gzhan dang le lo sogs/ /zhes bya ba ni bsam par bya zhes bya ba snga ma dang 'brel te/ yid gzhungs par 'dod pas kyang 'khor lo snga ma de nyid la sngags g.yon</text></item>
<item><p>213b.6</p><section></section><text>skor du bkod nas mu khyud la yang a la sogs pa'i yi ge bkod la/ bsgom pa dang bzlas pa byas na blo dman pa rnams blo dang ldan par 'gyur ro/ /'khor lo bris nas bcang bya ba/ /zhes bya ba ni gro ga la sogs pa la 'khor lo bris nas lus la bcang ba'o/ /srung</text></item>
<item><p>213b.7</p><section></section><text>ba bzang po zhes bya ba ni de tsam gyis kyang srung ba'i dam par 'gyur ro zhes bya ba'i don to/ /'di yis ni zhes bya ba ni sngar bstan pa'i rim pa ste/ bsrung ba'i phyir sgrol ma'i rnal 'byor gyis sngags bsgom pa dang / bzlas pa dang bri ba'i rim pas zhes bya ba'i don to/ /</text></item>
<item><p>214a.1</p><section></section><text>nye bar bsdu ba'i phyir/ srung ba zhes bya ba la sogs pa smos te/ srung ba thams cad kyi phyir/ de nyid sbyor ba zhes bya ba ni lha'i sbyor ba'i de kho na nyid kyi 'khor lo bsgrub par bya'o zhes bya ba'i don to/ /da ni shes rab kyi 'khor lo bstan pa'i</text></item>
<item><p>214a.2</p><section></section><text>phyir/ 'khor lo zhes bya ba la sogs pa smos te/ 'khor lo 'dab ma brgyad pa zhes bya ba ni 'khor lo rtsibs brgyad pa'o/ /phyi rol mu khyud bskor nas su/ /zhes bya ba ni 'khor lo'i phyi rol ri mo gnyis kyis bskor bar bsgom mo/ /dbus su thog ma tha ma ste/ /</text></item>
<item><p>214a.3</p><section></section><text>zhes bya ba ni 'khor lo sngar bstan pa ltar 'khor lo 'di la yang dbus kyi re'u mig la thog ma dang tha ma'i yi ge oM dang hI bri bar bya'o/ /bzlas pa thams cad gzhag par bya/ /zhes bya ba ni phyi rol gyi rtsibs rnams la bzlas par bya ba'i sngags lhag ma rnams bri</text></item>
<item><p>214a.4</p><section></section><text>ba'o/ /mu khyud dbyangs kyis bskor nas su/ /zhes bya ba ni mu khyud la dbyangs kyi yi ge rnams bri ba ste/ de la dbus su ni oM hA zhes bya ba'i sa bon bri ba'o/ /rtsibs rnams la ni pradz+nye hUM swA zhes bya ba'i sa bon rnams so/ /mu khyud la ni dbyangs kyi yi ge bri'o zhes</text></item>
<item><p>214a.5</p><section></section><text>bya bar 'gyur ro/ /'dir yang stong pa nyid kyi bsgom pa sngon du 'gro bas lha'i rnal 'byor gyis 'khor lo bsgoms na/ 'og nas smos pa'i phan yon thob par 'gyur ro zhes bstan pa'i phyir ro/ /yan lag thams cad ces bya ba la sogs pa smos te/ yan</text></item>
<item><p>214a.6</p><section></section><text>lag thams cad phye ba zhes bya ba ni/ phung po la sogs pa thams cad 'jig pa'o/ /de nyid bstan pa'i phyir/ sngon gyi mtshan nyid ldan pa yis/ /mnyam nyid stong par bsams nas su/ /zhes bya ba smos so/ /sngon gyi mtshan nyid ldan pa yis/ /zhes</text></item>
<item><p>214a.7</p><section></section><text>bya ba ni bdag gi gdan gyi rim par phye ba gsum pa las bstan pa'i gzugs stong la sogs zhes bya ba la sogs pa'i gzhung gis yul dang dbang po dang rnam par shes pa rnams stong pa'i mtshan nyid du bya ba ste/ 'di yang rim pa des bdag nyid mnyam pa nyid</text></item>
<item><p>214b.1</p><section></section><text>kyis sbyang bar bya ba'o/ /sngar bstan bzhin du sbyang bar bya/ /zhes bya ba ni snang ba med pa'i stong pa las ltar bsgoms te/ de yang stong pa nyid kyis sgyu ma ltar dag par bya'o zhes bya ba'i don to/ /'khor lo 'di ltar bsgoms pa yis/ /zhes bya ba ni de nas 'khor</text></item>
<item><p>214b.2</p><section></section><text>lo sngar bshad pa ltar bsgom pa'o/ /oM zhes bya ba la sogs pa ni bri ba'i sngags te/ pra la sogs pa'i sngags ni/ g.yon skor gyis bri bar bya'o/ /de la rnal 'byor pa thams cad kyi thog mar ni stan bde ba la gnas nas snying gar rang gi sa bon blta ste/ </text></item>
<item><p>214b.3</p><section></section><text>de'i 'od zer gyis bla ma dang sangs rgyas la sogs pa snang bar byas la/ 'od zer de las byung ba'i me tog la sogs pa'i mchod pas mchod nas sdig pa bshags pa la sogs pa byas te/ stong pa nyid bsgoms nas/ lhar bsgom pa 'di ni rnal 'byor thams</text></item>
<item><p>214b.4</p><section></section><text>cad kyi thun mong ngo / /de las shes rab kyi pha rol tu phyin pa'i khyad par gyi bsgom pa bstan pa'i phyir/ zla ba'i dkyil 'khor zhes bya ba la sogs pa smos te/ shes rab bdag nyid bsgoms nas su/ /zhes bya ba ni bdag nyid shes rab kyi pha rol tu phyin par</text></item>
<item><p>214b.5</p><section></section><text>bsgom pa'o/ /'di dag gis 'di skad du/ pad+ma dang zla ba'i steng du sa bon hUM las byung ba'i sdong bu dang bcas pa'i pad+ma'i steng du shes rab kyi pha rol tu phyin pa'i po ti hUM gis mtshan pa de yongs su gyur pa las/ shes rab kyi pha rol tu phyin ma sku mdog dkar mo phyag</text></item>
<item><p>214b.6</p><section></section><text>gnyis chos sgrogs kyi phyag rgya can/ gru mo gnyis kyi nang nas sdong bu dang bcas pa'i pad+ma gnyis skyes pa la/ shes rab kyi pha rol tu phyin pa po ti gnyis kyis mtshan pa'i sgrol ma'i rang bzhin du bdag nyid bsgom mo zhes bya ba 'di yin no/ /'di'i phan yon</text></item>
<item><p>214b.7</p><section></section><text>gsungs pa/ sa bon 'di ni zhes bya ba la sogs pa ste/ shes rab myu gu zhes bya ba ni/ shes rab kyi yal ga ste sa bon las byung ba'i phyir ro/ /dper na ljon shing gi sa bon las byung ba'i myu gu'i yal ga du mar gyes pa ltar shes rab 'phel bar 'gyur</text></item>
<item><p>215a.1</p><section></section><text>ro zhes bya bar dgongs so/ /lhag ma ni go sla'o/ /sbyor ba gzhan bstan par bya ba'i phyir/ snying po zhes bya ba la sogs pa smos te/ 'khor lo rim pa bzhi las snying po'i 'khor lo ni ling tshe dgu'o/ /rim pa gnyis pa ni bcu gnyis pa'o/ /</text></item>
<item><p>215a.2</p><section></section><text>rim pa gsum pa ni bcu drug pa'o/ /bzhi pa ni mu khyud do/ /de la re'u mig dgu zhes bya ba ni dbus kyi lte ba dang bcas pa dgu pa'o/ /bar ma zhes bya ba ni snying pa'i rim pa dang / rim pa gsum pa'i bar na gnas pa'i phyir ro/ /phyi rol zhes bya ba ni de'i phyi rol na</text></item>
<item><p>215a.3</p><section></section><text>gang gnas pa'o/ /mthar thug ces bya ba ni/ thams cad kyi tha mar gyur pa'i phyir ro/ /dbus su zhes bya ba ni snying po'i rim pa'i dbus te lte ba la'o/ /bdag gi sems zhes bya ba ni yi ge hUM ste/ ye shes mkha' 'gro ma'i rang bzhin no/ /phyag 'tshal sreg</text></item>
<item><p>215a.4</p><section></section><text>pa mthar gzhag pa/ /zhes bya ba ni bshad zin to/ /bsdus pas oM hUM swA hA zhes bya bar 'gyur ro/ /yi ge brgyad po zhes bya ba ni/ mkha' 'gro ma dang / drag mo dang / gtum mo dang / ro langs ma dang / seng ge mo dang / stag mo dang / ce spyang mo dang / </text></item>
<item><p>215a.5</p><section></section><text>'ug pa mo ste rnal 'byor ma brgyad kyi sa bon gyi yi ge rim pa bzhin du suM k+ShuM yuM hUM s+m+r+yuM h+m+r+yaM y+m+r+yuMk+Sh+m+r+yuM</text></item>
<item><p>215a.6</p><section></section><text>la sogs pa dgod cing / dbang ldan la sogs pa'i mtshams kyi re'u mig la s+m+r+yuM</text></item>
<item><p>215a.7</p><section></section><text>shar la sogs pa mthar chags kyis bri ba'o/ /ma ning spangs par bri bar bya/ /zhes bya ba la ma ning yi ge ni/ r-i r-I l-i l-i'o/ /spangs pa ni dor ba ste/ lhag ma a la sogs pa gzung ba'i don to/ /sde tshan gsum gyi yi ge rnams/ /zhes bya ba ni ka'i sde tshan dang / tsa'i</text></item>
<item><p>215b.1</p><section></section><text>sde tshan dang / Ta'i sde tshan te sde tshan gsum gyi yi ge bco lnga po rnams gzung ngo / /yi ge lhag ma gcig ces bya ba ni sde tshan lhag ma'i yi ge gcig ste yi ge ta'o/ /yang na bco lnga'i lhag mar gyur pas lhag ma'o/ /bsdus pas bcu drug tu 'gyur ro/ /bcu drug gnas su</text></item>
<item><p>215b.2</p><section></section><text>gzhag par bya/ /zhes bya ba ni phyi rol gyi re'u mig bcu drug gi gnas su rim bzhin du bsgom pa'o/ /sgra dang thig ler ldan pa ni/ /zhes bya ba ni go bar zad do/ /gsod pa'i yi ge zhes bya ba ni yi ge phaT do/ /des ji ltar bskor zhe na/ thams cad rigs pas kun du bskor/ /zhes bya ba</text></item>
<item><p>215b.3</p><section></section><text>smos te/ grangs kyi nges pa med par mu khyud la kun du 'khor bar bskor ro zhes bya ba'i don to/ /'khor lo'i kha dog gsungs pa/ dang po'i zhes bya ba la sogs pa la dang po ni re'u mig dgu pa ste dkar po'o/ /gnyis pa ni re'u mig bcu gnyis pa ste/ ser po'o/ /gsum pa ni</text></item>
<item><p>215b.4</p><section></section><text>re'u mig bcu drug pa ste dmar po'o/ /bzhi pa ni mu khyud de sngon po'o/ /mngon spyod kyi las la ni re'u mig bcu drug pa'ang sngon por bya'o zhes man ngag las bshad do/ /'khor lo rim pa bzhi pa de dag ni ye shes mkha' 'gro ma'i sku bsgom par shes par bya'o/ /de nyid kyi phyir</text></item>
<item><p>215b.5</p><section></section><text>gsungs pa/ sngon bzhin zhes bya ba la sogs pa smos te go sla'o/ /bsgom par bya zhes bya ba ni ye shes mkha' 'gro ma zhes bya ba'i lhag ma'o/ /'khor lo 'di zhes bya ba ni/ 'khor lo mngon du bya ba'i phyir ro/ /mnyam gzhag dngos po bsgom pa yis/ /zhes bya ba ni shin tu mnyam</text></item>
<item><p>215b.6</p><section></section><text>par gzhag cing goms pas so/ /kun nas thams cad 'bar ba ste/ /zhes bya ba la sogs pa la/ me ltar 'bar ba zhes bya ba ni 'od dang bcas pa'i me 'bar bas shing bsreg pa ltar kun nas thams cad 'bar ba'i 'khor los bgegs la sogs pa'i bdud kyi sde thams cad kyi bud shing</text></item>
<item><p>215b.7</p><section></section><text>bsreg cing med par byed do zhes bya ba'i don to/ /kun nas nyon mongs g.yogs pa yang / /zhes bya ba ni nyon mongs pa'i rigs can rnams kyang ngo / /lhag ma ni go sla'o/ /sbyor ba gzhan gyis bsgom pa bstan pa'i phyir mnyam nyid ces bya ba la sogs pa smos te/ mnyam</text></item>
<item><p>216a.1</p><section></section><text>nyid ye shes bskyed nas su/ /bdag nyid nam mkhar bsgoms byas la/ /zhes bya ba'i don ni mnyam pa nyid kyi ye shes las stong pa nyid kyis sbyangs pa'i ye shes kyi mkha' 'gro mar bskyed la/ 'og nas 'byung ba rnams bsgom mo zhes bya ba yin</text></item>
<item><p>216a.2</p><section></section><text>no/ /de nyid gsungs pa/ 'od zer zhes bya ba la sogs pa la/ snying gar 'od dang ldan pa'i nyi ma'i dkyil 'khor bsgoms la/ de'i dbus su sa bon gyi yi ge gzung ba ste/ bsgom pa'o/ /de yang gang yin zhe na/ sde tshan zhes bya ba la sogs pa smos te/ sde tshan</text></item>
<item><p>216a.3</p><section></section><text>dang po'i yi ge dang po ni yi ge ka'o/ /lcags kyu ni yi ge i ste/ gzir ba ni steng du bri ba'o/ /rtsa bar re pha sbyar nas su/ /zhes bya ba ni/ 'og tu yi ger gdags pa'o/ /bdud rtsi zhes bya ba ni zla tshes so/ /thig le ni thigs pa ste/ de dag ni steng du dgod pa'o/ /bsdus</text></item>
<item><p>216a.4</p><section></section><text>pas kriM zhes bya bar 'gyur ro/ /lhag ma ni go sla'o/ /rgyal po ni grags par zad do/ /rgyal po'i pho brang ni rgyal po'i bzhugs gnas kyi grong khyer ro/ /yid can gyis ni bsam par bya/ /zhes bya ba la yid can ni rnal 'byor ba'o/ /bsam par bya zhes bya ba ni rang gi</text></item>
<item><p>216a.5</p><section></section><text>snying gar nyi ma la gnas pa'i sa bon kriM gi 'od zer gyi bdag nyid kyang btso bar bya zhing / rgyal po dang / pho brang gi skye bo rnams kyang kha dog btses shing btsos par bsams na dbang du 'gyur ro zhes bya ba'i lhag ma yin no/ /da ni bu mo dbang du bsdu ba bstan pa'i phyir/ yi ge</text></item>
<item><p>216a.6</p><section></section><text>nyis 'gyur zhes bya ba la sogs pa smos te/ yi ge nyis 'gyur zhes bya ba ni yi ge k+Sha'o/ /thigs pa ni go bar zad do/ /rtsa bar sgra ni sbyar bar bya/ /zhes bya ba la rtsa ba ni 'og tu'o/ /sgra ni u thung ngu ste/ U ring po sgra yin par bshad med kyi 'dir man ngag gis u</text></item>
<item><p>216a.7</p><section></section><text>thung ngu gzung bar bya ste/ dper na lcags kyu zhes bya ba/ I ring po yin mod kyi skabs su kha cig tu i thung ngu gzung ba yin no/ /bdud rtsi mtha' zhes bya ba la/ bdud rtsi ni chu'o/ /de'i mtha' ni me ste/ 'dir yi ge k+ShuM yang me'i rang bzhin yin pas de skad</text></item>
<item><p>216b.1</p><section></section><text>ces bya'o/ /yang na bdud rtsi zhes bya ba ni yi ge swA hA'o/ /mthar ni mthar bzhag pa ste/ de dag gi thog mar oM gzhag par shes par bya'o/ /des ni oM k+ShuM swA hA zhes bya ba'i sngags su 'gyur ro/ /'bum phrag gcig gis dbang du sdud/ /ces bya ba ni ye shes mkha' 'gro</text></item>
<item><p>216b.2</p><section></section><text>ma'i rnal 'byor dang ldan pas sngags 'di sngon du bsnyen pa 'bum phrag gcig snga ma ltar bzlas pas bsnyen pa byas la/ de nas gang zhig bsgrub par bya ba'i bu mo yang / kha dog dmar por bsams la ye shes mkha' 'gro'i rnal 'byor pas bsgrub bya bsgrub pa'i dus su/ </text></item>
<item><p>216b.3</p><section></section><text>oM k+ShuM che ge mo wa sha ma nA ya swA hA zhes ming dang spel bar bzlas na gdon mi za bar dbang du 'gyur ro zhes bya ba'o/ /sa bon kr-iM gi sbyor ba gzhan bstan pa'i phyir/ bu mo rnams zhes bya ba la sogs pa smos te/ gang bsams pa zhes bya ba la sogs pa ni skyes pa gang zhig bsgom</text></item>
<item><p>216b.4</p><section></section><text>par bya bar 'dod na rang gi skye gnas su yi ge kr-iM dmar po bsgom zhing skyes pa'i snying gar yang yi ge kr-iM gi sa bon bsgoms nas sa bon de nyid 'bum phrag gcig tu bsnyen pa byas nas ming dang spel bar bzlas na gdon mi za bar dbang du 'gyur ro zhes bya ba'i don to/ /sbyor ba gzhan</text></item>
<item><p>216b.5</p><section></section><text>bstan pa'i phyir sngon gyi mtshan nyid ces bya ba la sogs pa smos te/ sngar bstan bzhin du stong pa nyid/ /thams cad bdag nyid bsams nas su/ /zhes bya ba ni stong pa nyid bsgom pa'i mthar bdag nyid ye shes mkha' 'gro ma mdog ser mor bsgoms nas 'byung ba rnams bsgom</text></item>
<item><p>216b.6</p><section></section><text>mo zhes bya ba lhag ma yin no/ /de dag kyang gang zhe na/ zla ba'i dkyil 'khor zhes bya ba la sogs pa smos te/ bdud rtsi zhes bya ba ni yi ge sa'o/ /kun rig phyi mo zhes bya ba ni yi ge oM mo/ /bcas zhes bya ba ni sbyor ba ste sbyor bas so zhes bya bar 'gyur ro/ /'od zer sna tshogs</text></item>
<item><p>216b.7</p><section></section><text>rnam par 'phro/ /zhes bya ba ni 'od kyis 'khrugs pa'o/ /'dir man ngag ni ye shes mkha' 'gro ma'i rnal 'byor la gnas nas sngags 'di bsnyen pa 'bum du bya ste/ sgrub pa'i dus su bsgrub par bya ba'i lte ba'i 'og tu zla ba'i dkyil 'khor ser po la yi ge soM dmar</text></item>
<item><p>217a.1</p><section></section><text>dmar po bsgoms te/ skye gnas kyi nang du yang yi ge kr-iM bsgoms na 'dzag par 'gyur ro zhes bya ba 'di yin no/ /nor bu dgug pa'i sbyor ba gsungs pa/ kha dog ces bya ba la sogs pa la/ kha dog ces bya ba ni kha dog dmar po'o/ /ser po zhes bya ba</text></item>
<item><p>217a.2</p><section></section><text>ni kha dog ser po'o/ /thams cad rang gi dbugs kyis dgug /ces bya ba ni rang gi dbugs kyi 'od zer gyi lcags kyus dgug pa'o/ /'dir yang man ngag ni/ rang gi snying gar zla ba'i dkyil 'khor gyi steng du/ yi ge soM ser po bsgoms la/ dgug par bya ba rin po che</text></item>
<item><p>217a.3</p><section></section><text>la sogs pa ni/ yi ge soM dmar po'i gzugs su bsams nas rang gi dbugs las byung ba'i sa bon soM gi 'od zer gyi lcags kyus dgug pa 'di yin no/ /sbyor ba gzhan bstan pa'i phyir/ sgrub pa po'i zhes bya ba la sogs pa smos te/ sgrub pa po zhes bya ba ni bsgrub</text></item>
<item><p>217a.4</p><section></section><text>bya'o/ /lus la zhes bya ba ni snying gar ro/ /nyi ma'i dkyil 'khor dbus gnas par/ /rlung gi sa bon gyis bskor ba'i/ /zhes bya ba la sogs pa'i don ni bsgrub bya kha dog dmar por bsams la de'i snying gar nyi ma'i dkyil 'khor la/ yi ge yuM gis bskor ba'i sa</text></item>
<item><p>217a.5</p><section></section><text>bon kr-iM dmar por sems kyi rang bzhin bsgom mo zhes bya ba yin no/ /zla ba'i dkyil 'khor dbus gnas par/ /zhes bya ba la sogs pa'i don yang zla ba'i dkyil 'khor gyi steng du bdag nyid ye shes mkha' 'gro ma sku mdog dmar mo phyag g.yon na lcags kyu bsnams</text></item>
<item><p>217a.6</p><section></section><text>shing / g.yas pas sdigs mdzub kyi rtse mor nyi ma la gnas pa'i sa bon kr-iM dang ldan par sprul la/ g.yon pa'i lcags kyus bsgrub bya'i mgrin pa nas bzung ste/ sa bon kr-iM dang ldan pa'i sdigs mdzub bskyod pas bsgrub bya'i snying gar gnas pa'i kr-iM bskyod par bsams</text></item>
<item><p>217a.7</p><section></section><text>la/ oM k+ShuM che ge mo'i ma na A kAR+Sha ya swA hA zhes bzlas par bya ba 'di yin no/ /yi ge gnyis 'gyur zhes bya ba la sogs pa ni bshad zin to/ /de ltar bsgom zhing bzlas nas su/ /zhes bya ba la/ bsgom pa zhes bya ba ni bsgrub bya bsgrub pa'i dus su sngar bshad pa ltar yi</text></item>
<item><p>217b.1</p><section></section><text>ge kr-i bsgom pa'o/ /bzlas pa ni yi ge k+ShuM ngo / /sor mo yang ni bskyod byas na/ /zhes bya ba ni bshad zin to/ /bsgrub bya'i yid ni bskyod 'gyur ba/ /zhes bya ba ni yid 'gugs par 'gyur ba'o/ /'bum phrag gcig gis 'grub par 'gyur/ /zhes bya ba ni sngon du bsnyen</text></item>
<item><p>217b.2</p><section></section><text>pa'i dus su sa bon kr-iM dang k+ShuM gnyi ga 'bum phrag re re bzlas pas 'grub par 'gyur ba'i don to/ /gzhan bsgrub pa'i dus su ni sa bon k+ShuM bzla bar bya ste/ de yang grangs kyi nges pa ni yod pa ma yin no/ /da ni rgyas pa'i dbang du byas nas gsungs pa/ 'khor lo zhes bya</text></item>
<item><p>217b.3</p><section></section><text>ba la sogs pa la/ 'dab ma brgyad pa zhes bya ba ni/ rtsibs brgyad pa ste mu khyud dang bcas pa'o/ /mu khyud la dbyangs kyi yi ges bskor bar bya ste/ de nyid kyi phyir dbyangs kyi yi ge zhes bya ba la sogs pa smos so/ /sde tshan lnga pa gang yin pa'i/ /yi ge gsum</text></item>
<item><p>217b.4</p><section></section><text>pa bzung nas su/ /zhes bya ba ni yi ge pa bzung ba'o/ /i dang re pha sbyar nas ni/ /zhes bya ba ni brda phrad par zad do/ /man ngag gis ni thig la yang gzung bar bya ste/ bsdus pas bri zhes bya bar 'gyur ro/ /'bad pas dbus su gzhag par bya/ /zhes bya ba ni/ re'u</text></item>
<item><p>217b.5</p><section></section><text>mig dbus ma la bri ba'o/ /ci zhig ce na/ ye shes can gyi sa bon 'di/ /zhes bya ba smos te/ sa bon 'di zhes bya ba ni yi ge briM ngo / /ye shes can ni ye shes dang ldan pa'o/ /sgra'i bdun pa dang sbyar la/ /zhes bya ba la sgra'i bdun pa ni yi ge ri'o/ /sbyar ba ni</text></item>
<item><p>217b.6</p><section></section><text>ldan pa ste/ sde tshan lnga pa gang yin pa'i yi ge gsum pa bzung nas su zhes bya ba dang sbyar ro/ /man ngag gis ni thig le yang gzung bar bya ste/ des ni briM zhes bya bar 'gyur ro/ /'dab ma rnams la de nyid de/ /zhes bya ba ni/ phyogs mtshams kyi 'dab ma rnams</text></item>
<item><p>217b.7</p><section></section><text>la yang briM zhes bya ba de nyid bri ba ste/ 'khor lo'i rtsibs rnams la sgra'i bdun pa dang sbyar bar briM bri'o zhes bya ba'i don to/ /de nyid gsal bar bstan pa'i phyir/ /'dab mar 'di nyid gzhag par bya/ /zhes bya ba smos so/ /kha cig na re sgra'i bdun pa zhes bya ba ni yi ge</text></item>
<item><p>218a.1</p><section></section><text>e la bya ste/ des ni briM zhes bya bar 'gyur/ /zhes zer ro/ /gser gyi mdog tu bsgom par bya/ /zhes bya ba ni 'khor lo'i kha dog go/ /ji ltar bsgom zhe na/ sngar bstan zhes bya ba la sogs pa smos te/ sngar bstan bzhin du mkhas pas</text></item>
<item><p>218a.2</p><section></section><text>bsgom/ /zhes bya ba 'di stong pa nyid kyi ting nge 'dzin bsgom pa'o/ /de 'og lha mo nor rgyun gyi/ /gzugs su bdag nyid bskyed par bya/ /zhes bya ba ni stong pa nyid kyi mthar zla ba'i dkyil 'khor gyi steng du sa bon briM las byung ba'i 'bras kyi snye ma sa bon briM gyis mtshan pa</text></item>
<item><p>218a.3</p><section></section><text>yongs su gyur pa las byung ba'i lha mo nor rgyun ma mdog ser mo phyag gnyis par bsgom pa'o/ /de nyid kyi khyad par bstan pa'i phyir/ /gzugs mdzes zhes bya ba la sogs pa smos te/ rgyan thams cad kyis bklubs shing / rin po che'i cod pan la rdo rje sems dpas mtshan</text></item>
<item><p>218a.4</p><section></section><text>pa phyag g.yas pas skye bo thams cad la mi 'jigs pa sbyin pa dang / g.yon pas 'bras kyi snye ma bsnams nas nor dang 'bru'i char 'bebs pa'i skur bsgoms la/ de'i thugs kar sngar bstan pa'i 'khor lo bsgom par bya'o/ /bsgoms pas dub na sngags bzlas pa</text></item>
<item><p>218a.5</p><section></section><text>bstan pa'i phyir/ dbus su bstan pa'i zhes bya ba la sogs pa smos te/ dbus su bstan pa'i sa bon ni yi ge briM ngo / /phyag 'tshal zhes bya ba la sogs pa ni go sla'o/ /bsdus pas oM briM swA hA zhes bya bar 'gyur ro/ /lhag ma ni brda phrad par zad do/ /sbyor ba</text></item>
<item><p>218a.6</p><section></section><text>gzhan bstan pa'i phyir/ bdag nyid ces bya ba la sogs pa smos te/ bdag nyid ces bya ba ni bdag nyid la'o/ /ci zhig ce na/ rnam gzhag thams cad ces bya ba sa bon thams cad gzhag pa'i 'khor lo'o/ /bye brag gzhan zhes bya ba ni las kyi bye brag gzhan te</text></item>
<item><p>218a.7</p><section></section><text>bshad par bya zhes bya bar blta'o/ /bdag nyid sngon gyi mtshan nyid kyis/ /stong pa'i de nyid bsgoms nas su/ /zhes bya ba ni dang por stong pa'i de kho na nyid bsgoms nas ye shes mkha' 'gro'i bdag nyid du bsgom mo zhes bya ba'i don to/ /nyi ma'i dkyil 'khor dbus</text></item>
<item><p>218b.1</p><section></section><text>gnas par/ /zla ba'i dkyil 'khor bsgom par bya/ /zhes bya ba ni/ lha mo'i thugs kar pad+ma'i steng 'khor lo'i gzhi nyi ma dang zla ba bsgom pa'o/ /zla ba'i dkyil 'khor dbus gnas par/ /zhes bya ba ni/ 'dab ma brgyad pa'i 'khor lo bsam/ /zhes bya ba dang 'brel to/ /</text></item>
<item><p>218b.2</p><section></section><text>ye shes rnam shes dngos po bsgom/ /zhes bya ba ni/ yi ge hUM bsgom pa'o/ /gang du zhe na/ dbus su zhes bya ba smos te/ 'khor lo'i lte ba la'o/ /phyi rol zhes bya ba la sogs pa ni go sla'o/ /rtsibs rnams la dgod pa gsungs pa/ phyogs kyi zhes bya ba la sogs pa la/ </text></item>
<item><p>218b.3</p><section></section><text>phyogs kyi 'dab ma ni phyogs kyi rtsibs rnams so/ /bdud rtsi zhes bya ba ni sa'o/ /gug skyed kun zhes bya ba ni oM ste sbyar bas na soM zhes bya bar 'gyur ro/ /des ni shar la sogs pa'i rtsibs bzhir sa bon soM zhes bya ba bri bar ston te/ g.yon skor du sbyar bar bya'o/ /mtshams</text></item>
<item><p>218b.4</p><section></section><text>kyi 'dab ma bzhi la yang / /sangs rgyas lnga yis mngon par brgyan/ /zhes bya ba ni mtshams kyi rtsibs bzhi la hUM zhes bya ba'i sa bon bzhi g.yas skor du bsgom pa'o/ /zla ba'i dkyil 'khor rdzogs pa ni/ /zhes bya ba ni/ rang gi lus la bsgom par bya/ /zhes bya ba dang</text></item>
<item><p>218b.5</p><section></section><text>'brel te/ rang gi lus kyi snying gar zla ba la gnas pa'i 'khor lo de lta bu bsgom mo zhes bya ba'i don to/ /'od zer sna tshogs 'bar ba can/ /rin chen bdun gyis mdzes pa ste/ /zhes bya ba ni de nas 'khor lo las 'phros pa'i 'od kyis 'gro ba thams cad glang po rin po che la sogs</text></item>
<item><p>218b.6</p><section></section><text>pa rin po che sna bdun dang ldan par byas la/ slar bsdus te rang gi lus la bcug nas yang de nyid goms par bsgom pa'o/ /gang 'dod yid ni rtogs bya'i phyir/ /de yi 'od zer sbyar bar bya/ /zhes bya ba ni 'og nas bshad par bya'o/ /rang gi lus la ji ltar bsgom zhe na/ </text></item>
<item><p>218b.7</p><section></section><text>'jigs pa med cing 'chi med par/ /dngos pos dngos po bsgom par bya/ /zhes bya ba smos te/ 'jigs pa la sogs pa dang bral ba'i gnas su stong pa nyid kyi dngos pos 'khor lo dang bcas pa'i lha'i dngos po goms par bsgom pa'o/ /yang na 'jigs pa dang 'tshe ba ni</text></item>
<item><p>219a.1</p><section></section><text>bying ba dang rgod pa ste/ de dang bral bar gyur pa'i bar du bsgom pa'o/ /rmugs dang zhes bya ba la sogs pa ni go sla'o/ /de dag gis ni bdag dang gzhan gyi don bstan to/ /da ni/ gang 'dod yid ni rtogs bya'i phyir/ /zhes bya ba la sogs pa bshad</text></item>
<item><p>219a.2</p><section></section><text>pa'i phyir/ mnyam gzhag ces bya ba la sogs pa smos te/ de ltar 'khor lo shin tu goms par bsgoms nas 'khor lo las 'od zer dkar po spros te/ phyogs bcur khyab nas gang gi yid rtogs par 'dod pa de'i ye shes bkug ste/ rang gi sems te yi ge hUM la btsud</text></item>
<item><p>219a.3</p><section></section><text>nas bltas na de'i sems shes par 'gyur ro/ /sems ni mnyam par bcings nas su/ /zhes bya ba ni yang 'khor lo de nyid de kho na nyid shes pas goms par bsgoms pa las 'khor ba'i pha rol du brgal zhing thar pa thob par 'gyur zhes ston to/ /sbyor ba gzhan</text></item>
<item><p>219a.4</p><section></section><text>bstan pa'i phyir/ zla ba'i dkyil 'khor zhes bya ba la sogs pa smos te/ ye shes sa bon gyis sprul pa/ /zhes bya ba ni/ 'phags pa rnam par snang mdzad gtso/ /zhes bya ba dang 'brel to/ /de la ye shes ni rang gi sems kyi sa bon tsam las skad cig gis bskyed</text></item>
<item><p>219a.5</p><section></section><text>do zhes bya ba'i don to/ /yang na ye shes sa bon ni a ste de las bskyed pa'o/ /de nyid kyi khyad par bstan pa'i phyir/ pad+ma'i stan las zhes bya ba la sogs pa smos so/ /phyag gnyis phyag rgya che bcings nas/ /snying ga'i phyogs su 'ching bar mdzad/ /ces bya ba ni/ phyag</text></item>
<item><p>219a.6</p><section></section><text>gnyis phan tshun bsnol nas snying gar lha mo la 'khyud pa'i tshul du byed pa'o/ /kha cig ni dngos su lha mo dang bcas pa'o zhes zer ro/ /sangs rgyas sprin ni rnam par spro/ /zhes bya ba ni rang gi sku las sangs rgyas rnam pa lnga 'phro bar bsgom pa'o/ /de ci zhig mdzad ce na/ spro</text></item>
<item><p>219a.7</p><section></section><text>ba sna tshogs mi zad pas/ /sems can khams ni sgrol bar mdzad/ /ces bya ba smos te/ 'jig rten gyi khams thams cad du khyab na/ sems can rnams 'khor ba las sgrol ba'i bya ba mdzad pa'o/ /mi zad pa zhes bya ba ni 'od zer de/ sdug bsngal gyi tshogs sreg pa la</text></item>
<item><p>219b.1</p><section></section><text>'jebs pas so/ /des cir 'gyur zhe na/ shes rab ces bya ba la sogs pa smos te/ shes rab rdo rje zhes bya ba ni mi phyed pa'i shes rab bo/ /'gro ba sgrol ba ni de'i mthu ste de thob par 'gyur ro zhes bya bar sbyar ro/ /'di'i sngags btu ba gsungs pa/ dbyangs</text></item>
<item><p>219b.2</p><section></section><text>yig dang po mchog sa bon/ /zhes bya ba la sogs pa ste/ dbyangs yig dang po ni a'o/ /de nyid ni sa bon gyi mchog ste yig 'bru'i dam pa'o/ /mtha' ru tsheg drag sbyar bar bya/ /zhes bya ba ni glo ru tshig gnyis gzhag pa'o/ /phyag 'tshal sreg pa'i mtha' dang</text></item>
<item><p>219b.3</p><section></section><text>ldan/ /zhes bya ba ni bshad zin to/ /bsdus pas oM AHswA hA zhes bya bar 'gyur ro/ /sa bon 'di ni zhes bya ba ni sa bon 'di las bcom ldan 'das bskyed do zhes dgongs so/ /mnyam par gzhag pa'i rnal 'byor pas bsgom pa dang bzlas pa byas na 'grub po snyam du</text></item>
<item><p>219b.4</p><section></section><text>dgongs so/ /sbyor ba'i gdan zhes bya ba la sogs pa la/ gzhung 'dis bsrung ba dang shes rab kyi 'khor lo la sogs par rab tu gsal bar byed pas rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las sbyor ba'i gdan gyi rim par phye ba</text></item>
<item><p>219b.5</p><section></section><text>gnyis pa'o// //da ni dbab pa la sogs pa'i rim par phye ba bstan pa'i phyir/ byin rlabs zhes bya ba la sogs pa smos te/ byin rlabs zhes bya ba ni dbab pa'o/ /sbyor ba'i ngo bo dag ces bya ba ni dbab pa'i sbyor ba rnal 'byor pa rnams kyis nyams su blang zhing</text></item>
<item><p>219b.6</p><section></section><text>bsgom pa'o/ /ci 'dra zhe na/ gang gis sems can rnams la bstan/ /zhes bya ba smos te/ dbab pa gang zhig sngon du 'gro bas sems can rnams la chos bstan pa'o/ /yang na daR+sha na ni blta ba ste/ byin gyis brlab pa'i sbyor ba gang zhig gis sems can la</text></item>
<item><p>219b.7</p><section></section><text>bltas na ye shes dbab par 'gyur ba'o/ /rim pa zhes bya ba ni dbab pa'i cho ga ste zhes bya ba'i rim pa'o/ /lan gsungs pa/ sems can zhes bya ba la sogs pa la/ sems can rmongs pa gso ba'i phyir/ /zhes bya ba ni/ rmongs pa'i 'dam du bying ba'i sems</text></item>
<item><p>220a.1</p><section></section><text>can rnams kyi nyon mongs pa'i nad gso ba'i phyir te/ 'di ltar gsal snang dbab pa las ni dad pa skye bar 'gyur ro/ /dad pa las ni lha'i ting nge 'dzin bsgom mo/ /bsgoms pas mi shes pa 'byang ngo / /des nyon mongs pa'i nad sos par 'gyur te/ </text></item>
<item><p>220a.2</p><section></section><text>de'i phyir nyon cig ces bya bar sbyar ro/ /ci zhig ce na/ yang dag 'khor ba sgrol ba yi/ /de nyid ces bya ba smos te/ phyin ci ma log pa'i gsal snang dbab pa'i de kho na nyid kyi lam gang gis sngar smos pa'i tshul gyis na 'khor ba las grol bar 'gyur ba'o/ /byin gyis</text></item>
<item><p>220a.3</p><section></section><text>brlabs te chos bstan pa/ /zhes bya ba ni snod kyi bye brag bzhin chos bstan pa'i yan lag go/ /chos bstan pa'i phyir snying gar zhes bya ba la sogs pa smos te/ snying gar zla ba bsams nas su/ /zhes bya ba ni rang gi snying gar zla ba'i dkyil 'khor bsgom pa'o/ /</text></item>
<item><p>220a.4</p><section></section><text>hUM gi sa bon zhes bya ba la sogs pa ni go sla'o/ /des cir 'gyur zhe na/ 'od zer zhes bya ba la sogs pa smos te/ phyogs bcu'i 'jig rten khams rnams su/ zhes bya ba ni bsregs nas su/ /sngon bzhin mtshan nyid ldan pa yi/ /dang po stong pa nyid du bya ba dang</text></item>
<item><p>220a.5</p><section></section><text>'brel te/ hUM gi me lces thams cad bsregs nas nam mkha' ltar stong par bsgom pa'o/ /me yi dkyil 'khor bsgom par bya/ /zhes bya ba ni bsgrub bya'i snying gar yang me'i dkyil 'khor gru gsum pa/ dbus su raM gyis mtshan pa bsgom pa'o/ /des ci zhig bya</text></item>
<item><p>220a.6</p><section></section><text>zhe na/ gnas rnams zhes bya ba la sogs pa smos te/ gnas rnams thams cad ces bya ba ni slar yang bsgrub bya'i yan lag dang nying lag thams cad do/ /bsregs pa zhes bya ba ni thal ba tsam ma lus par bsregs pa'o/ /me yi dkyil 'khor dbus gnas pa'i/ /sangs</text></item>
<item><p>220a.7</p><section></section><text>rgyas lnga ni bsam par bya/ /zhes bya ba ni slar yang bsgrub bya'i snying gar me dang / pad+ma dang nyi ma'i dbus su sa bon hUM bsgom pa'o/ /sa bon de nyid gsungs pa/ dbyug pa zhes bya ba la sogs pa smos te/ sngar bshad zin to/ /sa bon de ni zhes bya ba ni sa bon hUM de nyid do/ /de</text></item>
<item><p>220b.1</p><section></section><text>dag kyang ji ltar bsgom zhe na/ dang por bdag nyid bsgrub pa bstan pa'i phyir/ pad+ma zhes bya ba la sogs pa smos te/ ye shes mkha' 'gro'i rang bzhin du/ /zhes bya ba ni bdag nyid bsgom mo zhes bya ba dang sbyar bar bya'o/ /ji ltar zhe na/ ye shes kyi sprul pa zhes bya ba smos te/ ye shes</text></item>
<item><p>220b.2</p><section></section><text>kyi sa bon hUM gis bskyed pa zhes bya ba'i don to/ /de nyid kyi khyad par gsungs pa/ phyag gnyis zhes bya ba la sogs pa la/ steng gi rdo rje cod pan la/ sangs rgyas lnga yis rnam par brgyan/ /zhes bya ba ni cod pan gyi steng du rdo rje rtse lnga pa la/ sangs rgyas lnga yis mtshan pa ste/ de la shar du</text></item>
<item><p>220b.3</p><section></section><text>ni rnam par snang mdzad/ byang du ni rin chen 'byung ldan/ nub tu ni snang ba mtha' yas/ lhor ni don yod grub pa/ dbus su ni mi bskyod pa'o/ /kha T+wAM ga dang rnal 'byor snod/ /ces bya ba ni phyag g.yas na kha T+wAM ga bsgreng ba'o/ /g.yon na thod pa bsnams pa'o/ /dbugs mi g.yo bar</text></item>
<item><p>220b.4</p><section></section><text>bsgom par bya/ /zhes bya ba ni ji srid du sems brtan par gyur pa'i bar du bsgom pa'o/ /bsnyen pa bya ba la sogs pa'i sngags btu ba bstan pa'i phyir/ sde tshan gsum pa zhes bya ba la sogs pa smos te/ 'di dag ni sngar bshad zin to/ /bsdus pas/ oM AH swA hA zhes bya bar 'gyur</text></item>
<item><p>220b.5</p><section></section><text>ro/ /'bum phrag gsum ni bzlas nas su/ /zhes bya ba ni sngar bsnyen pa'o/ /gnyis med gtor ma'i las kyis ni/ /de yi 'og tu las rnams bya/ /zhes bya ba la de'i 'og tu zhes bya ba ni bsnyen pa zin pa'i 'og tu'o/ /las rnams zhes bya ba ni sngar smos pa'i dbab pa'i cho ga</text></item>
<item><p>220b.6</p><section></section><text>rnams so/ /bya ba ni dbab par nyams su blang bar bya ba ste/ de dag gi ni 'di skad du bsnyen pa byas pa'i rjes la rang gi snying gar bsgoms pa'i hUM gi me lces chos thams cad bsregs te/ stong pa nyid du bsgoms pa'i mthar pad+ma dang nyi ma la gnas pa'i hUM gis bdag nyid ye shes mkha'</text></item>
<item><p>220b.7</p><section></section><text>'gro ma ji skad smos pa lta bur bskyed la/ de'i snying gar yang zla ba la gnas pa'i sa bon hUM bsgom mo/ /de nas bsgrub par bya ba'i snying gar raM gyis mtshan pa'i me'i dkyil 'khor bsams nas des lus thams cad thal ba tsam ma lus par bsregs te/ thal ba'i phung po las hUM gi</text></item>
<item><p>221a.1</p><section></section><text>sbyor bas blangs la de'i snying gar me'i dkyil 'khor la gnas pa'i pad+ma dang nyi ma'i steng du/ sangs rgyas lnga'i snying po hUM bsams nas mkha' 'gro ma rnams la gtor ma sbyin pa sngon du 'gro bas yungs kar la oM AHswA hA zhes bya ba'i sngags 'di nyid</text></item>
<item><p>221a.2</p><section></section><text>yongs su bzlas te/ bsgrub par bya ba la bsnun na gsal snang 'bebs par 'gyur ro zhes ston to/ /cho ga lhag ma bstan pa'i phyir/ /bdud rtsi lnga dang ldan pa la/ /zhes bya ba smos te/ bdud rtsi lnga dang ldan pa zhes bya ba ni chang ngo / /brgyad brgya ru ni bzlas nas su/ /</text></item>
<item><p>221a.3</p><section></section><text>zhes bya ba ni sngags snga ma nyid brgya rtsa brgyad bzlas pa ste/ brgyad lhag pa'i brgya ni brgyad brgya'o/ /cho gar ldan pa zhes bya ba ni 'das ma thag pa'i cho ga rnams byas nas so/ /sbyin pa ni blud pa'o/ /babs nas zhes bya ba la sogs pa la/ rdo rje'i glu zhes bya</text></item>
<item><p>221a.4</p><section></section><text>ba ni/ rol cig rol cig ces bya ba la sogs pa ste/ rdo rje khyod ces bya ba ni rdo rje 'dzin pa la bod pa'o/ /rol cig ces bya ba ni rol par mdzod cig pa'o/ /shin tu dga' ba'i phyir lan gnyis smos pa'o/ /ci la gnas she na/ thams cad kun nas zhes bya</text></item>
<item><p>221a.5</p><section></section><text>ba la sogs pa smos te/ thams cad ni chos rnams so/ /kun nas ni rnam par dag pa ste/ de la rol cig ces bya bar sbyar ro/ /khyod kyis gsol zhes bya ba ni zad cing dengs par mdzad pa'o/ /cis ci zhig ce na/ zhan dang drag po'i sbyor ba yis/ /</text></item>
<item><p>221a.6</p><section></section><text>zhes bya ba smos te/ zhan pa zhes bya ba ni sdig pa'o/ /drag po zhes bya ba ni bsod nams te/ sems can rnams kyi bsod nams dang sdig pa gnyi ga gsol cig pa'o/ /sbyor bas zhes bya ba ni khyod kyi sbyor bas so/ /de nyid gang zhe na/ skad cig 'khor las</text></item>
<item><p>221a.7</p><section></section><text>bdag mnyam bsgral/ /zhes bya ba smos te/ mnyam pa zhes bya ba ni bcom ldan 'das kyi thabs dang shes rab snyoms par 'jug pas so/ /skad cig ces bya ba ni skad cig las te/ tshe 'di nyid la sangs rgyas su 'jug pa'i phyir ro/ /'khor ba las bdag sgrol</text></item>
<item><p>221b.1</p><section></section><text>cig ces bya ba ni/ bcom ldan 'das la bos nas gsol ba btab pa'o/ /glu 'di yis ni gar byed de/ /rdo rje dril bu dkrol bar bya/ zhes bya ba ni/ rdo rje dril bu dkrol ba'i tshul dang bcas pa'i glus bsgrub par bya ba sngon med pa'i gar la sogs pa la 'jug par</text></item>
<item><p>221b.2</p><section></section><text>'gyur ba ste/ gar ni nye bar mtshon pa tsam mo/ /oM tiSh+Tha zhes bya ba la sogs pa'i sngags ni babs kyi 'og tu rnal ma la gzhag cing bstan par bya ba'o/ /'di ni tshim bya thams cad bya/ /zhes pa la/ tshim bya zhes bya ba ni/ de la chang blud par bya ba'o/ /</text></item>
<item><p>221b.3</p><section></section><text>thams cad bya zhes bya ba ni slob ma gdong g.yogs kyi dar gyis bcings nas dkyil 'khor dang nye bar khrid la bzhag nas sgrub pa nyams su blang bar bya'o/ /dbab pa gshegs su gsol ba'i 'og tu dkyil 'khor bstan pa gsungs pa/ rnal 'byor ma kun bstan par</text></item>
<item><p>221b.4</p><section></section><text>bya/ /zhes bya ba ni gdong g.yogs bkrol nas/ rnal 'byor ma rnams bltar gzhug pa'o/ de'i 'og tu chos bstan pa'i go rims gsungs pa/ dman dang zhes bya ba la sogs pa la/ me tog bor ba las snod rab 'bring rnam pa gsum shes par byas nas de</text></item>
<item><p>221b.5</p><section></section><text>dang rjes su mthun pa'i chos te/ sgrub pa'i thabs so sor bstan par bya'o zhes bya bar dgongs so/ /de dag ni dbang bskur ba'i cho ga las rgyas par shes par bya'o/ /da ni sngags bzlas pa tsam gyis kyang dbab pa bstan pa'i phyir/ oM yo ga A be+e sha aH zhes bya ba la</text></item>
<item><p>221b.6</p><section></section><text>sogs pa smos te/ shin tu mnyam gzhag rnal 'byor pas/ /'di yis sngon du bsnyen pa bya/ /zhes bya ba ni ye shes mkha' 'gro ma'i rnal 'byor du mnyam par bzhag nas/ sngags 'di yis bsnyen pa 'bum du bzlas so zhes bya ba'o/ /de nas dbab pa'i cho ga</text></item>
<item><p>221b.7</p><section></section><text>gsungs pa/ gnyis med gtor mar ldan pa yis/ /zhes bya ba la sogs pa la/ sgrub pa po yis 'dis gdab bya/ /zhes bya ba ni sngar bsnyen pa byas pa'i sngags 'dis yungs kar la mngon par bzlas nas mkha' 'gro ma rnams la gtor ma byin te bsgrub</text></item>
<item><p>222a.1</p><section></section><text>par bya ba la bsnun pa'o/ /ji ltar zhe na/ hUM gi sgra ni 'jigs pa yis/ /zhes bya ba smos te/ hUM zhes bya ba'i sgra brjod nas so/ /babs nas slar yang gshegs su gsol ba bstan pa'i phyir/ sngar smos pa'i sngags kyis ni/ /bdag</text></item>
<item><p>222a.2</p><section></section><text>nyid ji ltar 'dod bzhin byed/ /ces bya ba smos te/ sngar smos pa'i sngags zhes bya ba ni/ oM tik+Sha yo ga zhes bya ba la sogs pa'o/ /da ni bltas pas dbab pa bstan pa'i phyir/ oM ma na zhes bya ba la sogs pa gsungs te/ oM ma na g+hu ru g+hu ru g+h+ri ti tsi li tsi li</text></item>
<item><p>222a.3</p><section></section><text>hUM hUM phaT ces bya ba'i sngags 'di ye shes mkha' 'gro ma'i rnal 'byor gyis sngar bsnyen pa 'bum byas na/ phyis lan cig bzlas pa tsam gyis kyang gang la bltas pa de la 'bebs par 'gyur ro/ /de nyid bstan pa'i phyir/ rnal 'byor pa yis zhes bya ba la sogs pa smos</text></item>
<item><p>222a.4</p><section></section><text>te go sla'o/ /mchod cing gang la bltas pa yis/ /mthong bas phab ste gar byed do/ /zhes bya ba ni/ tshogs spyod kyi bza' bca' la longs spyod pa'i dus su gang la bltas pa de phab nas gar byed par 'gyur ba'o/ /'dir yang dgrol ba ni sngags snga ma dang sbyar ro/ /sbyor</text></item>
<item><p>222a.5</p><section></section><text>ba gzhan bstan pa'i phyir/ oM be tA lI zhes bya ba la sogs pa gsungs te/ 'dir yang ye shes mkha' 'gro ma'i rnal 'byor gyis bsnyen pa sngar smos pa ltar bya'o/ /sgrub pa gsungs pa/ thal bar zhes bya ba la sogs pa la de dag gis ni ji ltar grags pa'i</text></item>
<item><p>222a.6</p><section></section><text>thal ba la/ sngags snga ma nyid lan bdun mngon par bsngags te/ ro la sogs pa gang yang rung ba la gtor na de nyid zhag bdun gyi bar du spyang ki la sogs pa cis kyang za bar mi 'gyur ro zhes bya ba ston to/ /sbyor ba gzhan gsungs pa/ oM phu ru phu ru man tre dza</text></item>
<item><p>222a.7</p><section></section><text>hUM phuHphaT/ ces bya ba la sogs pa ste/ 'dir yang bsnyen pa ni sngar bshad pa ltar bya'o/ /sgrub pa gsungs pa/ skud pa dmar la zhes bya ba la sogs pa la/ 'di dag gi don yang skud pa dmar po la sngags snga ma nyid brgyad brgya bzlas te/ gang gi mgrin par</text></item>
<item><p>222b.1</p><section></section><text>bcings pa de ce spyang du gyur nas 'khyams par 'gyur ba yin no/ /slar bral ba gsungs pa/ skud pa dang ni bral gyur na/ /zhes bya ba la sogs pa smos te go sla'o/ /sngar bstan pa'i ye shes mkha' 'gro ma'i sngags skur bsgoms nas bsnyen pa byas te/ de'i 'og tu bzlas pa'i</text></item>
<item><p>222b.2</p><section></section><text>yungs kar gyis bsnun pa dang / sngags bzlas pa dang bltas pa tsam gyis kyang 'bebs par byed do zhes bya ba de dag la dran pa bskyed pa'i phyir/ byin rlabs rim pa'i rnal 'byor gyis/ /mnyam par gzhag pas bsgom zhing bzla/ /zhes bya ba smos so/ /da ni las</text></item>
<item><p>222b.3</p><section></section><text>gzhan dag bstan par bya ba'i phyir/ zla ba'i dkyil 'khor zhes bya ba la sogs pa gsungs te/ 'di dag gi don ni stong pa nyid bsgoms pa'i 'og tu seng ge'i gdan la zla ba'i dkyil 'khor gyi steng du rang gi sa bon las rdo rje mkha' 'gro ma ji skad smos pa bzhin du bskyed la/ </text></item>
<item><p>222b.4</p><section></section><text>de'i mdun du bsgrub par bya ba rlung gi dkyil 'khor la gnas pa bltas la bskrad par bya ba 'di yin no/ /rkang mthil gnyis su me rlung gi/ /sa bon stan du bsgom par bya/ /zhes bya ba ni rlung gi steng du rlung gi sa bon gnyis la bsgrub bya'i rkang pa gnyis gzhag par bya ste/ de</text></item>
<item><p>222b.5</p><section></section><text>ltar na rlung gi sa bon nyid stan te stegs bu zhes bya ba'i don to/ /sgra dang thig ler ldan pa ni/ /rlung gi sa bon kun gnas par/ /rlung gis bskor ba snying gar gzhag /ces bya ba la/ thig le zhes bya ba ni sems te/ bsgrub bya'i rnam par shes pa'i rang bzhin yi ge</text></item>
<item><p>222b.6</p><section></section><text>hUM ngo / /sgra zhes bya ba ni ngag tu brjod pa ste/ bzlas pa dang bcas pa'o/ /de gang du bsam zhe na/ rlung gi sa bon dbus gnas par/ /zhes bya ba smos te/ rlung gi sa bon gyi steng du bsgom pa'o/ /rlung gis bskor ba ni rlung la gnas pa ste/ 'di'i don ni bsgrub</text></item>
<item><p>222b.7</p><section></section><text>bya'i snying gar rlung gi dkyil 'khor/ de'i steng du rlung gi sa bon yuM/ de'i steng du yi ge hUM tshig tu bzlas pa dang bcas pas bsgom pa yin no/ /thams cad kha dog sngon por bsam/ /zhes bya ba ni bsgrub bya'i lus la sogs pa sa bon hUM gi bar du sngon por bsgom</text></item>
<item><p>223a.1</p><section></section><text>pa'o/ /rang gi dbugs kyi rtse mo yi/ /rlung gi mda' ru sbyar bar bya/ /zhes bya ba ni sngar smos pa'i bsgrub par bya ba g.yo ba dang bcas par bsams la/ rang gi sna sgo nas phyir 'byung ba'i dbugs kyi rlung mda' ltar shugs che ba'i rtse mor rlung gi</text></item>
<item><p>223a.2</p><section></section><text>sa bon bsams la/ des bsgrub par bya ba bskyed par bsams pa'o/ /oM yuM be raM ba yuM che ge mo yuM phaT/ rnal 'byor pa yi gsang sngags 'di/ /brgyad brgyar bzlas na 'grub par 'gyur/ /zhes bya ba ni sgrub pa'i dus su'o/ /bsnyen pa'i dus su ni ye shes mkha'</text></item>
<item><p>223a.3</p><section></section><text>'gro ma'i rnal 'byor dang ldan pas bsnyen pa 'bum phrag tu bya'o/ /da ni 'khrul 'khor bri bas kyang bskrad pa bstan pa'i phyir/ gro ga zhes bya ba la sogs pa smos te/ sogs pa'i sgras ni zla mtshan can gyi ras la sogs pa gzung ngo / /dug ni grags par zad do/ /khrag ni</text></item>
<item><p>223a.4</p><section></section><text>mdzub mo'i khrag go/ /ske tshe dang lan tshwa la sogs pa dang sbyar bar bya sto/ rdzas de dag gro ga la sogs pa la/ sngar bstan pa'i sngags spel ba dang bcas pa bri'o/ /ji ltar bri zhe na/ rnal 'byor mchog ni bzung nas su/ /zhes bya ba smos te/ sngar bstan pa'i rdo rje mkha'</text></item>
<item><p>223a.5</p><section></section><text>'gro ma'i rnal 'byor la gnas pas so/ /thams cad gnas nas bri bar bya/ /zhes bya ba ni/ bsgrub par bya ba snga ma ltar bsgoms nas bri ba'o/ /brgyad brgya ru ni bzlas pa yi/ /skud pa dmar po dkris nas ni/ /shing gi rtse mor gdags par bya/ /zhes bya ba ni/ de'i</text></item>
<item><p>223a.6</p><section></section><text>'og tu sngags snga ma nyid brgyad brgya bzlas pa'i skud pa dmar pos 'khrul 'khor bcings la/ shing gi rtse mor gdags pa'o/ /shing gi rtse mo gang du gdags she na/ rlung gis spur bar bya zhes bya ba smos te/ rlung gis bskyod de phyogs su gdags pa'o/ /bsgom zhes bya ba ni</text></item>
<item><p>223a.7</p><section></section><text>btags pa'i 'og tu bsgrub par bya ba sngar smos pa ltar rlung gis spur zhing bskyod par bsgom pa'o/ /des cir 'gyur zhe na/ gang du rlung ni gzhol 'gyur ba/ /de yi phyogs su 'gro bar 'gyur/ /zhes bya ba smos te/ 'khrul 'khor phyogs gang du rlung gis bskyod pa'i</text></item>
<item><p>223b.1</p><section></section><text>phyogs der bsgrub par bya ba 'khyams par 'gyur ba'o/ /rnal 'byor pa yis bskrad pa na/ /'grub 'gyur 'di la the tshom med/ /ces bya ba ni lha'i ting nge 'dzin dang / sngags bzlas pa dang ldan pa'i rnal 'byor pas gdon mi za bar 'grub bo nas bya ba'i don to/ /da ni dgug pa'i</text></item>
<item><p>223b.2</p><section></section><text>sbyor ba gzhan bstan pa'i phyir/ zla ba'i dkyil 'khor zhes bya ba la sogs pa smos te/ tshigs su bcad pa dang po'i don ni rdo rje mkha' 'gro ma'i rnal 'byor pas sngags 'og nas 'byung ba 'bum phrag tu bzlas pas sngon du bsnyen pa bya bar ston to/ /gnyis med gsang ba'i gtor</text></item>
<item><p>223b.3</p><section></section><text>ma ni/ /de yi dbus su sbyar bar bya/ /zhes bya ba la/ de'i zhes bya ba ni/ maN+Dal dmar pos byugs nas su/ /zhes bya ba 'og nas 'byung ba dang sbyar te/ sgra rnams ni bsam pa la rag las pa'i phyir ro/ /dbus su sbyar bar bya zhes bya ba ni gtor ma sngon du 'gro bas sngags</text></item>
<item><p>223b.4</p><section></section><text>dang spel ba'i bsgrub bya'i ming dbus su bri ba ste/ dbus su ming ni bris nas kyang / /zhes zer ba'i phyir ro/ /'di'i don dri dmar pos ba lang gi ko ba'i tshad tsam byugs pa'i dbus su gtor ma btang la/ oM badzra DA ki nI de sha oM A kaR+Sha ya/ A kaR+Sha ya/ oM hrI hUM phreM phruM phruM</text></item>
<item><p>223b.5</p><section></section><text>che ge mo A kaR+Sha ya swA hA zhes bya ba bri ba 'di yin no/ /seng ldeng phur bu brgyad kyis btab/ /ces bya ba ni/ seng ldeng gi phur bu sor brgyad kyi tshad la rdo rje rtse gcig pa'i dbyibs lta bu brgyad kyis maN+Dal gyi phyogs dang phyogs mtshams su gdab pa'o/ /gtor ma yongs</text></item>
<item><p>223b.6</p><section></section><text>su gang bar ldan/ /zhes bya ba ni las 'di thog mar gtor ma dang sbyar ba'o/ /skud pa dmar la bzlas nas kyang / /lan bdun bskor bas ra ba bya/ /zhes bya ba ni/ de nas skud pa dmar po la sngags snga ma nyid brgyad brgya bzlas nas/ des phur bu rnams kyi rtse mor</text></item>
<item><p>223b.7</p><section></section><text>ra ba ltar rim pa bdun du bskor zhing dkri ba'o/ /rdo rje lcags kyus drangs nas su/ /gsang sngags 'di ni bzlas byas na/ /zhes bya ba ni/ de nas bdag nyid rdo rje mkha' 'gro ma/ phyag na lcags kyu dang zhags pa thogs par bsgoms la/ lcags kyus snying phug cing</text></item>
<item><p>224a.1</p><section></section><text>zhags pas mgrin pa bcings nas bsgrub bya 'ongs par bltas la sngags bzlas pa'o/ /sbyor ba'i bdag nyid chen po bstan pa'i phyir/ dpag tshad brgya zhes bya ba la sogs pa smos te/ sbyor ba 'di'i mthus dpag tshad brgya'i phyi rol na</text></item>
<item><p>224a.2</p><section></section><text>gnas pa yang 'gugs shing 'ong bar 'gyur ro zhes bya ba'i don to/ /gzhung nye bar bsdu ba bstan pa'i phyir/ /maN+Dal zhes bya ba la sogs pa smos te go sla'o/ /de ni bcing pa'i sbyor ba bstan pa'i phyir/ nyi ma'i dkyil 'khor zhes bya ba la sogs pa smos te/ </text></item>
<item><p>224a.3</p><section></section><text>tshigs su bcad pa dang po 'dis ni stong pa nyid bsgom pa sngon du 'gro bas seng ge'i gdan la nyi ma'i dkyil 'khor gyi steng du rang gi sa bon las byung ba'i mkha' 'gro ma drag mor bdag nyid bsgoms nas 'og nas 'byung ba'i las rnams bya'o zhes ston to/ /de nyid</text></item>
<item><p>224a.4</p><section></section><text>gsungs pa/ nya mo cig ni bzung nas su/ /zhes bya ba la/ 'di dag gi don ni nya pa cig bzung la mkha' 'gro ma la gtor ma sbyin pa sngon du 'gro bas gro ga la sogs pa'i gzhi la/oM phruM phruM che ge mo'i mu kha ban+d+ha ban+d+ha hri hri hri phruM phaT ces bya ba'i sngags bris la/ sngags</text></item>
<item><p>224a.5</p><section></section><text>nya'i khar bcug nas nya de'i mgo bo rdog pa g.yon pas brdzis nas sngags de nyid brgyad brgyar bzlas pa bya ba 'di yin no/ /des ni kha bcings par 'gyur ba'o/ /bya ba thams cad bcings par 'gyur/ /zhes bya ba ni/ sngags spel ba tshar gcig tu bris nas sems kyi</text></item>
<item><p>224a.6</p><section></section><text>rgyu ba la sogs pa thams cad bcings par 'gyur ba'o/ /bcing ba'i sbyor ba gzhan gsungs pa/ thams cad chu la bya ba ste/ /zhes bya ba la sogs pa la/ las gzhan zhes bya ba ni sngags 'di nyid kyi sbyor ba snga ma la ltos pa'o/ /sngags 'di rab tu sbyar nas</text></item>
<item><p>224a.7</p><section></section><text>ni/ /bag zan gyis ni dril bar bya/ /zhes bya ba ni gro ga la sogs pa la sngags snga ma ltar bris nas/ 'bras phye la sogs pa'i zan gyis dril te ril bur bya'o/ /des ci zhig bya zhe na/ gang du nya ni gnas pa yi/ /nya yi kha ru gzhug par bya/ /zhes bya ba smos te/ </text></item>
<item><p>224b.1</p><section></section><text>gang du zhes bya ba ni mtsho la sogs pa gang na nya rnams zan la sogs pa za ba bltas la de lta bu mthong nas ri lu rnams nya la zan du sbyin pa'o/ /du zhig ji ltar sbyin zhe na/ ri lu brgyad brgya byas nas su/ /lan re bzlas te zar bcug na/ /zhes bya ba smos te/ ri lu brgyad brgya</text></item>
<item><p>224b.2</p><section></section><text>so so re re zhing sngags lan re bzlas la/ ri lu thams cad nya rnams kyis rdzogs par zos kyi bar du byin na ci ltar spel bzhin du bya ba thams cad bcings par 'gyur ro/ /b+ha ga bcing ba gsungs pa/ rlung gi zhes bya ba la sogs pa la/ tshigs su bcad pa dang po'i don</text></item>
<item><p>224b.3</p><section></section><text>ni sngar smos pa'i tshul gyis bdag nyid rlung gi dkyil 'khor la gnas pa'i lha mo gtum mo bsgoms nas 'og nas 'byung ba'i las rnams bya'o zhes bya ba yin no/ /de nyid gsungs pa/ gnyis med gtor ma'i las rnams ni/ /zhes bya ba la sogs pa la/ de'i</text></item>
<item><p>224b.4</p><section></section><text>zhes bya ba ni 'dir yang / lci bas pad+mo'i gzugs byas la/ /zhes bya ba'i tshig 'og ma dang sbyar te/ lci ba las chos 'byung ba'i gzugs su byas la/ de'i dbus su rab tu bya ba'o/ /ci zhig bya zhe na/ rab tu bya ba de nyid bstan pa'i phyir/ /ming dang sngags ni gzhag</text></item>
<item><p>224b.5</p><section></section><text>par bya/ /zhes bya ba gsungs te/ gro ga la sogs pa la oM staM b+ha ya staM b+ha ya b+ha ga mu draM hUM phruM phruM che ge mo phaT ces bya ba'i sngags bris nas chos 'byung ba'i gzugs byas pa de'i nang du gzhag pa'o/ /gsang sngags 'di dang ming dag ni/ /rkang pa g.yon pas mnan nas</text></item>
<item><p>224b.6</p><section></section><text>su/ /lan grangs brgyad brgyar bzlas par bya/ /zhes bya ba ni lci ba las byas pa'i chos 'byung ba'i nang du gzhag pa'i ming dang spel ba'i sngags de nyid sgrub pa po'i rdog pa g.yon pas mnan te/ sngags snga ma nyid brgyad brgyar bzlas pa'o/ /des ni gcig bcings</text></item>
<item><p>224b.7</p><section></section><text>par 'gyur ro/ /de nyid kyi phyir/ chung ma zhes bya ba la sogs pa smos te go sla'o/ /gal te zhi bar 'dod na de'i tshe bya ba bstan pa'i phyir/ mthar ni zhes bya ba la sogs pa smos te/ zhi ba'i sems kyis sngags kyi phreng ba chu dang 'o ma la bskur ba'am chu dang 'o mas bkrus pas</text></item>
<item><p>225a.1</p><section></section><text>kyang zhi bar 'gyur ro/ /sbyor ba gzhan gsungs pa/ rlung gi zhes bya ba la sogs pa la/ tshigs su bcad pa dang po gnyis kyi don ni rlung dang yi dwags kyi stan la bzhugs pa'i rdo rje mkha' 'gro ma ji skad smos pa'i tshul dang ldan par bdag nyid</text></item>
<item><p>225a.2</p><section></section><text>bskyed la/ 'og nas 'byung ba'i las rnams bya'o zhes bya ba yin no/ /de nyid gsungs pa/ gnyis med ces bya ba la sogs pa la/ de ru zhes bya ba ni 'dir yang 'bras phye la sogs pa'i khyad par las/ pad+ma'i dbyibs su byas nas su/ /zhes bya ba dang sbyar ro/ /</text></item>
<item><p>225a.3</p><section></section><text>de ru ci zhig bya zhe na/ ming dang sngags su sbyar nas ni/ khyi yi spu yis dgang bar bya/ /zhes bya ba smos te/ 'bras phye la sogs pa'i khyad par las snga ma ltar chos 'byung ba'i gzugs byas nas yang snga ma ltar oM kro d+he shwa re phuM phroM che ge mo'i b+ha ga duSh+Ta ya phaT ces bya</text></item>
<item><p>225a.4</p><section></section><text>ba bris la/ der bzhag nas khyi'i spu yis bkang ba ste/ snga ma ltar rdog pas mnan te/ brgyad brgya bzlas nas b+ha ga lug cing zug gzer dang bcas par 'gyur ro/ /las thams cad la yang bsnyen pa'i dus su ni sngags brgya bar 'bum du bzlas la/ sgrub pa'i</text></item>
<item><p>225a.5</p><section></section><text>dus su ni sngags spel ba dang bcas par brgyad brgyar bzlas par bya'o/ /rdo rje gsang bar gzhug par bya/ /zhes bya ba ni gnyis su med pa'i sngags kyi phreng ba de b+ha ga'i nang du gzhag par bya'o/ /dgrol ba gsungs pa/ phyung na de las thar bar 'gyur/ /zhes bya ba ste/ </text></item>
<item><p>225a.6</p><section></section><text>sngags dang khyi spur bcas pa dbyung ba'o/ /rtsa rnams bzhu ba'i sbyor ba gzhan gsungs pa/ zla ba'i dkyil 'khor zhes bya ba la sogs pa la/ zla ba'i dkyil 'khor dbus gnas par/ /lte bar bdud rtsi'i yi ge bsgom/ /zhes bya ba ni bsgrub par bya ba'i lte</text></item>
<item><p>225a.7</p><section></section><text>bar zla ba'i dkyil 'khor la bdud rtsi'i yi ge saM bsgom pa'o/ /des ci zhig bya zhe na/ rtsa rnams kun las drangs nas su/ /bdud rtsi'i chu ni 'dzag par bya/ /zhes bya ba smos te/ bdud rtsi chu zhes bya ba ni khu ba'o/ /drang ba ni yi ge gsum gyi 'od zer gyis rtsa rnams nas</text></item>
<item><p>225b.1</p><section></section><text>bskul nas gnas thams cad nas dbab pa'o/ /de nas ci zhig bya zhe na/ ban+du'i me tog ces bya ba la sogs pa smos te/ b+ha ga'i dbus su gnas pa'i rtsa khA ga mu kha zhes bya ba me tog ban+du ka ltar kha phye ba'i nang du lcags kyu'i yi ge ste yi ge kriM bsgom pa'o/ /de nyid bshad</text></item>
<item><p>225b.2</p><section></section><text>pa'i phyir/ gsang zhing gsang bar bsgom par bya/ /zhes bya ba smos te/ de la gsang ba zhes bya ba ni khA ga mu kha'i rtsa'o/ /yang gsang ba zhes bya ba ni lcags kyu'i yi ge'o/ /de nas yang ji zhig bya zhe na/ khro bo zhes bya ba la sogs pa smos te/ /khro bo'i sor mo zhes bya</text></item>
<item><p>225b.3</p><section></section><text>ba ni mdzub mo'o/ /bdud rtsi'i yi ge ni suM mo/ /bskyed pa ni bskyed par bsgom pa'o/ /snga ma de dag nyid bsdus te bstan pa'i phyir/ /sbyor ba gsum ni bsams pa yis/ /zhes bya ba la sogs pa smos te/ sbyor ba gsum zhes bya ba ni sku'i gnas dang / khA ga mu</text></item>
<item><p>225b.4</p><section></section><text>kha'i rtsa dang / mdzub mo'i rtse mo rnams su yi ge suM dgod pa'o/ /bsam pa ni bsgom pa'o/ /des cir 'gyur zhe na/ /de yi lus kyi gnas rnams nas/ /bdud rtsi'i chu ni 'dzag par bya/ /zhes bya ba smos te/ bdud rtsi chu zhes bya ba ni khu ba'o/ /lus kyi gnas rnams</text></item>
<item><p>225b.5</p><section></section><text>nas zhes bya ba ni yan lag dang nying lag thams cad nas so/ /'dzag par bya zhes bya ba ni bsgom mo zhes lhag ma yin no/ /b+ha ga shin tu 'dul dka' zhes bya ba ni shin tu ma rungs pa'i bud med do/ /brtag par zhes bya ba ni mnye zhing tshar bcad pa'o/ /smyo bar bya ba'i sman gyi</text></item>
<item><p>225b.6</p><section></section><text>sbyor ba gsungs pa/ 'od zer can dang zhes bya ba la sogs pa la/ 'od zer can zhes bya ba ni sman 'od zer can zhes bya bar grags pa'o/ /bla mar bya zhes bya ba ni 'ol ma se'o/ /smyo byed yan lag lnga zhes bya ba ni/ d+ha du ra'i 'dab ma dang / me tog dang / 'bras bu dang / </text></item>
<item><p>225b.7</p><section></section><text>rtsa ba dang shun pa rnams so/ /gu gul chen po zhes bya ba ni mi'i klad pa'o/ /mar nag chen po zhes bya ba ni mi'i rkang las byung ba'o/ /bdud rtsi'i chu zhes bya ba ni chang ste/ chang gi nang du 'od zer can la sogs pa'i sman cha mnyam par blugs nas blud pa'o/ /de nyid kyi phyir</text></item>
<item><p>226a.1</p><section></section><text>gsungs pa/ lce yi dbang pos myang du gzhug /ces bya ba ni/ 'di ni bla ma dang sangs rgyas la sogs pa la gnod pa byed pa'i mi la bya'i gzhan du ni ma yin no/ /mar zos pas ni grol bar 'gyur/ /zhes bya ba ni zhun mar blud pas de las thar bar 'gyur ba'o/ /</text></item>
<item><p>226a.2</p><section></section><text>mig sman gyi sbyor ba gsungs pa/ yi dwags gos zhes bya ba la sogs pa la/ yi dwags gos ni ma lhung bas/ /mar me yi ni sdong bu bya/ /zhes bya ba ni ji srid du phrag pa las sa la ma lhung pa'i ro'i gos blangs la sdong bu bya ba'o/ /klu dbang zhes bya ba ni ro nye'o/ /rkang gi mar zhes</text></item>
<item><p>226a.3</p><section></section><text>bya ba ni mi'i rkang las byung ba'o/ /gtor ma'i gnas zhes bya ba ni dur khrod kyi gnas su'o/ /mkha' 'gro ma yi snying sngags kyi/ /zhes bya ba ni/ ye shes mkha' 'gro ma'i sngags so/ /du ba dag ni dbab par bya/ /zhes bya ba ni du ba btang ba ste/ 'dir bstan pa'i don ni ye</text></item>
<item><p>226a.4</p><section></section><text>shes mkha' 'gro ma'i rnal 'byor pas dur khrod dang lam gyi bzhi mdo dang / shing gcig gi drung la sogs par sha dang nya sha la sogs pa dang ldan pa'i gtor ma sngon du 'gro bas thod pa gsum gyi steng du sngar smos pa'i snod dang mar dang sdong bu la sogs pa'i steng na gnas pa'i thod</text></item>
<item><p>226a.5</p><section></section><text>pa bzhag la ye shes mkha' 'gro ma'i sngags brgyad brgya zlos shing du ba btang la/ yang dur khrod la sogs par gtor ma sngon du 'gro bas du ba des mig la bskus na mkha' 'gro ma thams cad mthong bar gyur pa 'di yin no/ /dbye ba'i sbyor ba gsungs pa/ lhag ma'i</text></item>
<item><p>226a.6</p><section></section><text>snod ces bya ba la sogs pa ste/ dur khrod kyi sol ba zhes bya ba ni go bar zad do/ /tsha ba'i rdzas zhes bya ba ni/ ske tshe dang dug dang khrag la sogs pa'o/ /khro bas bkang ste drud par bya/ /zhes bya ba ni khro ba dang bcas pa'i sems kyis kham phor gnyis phan tshun du drud pa'o/ /</text></item>
<item><p>226a.7</p><section></section><text>'di dag gi don yang ye shes mkha' 'gro ma'i rnal 'byor pas gtor ma sngon du 'gro bas zas kyi bya ba byas pa'i kham phor gnyis la ji skad smos pa'i snag tsha dang smyu gus bsgrub bya nyid kyi gzugs bris la de'i snying gar oM ki ri ki ri zhes bya ba la sogs pa'i sngags kyi phreng ba bris la/ yang</text></item>
<item><p>226b.1</p><section></section><text>gtor ma sngon du 'gro bas khro ba dang bcas pas kham phor drud cing / oM ka li brta zhes bya ba la sogs pa'i sngags brgya rtsa brgyad bzlas par bya ba 'di yin no/ /lhag ma ni go sla'o/ /zhi ba'i cho ga gsungs pa/ gnyis med ces bya ba la sogs pa la/ 'dis ni ye shes mkha' 'gro ma'i rnal</text></item>
<item><p>226b.2</p><section></section><text>'byor pas gtor ma sngon du 'gro bas zhi ba'i sems kyis rang gi lus las byung ba'i lha mo bdud rtsi'i bum pa thogs pa rnams kyis dbang bskur bar bsgoms na zhi bar 'gyur bar ston to/ /sbyor ba'i gdan zhes bya ba la sogs pa la rab tu byed pa zhes bya ba ni gzhung 'dis gsal snang dbab pa</text></item>
<item><p>226b.3</p><section></section><text>nas 'thab rtsod byung ba'i bar du gsal bar ston par byed pas na rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las sbyor ba'i gdan gyi rim par phye ba ste gsum pa'o// //da ni rdo rje dang dril bu rnam par dag pas shes rab thabs kyi mnyam par</text></item>
<item><p>226b.4</p><section></section><text>sbyor ba bstan par bya ba'i phyir/ /gnyis med ces bya ba la sogs pa gsungs te/ gnyis med sbyor ba zhes bya ba ni/ thabs dang shes rab gnyis su med par sbyor ba'o/ /snying po ni dam pa ste nyan par 'tshal zhes bya ba dang 'brel to/ /gnyis med ming gis brjod pa yin/ /</text></item>
<item><p>226b.5</p><section></section><text>zhes bya ba la/ ming ni tha snyad du bya ba ste/ brjod pa ni des brjod par bya'o/ /sbyor ba ji ltar brtsam bgyi ba/ /zhes bya ba ni ji ltar nyams su blang ba bya ba ste/ de ltar na gnyis su med pa'i sbyor ba'i snying po la gnyis su med pa'i ming gis ni ji ltar brjod/ /ngo bo nyid ni ci 'dra/ nyams</text></item>
<item><p>226b.6</p><section></section><text>su ni ji ltar blang bar bgyi zhes bya ba'i don to/ /lan gsungs pa/ gnyis med ces bya ba la sogs pa la gnyis med sbyor ba zhes bya ba ni bshad zin to/ /de nyid ces bya ba ni de'i rang bzhin te/ nyon cig ces bya ba dang sbyar ro/ /yang dag ces bya ba ni phyin ci ma log pa'o/ /de</text></item>
<item><p>226b.7</p><section></section><text>nyid gsungs pa/ rdo rje dril bu phyag rgya dag /so sor gzung ba'i de kho na/ /zhes bya ba la/ de kho na nyid ni kun rdzob dang don dam pa dbyer med pa'i shes rab kyi pha rol tu phyin pa'i sgra rnam par dag pa dbyer med pa ste/ de lta bu'i rdo rje dang dril bu gzung bar bya'o/ /gzung ba ni bsgom pa ste de</text></item>
<item><p>227a.1</p><section></section><text>ltar na shes rab kyi pha rol tu phyin pa'i sgra rnam par dag pa dang / kun rdzob kyi bden par dbyer med pa'i rdo rje dang dril bu'i de kho na nyid bsgom par bya'o zhes bya ba'i don to/ /phyag rgya zhes bya ba ni dril bu rnam par dag pa'i shes rab ste/ de yang phyi dang nang gi shes rab gnyis</text></item>
<item><p>227a.2</p><section></section><text>so/ /so so zhes bya ba ni thabs te/ de yang phyi dang nang gi dbye ba gnyis so/ /yang na phyag rgya ni gnyis su med par sbyor ba ste/ de yang phyi rol gyi skyes pa dang bud med kyi las kyi phyag rgya mnyam par sbyor ba dang / nang gi chos nyid dang dngos po mnyam par sbyor ba dang / ye shes kyi snying rje dang</text></item>
<item><p>227a.3</p><section></section><text>stong pa nyid mnyam par sbyor ba'o/ /de nyid ni de kho na ste so sor gzung ba ni yang dag par gzung ba'o/ /yang na rdo rje dang dril bu ni phyi rol gyi thabs dang shes rab po/ /de nyid ni phyag rgya ste so sor dga' bas 'debs pa'i phyir ro/ /de nyid kyi phyir dril bu la rdo rjes steng du mtshan pa yin no/ /</text></item>
<item><p>227a.4</p><section></section><text>yang na phyag rgya ni de gnyis mnyam par sbyor ba las byung ba'i bde ba ste/ lhan cig skyes pa'i ngo bo nyid do/ /de dag thams cad bstan pa'i phyir/ de nyid ces bya ba la sogs pa smos te/ bdag ces bya ba ni rang gi lus te/ gzhan shes rab la ltos pa'i phyir ro/ /de nyid ni rdo rje ste</text></item>
<item><p>227a.5</p><section></section><text>shes rab dang dbyer med par sbyor ba'i phyir ro zhes bya ba ni thabs la yang rdo rje'i sgras brjod par bya ste/ shes rab dang dbyer mi phyed par mnyam par sbyor ba'i phyir te rdo rje dang chos mthun par dgongs so/ /yang na zhes bya ba ni mang ba'o/ /dza zhes bya ba ni mdzes pa ste/ thabs 'dis shes</text></item>
<item><p>227a.6</p><section></section><text>rab du ma mdzes par byas pas na rdo rje'o/ /gnyis par na bdag ces bya ba ni kun rdzob kyi bden pa'o/ /de nyid ni rnam par dpyad na/ don dam pa'i bden pa'i mthar thug pas rdo rje ste/ mi phyed pa'i mtshan nyid can pas rdo rje zhes bya ba ste/ de kho na nyid do/ /de bzhin du don dam pa'i</text></item>
<item><p>227a.7</p><section></section><text>bden pa yang kun rdzob kyi bden pa las gud na med pa'i phyir ro/ /de kho na nyid kyis dbyer med par gzung bar bya'o/ /de nyid kyi phyir chos kyi zhes bya ba la sogs pa smos te/ de la chos zhes bya ba ni phung po la sogs pa ste/ mi rtag pa la sogs pa rang gi mtshan nyid 'dzin pa'i phyir</text></item>
<item><p>227b.1</p><section></section><text>ro/ /dril bu zhes bya ba ni rang bzhin gyis rnam par dag pa'i chos nyid de/ des thams cad bsgrub pa'i phyir ro/ /yang na chos kyang chos kyang yin la dril bu yang yin pas chos kyi dril bu ste chos nyid do/ /de nyid ni lha mo ste/ de kho na nyid 'dis rnal 'byor pa rnams la chos thams cad gsal</text></item>
<item><p>227b.2</p><section></section><text>bar byed pa'i phyir ro/ /kha sbyar sbyor ba phyag rgya ste/ /zhes bya ba la kha sbyar zhes bya ba ni rang gi lus dang / las kyi phyag rgya mnyam par sbyor ba dang / don dam pa'i bden pa dang kun rdzob kyi bden pa mnyam par sbyor ba'o/ /de nyid ni phyag rgya ste phan tshun mi phyed par dkris pa'i phyir</text></item>
<item><p>227b.3</p><section></section><text>ro/ /de dag gis ni shin tu dbyer med par bstan to/ /de nyid kyi phyir/ thabs ni de ru thim pa'o/ /zhes bya ba smos te/ de ru zhes bya ba ni shes rab la ste las kyi phyag rgya'i shes rab la bdag gi lus 'khyud pa'i tshul du thim pa dang / lhan cig skyes pa'i shes rab kyi sems la</text></item>
<item><p>227b.4</p><section></section><text>kun rdzob kyi sems sam bdag dang gzhan dbyer med par thim pa dang / stong pa nyid la snying rje dang don dam pa la kun rdzob thim pas na dril bu ma gtogs par rdo rje 'ba' zhig gzung bar mi bya ste/ dril bur rdo rje thim pa'i de kho na nyid kyi phyag rgya gzung bar bya'o zhes bya ba'i don</text></item>
<item><p>227b.5</p><section></section><text>to/ /de la kun rdzob dang don dam pa'i bden pa gnyis su med pa de yang 'dir stong pa nyid kyis sbyangs pa'i lha'i sku'i ting nge 'dzin te gnas der dang po ci zhig bya ba de bstan pa'i phyir/ dang por re zhig ces bya ba la sogs pa smos so/ /dang por zhes bya ba ni thog mar</text></item>
<item><p>227b.6</p><section></section><text>te/ rnal 'byor gyi thog mar/ rdo rje thal mo dam bcings nas/ /zhes bya ba dang sbyar ro/ /re zhig ces bya ba ni rim gyi don to/ ra ba dang dra ba la sogs pa dag pa bshad par bya ba yin pa las de dag gzhag ste/ dag pa gsum brjod par bya ba bshad par bya'o zhes</text></item>
<item><p>227b.7</p><section></section><text>bya ba'i don to/ /yang na sgrub pa po dag pa rnams kyi nang nas dag pa gsum brjod do zhes bya ba'i don to/ /dag pa rnams zhes bya ba ni don to/ /brjod pa zhes bya ba ni de'i sngags gdon pa ste stong pa nyid bsgoms nas/ oM swa b+hA wa zhes bya ba la sogs pa brjod</text></item>
<item><p>228a.1</p><section></section><text>par bya'o/ /sa bon las byung ba'i rdo rje bsgoms nas oM badzra zhes bya ba la sogs pa brjod par bya'o/ /lha'i gzugs su bskyed nas oM yo ga zhes bya ba la sogs pa brjod par bya'o/ /de ltar rnal 'byor gyi rgyud rnam par dag pa bstan nas ra ba la</text></item>
<item><p>228a.2</p><section></section><text>sogs pa'i rnam par dag pa bstan pa'i phyir/ gzung dang 'dzin pa'i zhes bya ba la sogs pa gsungs te/ sngags dang lha la sogs pa'i mtshan nyid kyi kun rdzob dang stong pa nyid kyi don dam par dbyer med pa las dgos pa'i dbang gis gnyis su sprul pa la/ gzugs</text></item>
<item><p>228a.3</p><section></section><text>la sogs pa las rnam par grol bar ston pa ni/ sbyin pa ste chos kyi sbyin pa'o/ /yang na dngos po rnams su 'dzin pa stong pa nyid du btang ba ni chos kyi sbyin pa ste/ de'i rnam par dag pas ra ba'o/ /thams cad rtswa bzhin gtang bar bya/ /zhes bya ba la/ thams cad ni nor dang</text></item>
<item><p>228a.4</p><section></section><text>nor gyi mchog dang / yan lag dang yan lag gi mchog ste/ zang zing rnams so/ /rtswa zhes bya ba ni nye bar mtshon pa ste mchil snabs la sogs pa gzung bar bya'o/ /ji ltar yin zhe na/ rnal 'byor ldan pa'i sems kyis ni/ /zhes bya ba smos te/ rnal 'byor zhes bya</text></item>
<item><p>228a.5</p><section></section><text>ba las ni gtong pa po dang / len pa po dang / sbyin pa rnam pa gsum mi dmigs shing mnyam par sbyor ba ste/ de'i sems gang la yod pa de la de skad ces bya'o/ /de dag dang / gzhan mi 'jigs pa'i sbyin pa ste/ chos dang zang zing dang / mi 'jigs pa'i sbyin pa</text></item>
<item><p>228a.6</p><section></section><text>gsum rnam par dag pa'i sbyin pa gsum rab ces bya ba'i don to/ /dri ma'i rnam par dag pa gsungs pa/ sems can kun la zhes bya ba la sogs pa la/ mi 'jigs pa'i sbyin pa ni 'jigs pa rnams las skyob pa ste/ de yang sngar smos pa ltar mi dmigs pa dang sbyar</text></item>
<item><p>228a.7</p><section></section><text>ro/ /'dis ni dge ba'i chos la 'jug pas dge ba'i chos sdud pa'i tshul khrims bstan te/ sbyin pa'i yan lag tu'ang blta bar bya'o/ /sdom pa'i bdag nyid kyi sdig pa las ldog pa'i tshul khrims bstan pa'i phyir/ 'gro rnams gtso bor mi bya sogs/ /zhes bya</text></item>
<item><p>228b.1</p><section></section><text>ste/ sogs pa'i sgras ni mi dge ba las ldog pa gzhan yang gzung bar bya'o/ /gzhan gyi don spyod pa'i tshul khrims bstan pa'i phyir/ sems can don ni dgag mi bya/ /zhes bya ba smos te go sla'o/ /de dag gis cir 'gyur zhe na/ steng du tshul khrims dra ba'o/ /zhes bya</text></item>
<item><p>228b.2</p><section></section><text>ba smos te/ tshul khrims gsum rnam par dag pa'i dra bas steng nas g.yog go zhes bya ba'i don to/ /phur bu'i rnam par dag pa bstan pa'i phyir/ gzhan la gnod pa 'gog pa la sogs/ /zhes bya ba la sogs pa smos te/ gzhan la gnod pa ni gzhan la gnod pa byed pa ste/ </text></item>
<item><p>228b.3</p><section></section><text>'gog pa ni bzlog pa'o/ /des ni sdug bsngal dang du len pa'i bzod pa bstan no/ /yang na gzhan gyis gnod pa zhes bya bar sbyar te gzhan gyis gnod pa byas pa ci yang mi snyam pa'i bzod pa bstan te/ gsum pa'i don gyis gnyis pa yin no/ /sogs pa'i sgras ni chos nyid</text></item>
<item><p>228b.4</p><section></section><text>zab mo la bzod pa la sogs pa bsdu bar bya'o/ /des ni bzod pa rnam pa gsum bstan to/ /des cir 'gyur zhe na/ bzod pa'i phur bu 'og tu btab/ /ces bya ba smos te/ sdug bsngal dang sdug bsngal gyi rgyu mtshan rnams bzod pas 'og tu mnan pa ste/ bzod pa</text></item>
<item><p>228b.5</p><section></section><text>rnam par dag pa'i phur bu 'og tu gdab bo zhes bya ba'i don to/ /gsum po de dag gis ci zhig bya zhe na/ phur bu ra ba dra ba yis/ /zhes bya ba la sogs pa smos te/ sdang ba'i bdud ces bya ba ni 'dis lus la sogs pa sun 'byin par byed/ rnam par sgyur bar byed pas</text></item>
<item><p>228b.6</p><section></section><text>na sdang ba ste/ nyon mongs pa dang phung po dang 'chi bdag dang lha'i bu'i bdud rnams so/ /de dag nyid dgra ste bde ba 'joms par byed pa'i phyir ro/ /bskrad pa ni bzlog pa ste de'i phyir ro/ /ci ste dra ba la sogs pa rang gi sems kyis sprul pa ma yin nam/ des ci ltar</text></item>
<item><p>228b.7</p><section></section><text>bzlog par 'gyur zhe na/ bdud ni bdud du byed mi 'gyur/ /zhes bya ba smos te/ bdud ces bya ba ni sngar smos pa rnams so/ /bdud du byed mi 'gyur zhes bya ba ni/ de dag gis 'tshe bar mi 'gyur ba'o/ /'dir dgongs pa ni dra ba la sogs pa sems kyis byas pa de'i tshe bdud</text></item>
<item><p>229a.1</p><section></section><text>kyang sems kyis byas pa yin pas bdud nyid gud na med pa'i phyir ro/ /ji ltar de dag gis 'tshe bar 'gyur te/ 'tshe ba ni de dag la rag las pa yin la/ bdud rnams med na de dag gis ji ltar 'tshe bar 'gyur snyam pa 'di yin no/ /'on te bdud rnams dang des</text></item>
<item><p>229a.2</p><section></section><text>byas pa'i sdug bsngal nyams su myong bzhin du yang med do zhes bya ba 'di ni shin tu rnam par mi 'ong ngo snyam na/ rang gi sems kyis bsdams pa'o/ /zhes bya ba smos te/ de'i tshe nyams su myong ba'i phyir thams cad rang gi sems yin par bsgrub par bya ste/ phyi rol gyi ni rigs</text></item>
<item><p>229a.3</p><section></section><text>pas gnod pa'i phyir/ don du mi rung ngo zhes khong nas 'byung bar bya'o/ /des kyang cir 'gyur zhe na/ bsdams pa yin zhes bya ba smos te/ ji ltar bdud la sogs pa sems kyis sprul cing nyams su myong bar yod pa ltar dra ba la sogs pas bcings pa dang / dgra rnams</text></item>
<item><p>229a.4</p><section></section><text>bskrad pa yang nyams su myong bar legs par 'grub par 'gyur ba'o/ /de nyid bstan pa'i phyir/ rang gi sems ni btul ba na/ /bdud kyis 'tshe bar ga la 'gyur/ /zhes bya ba smos te/ sems btul ba zhes bya ba ni/ rang gi rang bzhin shes pa ste/ rang bzhin shes</text></item>
<item><p>229a.5</p><section></section><text>pas nyon mongs pa rnams thul bar 'gyur la/ nyon mongs pa'i zhags pa dang bral na/ /bdud gzhan yang ldog par 'gyur te/ de dag ni de'i rtsa ba can yin pa'i phyir ro/ /'di dag gis ni rang bzhin shes na dra ba la sogs pa med pa ltar bdud kyang med pa yin la/ nyams</text></item>
<item><p>229a.6</p><section></section><text>su myong bar bdud rnams yod pa ltar dra ba la sogs pa yod pas srung ba phun sum tshogs pa legs par gnas pa'o zhes ston te/ de ltar yang gsungs pa/ ji ltar chu la chu blugs pa/ /ro gcig tu ni gyur pa bzhin/ /sems nyid skyon yon 'byung gnas pas/ /</text></item>
<item><p>229a.7</p><section></section><text>mi mthun gnyen po gang la yod/ /ces bya'o/ /da ni bsam gtan gyi gnas su maN+Dal gru bzhi pa dri yis byug pa'i rnam par dag pa bstan pa'i phyir/ mnyam nyid ces bya ba la sogs pa gsungs te/ mnyam nyid sems zhes bya ba ni khams gsum pa'i sems dang / </text></item>
<item><p>229b.1</p><section></section><text>sems las byung ba rang bzhin gyis 'od gsal zhing mnyam pa nyid yin te/ sems mnyam pa nyid kyi rnam par dag pa des dri'i dkyil 'khor gru bzhi par byug go zhes bya ba'i don to/ /me tog dgram pa'i rnam par dag pa gsungs pa/ lus la zhes bya ba la sogs pa ste/ </text></item>
<item><p>229b.2</p><section></section><text>gang gi lus la ste'us 'jog pa dang / tsan+dan gyis byug pa dag yod pa de ni/ lus la ste'u 'jog tsan+dan byugs te gnyi ga la chags pa dang sdang ba med par sems snyoms pa de ni sems mnyam par gnas pa'i bzod pa ste/ bzod pa rnam par dag pa des rnal 'byor</text></item>
<item><p>229b.3</p><section></section><text>pas me tog dgram pa'o/ /bdug spos kyi rnam par dag pa gsungs pa/ mnyam nyid ces bya ba la sogs pa la/ rnam par dag pa rang bzhin dag pa zhes bya ba ni swa b+hA wa shud+d+haH sarba d+harmAH swa b+ha wa shud+d+ho\u0f85haM zhes bya ba ste/ des mnyam pa nyid du rnam par dag pa'i</text></item>
<item><p>229b.4</p><section></section><text>bdug pas bdugs pa'o/ /mar me'i rnam par dag pa gsungs pa/ shes rab ces bya ba la sogs pa la/ shes rab mar me zhes bya ba ni/ shes rab rnam par dag pa'i mar me ste/ de spar bar bya zhes bya ba lhag ma yin na/ khams gsum zhes bya ba la</text></item>
<item><p>229b.5</p><section></section><text>sogs pa ni shes rab kyi mar mes khams gsum gyi mun pa bcom nas ji ltar 'dod pa bzhin du de kho na nyid kyi lam gsal bar snang bar byed de/ rnam par dag pa de dang sbyar ro zhes bya bar dgongs so/ /de dag gis ni bsam gtan rtsom pa na rnam par dag pa 'di dag</text></item>
<item><p>229b.6</p><section></section><text>gis sngon du dag par bya'o zhes bya bar ston te/ bdag gis sgrub thabs kyi nang du gsal bar bshad zin to/ /gzhung nye bar bsdu ba bstan pa'i phyir sems kyis zhes bya ba la sogs pa smos te/ mi 'jigs pa'i sbyin pa la sogs pa de dag gis sems can thams</text></item>
<item><p>229b.7</p><section></section><text>cad bde ba la dgod par bya zhing mchod pa'i dus dang / gtor ma'i dus su rnam par dag pa de dag rab tu sbyar ro zhes bya ba'i don to/ /bsam gtan rtsom pa'i gnas phun sum tshogs pa gsungs pa/ yid du 'ong ba zhes bya ba la sogs pa ste go sla'o/ /de dag gis ni</text></item>
<item><p>230a.1</p><section></section><text>bsam gtan rtsom pa thams cad kyi thun mong gi bya ba bstan to/ /da ni gnyis su med pa'i rnal 'byor gyi rang bzhin lhan cig skyes pa'i ye shes bskyed par bya ba'i phyir thabs dang shes rab kyi sbyor ba gsungs pa/ bdag gi nyid ces bya ba la sogs pa</text></item>
<item><p>230a.2</p><section></section><text>la/ bdag ces bya ba ni sgrub pa po'i rang gi lus so/ /rdo rje bskyed nas su zhes bya ba ni rdo rje las byung ba'i rdo rje sems dpar bskyed par bya ba ste/ sngar bstan pa'i gnas su 'dug nas rdo rje thal mo snying gar bcings te/ dag pa rnam gsum brjod nas stong pa nyid bsgoms la/ </text></item>
<item><p>230a.3</p><section></section><text>ri rab kyi rtse mo'i grong khyer du seng ge dang zla ba'i stan la bdag nyid hUM las byung ba'i rdo rjes bskyed par bya'o/ /shes rab dril bu zhes byar sprul/ /zhes bya ba la/ shes rab ni bu mo'o/ /dril bu zhes byar sprul zhes bya ba ni/ a las byung ba'i dril bu shes rab kyi pha rol tu phyin par</text></item>
<item><p>230a.4</p><section></section><text>bsgom mo/ /bar du khru gang bzhag nas ni/ /zhes bya ba la/ bar zhes bya ba ni bdag dang shes rab kyi bar du ste/ bdag gi mdun du khru gang tsam gyis bar chod par shes par bsgom par bya'o/ /mnyam nyid blta bas gnas par bya/ /zhes bya ba ni bdag dang shes</text></item>
<item><p>230a.5</p><section></section><text>rab gnyis phan tshun thad kar gnas pa la gcig la gcig gdong bltas pa'o/ /de nyid rgyas par bshad pa'i phyir/ /snying gar hUM ni bsgom byas la/ /zhes bya ba smos te/ snying gar hUM ni bsgom byas la/ /zhes bya ba ni mchod pa dang gsum la skyabs su 'gro ba la sogs</text></item>
<item><p>230a.6</p><section></section><text>pa byas pa'i 'og tu snying gar zla ba'i dkyil 'khor la yi ge hUM bsgom pa'o/ /de nas ci zhig bya zhe na/ thams cad rig pas kun stong zhes bya ba smos te/ hUM gi me lce'i 'od kyis reg pa tsam gyis khams gsum po ma lus pa rnams stong pa nyid du bsgom pa'o/ /de nyid bstan</text></item>
<item><p>230a.7</p><section></section><text>pa'i phyir khams gsum zhes bya ba smos te go sla'o/ /sngon bzhin zhes bya ba ni/ phung po la sogs pa stong pa nyid du sngar bstan pa'i tshul dran par byed pa'o/ /gzhal yas khang bstan par bya ba'i phyir/ mnyam nyid ces bya ba la sogs pa smos te/ pho brang zhes bya ba la sogs</text></item>
<item><p>230b.1</p><section></section><text>pa ni/ gzhal yas khang ngo / /yangs pa ci 'dod par zhes pa ni rgya khyon ji snyed 'dod par ro/ /sngar zla ba'i dkyil 'khor gyi steng du bsgoms pa'i hUM las byung ba'i rdo rje'i mtshan nyid bstan par bya ba'i phyir/ lha ni zhes bya ba la sogs pa smos te/ 'di'i don ni rim par phye ba</text></item>
<item><p>230b.2</p><section></section><text>sngar thal ba las bstan pa'i lha nyi shu rtsa brgyad kyis byin gyis brlabs pa'i rdo rjer bsgom mo zhes bya ba 'di yin no/ /'od zer sna tshogs 'bar ba yi/ /zhes bya ba la sogs pas ni rdo rje'i sa bon hUM gi khyad par ston pa yin te/ 'dis kyang seng ge dang zla ba'i steng na</text></item>
<item><p>230b.3</p><section></section><text>gnas pa'i sa bon hUM gi thig le las 'od zer sna tshogs spros nas khams gsum pa la reg ste/ slar de nyid du bsdus la rdo rjer bsgom par bya bar ston to/ /rdo rje sems dpa'i rang bzhin du/ /bdag gi lus ni sprul bar bya/ /zhes bya ba ni sa bon hUM gi lte bar</text></item>
<item><p>230b.4</p><section></section><text>mtshon cing lha nyi shu rtsa brgyad kyis byin gyis brlabs pa'i rdo rje yongs su gyur pa las bdag nyid rdo rje sems dpar bskyed pa'o/ /sku mdog la sogs pa ni 'og nas bshad par bya'o/ /yan lag brgyad kyi cho ga gsungs pa/ yi ge'i dgod pas bkod nas su/ /</text></item>
<item><p>230b.5</p><section></section><text>mkhas pas cho ga byas nas hUM/ /zhes bya ba la mkhas pa ni gnas dang sngags kyi dbye ba la mkhas pa ste/ rkan dang mig gnyis dang mgrin pa dang phrag pa gnyis dang lte ba dang gsang ba'i gnas su yi ge hUM dkar po bsgom pa'o/ /sangs rgyas lnga'i zhes bya ba la</text></item>
<item><p>230b.6</p><section></section><text>sogs pas ni/ sa bon hUM gi kha dog bstan pa ste/ rdo rje sems dpa'i sku ni ma yin no/ /de'i kha dog ni 'og nas mi mthun par snang ba'i phyir ro/ /sangs rgyas lnga yis brgyan pa zhes bya ba ni yi ge hUM gi mtshan nyid do/ /yang na rdo rje sems dpa'i dbu la rigs lngas</text></item>
<item><p>230b.7</p><section></section><text>brgyan pa'o/ /phyag rgya chen po'i snying gar bcas/ /zhes bya ba ni/ rdo rje dang dril bu bsnams pa'i phyag rgya gnyis snying gar 'khyud pa'i tshul du byed pa'o/ /go 'phang mchog ni bsgom par bya/ /zhes bya ba la/ mchog ni bdag dang gzhan gyi don phun sum tshogs pa'o/ /go</text></item>
<item><p>231a.1</p><section></section><text>'phang ni gsang gnas te de'i rten no/ /de nyid kyi phyir/ 'od zer sna tshogs 'bar ba las/ /zhes bya ba la sogs pa smos te go sla'o/ /dngos po bsgom pa bsgoms nas su/ /zhes bya ba ni/ bsgom pa shin tu goms pa'o/ /bzlas</text></item>
<item><p>231a.2</p><section></section><text>pa bstan pa'i phyir/ hUM gi sgra yis dgang bar bya/ /zhes bya ba smos te/ hUM zhes bya ba'i sngags oM swA hA zhes bya ba dang spel nas tshig tu bzlas pa'o/ /ji snyed du bzlas par bya zhe na/ rang nyid ji ltar 'dod sems kyis/ /zhes bya ba smos te/ ji tsam nus par ro/ /de</text></item>
<item><p>231a.3</p><section></section><text>nyid bstan pa'i phyir/ ye shes sa bon bzlas par bya/ /zhes bya ba smos so/ /kha dog bstan pa'i phyir/ btso ma'i gser ltar shin tu 'bar/ /sems can kun gyi don la chags/ /zhes bya ba smos te/ sems can kun zhes bya ba ni/ 'dir shes rab po/ /</text></item>
<item><p>231a.4</p><section></section><text>don ni bde ba'o/ /chags pa ni de la zhen pa'o/ /yang na thugs rje chen pos sems can thams cad kyi don mi 'dod pa spong ba dang / 'dod pa sgrub pa la chags pa ste/ des bcom ldan 'das chos kyi dbyings rnam par dag pa dung dang zla ba ltar dkar ba</text></item>
<item><p>231a.5</p><section></section><text>yin kyang chags pa dang 'dres pa'i phyir/ btso ma gser ltar ser por snang ba yin no/ /da ni shes rab bskyed par bya ba gsungs pa/ de nas zhes bya ba la sogs pa la/ de nas stong pa'i mtshan nyid ni/ /sngar gyi mtshan nyid bdag nyid can/ /zhes bya ba</text></item>
<item><p>231a.6</p><section></section><text>ni bsgoms la zhes bya ba dang sbyar te/ bdag dang gzhan gyi rgyud thams cad sngar bstan pa'i tshul gyis stong pa nyid du bsgoms nas lha mo bskyed par bya'o/ /de nyid gsungs pa/ zla ba'i dkyil 'khor zhes bya ba la sogs pa la/ sngar gyi mtshan nyid kun rig pas/ /</text></item>
<item><p>231a.7</p><section></section><text>nyi shu rtsa gsum lha rnams kyis/ /dril bu'i bdag nyid bsgom par bya/ /zhes bya ba ni/ zla ba'i dkyil 'khor gyi steng du sa bon AH las byung ba'i dril bu sa bon AH sa mtshan cing lha nyi shu rtsa gsum gyis byin gyis brlabs par bsgoms la/ lha mor bskyed par bya'o/ /</text></item>
<item><p>231b.1</p><section></section><text>lha mo'i khyad par gsungs pa/ 'od zer sna tshogs zhes bya ba la sogs pa la/ kha dog cung zad 'dres pa'i sku/ /zhes bya ba ni/ dkar po dang / dmar po 'dres pas bcom ldan 'das dang 'dra bar ser por snang ba'o/ /sangs rgyas lnga yis mngon par</text></item>
<item><p>231b.2</p><section></section><text>brgyan/ /zhes bya ba ni sangs rgyas lngas dbu la brgyan pa'o/ /yi ge brgyad kyi sngags rnams ni/ /yan lag brgyad du dgod par bya/ /zhes bya ba ni go cha bstan pa ste go sla'o/ /phyag gnyis phyag rgya chen po ste/ /go 'phang mchog ni bsgom par bya/ /zhes bya</text></item>
<item><p>231b.3</p><section></section><text>ba ni bcom ldan 'das kyi skabs su bshad pa ltar blta'o/ /A li kA li las byung ba'i/ /de yi sa bon bzlas par bya/ /zhes bya ba la/ de'i sa bon zhes bya ba ni yi ge a ste/ de yang thabs dang shes rab kyi rang bzhin yin pa'i phyir/ A li kA li las byung ba'o/ /</text></item>
<item><p>231b.4</p><section></section><text>yang na A li ni a'o/ /kA li ni ra'o/ /'byung ba ni btu ba ste/ sngar bstan pa'i sngags btu ba dran par byed pa'o/ /bzlas par bya zhes bya ba ni/ sngar bstan pa ltar/ oM AHswA hA zhes ci nus su bzlas pa'o/ /'dod chags sems kyi stobs kyis ni/ /btso ma</text></item>
<item><p>231b.5</p><section></section><text>gser gyi 'od dang bcas/ /zhes bya ba ni/ rgyu mtshan dang bcas pa'i kha dog bstan pa ste sngar bshad zin to/ /sems can bsgral phyir kun du 'khyud/ /nu ma 'khyud cing zhal gnyis 'jib/ /ces bya ba ni thabs dang shes rab gnyis ka'i sems can sgrol ba'i</text></item>
<item><p>231b.6</p><section></section><text>phrin las rnam par dag pa ston pa'o/ /rdo rje rtse mo zhes bya ba la sogs pas ni/ rim par phye ba snga ma las/ khro bo sor mo'i rtse mor ni/ /bdud rtsi'i yi ge bsam par bya/ /zhes bstan pa nye bar bshad pa'o/ /de nas ci zhig bya zhe na/ lha mo'i g.yon gyi cha ru ni/ /bstan</text></item>
<item><p>231b.7</p><section></section><text>pa'i rtse mor gzung bar bya/ /zhes bya ba smos te/ g.yon gyi cha ru bstan pa zhes bya ba ni khA ga mu kha'i rtsa'o/ /rtse mo zhes bya ba ni lcags kyu'i yi ge dang bcas pa'i sgo'o/ /gzung ba ni drud pa ste/ de nyid kyi phyir/ mdzub mo 'di yis bskyod pa yis/ /zhes bya ba smos te/ bdud rtsi chu</text></item>
<item><p>232a.1</p><section></section><text>zhes bya ba ni khu ba'o/ /lhag ma ni brda phrad par zad do/ /da ni bu mo de'i chags pa bskyod pa bstan pa'i phyir/ /gnyis kyis kun sprod btang nas su/ /zhes bya ba ni thabs dang shes rab kyi snyoms par 'jug pa'i gnas skabs yongs su bor ba'o/ /shar gyi phyogs su</text></item>
<item><p>232a.2</p><section></section><text>bskyod ces bya ba ni shar gyi phyogs su ka ra na bya ba'o/ /shar gyi phyogs su bltas nas su/ /zhes bya ba ni/ shes rab kyi kha shar du bstan pa ste/ shar gyi phyogs na gnas pa'i sems can rnams gdon zhing sbyang ba'i phyir shes rab kyi kha shar du bstan pa la/ shar du ka ra na bya ba'o/ /</text></item>
<item><p>232a.3</p><section></section><text>ka ra na gsungs pa/ rol pa'i stabs zhes bya ba la sogs pa la/ rol pa'i stabs zhes bya ba ni lha mo'i rkang pa g.yon pa chung zad bskum pa'o/ /rdo rje rkang pa'i stabs kyis mnan/ /zhes bya ba la/ rdo rje zhes bya ba ni rdo rje sems dpa' ste/ rdo rje sems dpa'i rkang pa g.yas pas lha mo'i</text></item>
<item><p>232a.4</p><section></section><text>rkang pa g.yon pa'i mthil gnon pa'o/ /'dir lha mo zhes bya ba ni/ lha mo'i rkang pa g.yon pa'i mthil du blta bar bya'o/ /dril bu g.yon gyi brlar brten la/ /zhes bya ba la/ g.yon pa'i brla zhes bya ba ni rdo rje zhes bya bar bsnyeg ste/ rdo rje sems dpa'i brla g.yon pa lha mo'i brla g.yas</text></item>
<item><p>232a.5</p><section></section><text>pa'i steng du bton pa'o/ /nu ma lag pa gnyis kyis gzer/ /zhes bya ba ni shes rab kyi nu ma gnyis rdo rje sems dpa'i lag pa gnyis kyis gzung ba'o/ /sgeg cing bzhad pa'i bzhin can te/ /zhes bya ba ni bzhad pa dang bcas pa'i sgeg pa'i bya ba byed pa'o/ /'og ma rnon pos</text></item>
<item><p>232a.6</p><section></section><text>btsir bar bya/ /zhes bya ba la/ 'og ma zhes bya ba ni ma mchu'o/ /rnon po ni so ste/ sos mchu btsir ba'o/ /de dag ni rdo rje sems dpa'i bya ba'o/ /shes rab kyis gsungs pa/ dril bu lag gnyis gsang bar sbyor/ /zhes bya ba la/ gsang ba zhes bya ba ni mgrin pa la bya bar</text></item>
<item><p>232a.7</p><section></section><text>man ngag las byung ste/ shes rab kyi lag pa gnyis kyis rdo rje sems dpa'i mgrin par 'khyud pa'o/ /de bzhin sa bon gnyis med bzla/ /zhes bya ba la/ sa bon ni shes rab kyi snying po AHdang / thabs kyi snying po hUM ste/ de gnyis bzla ba'o/ /gnyis med ces bya ba ni thabs dang shes</text></item>
<item><p>232b.1</p><section></section><text>rab gnyis su med pa'i snying po ste/ bsgom zhes bya ba lhag ma yin no/ /bskyod ces bya ba ni ka ra na'o/ /ci'i phyir zhe na/ shar phyogs zhes bya ba la sogs pa smos te/ de ltar na bskyod ces bya bas ni lus kyi las bstan to/ /sa bon bzlas zhes bya bas ni ngag gi las bstan to/ /gnyis med</text></item>
<item><p>232b.2</p><section></section><text>bsgom zhes bya bas ni sems kyi las bstan te/ de ltar phrin las gsum mnyam par sbyor bas/ shar phyogs kyi sems can bsgral bar bya'o zhes bya bar dgongs so/ /da ni lho phyogs na gnas pa'i sems can bsgral ba'i phyir/ lha mo zhes bya ba la sogs pa gsungs te/ lho ru kha ni blta</text></item>
<item><p>232b.3</p><section></section><text>bar bya/ /zhes bya ba ni shes rab kyi kha lhor bstan pa ste/ rnal 'byor ma'i rgyud 'di la/ shes rab gtso bo yin pa'i phyir dang / dga' ba'i yul yin pa'i phyir kha blta ba rnams ni shes rab kyi yin par blta'o/ /lha mo'i g.yon pa bskyod nas su/ /zhes bya ba ni lha mo'i rkang pa</text></item>
<item><p>232b.4</p><section></section><text>g.yon pa brkyang ste/ g.yas pa chung zad bskum pa'o/ /rdo rje yang ni bskyod nas su/ /zhes bya ba ni/ rdo rje sems dpa'i rkang pa g.yas pa brkyang ste g.yon pa chung zad bskum pa'o/ /rkang mthil gnyis ni de bzhin gzir/ /zhes bya ba ni thabs dang shes rab kyi g.yas g.yon</text></item>
<item><p>232b.5</p><section></section><text>gnyis kyis so sor phan tshun du rkang mthil btsir ba'o/ /dril bu'i lag pa gnyis kyis ni/ /rked pa bsdams te gzir bar bya/ /zhes bya ba ni/ shes rab kyi lag pa gnyis kyis/ thabs kyi mkhal ngos gnyis bsdams nas btsir ba'o/ /rdo rje g.yas kyi nu ma dang / /de</text></item>
<item><p>232b.6</p><section></section><text>bzhin gsang bar btsir bar bya/ /zhes bya ba ni rdo rje sems dpa'i lag pa g.yon pas/ gsang ba ste shes rab kyi mgrin pa nas gzung bar byas la/ lag pa g.yas pas nu ma nas bzung ba'o/ /rdo rje dril bu'i lus dag ni/ /yang dang yang du sprad par bya/ /zhes bya ba ni/ shes</text></item>
<item><p>232b.7</p><section></section><text>rab dang thabs gnyis phan tshun chags pa bskyed par bya ba'i phyir yang dang yang du 'o gdab pa'o/ /sa bon gnyis ni bzlas pa yis/ /lho phyogs sems can sgrol bar 'gyur/ /zhes bya ba ni/ sngar smos pa ltar bsgom pa dang bcas pa'i ka ra na dang bzlas pas lho phyogs na gnas pa'i</text></item>
<item><p>233a.1</p><section></section><text>sems can rnams bsgral bar bya ba'o/ /nub phyogs kyi ka ra na bstan pa'i phyir/ nub phyogs zhes bya ba la sogs pa smos te/ lha mo nub tu blta bar bya/ /zhes bya ba ni go sla'o/ /nub phyogs zhes bya ba ni/ nub kyi sems can bsgral ba'i phyir/ /zhes bya</text></item>
<item><p>233a.2</p><section></section><text>bar sbyar ro/ /mnyam pa'i rkang stabs ces bya ba ni lha mo'i rkang pa gnyis kyi bar du khru gang tsam yod pa gzhag pa'o/ /rdo rje yi ni gzhogs gcig gis/ /g.yas kyi brla ni mnan par bya/ /zhes bya ba la/ rdo rje ni rdo rje sems dpa'o/ /gzhogs gcig ni</text></item>
<item><p>233a.3</p><section></section><text>gzhogs gcig na gnas pa'o/ /g.yas kyi brla zhes bya ba ni/ lha mo'i g.yas kyi brla ste/ de thabs kyi lag pa g.yon pas mnan pa'o/ /mgrin pa rgyab nas gnyis 'khyud de/ /zhes bya ba ni/ thabs kyi lag pa g.yas pa pus mo la brten pas shes rab kyi</text></item>
<item><p>233a.4</p><section></section><text>mgrin pa nas 'khyud cing shes rab kyi gnyis kyis thabs kyi rked pa nas 'khyud pa'o/ /dril bu'i lce ni bsgril nas su/ /rdo rje'i lce la reg par bya/ /zhes bya ba ni 'o bya ba'i dus su shes rab kyi lces thabs kyi lce la reg cing bsgul ba'o/ /de bzhin sbyar nas gnyi ga</text></item>
<item><p>233a.5</p><section></section><text>bzlas/ /zhes bya ba la/ de bzhin zhes bya ba ni bsgom pa la bsnyeg par bya'o/ /sbyar zhes bya ba ni ka ra na'o/ /gnyi ga bzla zhes bya ba ni sngags bzlas pa ste las rnam pa gsum mo/ /da ni byang phyogs la gnas pa'i sems can rnams sgrol ba'i don gyi ka ra na bstan</text></item>
<item><p>233a.6</p><section></section><text>pa'i phyir/ rdo rje zhes bya ba la sogs pa smos te/ rdo rje zhes bya ba ni rdo rje sems dpa'o/ /dbus zhes bya ba ni ltag 'og gi tshig gnyis dang sbyar te/ shes rab kyi lag pa gnyis kyi dbus su rdo rje sems dpa' mnyam par 'dug la/ shes rab kyi rked pa'i</text></item>
<item><p>233a.7</p><section></section><text>dbus nas rdo rje sems dpa'i lag pa gnyis kyis bsdams pa'o/ /dril bu'i lag pa gnyis kyis kyang / /rna ba'i drung bar gzugs par bya/ /zhes bya ba ni/ shes rab kyi lag pa gnyis kyis thabs kyi rna ba'i rtsa ba gnyis su sen mo btab pa ste/ des ni khu ba</text></item>
<item><p>233b.1</p><section></section><text>cung zad gnas par 'gyur ro/ /gnyi ga'i mchu ni kun sbyar nas/ /de yi bdud rtsi btung bar bya/ /zhes bya ba ni 'o byed pa'i dus su/ phan tshun gnyi ga'i mchu sbyar nas/ /phan tshun gzhibs pas steng gi bdud rtsi btung ba'am/ yang ni phan tshun mchu sbyar bas bdud rtsi ste</text></item>
<item><p>233b.2</p><section></section><text>byang chub kyi sems phab la/ de'i bde ba'i ro myang ba'o/ /snga ma bzhin du sngags bzlas pa bstan pa'i phyir/ rnal 'byor pa yis zhes bya ba la sogs pa smos te/ rdo rje dril bus rol par bya/ /zhes bya ba ni thabs dang shes rab kyi bsgom pa dang / ka ra na bstan pa yin no/ /</text></item>
<item><p>233b.3</p><section></section><text>de ltar las rnam pa gsum las byung ba'i dge ba gang yin pa des sems can thams cad bde ba la dgod pa'i bsngo ba bstan pa'i phyir/ sems can thams cad ces bya ba la sogs pa smos te/ gang gi lam nas 'gro ba yi/ /sangs rgyas nyid du 'grub gyur cig /ces bya ba ni</text></item>
<item><p>233b.4</p><section></section><text>bde ba dang ldan zhing 'tshe ba med pa'i sems kyi de kho na nyid kyi lam nas song bas sangs rgyas nyid thob par gyur cig pa ste/ kye sems can rnams sangs rgyas nyid du 'grub par 'gyur ba'i sems kyi de kho na nyid kyi lam nyams su long shig ces bya ba'i bar du'o/ /thabs dang</text></item>
<item><p>233b.5</p><section></section><text>shes rab snyoms par 'jug pa'i dus su skad cig ma'i tshul gyis lha'i rnal 'byor bya ba bstan pa'i phyir/ skad cig tshul gyis rnal 'byor dang / /zhes bya ba la sogs pa smos te/ dril bu lha ru sbyor ba yis/ /zhes bya ba ni bdag nyid rdo rje sems dpa'i lhar sbyor ba dang / shes rab</text></item>
<item><p>233b.6</p><section></section><text>dril bu'i lha mor sbyor ba dag skad cig ma'i tshul gyis rnal 'byor gyis bskyed pa dang / skad cig ma'i tshul gyis sngags dang phyag rgya dang ldan par shes pa dang / thabs kyi cho ga la mkhas pa'i rnal 'byor pas bsgom zhing bsam par bya ba'o/ /bdag gi lus dang shes rab kyi</text></item>
<item><p>233b.7</p><section></section><text>lus gnyi ga la rnal 'byor ma'i rang bzhin gyi go cha dgod par bstan pa'i phyir/ yi ge zhes bya ba la sogs pa smos te/ gnas rnams kun zhes bya ba ni rkan la sogs pa'i gnas rnams su'o/ /lha nyid de zhes bya ba ni lha mo brgyad kyi rang bzhin yin pa'i phyir ro/ /rang</text></item>
<item><p>234a.1</p><section></section><text>lus zhes bya ba ni rang gi lus rnams la'o/ /lha mo zhes bya ba ni lha mo'i lus la'o/ /bsam pa zhes bya ba ni go cha dgod pa'i sgo nas sems kyi de kho na nyid bsgom pa'o/ /slar yang de nyid rab tu bya/ /zhes bya ba ni go cha de nyid yang dang yang du dran par bya ba'o/ /yang</text></item>
<item><p>234a.2</p><section></section><text>na chags pa dang bral ba rnams go cha bskon pa'i mthar yang dang yang du chags pa bskyed par bya ba'o/ /de nyid bstan pa'i phyir/ rang gis zhes bya ba la sogs pa smos te/ rang gis zhes bya ba ni shes rab kyis so/ /rjes su chags pa ni 'khyud pa la sogs pa'o/ /de nas zhes bya ba</text></item>
<item><p>234a.3</p><section></section><text>ni de'i 'og tu'o/ /rdo rje zhes bya ba ni rdo rje sems dpas so/ /de nas bdag nyid rdo rje ru/ /ka ra nar bcas bsam par bya/ /zhes bya ba ni ka ra na dang bcas pa'i gnyis su med pa'i bsgom pa bstan pa'o/ /de nyid kyi phyir/ rdo rje zhes bya ba la sogs pa smose te go sla'o/ /yang</text></item>
<item><p>234a.4</p><section></section><text>na 'di dag gis ni bzlog pa'i bya ba bstan te/ de nas zhes bya ba ni ka ra na'i gnas skabs kyi mthar ro/ /rdo rje zhes bya ba ni rdo rje sems dpa'o/ /rang zhes bya ba ni rang gis te rdo rje sems dpa'i rang gis 'khyud pa la sogs pa bya ba'o/ /nam zhe na/ rjes su chags pa'i</text></item>
<item><p>234a.5</p><section></section><text>sems zhes bya ba smos te/ tsit+ta na zhes bya ba la/ tsit+ta ni sems so/ /na ni dgag pa ste chags pa'i sems med pa'o/ /des 'di skad gang gi tshe ka ra na'i mthar shes rab rjes su chags pa'i sems dang bral ba de'i tshe/ rang nyid kyis 'khyud pa bya ba ston to/ /de nas</text></item>
<item><p>234a.6</p><section></section><text>zhes bya ba ni 'og tu'o/ /bdag nyid rdo rje ni rdo rje sems dpa'o/ /ka ra bcas bsam par bya/ /zhes bya ba la ka ra ni go sla'o/ /bsam pa ni sems pa'o/ /bya ba ni sems pa dang rjes su mthun pa'i bya ba ste de'i tshe bzlog ste/ 'og tu gnas nas bud med du bya ba la 'jug</text></item>
<item><p>234a.7</p><section></section><text>pa'o/ /de nyid bstan pa'i phyir/ rdo rje yi zhes bya ba la sogs pa smos te/ rdo rje sems dpa'i nga rgyal tsam la gnas pa yin gyis bya ba la ni ma yin no zhes bya ba'i don to/ /de ltar ka ra na bzhi bstan nas/ da ni khwa ga mu kha'i rtsa'i rang bzhin bstan pa'i phyir/ chu las byung ba</text></item>
<item><p>234b.1</p><section></section><text>zhes bya ba la sogs pa smos te/ chu las byung ba'i me tog ces bya ba ni pad+ma ste chos 'byung ngo / /de ci zhig bya zhe na/ gsang ba'i nang gi mtshan nyid las/ /zhes bya ba smos te/ chos 'byung ba de'i mtshan ma'i nang gi gsang ba'i mtshan nyid de khA ga mu kha'i rtsa nyid do/ /de</text></item>
<item><p>234b.2</p><section></section><text>ci 'dra zhe na/ rtsa ba myu gu me tog ste/ /ban+du ka ni rgyas pa 'dra/ /zhes bya ba la/ ji ltar myu gu dang me tog gi rtsa ba 'dra bar rtsa thams cad kyi myu gu dang / bde ba'i 'bras bu dang bcas pa'i me tog gi gnas su gyur bas rtsa ste khA ga mu kha'o/ /yang na ming dang gzugs kyi myu</text></item>
<item><p>234b.3</p><section></section><text>gu dang / skye mched drug gi me tog la sogs pa'i gnas su gyur pas na rtsa ba'o/ /da ni sngar bstan pa'i go cha'i gnas bstan pa'i sgo nas gsal bar bya ba'i phyir thong ka gnyis su zhes bya ba la sogs pa smos te/ thong ka gnyis kyi sa bon rnams/ /zhes bya ba la/ thong ka</text></item>
<item><p>234b.4</p><section></section><text>gnyis zhes bya ba ni phrag pa gnyis so/ /sa bon rnams zhes bya ba ni mang po'i tshig ste/ dgod par bya ba'i sa bon mang po nyid kyis na/ brtsegs pa'i yi ge dgod pa'i gnas kyang mgrin pa dang / snying ga dang lte ba'i rtsa ba'i bar du gzung bar ston pa yin gyi brtsegs pa'i yi</text></item>
<item><p>234b.5</p><section></section><text>ge tsam la mang por brjod pa ni ma yin no/ /de la phrag pa gnyis su ni h+m+r+yuM</text></item>
<item><p>234b.6</p><section></section><text>ni rna ba dang / sna dag la'o/ /'og ces bya ba ni lce ste/ 'og na gnas pa'i phyir ro/ /chu'i rang bzhin zhes bya ba ni der yi ge suM dgod pa'o/ /myu gu zhes bya ba ni myu gu lta bu ste/ steng na gnas pa'i rkan gyi nu ma'o/ /mo'i sa bon ni yi ge k+ShuM ngo / /da ni lha mo</text></item>
<item><p>234b.7</p><section></section><text>bskyed pa'i sa bon nyid pad+ma'i nang du dgod par bstan pa'i phyir/ sde tshan zhes bya ba la sogs pa smos te/ 'di dag gi don ni yi ge as lha mo'i gzugs bskyed par ston te/ sngar bstan pa dran par byed pa yin no/ /de ltar dran par byas nas mtshams sbyar ba'i 'og tu ci</text></item>
<item><p>235a.1</p><section></section><text>bya ba bstan pa'i phyir/ /sa yi nang du thim par bya/ /zhes bya ba smos te de las zhes bya ba ni chos 'byung ba ste bde ba chen po'i gnas su bcu gnyis kyi rang bzhin yin pa'i phyir ro/ /thim pa ni dgod pa'o/ /de nas ci zhig bya zhe na/ dus me zhes bya ba la</text></item>
<item><p>235a.2</p><section></section><text>sogs pa smos te/ de la dus kyi me zhes bya ba ni g.yas pa'o/ /yi dwags kyi me zhes bya ba ni g.yon pa ste/ dang por thabs kyi g.yas pas shes rab la 'khyud nas de'i 'og tu g.yon pas 'khyud par bya ba'o/ /shes rab kyis bzlog ste 'khyud pa bstan pa'i</text></item>
<item><p>235a.3</p><section></section><text>phyir/ yi dwags zhes bya ba la sogs pa smos te/ shes rab kyi dang por g.yon pas thabs la 'khyud nas de'i 'og tu g.yas pa 'khyud pa'o/ /de ltar na de dag gis ni thabs kyi ni g.yas pa gtso la/ shes rab kyi ni g.yon pa gtso bor ston to/ /lag pa</text></item>
<item><p>235a.4</p><section></section><text>gnyis kyis kha sbyar ba/ /zhes bya ba ni bsrub pa ste/ de ltar lag pa gnyis 'khyud pa'o/ /ci 'dra bas she na/ mthe'u chung zhes bya ba la sogs pa smos te/ mthe'u chung mthe bos mnan nas su/ /zhes bya ba ni/ lag pa gnyis kyi mthe bo gnyis kyis</text></item>
<item><p>235a.5</p><section></section><text>mthe'u chung gnyis kyi tshigs gsum pa mnan pa'o/ /gsum pa rdo rje rtse mor brkyang / /zhes bya ba ni sor mo lhag ma gsum bsgreng ba'o/ /rdo rje zhes bya ba ni rdo rje rtse gsum gyi rnam pa ste/ rdo rje rtse gsum pa'i phyag rgya des bsdams pa'o/ /des gang du bsdam zhe na/ phyag</text></item>
<item><p>235a.6</p><section></section><text>rgya gnyis kyi glor btsugs nas/ /zhes bya ba smos te/ phyag rgya gnyis zhes bya ba ni g.yas pa dang g.yon pa'i rdo rje rtse gsum pa'i phyag rgya gnyis so/ /glor btsugs nas zhes bya ba ni phan tshun du thabs dang shes rab kyi rked pa ngos gnyis su bsdams pa'o/ /bdud</text></item>
<item><p>235a.7</p><section></section><text>rtsi bza' ba sems pa yis/ /rnon pos 'og ma btsir bar bya/ /zhes bya ba la sems pa zhes bya ba rnal 'byor pa'o/ /'og ma zhes bya ba ni mchu ste/ sbrang rtsi lta bu'i bdud rtsi'i gnas su gyur pa'i phyir ro/ /bza' zhes bya ba ni btung zhing myang ba ste bshad zin to/ /bcu</text></item>
<item><p>235b.1</p><section></section><text>dang brgyad kyi lam dag nas/ /dril bu'i bdud rtsi bskul bar bya/ /zhes bya ba ni gnas bco brgyad nas shes rab kyi khu ba phab pa ste/ sngar bstan pa dran par byed pa yin no/ /g.yon gyi cha na ban+du ka/ /zhes bya ba la/ g.yon gyi cha zhes bya ba ni chos 'byung ba'i g.yon phyogs so/ /</text></item>
<item><p>235b.2</p><section></section><text>ban+du ka zhes bya ba ni me tog gi ban+du ka lta bu ste/ khwa ga mu kha'i rtsa'o/ /ci 'dra zhe na chu 'dzag pa'i cha byad ces bya ba la sogs pa smos te/ chu 'dzag pa ni khu ba 'dzag pa'o/ /cha byad ni gsal bar byed pa'o/ /chu 'dzag bya mchu'i dbyibs lta bu/ /zhes bya ba la/ bya mchu zhes bya</text></item>
<item><p>235b.3</p><section></section><text>ba ni bya rnams kyi gdong pa ste/ de'i dbyibs lta bu'o/ /der ni phyag rgya bskul bar bya/ /zhes bya ba la/ der zhes bya ba ni lcags kyu'i sa bon bkod pa'i rtsa der ro/ /phyag rgya zhes bya ba ni bdud rtsi'i yi ge bkod pa'i mdzub mo'o/ /yang na shin tu chags pa sra ba la glang po che'i sna'i lag gi phyag rgyas</text></item>
<item><p>235b.4</p><section></section><text>bskul ba'o/ /rdo rje g.yas kyi chu dag ni/ /zhes bya ba la/ chu zhes bya ba ni chu skyes te pad+ma'o/ /g.yas zhes bya ba ni g.yas ngos te/ g.yon pa yang gzung bar bya ba'o/ /'dis ni rdo rje'i g.yas kyi chas drud par bya la/ pad+ma'i ni g.yon gyis brud par bya bar ston to/ /de nyid kyi</text></item>
<item><p>235b.5</p><section></section><text>phyir/ rang bzhin mnyam pa'i tshul du bya/ /zhes bya ba smos te/ phan tshun mtshungs par drud pa'o/ /thong ka la sogs gnas kun du/ /de nas sor mo gdab par bya/ /zhes bya ba la/ thong ka zhes bya ba ni nu ma gnyis so/ /gnas kun zhes bya ba ni de la sogs pa'i gnas bco</text></item>
<item><p>235b.6</p><section></section><text>brgyad po rnams so/ /sor mo gdab ces bya ba ni mdzub mo brud pa ste/ yan lag mchog la sogs pa'i gnas rnams su sor mos brud pas khu ba 'dzag par 'gyur ro zhes bya bar dgongs so/ /de nas rdo rje rtse mo ni/ /phyag rgya glo ru sbyar nas su/ /zhes bya ba la/ de nas zhes bya ba ni</text></item>
<item><p>235b.7</p><section></section><text>de'i phyir te/ byang chub kyi sems bskul ba'i phyir ro/ /rdo rje rtse mo zhes bya ba la sogs pa ni sngar 'khyud pa'i skabs su bshad zin to/ /phan tshun brud pa gsal bar bstan pa'i phyir/ gnyi ga kun du sbyor ba yis/ /rdo rje pad+mo bskul bar bya/ /zhes bya ba smos te/ thabs dang shes</text></item>
<item><p>236a.1</p><section></section><text>rab gnyi ga'i rdo rje dang pad+ma'i g.yas dang g.yon gyi cha phan tshun du sbyar nas bskul ba ste brud par bya'o zhes bya ba'i don to/ /bzlas pa dran par bya ba'i phyir/ hUM gi zhes bya ba la sogs pa smos te/ ye shes kyi sa bon hUM bzlas pas/ rang gi lus kyi lha rnams</text></item>
<item><p>236a.2</p><section></section><text>bde bas tshim par bya'o zhes bya ba'i don to/ /dril bu'i bzlas pa bstan pa'i phyir/ dril bu ni zhes bya ba la sogs pa smos te go sla'o/ /ye shes sa bon rdo rje rtse/ /bdag nyid lha ni bsam par bya/ /zhes bya ba la/ ye shes kyi sa bon ni yi ge hUM ngo / /rdo rje rtse zhes bya ba ni rdo rje'i rtse mor</text></item>
<item><p>236a.3</p><section></section><text>te bsam mo zhes bya ba ni lhag ma yin no/ /'dis ni mnyam par sbyor ba'i dus su rdo rje'i rtse mor hUM bsgoms nas bdag gi lus tshim par bya'o zhes bya bar ston to/ /nye bar mtshon pa 'dis pad+ma la ni yi ge a dgod par shes par bya'o/ /rdo rje dril bu lus yin te/ /phyag rgya kha sbyor sbyar</text></item>
<item><p>236a.4</p><section></section><text>bar bya/ /zhes bya ba la/ rdo rje zhes bya ba ni rdo rje sems dpa'o/ /phyag rgya ni de dag gnyis kyi lus kha sbyor ba'o/ /de kho na nyid 'di rtogs pas phyi rol gyi rdo rje dang dril bu yang gzung bar bstan pa'i phyir/ rdo rje dril bu zhes bya ba la sogs pa smos te/ phyi rol gyi rdo rje dril bu'i</text></item>
<item><p>236a.5</p><section></section><text>phyag rgya yang rnam par dag pa 'dis rnal 'byor pas gzung ngo zhes bya ba'i don to/ /rdo rje de kho nas bskyod la/ /zhes bya ba ni/ hUM gi de kho na nyid bzlas nas rdo rjes brud par bya'o/ /dril bu rang dgar dkrol bar bya/ /zhes bya ba ni/ /de bzhin du shes rab kyis kyang yi ge a brjod</text></item>
<item><p>236a.6</p><section></section><text>nas pad+mas rdo rje brud par bya zhing gzhib par bya ba'o/ /rdo rje dril bu rab sbyor te/ /phyag rgya de nyid sbyor ba yin/ /zhes bya ba la sogs pa ni rdo rje dang dril bu mnyam par sbyor ba'i don dam pa'i ye shes kyis bdag nyid mnyes par byas pas lus la gnas pa'i lha thams cad tshim par</text></item>
<item><p>236a.7</p><section></section><text>'gyur ro zhes bya ba ston to/ /gnyi ga yi ni bdag nyid sems/ /zhes bya ba ni gnyi ga sbyor ba la sogs pa'i byang chub kyi sems te/ gnyi ga las skyes pa'i khu ba'o/ /chu de byin gyis brlab par bya/ /zhes bya ba la/ chu ni khu ba'o/ /byin gyis brlab pa ni bza' ba ste/ gnyi</text></item>
<item><p>236b.1</p><section></section><text>gas gnyi ga'i khu ba bza' ba'o/ /sngar shes rab gtso bor gyur pa'i ka ra na bstan nas/ da ni thabs gtso bor gyur pa'i ka ra na bstan pa'i phyir/ sgeg cing zhes bya ba la sogs pa smos te/ bskyod pa'i zhes bya ba ni ka ra na'o/ /sgeg pa zhes bya ba ni bdag nyid gtso bor</text></item>
<item><p>236b.2</p><section></section><text>gyur pas 'gying ba dang bcas pa'o/ /bde ba'i stan la 'dug nas ni/ /zhes bya ba ni sgra ji bzhin no/ /gzhan dag ni rdo rje sems dpar bsgom mo zhes zer ro/ /de nas ci zhig bya zhe na/ rdo rje rol pa'i rkang pa ste/ /dril bu g.yon gyis brla yis rol/ /zhes bya ba smos</text></item>
<item><p>236b.3</p><section></section><text>te/ rdo rje sems dpa'i rkang pa g.yon pa brkyang la/ g.yas pa cung zad bskum pa'i rol pa'i stabs la gnas pa dang / shes rab kyi g.yas brkyang la/ g.yon bskum pa'i stabs la gnas pa'o/ /lag g.yon 'khyud cing nu ma bzung / /zhes bya ba ni</text></item>
<item><p>236b.4</p><section></section><text>rdo rje sems dpa'i lag pa g.yon pas shes rab la 'khyud nas nu ma g.yon pa 'dzin pa'o/ /g.yas kyis rdo rje gsor bar bya/ /zhes bya ba ni lag pa g.yas kyis thabs kyi rdo rje pad+mor gzhug pa'o/ /yang dang yang du sprad par bya/ /zhes bya ba ni skad cig skad cig cing</text></item>
<item><p>236b.5</p><section></section><text>'o gdab pa'o/ /bzhad cing zhes bya ba la sogs pa ni go sla'o/ /ka ra na gzhan gnyis pa bstan pa'i phyir/ dril bu zhes bya ba la sogs pa smos te/ dril bu bskyod pa'i tshul gyis ni/ /zhes bya ba ni thabs dang shes rab gnyis kyis rol pa'i stabs snga ma las go</text></item>
<item><p>236b.6</p><section></section><text>bzlog pa'o/ /brla yi stan la 'dug nas su/ /zhes bya ba ni thabs kyi brla g.yon pa'i steng du shes rab gzhag pa'o/ /rkang pa g.yas pas dkris nas ni/ /dku yi gnas su gzhag par bya/ /zhes bya ba ni thabs kyi rkang pa g.yas shes rab kyi rked pa la dkri [</text></item>
<item><p>236b.7</p><section></section><text>ba'o/ /mgrin par gcig gis 'khyud nas ni/ /zhes bya ba ni/ thabs kyi lag pa g.yas pas shes rab kyi mgul pa 'khyud pa'o/ /g.yon pas dril bu gsil bar bya/ /zhes pa ni lag pa g.yon pas shes rab kyi pad+ma dbye ba'o/ /yang na bsgul zhing brud</text></item>
<item><p>237a.1</p><section></section><text>pa'o/ /lhag ma ni go sla'o/ /ka ra na gnyis dngos su smos pa 'dis lhag ma yang don gyis shes par bya'o/ /de nas rdo rje glu blang zhing / /sna tshogs hUM zhes bya bar 'dod/ /ces bya ba la/ de nas zhes bya ba ni ka ra na'i mthar ro/ /rdo rje glu zhes bya ba</text></item>
<item><p>237a.2</p><section></section><text>la/ rdo rje ni gnyis su med pa'i gsang ba'o/ /de dang ldan pa'i glu ni rdo rje'i glu ste/ 'khor ba stong pa zhes bya ba la sogs pa'o/ /sna tshogs hUM zhes bya bar 'dod/ /ces bya ba ni glu'i tshig re re'i mthar te na hUM zhes bya ba la sogs pa gdon par bya'o/ /bdud rtsi'i chu ni</text></item>
<item><p>237a.3</p><section></section><text>bzung nas su/ /slar yang glu ni blang bar bya/ /zhes bya ba la/ slar zhes bya ba ni yang de'i 'og tu'o/ /bdud rtsi chu zhes bya ba chang ngo / /gzung ba ni btung bas te/ slar yang ngal gso ba'i phyir dang / shes rab mnyes par bya ba'i phyir gnyis kas chang btung zhing glu</text></item>
<item><p>237a.4</p><section></section><text>blang ba'o/ /rdo rje'i glu gsungs pa/ 'khor ba stong pa zhes bya ba la sogs pa la/ 'khor ba zhes bya ba ni phung po lnga'o/ /stong pa zhes bya ba ni gzung ba dang 'dzin pa dang bral ba'o/ /de nyid kyi phyir snying po med pa ste/ /chu shing lta bu'o/ /chu shing las 'bras bu ltar snying po med pa'i</text></item>
<item><p>237a.5</p><section></section><text>snying po bstan pa'i phyir/ snying po dag ni shin tu bsags pa ste/ /zhes bya ba smos te/ snying po zhes bya ba ni mi gnas pa'i mya ngan las 'das pa'o/ /shin tu bsags pa zhes bya ba ni des chos thams cad bsgrubs pa ste/ 'di ltar phung po lnga po rang bzhin med pa'i lha'i</text></item>
<item><p>237a.6</p><section></section><text>bdag nyid du goms pas mi gnas pa'i mya ngan las 'das par bsgrubs pa'o/ /gal te chos rnams gzung ba la sogs pa dang bral ba yin na ni/ ji ltar mi gnas pa'i mya ngan las 'das par 'gyur zhe na/ dngos las rnam par grol ba rab tu 'grub/ /ces bya ba smos</text></item>
<item><p>237a.7</p><section></section><text>te/ dngos po zhes bya ba ni gzung ba la sogs pa'i mtshan nyid de de las rnam par grol ba nyid mya ngan las 'das pa zhes bya ba'i don to/ /yang na yod pa dang med pa dang / rtag pa dang mi rtag pa la sogs pas bsgom pa'i sems gnyis su snang ba 'di dngos po ste de las grol</text></item>
<item><p>237b.1</p><section></section><text>ba'o/ /rab tu grub pa zhes bya ba ni de las mya ngan las 'das par 'grub pa ste/ 'dra bas 'dra ba bskyed pa'o/ /zhes bya ba'i don to/ /ming gi rnam grangs bstan pa'i phyir/ rnam par thar pa zhes bya ba la sogs pa smos te/ rnam par thar pa ni mi gnas pa'i mya ngan las 'das pa'i</text></item>
<item><p>237b.2</p><section></section><text>rnam grangs so/ /rab tu bsgral ba ste zhes bya ba ni des sems can thams cad bsgral ba'am der bsgral ba'o/ /de nyid bstan pa'i phyir/ phan tshun kun du 'khyud pa'i sbyor byas pa/ /de yis kun don yang dag byed par 'gyur/ /zhes pa smos te/ phan tshun kun du 'khyud pa'i</text></item>
<item><p>237b.3</p><section></section><text>sbyor ba zhes bya ba ni/ stong pa nyid dang snying rje dbyer med pa'i lha'i rnal 'byor ro/ /kun zhes bya ba ni sems can thams cad kyi'o/ /don yang dag pa zhes bya ba ni mya ngan las 'das pa'i mthar thug pa'i dgos pa rnams so/ /'khor ba'i snying po dag ni med pa la/ /rnal 'byor ma yi</text></item>
<item><p>237b.4</p><section></section><text>dbus su snying por bsgrub/ /ces bya ba ni kun du 'khyud pa'i sbyor ba 'das ma thag pa de byang bar byas nas 'khor ba snying po med pa las 'khor ba'i dbus su bying ba'i rnal 'byor ma rnams kyi snying po ste/ mya ngan las 'das pa 'grub par 'gyur te/ /rang bzhin gyis rnam par</text></item>
<item><p>237b.5</p><section></section><text>dag pa'i phyir ro zhes bya bar dgongs so/ /rdo rje dril bu sgrar bcas pas/ /de nas de ltar glu blang bya/ /zhes bya ba ni dril bu'i sgra dang bcas par yang dang yang du glu blangs pa'o/ /de ltar rnal 'byor pa bsgom pa dang / bzlas par ldan pas dngos grub tu 'gyur ba bstan pa'i phyir/ mnyam</text></item>
<item><p>237b.6</p><section></section><text>gzhag ces bya ba la sogs pa smos so/ /'grub pa de nyid bstan pa'i phyir/ las ni zhes bya ba la sogs pa smos te go sla'o/ /da ni dbang du bya ba'i sbyor ba bstan pa'i phyir/ sman zhes bya ba la sogs pa smos te/ bskyod pa zhes bya ba ni 'dis rang gi dbang du byed/ </text></item>
<item><p>237b.7</p><section></section><text>'gugs par byed pas na bskyod pa ste sman la sogs pa'o/ /sbyor ba ni de'i rab tu sbyor ba'o/ /ldan pa ni shes rab dang bcas pa'o/ /lhag ma ni go sla'o/ /sbyor ba'i gnas su gzung bar bya/ /zhes bya ba ni/ de dag thams cad cha mnyam pa'o/ /kha cig ni byang chub kyi</text></item>
<item><p>238a.1</p><section></section><text>sems la bya'o zhes zer ro/ /rdzas de dag ni bsgos nas su/ /zhes bya ba ni rdzas de dag la byang chub kyi sems kyis bsgo ba'o/ /lhag ma ni go sla'o/ /dbang po lag pa dang zhes bya ba la sogs pa la/ dbang po lag pa zhes bya ba ni rtsa'i khyad par gang dbang</text></item>
<item><p>238a.2</p><section></section><text>po'i lag pa dang 'dra ba de la de skad ces bya'o/ /rmongs byed ma zhes bya ba ni pa Ta par na ka'o/ /rengs byed ma zhes bya ba ni sa la par+Ni ka'o/ /bdag gi lnga dang yan lag lnga/ /zhes bya ba la/ bdag gi lnga zhes bya ba ni bdud rtsi lnga'o/ /yan lag lnga zhes bya ba ni mig</text></item>
<item><p>238a.3</p><section></section><text>dang rna ba dang sna dang lce dang rdo rje'i dri ma rnams so/ /thams cad cha ni bsnyams nas su/ /zhes bya ba ni/ dbang po lag pa la sogs pa cha mnyam pa ste/ gzhan dag ni ji snyed pa gzung ba'o/ /btung ba zhes bya ba ni chang ngo / /so rtsi zhes bya ba ni so rtsi za ba na dung gi thal ba dang</text></item>
<item><p>238a.4</p><section></section><text>sbyar ba'o/ /lhag ma ni go sla'o/ /khrag ni gtor ma'i sbyor ba yis/ /dbang la sogs pa'i las rnams 'grub/ /ces bya ba la/ khrag ni zla mtshan gyi khrag go/ /gtor ma'i sbyor ba ni lha'i sbyor ba kha dog dmar por bya ba'o/ /sbyor ba de nyid kyi bzlas pa bstan pa'i phyir/ </text></item>
<item><p>238a.5</p><section></section><text>sngags ni zhes bya ba la sogs pa smos so/ /ji ltar bya zhe na/ bdag gi lus las gshegs gsol ba/ /zhes bya ba smos te/ bdag gi lus las gshegs su gsol ba ni khu ba ste de dang bsres pa'o/ /bdag nyid ji ltar dga' bar bya/ /zhes bya ba ni gang la sbyor</text></item>
<item><p>238a.6</p><section></section><text>bar 'dod pa de dag gis ni zla mtshan dang khu bar bsres la/ lha'i rnal 'byor mdog dmar po la gnas nas de la sngags 'bum phrag bzlas te/ gang la byin pa de dbang du 'gyur bar ston to/ /da ni zhi ba la sogs pa'i las kyi dbye bas phyag rgya'i dbye ba bstan pa'i phyir/ </text></item>
<item><p>238a.7</p><section></section><text>brtul zhugs zhes bya ba la sogs pa smos te/ brtul zhugs ma zhes bya ba ni thod pa'i brtul zhugs can ma'o/ /nye du mo zhes bya ba ni mda' mkhan mo ste/ 'jig pa'i phyir ro/ /rgyal po ni rgyal rigs ma'o/ /bla ma zhes bya ba ni bram ze ma'o/ /gsang ba zhes bya ba ni gar</text></item>
<item><p>238b.1</p><section></section><text>mkhan ma'o/ /sha ba zhes bya ba ni sha 'tshong ba ste shan pa'o/ /nya pa ni nya bshor ba'o/ /lhag ma yang go bar zad do/ /de bas zhes bya ba la sogs pa la/ rnal 'byor zhes bya ba ni zhi ba la sogs pa'i las so/ /bstan bcos zhes bya ba ni sngags so/ /gzung ba zhes bya</text></item>
<item><p>238b.2</p><section></section><text>ba ni 'das ma thag pa'i phyag rgya'i tshogs so/ /'bad pa zhes bya ba ni nan tan du bsgrub pa'o/ /da ni rkang stabs bcings pa'i bye brag bstan pa'i phyir/ gzhan yang zhes bya ba la sogs pa smos te/ rkang stabs bcing ba ni/ bshad par bya zhes bya bar sbyar ro/ /</text></item>
<item><p>238b.3</p><section></section><text>sems can sgrol ba'i gnas yin te/ /zhes bya ba ni sems can sgrol bar byed pa'o/ /yang na gnas ni rkang stabs te/ sems can sgrol bar byed pa'i rkang stabs so/ /de nyid gsungs pa/ gnyis ni kun du 'dus nas bskyod/ /de nyid phyag rgya zhes bya</text></item>
<item><p>238b.4</p><section></section><text>bcing / /zhes bya ba la/ gnyis zhes bya ba ni thabs dang shes rab bo/ /kun du 'dus pa mnyam par sbyor ba'o/ /de nyid ni bskyod pa ste/ kun du nyon mongs pa 'jig par byed pa'i phyir ro/ /de nyid ces bya ba la/ phyin ci ma log pa gnyis su med pa'i ye shes so/ </text></item>
<item><p>238b.5</p><section></section><text>de nyid phyag rgya ste yid mgu ba'i phyir ro/ /bcing ba ni gdab pa'o/ /kha cig ni mnyam pa'i rkang stabs kyi mtshan nyid yin no zhes zer te/ gnyis kun du 'dus nas zhes bya ba ni rkang pa gnyis phan tshun du 'dus pa'o/ /de nyid ni bskyod pa ste/ bgegs skyod par byed pa'i</text></item>
<item><p>238b.6</p><section></section><text>phyir ro/ /phyag rgya zhes bya ba ni mnyam pa'i stabs kyi phyag rgya'o zhes zer ro/ /mnyam pa'i stabs dang zhes bya ba la sogs pa la/ mnyam pa'i stabs zhes bya ba ni/ thabs dang shes rab gnyis rkang pa dag phan tshun sor mos sor mo reg pa'o/ /kha cig ni g.yas</text></item>
<item><p>238b.7</p><section></section><text>kyi sor mo'i rtse mor rkang pa g.yon pa'i rtse mos reg pa'o zhes zer ro/ /dbye ba'i stabs zhes bya ba ni de nyid las shes rab kyi rkang pa g.yon pa cung zad bskum pa'o/ /zlum po'i stabs zhes bya ba ni mnyam pa'i stabs las pus mo yangs par bskyed pa'o/ /gsum</text></item>
<item><p>239a.1</p><section></section><text>gnon pa'i stabs ni mnyam pa'i stabs de nyid las shes rab kyi g.yon pa gyen du bteg pa'o/ /rus sbal gyi stabs ni rkang pa g.yas pas g.yon pa mnan pa'o/ /g.yas brkyang pa ni g.yas brkyang nas g.yon pa cung zad bskum pa'o/ /g.yon</text></item>
<item><p>239a.2</p><section></section><text>brkyang ni de las bzlog pa'o/ /gnas gcig pa ni gcig gis gnas pa ste/ rkang pa gcig bteg nas ka ra na sna tshogs kyis snyoms par 'jug cing / rkang pa ya gcig gis 'khor lo ltar bskor ba'o/ /'dug pa zhes bya ba ni rol pa'i rkang stabs nyid de/ 'dis shes</text></item>
<item><p>239a.3</p><section></section><text>rab dang thabs kyi bde ba 'dug pa'i phyir ro/ /rkang pa'i 'phen pa zhes bya ba ni ji ltar bde bar 'dug pa'o/ /mchod sdong gi tshul zhes bya ba ni ngal ba bsal ba'i phyir/ thabs dang shes rab gnyis ka'i steng 'og gi byin pa bsrang ste snyoms par 'jug pa'o/ /pus mo btsir ba zhes</text></item>
<item><p>239a.4</p><section></section><text>bya ba ni tsog tsog por 'dug ste/ pus mo'i steng du gru mo btsugs nas mgrin pa nas 'khyud pa'o/ /bsdu ba'i tshul zhes bya ba ni brla gnyis bsnol te/ shes rab kyi byin pa gnyis kyi dbus su zhugs pa'o/ /gzhan dag na re shes rab kyi pus mo gnyis thabs kyi mchan khung</text></item>
<item><p>239a.5</p><section></section><text>gnyis su bcug ste/ lag pa gnyis kyis mgrin pa nas 'khyud pa 'di ni yang dag par bsdu ba'i tshul yin no zhes zer ro/ /mnyam du gnas pa zhes bya ba ni gnyis ka'i yang rkang pa gnyis ha cang mi ring bar brkyang ste 'dug pa'o/ /dus kyi me zhes bya ba ni shes rab kyi rkang pa g.yas</text></item>
<item><p>239a.6</p><section></section><text>pas bdag gi snying gar btsir ba'o/ /snying po zhes bya ba ni shes rab kyi rkang pa gnyis bdag gi rkang pa gnyis kyi bar du bcug ste/ rkang pa gnyis kyis so sor snying gnyed pa'o/ /dga' bas gnas pa zhes bya ba ni/ shes rab kyi brla steng gnyis su thabs kyi brla gnyis bsnol</text></item>
<item><p>239a.7</p><section></section><text>mar bkan te gnas pa'o/ /gcig tu bsdu ba zhes bya ba ni rkang pa gcig bskums te snyoms par 'jug pa'o/ /rkang stabs bskyod pa bco brgyad ni/ /mchod pa'i dus su sbyar bar bya/ /zhes bya ba ni/ rkang stabs bco brgyad po de dag gis snyoms par 'jug cing rol pa'o/ /</text></item>
<item><p>239b.1</p><section></section><text>yon tan thams cad 'byung ba'i gnas/ /rnal 'byor pa yis mchod par bya/ /zhes bya ba ni/ rnal 'byor pas shes rab gang zhig de thams cad nus pa dang ldan pa'i yon tan can de dag bzung nas sbyar bar bya'o/ /da ni tshul gyi bye brag bstan pa'i phyir/ snying gar 'tshir</text></item>
<item><p>239b.2</p><section></section><text>ba dang zhes bya ba smos te/ lag pa gnyis kyis shes rab kyi rgyab nas 'khyud nas/ snying gas snying ga btsir zhing / /rol pa 'di ni snying ga btsir ba'o/ /shes rab kyi rkang pa gnyis rang gi snying gar gzhag ste rol pa 'di ni rkang pa sbyar ba'o/ /yang na shes rab kyi rkang pa dang</text></item>
<item><p>239b.3</p><section></section><text>bdag gi rkang par sbyar nas rol pa'o/ /me tog phreng ba'i tshul sngon du 'gro bas kun du 'khyud pa 'di ni phreng ba'i tshul lo/ /nu ma la reg pa ni nu ma'i tshul lo/ /shes rab kyi pad+ma la bldags pa dang / shes rab kyis kyang rdo rje gzhibs pa na gnyis ka sbyar ba de bza' ba'o/ /</text></item>
<item><p>239b.4</p><section></section><text>de yang steng dang 'og tu gnas nas sbyar bar blta ba'o/ /lus kyi gzhogs gcig gis phan tshun 'khyud pa ni phyed kyis 'khyud pa'o/ /lag pa 'og ma gnyis kyis phan tshun gsang ba la reg cing gong ma gnyis kyis 'khyud pa ni phyed kyis 'khyud nas gsang bar reg pa'o/ /</text></item>
<item><p>239b.5</p><section></section><text>lus kyis lus la reg pa ni lus mnye ba'o/ /yang na phan tshun rkang lag mnye ba'o/ /mdzub mo dang gung mo ko sko 'degs pa ni ko sko bstod pa'o/ /zhal ni bzhad cing sgeg pa dang / /zhes bya ba ni bzhad pa dang bcas sgeg pa dang bcas pa'i tshul zhes bya ba'i don to/ /mtshan</text></item>
<item><p>239b.6</p><section></section><text>nyid sna tshogs ldan pa yis/ /de yis las rnams bsgrub par bya/ /zhes bya ba ni tshul rnam pa bcu po der ma zad kyi/ 'o na ci zhe na/ so dang sen mo gdab pa la sogs pa'i mtshan nyid sna tshogs kyis bsgrub par bya'o zhes bya ba'i don to/ /da ni rdo rje dang dril bu nges par gzung</text></item>
<item><p>239b.7</p><section></section><text>bar bya ba'i mjug bsdu ba bstan pa'i phyir/ rdo rje zhes bya ba la sogs pa gsungs te/ de kho na yis zhes bya ba ni ji skad bstan pa'i rnal 'byor la gus pas so/ /so so zhes bya ba ni nges par ro/ /da ni thabs dang shes rab phan tshun bral bas rnam pa thams cad du dngos</text></item>
<item><p>240a.1</p><section></section><text>grub med par bstan pa'i phyir/ gsang ba'i zhes bya ba la sogs pa gsungs te/ gsang ba'i rdo rje ni thabs so/ /dril bu ni shes rab bo/ /de bzhin du rdo rje'ang dril bu dang bral ba ni shes rab kyis dben pa'o/ /'grub pa ring bar 'gyur zhes bya ba ni 'grub pa</text></item>
<item><p>240a.2</p><section></section><text>dang ring ba ste bral ba'o/ /de ltar ldog pa bstan nas rjes su 'gro ba bstan pa'i phyir/ rdo rje dril bu'i phyag rgya dag /dmigs na pha rol dgrol bar 'gyur/ /zhes bya ba smos te/ thabs dang shes rab 'dus na 'grub par 'gyur ro zhes bya ba'i don to/ /dpe bstan pa'i phyir/ </text></item>
<item><p>240a.3</p><section></section><text>mtshan mo zhes bya ba la sogs pa smos te/ mtshan mo zla ba med pa dang / /zhes bya ba ni zla ba med pa'i mtshan mo ste/ ci zhig nus zhes bya ba dang sbyar ro/ /'dis ni zla ba med pa'i mtshan mo 'od dang bral ba'i phyir/ bdag dang gzhan gyi don ci yang mi nus so zhes bya bar ston to/ /</text></item>
<item><p>240a.4</p><section></section><text>nyin mo'i zla bas ci zhig nus/ /zhes bya ba ni de bzhin du mtshan mo dang bral ba'i nyin mo'i zla ba yang 'od mdzes pa dang bral ba'i phyir bdag dang gzhan gyi don cung zad kyang mi nus so zhes bya ba'i don to/ /don la nye bar sbyar ba'i phyir/ /de bas zhes bya ba la sogs pa smos te/ ji</text></item>
<item><p>240a.5</p><section></section><text>ltar mtshan mo dang mtshan mo'i bdag po dus mtshungs par 'jug pas/ rang dang gzhan gyi don nus pa ltar rdo rje dang dril bu yang mnyam pa ste/ snyoms par 'jug pas de kho na nyid gsal bar byed nus pa'o/ /de la de kho na nyid ces bya ba ni rang bzhin te/ de yang</text></item>
<item><p>240a.6</p><section></section><text>phyag rgya chen po dngos grub po/ /gsal bar byed ces bya ba ni gsal ba'i nus pa dang ldan pa ste sgrub thabs so/ /gzhung kha cig las ni/ mnyam pas thams cad gsal bar byed/ /ces 'byung ste/ der yang thams cad kyi sgras ni bsgrub bya bstan pa'o/ /A li</text></item>
<item><p>240a.7</p><section></section><text>kA li zhes bya ba la sogs pa la/ A li kA li ni thabs dang shes rab kyi sbyor ba'o/ /mdun du bsgom pa ni dang por bsgom pa ste/ ji ltar zhe na/ rnal 'byor chen po sgrub pa pos/ /zhes bya ba smos te/ rnal 'byor chen po zhes bya ba sngar bstan pa ltar stong pa nyid</text></item>
<item><p>240b.1</p><section></section><text>sngon du 'gro ba'i sa bon dang mtshan ma'i rim gyis skur bskyed pa'o/ /sgrub pa po zhes bya ba ni/ rnal 'byor pa ste/ dgos pa thams cad bsgrub par bya/ /zhes pa dang 'brel to/ /A li dang kA li'i don gsungs pa/ A li zhes bya ba la sogs pa smos te go sla'o/ /</text></item>
<item><p>240b.2</p><section></section><text>sems can gyi don ma lus pa rnams kyang lha'i gzugs kyi thabs dang shes rab kyis 'grub par bstan pa'i phyir/ sems can zhes bya ba la sogs pa smos so/ /mya ngan las 'das pa yang thabs dang shes rab kyis 'grub pa'i phyir/ /phyi rol zhes bya ba la sogs pa</text></item>
<item><p>240b.3</p><section></section><text>smos te/ phyi rol zhes bya ba ni 'das pa ste/ thabs dang shes rab las 'das shing bral bas so/ /yang phyi rol zhes bya ba ni pha rol tu phyin pa'i tshul bstan pa ste/ lha'i ting nge 'dzin gyi thabs dang shes rab ma gtogs par gang gis kyang 'khor ba'i pha rol tu sgrol</text></item>
<item><p>240b.4</p><section></section><text>bar byed pa yod pa ma yin no zhes bya ba'i don te/ /de nyid kyi phyir rmongs pa zhes bya ba la sogs pa smos te/ rmongs pa ni phyi rol 'ba' zhig gi sems dang ldan pa'o/ /de'i dam tshig ni de dang rjes su mthun pas na dam tshig ste phyi rol gyi lam mo/ /yang</text></item>
<item><p>240b.5</p><section></section><text>na a zhes bya ba ni dgag pa ste/ de la mi bstan pa'o/ /ci zhig ce na/ dam tshig ste thabs dang shes rab kyi lha'i ting nge 'dzin to/ /de nyid kyi phyir gsang ba zhes bya ba la sogs pa smos te go sla'o/ /gang zhig lung ni shes gyur pa/ /zhes bya ba la shes gyur</text></item>
<item><p>240b.6</p><section></section><text>pa ni shes par 'dod pa dang / nus pa ste nang gi lam la gzhol ba'o/ /de yis rnal 'byor ba ru grags/ /zhes bya ba ni de kho na nyid la sbyor bar nus pa dang / dngos grub 'dzin pa po zhes bya ba'i bar du'o/ /de nyid kyi phyir shel ltar zhes bya ba la sogs pa smos te/ </text></item>
<item><p>240b.7</p><section></section><text>shel ltar dag pa zhes bya ba ni dang ba dang yid ches pa'i dad par ldan pa'o/ /de'i chos zhes bya ba ni thar pa la sogs pa'i dngos grub kyi lam ste/ lha'i rnal 'byor ro/ /gzhan du na skyon bstan pa'i phyir/ gal te zhes bya ba la sogs pa smos te/ the tshom</text></item>
<item><p>241a.1</p><section></section><text>zhes bya ba ni bla mas bstan pa'i lam la yid gnyis za ba'o/ /de'i tshe cir 'gyur zhe na/ skad cig gis zhes bya ba la sogs pa smos te go sla'o/ /'dod pa 'ba' zhig don du gnyer ba la chos bstan pa dgag pa'i phyir/ 'dod la dga' ba zhes</text></item>
<item><p>241a.2</p><section></section><text>bya ba la sogs pa smos so/ /sngar pha rol tu phyin pa'i theg pa'i tshul lam rmongs shing 'gro ba'i don lhur len pa rnams la/ sbyin par bstan pa'i phyir/ sems can don bya'i phyir du ni/ /rab tu 'bad pa de nyid dmigs/ /zhes bya ba smos te/ bstan par bya ba zhes</text></item>
<item><p>241a.3</p><section></section><text>bya ba lhag ma yin no/ /de nyid ces bya ba ni/ chos bdag med pa ste stong pa nyid kyi cha'o/ /dmigs pa ni khong du chud pa'o/ /rnal 'byor pa rnams kyi yul la spyod pa bskyang ba bstan par bya ba'i phyir gal te zhes bya ba smos te/ gal te zhes bya ba ni ji ste rnal 'byor pa</text></item>
<item><p>241a.4</p><section></section><text>gzhan gyi don du gnyer ba chags pa can yin na'o/ /'dod la dga' zhes bya ba ni 'dod pa la nye bar spyod par 'dod pa'o/ /de'i tshe thabs kyi mtshan nyid gcig yod de zhes bya bar sbyar te/ thabs zhes bya ba ni lam mo/ /gcig ces bya ba ni dam pa ste zla med pa'o/ /ji ltar</text></item>
<item><p>241a.5</p><section></section><text>zhe na rang dga' zhes bya ba la sogs pa smos te/ rang dga' zhes bya ba ni/ bud med kyi yul lo/ /skad cig ces bya ba ni gnas skabs so/ /gang gi zhe na/ yang dag 'byung ba ste yul khyad par can rnyed pa'i tshe'o/ /thabs dngos bstan pa'i phyir/ rdo rje dril bu zhes</text></item>
<item><p>241a.6</p><section></section><text>bya ba la sogs pa smos te/ rdo rje dril bu sbyor ba ni rdo rje pad+ma sbyor ba'o/ /de yang ji ltar sgrub ce na skad cig tshul gyis zhes bya ba la sogs pa ste/ skad cig gi tshul zhes bya ba ni yud tsam gyis rdzogs pa'o/ /de nyid kyi phyir/ bdag gi rnal 'byor bdag ces brjod/ /</text></item>
<item><p>241a.7</p><section></section><text>ces bya ba smos te/ bdag gi rnal 'byor ni rdo rje sems dpa'i ting nge 'dzin no/ /bdag ces brjod pa ni nga rgyal bskyed pa'o/ /gsang ba'i nang gi dbus gnas par/ /A li'i sa bon gzung bar bya/ /zhes bya ba ni khwa ga mu kha'i rtsa'i sgor sa bon a dgod pa dran par mdzad</text></item>
<item><p>241b.1</p><section></section><text>pa yin no/ /bdag nyid skad cig rnal 'byor ni/ /hUM zhes bya ba 'bad de bzlas/ /zhes bya ba la/ skad cig ces bya ba ni rdo rje ste mi brtan pa'i phyir ro/ /hUM zhes bya ba ni sa bon hUM ngo / /rnal 'byor zhes bya ba ni sbyar ba ste der bsgom pa'o/ /'bad de bzlas zhes bya ba ni gnyis</text></item>
<item><p>241b.2</p><section></section><text>ka'i bzlas pa dran par mdzad pa'o/ /de dag gis ni thabs dang shes rab kyi sbyor ba nye bar bsdu ba bstan pa yin no/ /gang yang cung zad lus dang ngag /lha yi sbyor bar thim par bya/ /zhes bya ba ni rnal 'byor pa'i phyir bya ba dgag pa yin te/ lus dang ngag ces bya ba ni lus</text></item>
<item><p>241b.3</p><section></section><text>dang ngag gi las te/ mdo gdon pa dang / mchod rten la phyag bya ba la sogs pa'o/ /cung zad ces bya ba ni ma lus par bsdu ba'o/ /lha'i rnal 'byor zhes bya ba ni yid kyi las lha'i ting nge 'dzin to/ /thim par bya zhes bya ba ni lha'i ting nge 'dzin yun ring du gus par</text></item>
<item><p>241b.4</p><section></section><text>bsgom pa la phyi'i bya ba dag dgag pa'o/ /da ni de ltar chos bstan pa'i bdag nyid che ba gsal bar bya ba'i phyir/ /thal sbyar zhes bya ba la sogs pa smos te/ rnal 'byor rnal 'byor ma dbang phyug /ces bya ba ni/ phyag na rdo rje la sogs pa'i rnal 'byor pa'i dbang phyug</text></item>
<item><p>241b.5</p><section></section><text>rnams dang / rnal 'byor ma rnams te/ mkha' 'gro ma rnams kyis bcom ldan 'das kyis de ltar bka' stsal ba'i chos gsan cing thos nas/ thal mo sbyar te bstod do zhes bya bar sbyar ro/ /ci lta bus bstod ce na/ dgyes shing thugs ni tshim pa yi/ /zhes bya ba smos</text></item>
<item><p>241b.6</p><section></section><text>te/ bcom ldan 'das thugs dgyes shing tshim par byed pa'o/ /gang zhe na/ e ma'o zhes bya ba la sogs pa la/ 'gro ba thar pa di ring thob/ /ces bya ba ni bcom ldan 'das kyi gsung rdo rje dril bu la sogs pa'i ting nge 'dzin gyi thabs de dag gis/ de ring ste tshe</text></item>
<item><p>241b.7</p><section></section><text>'di nyid la 'gro ba rnams kyis thar pa thob pa ngo mtshar che ba'o/ /'gro ba rnams zhes bya ba ni rigs la sogs pa'i nges pa med par gzung ba'o/ /e ma'o chos kyi mchog gi lam/ /zhes bya ba la/ chos zhes bya ba ni rang bzhin gyis stong pa nyid do/ /mchog ces bya ba ni</text></item>
<item><p>242a.1</p><section></section><text>dam pa ste lha'i sku'o/ /e ma zhes bya ba ni ngo mtshar ba'o/ /e ma 'khor ba gcod pa po/ /zhes bya ba ni 'khor ba las grol ba'o/ /e ma rnal 'byor grol ba'i gnas/ /zhes bya ba ni thar pa'i lam du sbyar ba'o/ /e ma ngo mtshar rnal 'byor lam/ /</text></item>
<item><p>242a.2</p><section></section><text>zhes bya ba ni bde ba chen po'i grong khyer du 'gro ba'i phyir ro/ /lam des tshegs med par grub pa bstan pa'i phyir/ tshes grangs med cing zhes bya ba smos te go sla'o/ /yang las kyi cho ga bstan pa'i phyir las kyi 'khor lo zhes bya ba la sogs pa smos te/ las kyi 'khor</text></item>
<item><p>242a.3</p><section></section><text>lo zhes bya ba ni las kyi tshogs te/ bshad par bya zhes bya bar sbyar ro/ /ci'i phyir zhe na/ sgrub pa po'i sna tshogs 'od/ /ces bya ba smos te/ sgrub pa po rnams kyi mos pa sna tshogs kyi dbang gis so/ /de nyid gsungs pa/ zla ba'i dkyil 'khor zhes bya ba la sogs</text></item>
<item><p>242a.4</p><section></section><text>pa ste go sla'o/ /bzlas pa'i sngags gsungs pa/ yi ge gnyis 'gyur zhes bya ba la sogs pa ste/ sngags 'di ni mkha' 'gro ma drag mo'i yin mod kyi 'og nas 'byung ba'i bsgrub bya la 'tsham pa'i phyir ro langs ma nyid kyis bzlas par bya'o/ /sgrub pa gsungs pa/ yi</text></item>
<item><p>242a.5</p><section></section><text>dwags gos zhes bya ba la sogs pa smos te/ sogs pa'i sgras ni dpa' bo'i gos dang bu btsas pa'i dgab ma la sogs pa la gzung ngo / /lhag ma ni go sla'o/ /sa'i dbus zhes bya ba ni/ dur khrod kyi dbus su'o/ /tha mal me zhes bya ba ni shan pa'i khyim nas byung ba'i</text></item>
<item><p>242a.6</p><section></section><text>me'o/ /me 'bar dbus su zhes bya ba ni sbyin sreg bya zhes pa lhag ma yin no/ /zho can lnga zhes bya ba ni shing a shwat+tha la sogs pa rnam lnga'o/ /sbrang rtsi khrag la sbags pa dag /ces bya ba la/ sbrang rtsi ni mi'i rkang las byung ba ste mar nag chen po'o/ /de ltar na mar nag</text></item>
<item><p>242a.7</p><section></section><text>chen po dang khrag la sbags pa'i sha chen pos sbyin sreg bya ba'o/ /rtsa ba'i sngags zhes bya ba ni sbyin sreg gi sngags so/ /thams cad sngar bstan bzhin du bya/ /zhes bya ba ni/ sngar bshad pa'i sbyin sreg gi cho ga bzhin du bya ba'o/ /mtshan ma gsungs pa/ dang po zhes bya ba la</text></item>
<item><p>242b.1</p><section></section><text>sogs pa la/ lnga par sgrub pa'i grogs po ni/ /seng ge'i tshul du babs nas su/ /zhes bya ba ni sgrub pa'i grogs la lha mo seng ge mo zhugs nas rang bzhin 'gyur te seng ge'i gzugs dang sgrar snang bar 'gyur ba'o/ /ji ltar 'dod bzhin gnas rnams dang / /stan</text></item>
<item><p>242b.2</p><section></section><text>ni bdag gir mdzad du gsol/ /zhes bya ba ni/ rang gi gzugs kyis nga'i mdun du 'dug shig pa'o/ /de nas lha mo'i dngos bstan nas/ /zhes bya ba ni slob ma'i lus las byung nas lha mo'i rang gi gzugs su ston pa'o/ /ci zhig bsgrub ces bya ba ni/ /dgos pa</text></item>
<item><p>242b.3</p><section></section><text>gang zhig bsgrub par bya/ /zhes bya ba'i bar du'o/ /dpa' bos zhes bya ba ni rang gi sngags dang phyag rgyas bsgyings pa ste/ 'jigs par mi bya ba'o/ /yi dwags bgrod pa zhes bya ba ni g.yon skor du 'gro'o/ /lhag ma ni go sla bas ma phye'o/ /stag mo ce spyang 'ug pa mo/ /</text></item>
<item><p>242b.4</p><section></section><text>las de nyid kyis bsgrub par bya/ /zhes bya ba ni/ seng ge mo'i sgrub thabs kyis de dag bsgrub par bya ba ste/ 'on kyang stag mo'i sngags ni oM h+m+raM</text></item><item><p>242b.5</p><section></section><text>grub thams cad thabs dang shes rab kyi ting nge 'dzin gyis 'grub pa dran par bya ba'i tshul gyis gzhung gi mjug bsdu ba bstan pa'i phyir/ rdo rje dril bu zhes bya ba la sogs pa smos te go sla'o/ /sbyor ba'i zhes bya ba la sogs pa la rab tu byed pa zhes bya ba ni gzhung</text></item>
<item><p>242b.6</p><section></section><text>'dis thabs dang shes rab gnyis su med pa'i sbyor ba dang / ra ba la sogs pa rnam par dag pa dang / thabs dang shes rab lha'i gzugs kyis khwa ga mu kha bskul ba dang / bcing ba'i cho ga dang sman gyi sbyor bas dbang du bsdu ba dang / bsgom pa'i rjes su bstod pa dang</text></item>
<item><p>242b.7</p><section></section><text>seng ge mo la sogs pa'i sgrub thabs kyi las kyi tshogs gsal bar mdzad pas na rab tu byed pa'o/ /sman dang sngags la sogs pa'i sbyor ba'i gnas su gyur pas na sbyor ba'i gdan te/ rdzogs pa ni mthar gtugs pa'o/ /dpal gdan bzhi pa'i 'grel pa dran pa'i</text></item>
<item><p>243a.1</p><section></section><text>rgyu mtshan zhes bya ba las/ sbyor ba'i gdan gyi rab tu byed pa rdzogs so// //da ni gsang ba'i gdan bstan pa'i phyir/ slob dpon dag ni zhes bya ba la sogs pa smos te/ slob dpon dag ni gzung bar bya/ /zhes bya ba ni dngos grub</text></item>
<item><p>243a.2</p><section></section><text>kyi thabs bslab par bya ba'i phyir gzung zhing shes par bya ba ste/ nyon cig ces bya ba dang 'brel to/ /ci 'dra zhe na/ sngags dang phyag rgya sbyor sogs ldan/ /zhes bya ba smos te/ sngags zhes bya ba ni zhi bar byed pa la sogs pa'i sngags so/ /phyag rgya zhes bya ba ni lus</text></item>
<item><p>243a.3</p><section></section><text>la sogs pa'i phyag rgya ste/ de la lus kyi phyag rgya ni lag pa'i phyag rgya'o/ /ngag gi phyag rgya ni ngag gi bya bas mtshon pa ste ngag gi brda'o/ /sems kyi phyag rgya ni bsgoms pas mtshon pa ste/ kha dog dang dbyibs dang zhal la sogs pa lha'i rnam pa gang sems kyis</text></item>
<item><p>243a.4</p><section></section><text>yid la byas pa ste sems kyi phyag rgya'o/ /sbyor ba zhes bya ba ni ting nge 'dzin to/ /sogs pa'i sgras ni dkyil 'khor gyi de kho na nyid la sogs pa gzung ste de dag dang ldan pa'o/ /ji bzhin lam gyis 'khor ba las/ /grol ba'i mtshan nyid rdo rjes nyon/ /zhes</text></item>
<item><p>243a.5</p><section></section><text>bya ba la 'dis dmigs shing shes par byed pas na lam ste bstan bcos so/ /ji bzhin ni de'i rim pa ji bzhin du'o/ /'dis 'khor ba las sgrol bar byed pas na 'khor ba las sgrol ba ste slob dpon no/ /mtshan nyid ni de'i rang bzhin no/ /phyag na rdo rjes slar</text></item>
<item><p>243a.6</p><section></section><text>gsol pa/ slob dpon zhes bya ba la sogs pa la/ yon tan ci 'dra bar zhes bya ba ni blta bar bgyi zhes bya ba dang 'brel to/ /bla ma zhes bgyi ji ltar lags/ /zhes bya ba ni bla ma'i tha snyad du bgyi ba'i don ji lta bu zhes bya ba bzhin no/ /slob dpon ji ltar sbyor</text></item>
<item><p>243a.7</p><section></section><text>bar bgyi/ /zhes bya ba ni slob dpon du 'os pa'i mtshan nyid ji lta bu zhig lags zhes bya ba'o/ /ji ltar blta zhes bya ba ni ji ltar dmigs pa'o/ /lan gsungs pa/ thams cad ces bya ba la sogs pa la/ thams cad ces bya ba ni thams cad shes pa dang / </text></item>
<item><p>243b.1</p><section></section><text>lam shes pa dang / rnam pa thams cad mkhyen pa ste/ de rnams kyi mtshan nyid du 'dis shes shing mtshon par byed pas na/ mtshan nyid de slob dpon gyi ming gang yin pa'o/ /de yang de bzhin gshegs pa'i ming gis dbang bskur ba'o/ /byang chub ces bya ba ni shes par bya ba</text></item>
<item><p>243b.2</p><section></section><text>ste/ de'i rang bzhin ni de kho na nyid do/ /lus ni sangs rgyas thams cad de/ /zhes bya ba la/ sangs rgyas thams cad kyi rang bzhin yin pas na/ sangs rgyas thams cad de rdo rje 'dzin pa'o/ /lus ni rdo rje slob dpon gyi lus te/ de de'i rang bzhin blta ba'o/ /cha shas</text></item>
<item><p>243b.3</p><section></section><text>byang chub yan lag gnas/ /zhes bya ba ni de'i lus kyi cha shas ji snyed pa rnams byang chub kyi yan lag bdun gyi rang bzhin no/ /dbu rgyan rigs ni lnga nyid de/ /zhes bya ba ni/ rigs brgya po mdor bsdus pa'i mi bskyod pa la sogs pa'i rigs lnga ni de'i dbu rgyan</text></item>
<item><p>243b.4</p><section></section><text>no/ /ba spu rnams ni dgra bcom mo/ /zhes bya ba ni de'i ba spu grangs med pa rnams 'phags pa dgra bcom pa bye ba 'bum phrag gi grangs dang ldan pa rnams kyi rang bzhin no/ /'jig rten pa ni zhabs kyi gdan/ /zhes bya ba la/ 'jig rten pa ni 'jig rten pa'i lha tshangs pa la</text></item>
<item><p>243b.5</p><section></section><text>sogs pa'o/ /zhabs kyi gdan ni zhabs kyi 'og ste/ rkang mthil zhes bya ba'i bar du'o/ /'od zer gnod sbyin gsang la sogs/ /zhes bya ba la/ gnod sbyin ni grags par zad do/ /gsang ba ni dri za'o/ /sogs pa'i sgras ni 'byung po la sogs gzung ngo / /</text></item>
<item><p>243b.6</p><section></section><text>de ltar yon tan ldan pa'i skur/ /rnal 'byor can ni rtag tu blta/ /zhes bya ba la/ rnal 'byor can zhes bya ba ni slob dpon no/ /slob dpon yon tan ji lta bu/ /zhes bya ba'i lan bshad pa'i phyir/ /ye shes can zhes bya ba la sogs pa gsungs te/ ye shes</text></item>
<item><p>243b.7</p><section></section><text>can zhes bya ba ni slob dpon no/ /mtshan nyid ces bya ba ni 'og nas 'byung ba'i rang bzhin no/ /de nyid gang yin zhe na/ shin tu zhes bya ba la sogs pa smos so/ /yang na yon tan ci 'dra zhing / /zhes bya ba dang / ji ltar blta bar bgyi zhes bya ba ni/ de ltar yon tan</text></item>
<item><p>244a.1</p><section></section><text>ldan pa'i sku/ /zhes bya ba'i bar gyis bshad zin to/ /'dir ni/ slob dpon ji ltar sbyar bgyi ba/ /zhes bya ba'i lan bstan pa yin te/ shin tu dul ba zhes bya ba ni dbang po dul ba'o/ /zhi ba'i gzugs zhes bya ba ni 'jig rten gyi cha byad bor</text></item>
<item><p>244a.2</p><section></section><text>ba'o/ /sngags dang rgyud kyi sbyor la mkhas/ /zhes bya ba la/ sngags ni zhi bar byed pa la sogs pa'i sngags so/ /rgyud ni zhi ba la sogs pa'i 'khor lo'o/ /de'i sbyor ba ni bzlas pa dang bri ba la sogs pa'i mtshan nyid de/ mkhas pa ni bya ba'o/ /rnal 'byor</text></item>
<item><p>244a.3</p><section></section><text>bzo dang bstan bcos rig /ces bya ba la/ rnal 'byor ni rlung la sogs pa'i bye brag go/ /bzo ni bri ba la sogs pa'i las so/ /bstan bcos ni gso ba'i bstan bcos dang byA ka ra Na la sogs pa ste/ gang gi rnal 'byor la sogs pa shes pa de la de skad ces bya'o/ /</text></item>
<item><p>244a.4</p><section></section><text>thams cad du ni snyan par smra/ /zhes bya ba ni 'jam por smra ba ste/ sems can kun la zhes bya ba dang sbyar ro/ /sems can kun la bu bzhin blta/ /zhes bya ba ni thams cad gces par 'dzin pa ste byams pa'o/ /sbyin pa la sogs rtag tu dga'/ /zhes bya ba ni sbyin pa dang</text></item>
<item><p>244a.5</p><section></section><text>tshul khrims dang bzod pa la sogs pa dang ldan pa'o/ /rnal 'byor bsam gtan mngon brtson pa/ /zhes bya ba la/ rnal 'byor ni thabs dang shes rab kyi sbyor ba'o/ /bsam gtan ni lha'i ting nge 'dzin to/ /snying rje zhes bya ba la sogs pa ni go sla'o/ /mnyam nyid sems ni</text></item>
<item><p>244a.6</p><section></section><text>bskyed pas na/ /zhes bya ba ni dgra dang mdza' bshes dang bar mar ngo snyoms pa'o/ /de nyid bcu ni yongs shes pa/ /zhes bya ba la/ de nyid bcu ni dkyil 'khor dang / rang gi ting nge 'dzin dang / phyag rgya dang / ka ra na dang / 'dug stangs dang / bzlas pa dang / </text></item>
<item><p>244a.7</p><section></section><text>sbyin sreg dang / mchod pa dang / las kyi sbyor ba dang / nye bar bsdu ba'o/ /de ni slob dpon zhes byar brjod/ /ces bya ba la/ de ni zhes bya ba ni shin tu dul ba nas de nyid bcu zhes pa'i bar gyis yon tan rnams te/ legs pa don du gnyer ba rnams kyis goms par</text></item>
<item><p>244b.1</p><section></section><text>bya bas na yon tan te de dag dang ldan pa'o/ /slob dpon zhes byar brjod ces bya ba ni/ slob dpon du brjod pa'o/ /de'i phyir bla ma'i tha snyad kyis kyang brjod de/ /yon tan de dag gis bskyod cing 'jug pa'o/ /de skad du yang / bdag nyid dam ni gzhan yang rung / /</text></item>
<item><p>244b.2</p><section></section><text>ji skad bstan pa bzhin brjod pas/ /slob dpon dang ni bla ma ru/ /mkhas pa rnams kyis kun du brjod/ /ces gsungs so/ /da ni slob ma'i bya ba bstan pa'i phyir/ gzhan yang zhes bya ba la sogs pa smos te/ slob mas spyad pa ni slob ma'i bya ba'o/ /de</text></item>
<item><p>244b.3</p><section></section><text>nyid gsungs pa/ rnal 'byor ma zhes bya ba la sogs pa la/ rnal 'byor ma dang sbyor ba'i lha/ /slob dpon gsang ba smad mi bya/ /zhes bya ba dang 'brel to/ /de la rnal 'byor ma zhes bya ba ni ye shes mkha' 'gro ma la sogs pa'o/ /sbyor ba'i lha ni</text></item>
<item><p>244b.4</p><section></section><text>thabs dang shes rab dang ldan pa'i lha ste de'i rang bzhin gyi slob dpon no/ /dam tshig spyod pa'i lha nyid dang / /zhes bya ba la/ dam tshig ni bdud rtsi lnga dang lcags kyu lnga'o/ /de la spyod pas rnam par rol cing gsal bar byed pas na dam tshig spyod pa'i lha ste slob dpon</text></item>
<item><p>244b.5</p><section></section><text>no/ /gtor ma gsang ba la sogs ldan/ /zhes bya ba ni gtor ma dang sbyin sreg la sogs pa'i de kho na nyid de/ de dag dang ldan pa ni slob dpon no/ /gsang ba zhes bya ba ni rdo rje 'dzin pa chen po ste de'i rang bzhin gyi slob dpon mi smad pa'o/ /de yang gsungs pa/ byang</text></item>
<item><p>244b.6</p><section></section><text>chub kyi sems dang slob dpon ni gnyis su med cing tha dad du byar med do zhes pa ste/ des na slob dpon nyid rdo rje 'dzin pa'o/ /smad na myur du mnar med 'gro/ /zhes bya ba ni/ shi ma thag ste bar mtshams med par ro/ /gzhung kha cig las ni/ rnal 'byor ma dang sbyor ba'i</text></item>
<item><p>244b.7</p><section></section><text>lha/ /lha yi dam tshig spyod pa dang / /rnal 'byor gsang ba'i gtor sogs dang / /slob dpon gsang ba smad mi bya/ /zhes 'byung ste/ der ni slob dpon 'ba' zhig tu ma zad kyi rnal 'byor ma la sogs pa smod pa yang mnar med par ltung ngo zhes bya bar sbyar ro/ /kun du dam</text></item>
<item><p>245a.1</p><section></section><text>tshig med pa dang / /zhes bya ba ni/ ji ltar rnyed pa'i dam tshig rnams la sdang bas rgyab kyis phyogs pa ste/ der yang myur du mnar med 'gro/ /zhes bya ba snga ma dang sbyar ro/ /gdan dang zhes bya ba la sogs pa la gdan ni bzhugs gdan te stegs bu la</text></item>
<item><p>245a.2</p><section></section><text>sogs pa'o/ /mal stan dang lham ni go bar zad do/ /de dag la ci zhig ce na/ bgom zhing brdzi bar mi bya/ zhes bya ba dang sbyar te go sla'o/ /gdugs dang na bza' nyer spyod rnams/ /zhes bya ba ni/ bla mas nye bar spyod pa'i gdugs dang / na bza' la sogs</text></item>
<item><p>245a.3</p><section></section><text>pa'i yo byad rnams te/ de dag /bdag gis spyad na mnar med 'gro/ /zhes bya bar sbyar ro/ /grib ma bgom zhing brdzi mi bya/ /zhes bya ba la grib ma ni slob dpon gyi grib ma ste/ grib ma la 'gro zhing grib ma la mchod ba'o/ /brdzi ba ni 'og tu gnon pa'o/ /</text></item>
<item><p>245a.4</p><section></section><text>bzlog dang gzir ba'i tshig brjod min/ /zhes bya ba la/ bzlog pa'i tshig ces bya ba ni slob dpon la bzhad gad tsam gyis kyang mtshang 'bru ba dang / slob dpon gyis bka' bsgo ba na med pa dang mi nus pa la sogs pa'i tshig gis slar bzlog pa dag go/ /gzir ba'i</text></item>
<item><p>245a.5</p><section></section><text>tshig ces bya ba ni rang gi bya ba rnams slob dpon gyis thabs ris su ma bab bzhin du nan gyis 'chol ba ste/ tshig de dag brjod par mi bya'o/ /de thams cad kyang myur du mnar med 'gro zhes bya ba'i 'bras bu snga ma dang sbyar ro/ /tshe 'di'i skyon cir 'gyur zhe na/ 'das</text></item>
<item><p>245a.6</p><section></section><text>na zhes bya ba la sogs pa smos te/ 'tshe ba zhes bya ba ni/ sdug bsngal 'thob pa'o/ /de nyid bstan pa'i phyir/ don nyams dpal las ring du 'gyur/ /zhes bya ba smos te/ dpal zhes bya ba ni bsod nams dang ye shes kyi tshogs kyi mtshan nyid do/ /</text></item>
<item><p>245a.7</p><section></section><text>don zhes bya ba ni de dag gi 'bras bu'o/ /lhag ma ni go sla'o/ /de dag thams cad kyang ci'i phyir zhe na/ sngags dang phyag rgya'i sbyor la sogs/ /de yi lam gyis 'grub phyir ro/ /zhes bya ba smos te/ de'i lam gyis zhes bya ba ni/ bla mas bstan pa'i thabs kyis</text></item>
<item><p>245b.1</p><section></section><text>so/ /bslab pa sbyin pa sngon 'gro bas/ /de nas maN+Dal la sogs bya/ /zhes bya ba ni sngar bstan pa'i mtshan nyid dang ldan pa'i slob dpon gyis dang por dge bcu'i bslab pa sbyin pa dang / gsum la skyabs su 'gro ba sngon du 'gro bas sngar bstan pa'i mtshan nyid can gyi</text></item>
<item><p>245b.2</p><section></section><text>slob ma dkyil 'khor du gzhug pa la sogs pa byas la/ dbang bskur bar bya'o/ zhes bya ba'i don to/ /dbu rgyan gyi dbang bskur ba gsungs pa/ sngar bstan yi ge gcig po yis/ /sangs rgyas lnga ni bstan par bya/ /zhes bya ba la sngar bstan yi ge zhes bya ba ni</text></item>
<item><p>245b.3</p><section></section><text>yi ge hUM ngo / /gcig po zhes bya ba ni yi ge a'o/ /'dir oM swA hA zhes bya ba yang blta bar bya ste/ des na oM hUM a swA hA zhes bya ba'i sngags su 'gyur ro/ /sangs rgyas lnga zhes bya ba ni sangs rgyas lnga'i rang bzhin gyi cod pan gyi dbang ste de sngags des sbyin par bya</text></item>
<item><p>245b.4</p><section></section><text>ba'o/ /de'i rnal 'byor zhes bya ba la sogs pa la/ de'i rnal 'byor zhes bya ba ni dbu rgyan gyi dbang bskur ba'i rnal 'byor ro/ /'dod pa bzhin zhes bya ba ni gang 'dod pa dang ji ltar 'dod pa bzhin no/ /sngags kyi dbang bskur ldan pa yis/ /yi ge brgyad po bsgom</text></item>
<item><p>245b.5</p><section></section><text>par bya/ /zhes bya ba ni sngags kyi dbang bskur nas lus gnas brgyad du yi ge brgyad dgod pa'o/ /gnyis med gtor sbyin dbang bskur ba'i/ /de yi chos ni shes par bya/ /zhes bya ba ni gtor ma sbyin pa sngon du 'gro bas rdo rje dril bu'i dbang bskur ba bstan pa</text></item>
<item><p>245b.6</p><section></section><text>yin no/ /sbyor ba'i dbang bskur ldan pa la/ /ye shes rnam shes bstan par bya/ /zhes bya ba ni dbang bskur ba de dag dang ldan pa la ye shes la sogs pa bstan par bya ba'o/ /de nas ming gi dbang bskur nas slob dpon gyi dbang bskur ba sbyin par bya ste/ de nyid kyi</text></item>
<item><p>245b.7</p><section></section><text>phyir/ slob dpon dbang ni bskur nas su/ /thams cad gsang ba la sogs bstan/ /zhes bya ba smos te/ thams cad ces bya ba'i sgra slob dpon gyi dbang bskur ba la/ rdo rje dang rdo rje dril bur ldan pa'i lag pas 'khyud pa bstan to/ /gsang ba zhes bya ba ni de'i</text></item>
<item><p>246a.1</p><section></section><text>'og tu gsang ba'i dbang bskur ba'o/ /sogs pa'i sgras ni dbang bskur ba bzhi pa gzung ngo / /dbang bskur ba'i rim pa'o/ /de thams cad bstan pa'i phyir/ dang por zhes bya ba la sogs pa smos te/ dkyil 'khor rdzogs par byas nas dang por</text></item>
<item><p>246a.2</p><section></section><text>slob ma lhag par gnas par bya ste/ bla gos phrag pa gcig tu gzar nas zhes bya ba la sogs pa ni slob ma'i bya ba'o/ /de ltar mdun du gnas pa la/ slob ma'i kha sgo dag par bya ba'i phyir/ oM a dzi hwa saM brta ni hUM phaT ces bya ba'i sngags lan bdun</text></item>
<item><p>246a.3</p><section></section><text>bzlas pa'i so shing dang chu byin la sdom pa sbyin par bya ba'o/ /bla ma ji lta bus sbyin par bya zhe na/ bla ma zhes bya ba la sogs pa smos te/ bla ma seng ge'i stan la 'dug cing rang gi lhar bsgom pas sbyin par bya'o/ /ci zhig byas la sbyin zhe na/ lag pas zhes bya</text></item>
<item><p>246a.4</p><section></section><text>ba la sogs pa smos te/ slob ma'i thal mo snying gar sbyar ba byas nas slob dpon gyi lag pa g.yas pas bzung la sbyin pa'o/ /sdom pa dngos gang zhe na/ sangs rgyas zhes bya ba la sogs pa smos te/ sangs rgyas chos dang dge 'dun la/ /zhes bya ba nas/ </text></item>
<item><p>246a.5</p><section></section><text>bdag gis tshul khrims 'di bgyi'o/ /zhes bya ba'i bar du slob mas brjod par bya ba'o/ /nan tur brjod par bya zhe na/ de ltar lan gnyis lan gsum du/ /mnyam nyid brtan pa'i sems ldan brjod/ /ces bya ba smos te/ lus la sogs pa mnyam zhing rnam par dag</text></item>
<item><p>246a.6</p><section></section><text>pas lan gsum du brjod par bya'o/ /de nas shes rab kyi pha rol tu phyin pa la sogs pa'i chos zab mo bstan pa sngon du 'gro bas dkyil 'khor du gzhug par bya ste lhag par gnas pa'i cho ga'o/ /de nas dkyil 'khor mchod pa nyi shus mchod la rdo rje dril bu dkrol zhing glu</text></item>
<item><p>246a.7</p><section></section><text>yis bstod pa byas nas/ dar gyis gdong g.yogs te/ snyim par me tog bzung la dkyil 'khor gyi mdun du slob ma gzhag la/ slar yang sdom pa byin te/ oM swa b+hA ba zhes bya ba la sogs pa'i dag pa rnam pa gsum brjod do/ /de nas yang / nga rgyal dang ni khro ba dang / /</text></item>
<item><p>246b.1</p><section></section><text>brlang dang tshig rtsub spang bar bya/ /zhes bya ba la sogs pas byams pa la sogs pa la rab tu bkod de/ oM pany+tsa DA ki nI zhes bya ba la sogs pa'i sngags tshig gsum gyis slob ma phyag lan gsum byad du bcug la/ sa ma ya s+t+waM/ sa ma ya ho zhes bya ba la sogs pa'i sngags brjod nas/ a ni</text></item>
<item><p>246b.2</p><section></section><text>yig 'bru kun gyi mchog /ces bya ba la sogs pa'i tshul gyis/ lus ngag yid gsum byin gyis brlabs la bdud rtsi lnga sbyin no/ /de nas dbab pa bya ste/ tiSh+Tha badzra sa ma ya ma nu pA la ya/ hUM hUM hUM ho ho ho swA hA zhes bya ba'i sngags kyis me tog dor la/ oM dz+nyA na tsak+Shu hUM swA hA zhes bya bas gdong</text></item>
<item><p>246b.3</p><section></section><text>g.yogs bkrol la dkyil 'khor bstan par bya'o/ /de nas slob ma shar sgor gnas te snying gar thal mo sbyar la/ oM badzra maN+Dal/ ma hA maN+Dal/ pra bisto haM yo ga maN+Dal/ ma hA maN+Dal/ pra daR+sha no hi/ gu h+ya maN+Dal ma hA maN+Dal d+ha k+Shi p+to haM sa ma yo haM zhes brjod du bcug la/ de'i yan lag la slob</text></item>
<item><p>246b.4</p><section></section><text>dpon gyis go cha bkod de/ slob ma lha'i nga rgyal byed du bcug la chu la sogs pa'i dbang bskur bar bya'o/ /de la/ lus kyi las ni rnam gsum dang / /zhes bya ba la sogs pas ni slob ma la chos bshad pa ston pa yin te/ lus bsdams pas ni dam tshig bsrung / /zhes bya ba ni lus la</text></item>
<item><p>246b.5</p><section></section><text>sogs pa'i las yang dag par bsdams pas bsrung ba'i dam tshig rnams bsrung ba dang / gzhan yang dam tshig gi sgras bza' ba'i dam tshig lcags kyu lnga dang bdud rtsi lnga'i mtshan nyid rjes su skyong zhing mi 'gom par ston pa yin no/ /de nas lus la sogs pa mnyam par ldan pa la zab cing rgya che</text></item>
<item><p>246b.6</p><section></section><text>ba'i chos bshad pa'i phyir/ sems ni zhes bya ba la sogs pa smos so/ /slob ma dkyil 'khor du gzhug pa'i phyir gdong g.yogs par bya ba gsungs pa/ de nas ras kyis mig bkab nas/ gtor ma'i gnas su gzhug par bya/ /zhes bya ba la/ gtor ma'i gnas zhes bya ba ni/ dkyil</text></item>
<item><p>246b.7</p><section></section><text>'khor gyi sa gzhi'o/ /lag pas lag pa bzung nas su/ /slar yang bslang ba bstan par bya/ /zhes bya ba la/ slar yang zhes bya ba ni dkyil 'khor gyi sgo drung du khrid nas yang sdom pa sbyin pa ste/ sngar bstan pa'i sdom pa la ltos pa yin no/ /sdom pa gsungs pa/ sangs rgyas zhes bya</text></item>
<item><p>247a.1</p><section></section><text>ba la sogs pa ste/ 'dir yang sngar smos pa'i sdom pa rnams la brjod la/ de'i 'og tu sa bon 'di gdon pa'o/ /sbyor ba'i gdan zhes bya ba ni dkyil 'khor ro/ /shes rab ye shes kyi dbang bskur ba'i rjes la/ bzhi pa bstan par bya ba'i phyir/ don dam rtogs</text></item>
<item><p>247a.2</p><section></section><text>mchog ces bya ba la sogs pa smos te/ don dam zhes bya ba ni don dam pa'i ye shes so/ /de nyid rtogs par bya bas na rtogs pa'o/ /phul du byung bas na mchog go/ /seng ge dang 'dra bas na seng ge ste bsgrub par bya ba'o/ /slob ma rnams shes nas zhes bya ba ni/ don dam pa'i rang</text></item>
<item><p>247a.3</p><section></section><text>bzhin zab mo la slob ma mos par shes nas/ de nyid rgyal po de la bstan par bya zhes bya bar sbyar ro/ /gzhan yang slob ma de ci 'dra zhe na/ rnal 'byor ldan pas sgrib g.yogs snam bu dral ba'i phyir/ /zhes bya ba smos te/ rnal 'byor ldan pa zhes bya ba ni rnal 'byor la dga' ba'o/ /ci'i don</text></item>
<item><p>247a.4</p><section></section><text>du zhe na/ sgrib g.yogs snam bu dral ba'i phyir te/ rmongs pa gcad pa'i phyir ro/ /de nyid rgyal po ci lta bu zhig bstan zhe na/ srid pa'i nyes dmigs zhes bya ba la sogs pa smos te/ srid pa ni phung po lnga'o/ /de nyid ni sdug bsngal bas na nyes dmigs so/ /bskyed pa zhes</text></item>
<item><p>247a.5</p><section></section><text>bya ba ni sdug bsngal skye ba'i sa gzhi ste 'dod chags la sogs pa'i nyon mongs pa rnams so/ /bcom nas su zhes bya ba ni spangs pas so/ /de bcom nas ci zhig byed ce na/ /rnal 'byor don dam 'grub byed pa/ /zhes bya ba smos te/ rnal 'byor don dam ni phyag rgya chen po'i dngos</text></item>
<item><p>247a.6</p><section></section><text>grub ste/ de sgrub par byed pa'o/ /de nyid rgyal po zhes bya ba ni gnyis su med pa'i ye shes te/ de nyid bla mas ji ltar bstan pa las/ gzhan du mi 'gyur bar gsal bas de nyid rgyal po'o/ /a ni zhes bya ba la sogs pa ni go sla'o/ /bdud rtsi lnga dang ldan pa la/ /zhes bya ba la</text></item>
<item><p>247a.7</p><section></section><text>sogs pa ni bdud rtsi lnga sbyin pa'o/ /bla ma'i zhabs kyi drung du ni/ /zhes bya ba la sogs pa ni phyag bya ba'o/ /rdo rje phyag rgyar ldan pa yis/ zhes bya ba la sogs pa ni lus la go cha bkon pa ste/ tshig gi don ni go sla'o/ /gzhan yang zhes bya ba la sogs pa ni lung bstan</text></item>
<item><p>247b.1</p><section></section><text>pa ste/ rdzogs pa'i byang chub ces bya ba ni byang chub chen po'o/ /chos rnams thams cad kyi zhes bya ba ni thams cad kyi dam pa dang gtso bo zhes bya bar sbyar ro/ /de nas zhes bya ba la sogs pa ni go sla'o/ /dbang bskur ba'i mthar yang bslab pa sbyin pa bstan pa'i phyir/ chos rnams zhes bya ba la sogs</text></item>
<item><p>247b.2</p><section></section><text>pa smos te/ chos rnams rang bzhin dag pa nyid/ /ces bya ba ni/ gzung ba la sogs pa'i rang bzhin dang bral bas rnam par dag pa'i ngo bo nyid du 'dzin pa'o/ /des cir 'gyur zhe na/ dngos po'i rang bzhin nyid ces bya ba la sogs pa smos te/ stong pa nyid la mngon par zhen pa yin</text></item>
<item><p>247b.3</p><section></section><text>pa'i phyir ro/ /de bzlog pa'i phyir/ dngos po'i rang bzhin med pa ru/ /rdzogs pa'i byang chub rim pa bstan/ /zhes bya ba smos te/ de la byang chub ni de kho na nyid rtogs pa'o/ /rang bzhin med pa ni ngo bo nyid med pa ste/ don dam par rtogs pa po dang / rtogs par bya ba dang / rtogs</text></item>
<item><p>247b.4</p><section></section><text>pa gsum ni mi dmigs pa'o/ /de mi dmigs pas su la ci zhig gis bstan te/ bstan du med par bstan pa'o/ /'dis ni bdag med pa'i blo la gnas nas mi dge ba las bzlog cing dge ba la 'jug pa ston to/ /de nyid gsungs pa/ sngon du zhes pa la sogs pa la/ chos zhes bya</text></item>
<item><p>247b.5</p><section></section><text>ba ni dge ba rnams so/ /sngon du zhes bya ba ni dang por 'gro ba ste rtsa ba'o/ /ci zhig ce na/ bzod pa zhes bya ba smos so/ /de nyid ni/ sems can rnams la gzir mi bya/ /zhes bya bas ston te/ gzhan du na rang gi nyon mongs pa la ni bzod par mi bya'o/ /gzhan la tshig rtsub smra mi bya ba ni/ </text></item>
<item><p>247b.6</p><section></section><text>gzhan gyi 'tshang 'bru bas zhe 'gras par gyur pa'i tshig ni tshig rtsub ste/ de smra bas thams cad mi dga' zhing gdung ba skye bar 'gyur bas na de las bzlog par bya ba'o/ /gzhan du na bdag gi skyon gyi nyes pa rnams mtshang 'bru bar bya ba ni ma gtogs so/ /tshul khrims gsungs pa/ tshul khrims zhes</text></item>
<item><p>247b.7</p><section></section><text>bya ba la sogs pa ste go sla'o/ /gzhan du na sems can du 'dzin pa la sogs pa'i bdag tu lta bas ni gsad par bya'o/ /ma byin par len pa spang ba gsungs pa/ rab tu 'bar me zhes bya ba la sogs pa la 'dir yang gzhan du na/ shes rab kyi chu skyes las byang chub kyi sems kyi rdzas ma byin par blang bar mi bya'o/ /</text></item>
<item><p>248a.1</p><section></section><text>brdzun smra ba spang ba gsungs pa/ rags dang zhes bya ba la sogs pa la/ rags pa ni rin po che la sogs pa'o/ /phra mo ni rdul la sogs pa'o/ /ji ltar bsrung zhe na/ rnal 'byor spyod pa'i rnal 'byor pa/ de la brdzun smra yod ma yin/ /zhes bya ba smos te/ rnal 'byor</text></item>
<item><p>248a.2</p><section></section><text>ni ting nge 'dzin to/ /spyod pa ni shin tu mnyam par gzhag pas bsgom pa'o/ /gang dus rtag tu shin tu mnyam par bzhag pas brdzun bsrung bar bya ste/ brdzun ni mnyam par ma bzhag pa las byung ba'i phyir ro/ /'di yang chos thams cad brdzun pa nyid du bstan pa ni ma gtogs so/ /dngos grub</text></item>
<item><p>248a.3</p><section></section><text>thams cad kyi rgyu mtshan ni/ yang dag par sdom pa thams cad dang / sems can bstan pa yin par bstan pa'i phyir/ spyod pa legs par bsdam pa dang / /zhes bya ba la sogs pa smos so/ /dbugs dbyung ba bstan pa'i phyir/ gang zhig kun shes slob ma la/ /zhes bya ba la</text></item>
<item><p>248a.4</p><section></section><text>sogs pa smos so/ /lhag ma ni go sla'o/ /dman par dmigs pa'i sbyin pa thar pa'i bgegs kyi gtso bo nyid yin pas/ de dgag pa'i phyir/ sems can zhes bya ba la sogs pa smos te/ srid pa zhes bya ba ni longs spyod la dmigs pa ste sa gzhi lta bu'o/ /de nyid kyis ni tshong byed ces bya ba</text></item>
<item><p>248a.5</p><section></section><text>ste/ rdzas don du gnyer ba'o/ /myu gu 'phel zhes bya ba ni sbyin pa'i sa bon gyis bskyed pa'i longs spyod kyi ljon shing gi myu gu'o/ /des cir 'gyur zhe na/ 'gro ba'i 'bras bu lam 'gog pa/ /zhes bya ba smos te/ 'gro ba ni 'gro ba ris drug go/ /'bras bu ni der longs spyod thob pa'o/ /sbyin pas</text></item>
<item><p>248a.6</p><section></section><text>ngan 'gro'ang longs spyod thob/ /ces smos pas na sbyin pas ngan 'gro'i gnas su yang longs spyod 'thob pa'o/ /lam 'gog pa zhes bya ba ni 'bras bu des sangs rgyas nyid kyi lam 'gog par 'gyur te/ longs spyod la chags pa'i phyir dang / gzhi des ltung ba 'byung ba'i phyir ro/ /gzhan du na mi dmigs</text></item>
<item><p>248a.7</p><section></section><text>pa dang ldan pa'i byang chub chen por bsngo ba ni ma gtogs so/ /de nyid bstan pa'i phyir/ mtho ris zhes bya ba la sogs pa smos te/ lus can zhes bya ba ni rnam par shes pa'o/ /byas pa zhes bya ba ni longs spyod dang ldan par bya ba'o/ /dga' zhing rtse ba'i longs spyod kyis/ /zhes bya ba ni ma rig pa'i</text></item>
<item><p>248b.1</p><section></section><text>dbang gis yang dang yang du bsten pas so/ /srid par ltung bar 'gyur zhes bya ba ni mi khom par skye ba'o/ /bsgom pa la gus pa'i rnal 'byor pa rnams kyis mchod rten gyi las la sogs pa spang bar bya ba'i phyir/ mchod rten zhes bya ba la sogs pa gsungs te/ lag pa'i phyag rgya mi</text></item>
<item><p>248b.2</p><section></section><text>bcing zhing / /zhes bya ba ni 'dir kha sbyar sbyor ba'i phyag rgya bcing ngo zhes bya ba'i don to/ /gzhan du na 'di dag rnal 'byor la zhen pa med pa rnams kyis dgag par bya ba ni ma yin no/ /bstan bcos dag ni rnyed sla ste/ /de yi sbyor ba rnyed par dka'/ /zhes bya ba la/ bstan bcos</text></item>
<item><p>248b.3</p><section></section><text>zhes bya ba ni bstan bcos nyan pa dang / klog pa la sogs pa'o/ /rnyed sla zhes bya ba ni thams cad kyis bgrod pa'i phyir ro/ /'on kyang des 'bras bu bsgrub par nus pa ma yin te/ ji skad du/ sman pa'i ngag ma mnyan par sman dag gis/ /bcos dgos nad pa sos par ga la</text></item>
<item><p>248b.4</p><section></section><text>'gyur/ /sman spyad bklags pa tsam gyis ni/ /nad pa la ni de phan nam/ /zhes gsungs so/ /yang na rnyed sla zhes bya ba ni mnyan pa dang bklag pa nyams su blang sla ba ste/ 'di na mkhas min 'ga' yang med/ /ces bya ba lta bu'o/ /de'i sbyor ba zhes bya ba ni/ shes rab</text></item>
<item><p>248b.5</p><section></section><text>gsum sngon du 'gro bas mngon par rtogs pa'o/ /rnyed par dka' ba ni nyams su blang dka' ba nyid dang / thos pa dang bklags pa tsam la sogs pas mngon sum du mi 'gyur ba'i phyir te/ shin tu 'bad pas nyams su blangs pa las gyur ba'i phyir ro/ /gzhan dag na re/ </text></item>
<item><p>248b.6</p><section></section><text>bstan bcos ni phyi'i bstan bcos so/ /sbyor ba ni rnal 'byor chen po'i gtsug lag go zhes zer ro/ /slob dpon dag gi lam gyis ni/ /mkhas pa yis ni blta bar bya/ /zhes bya ba la slob dpon gyi lam zhes bya ba ni/ mnyan pa la sogs pa gang rnyed sla ba yin te/ de sngon du</text></item>
<item><p>248b.7</p><section></section><text>'gro bas bdag nyid kyis nyams su blangs pas blta bar bya ba'i thos pa dang / bklags pa tsam gyis mngon sum du bya ba ma yin no zhes bya ba de ltar ston pa yin no/ /blta bar bya zhes bya ba ni yun ring du gus par nyams su blangs pas sbyor ba blta bar bya ba ste de nyid kyi phyir mkhas pa</text></item>
<item><p>249a.1</p><section></section><text>zhes bya ba smos so/ /de yang ji skad du/ /de bzhin gshegs pa ston mdzad yin/ /khyed rnams kyis ni de ltar byos/ /zhes gsungs pa'o/ /goms par bya ba de yang rang gi sems las bsgrub pa bstan pa'i phyir/ bdag gi lha dang lha gzhan las/ /</text></item>
<item><p>249a.2</p><section></section><text>bdag gi lha ni lha yi mchog /ces bya ba smos te/ bdag gi lha zhes bya ba ni/ bdag nyid lhar bya ba'o/ /lha gzhan zhes bya ba ni/ lugs ma dang / brdungs ma la sogs pa'i lha ste/ ji ltar phyi rol gyi lha phyi rol gyi rdzas las phyi'i bya bas lhar bcos pa ltar rang gi lha yang</text></item>
<item><p>249a.3</p><section></section><text>sems kho na las nang gi yid la byed pas byas pa yin no/ /de gnyis las 'dir gang zhig bsod nams sog par 'gyur zhe na/ bdag gi lha ni lha yi mchog /ces bya ba smos te/ rang gi sems las lha'i skur byas pa'i ye shes dang / rmongs pa bdag tu 'dzin pa</text></item>
<item><p>249a.4</p><section></section><text>rnams kyi phyi rol gyi bems po'i lha gnyis rgya mtsho dang glang rjes ltar bsod nams bskrun du ga la rung ste/ rgyu'i khyad par gyis 'bras bu khyad par can du 'gyur ro zhes bya bar dgongs so/ /gal te de ltar na/ des ci zhig bya zhe na/ bdag gi gzugs su mi nus pas/ /</text></item>
<item><p>249a.5</p><section></section><text>gzugs brnyan la sogs bri bar bya/ /zhes bya ba smos te/ phyi rol gyi mngon par zhen pa can rnams kyis phyi rol gyi lha bsten pas/ de dag la de dang rjes su mthun pa'i bsod nams byed de/ 'gal ba med do zhes bya bar dgongs so/ /gsang ba'i gdan zhes bya ba</text></item>
<item><p>249a.6</p><section></section><text>la sogs pa la/ rab tu byed pa zhes bya ba ni gzhung 'dis slob dpon gyi mtshan nyid dang / slob ma'i bya ba dang / slob ma dbang bskur ba la sogs pa rnams gsal bar byed pas na rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las gsang</text></item>
<item><p>249a.7</p><section></section><text>ba'i gdan gyi rim par phye ba dang po'o// //dngos grub kyi thabs yang dag par bsdus pa'i rim par phye ba bstan pa'i phyir/ der ni zhes bya ba la sogs pa gsungs te/ sbyor ba zhes bya ba ni de kho na nyid kyi man ngag go/ /der ni zhes bya ba ni bstan bcos la ste/ bstan</text></item>
<item><p>249b.1</p><section></section><text>bcos las rnyed par dka' ba'o/ /rdo rje rgyal po gtso bo zhes bya ba ni phyag na rdo rje la bod pa ste/ rdo rje zhes bya ba ni gnod sbyin gsang ba ba'o/ /de rnams kyi bdag por gyur pa dang / dga' bar byed pas rgyal po gtso bo'o/ /de kho na nyid kyi man ngag mi shes na/ nyes pa cir 'gyur</text></item>
<item><p>249b.2</p><section></section><text>snyam pa la/ de nyid med pa'i sngags pa rnams/ srid pa'i 'phel byed 'og tu lhung / zhes bya ba smos te/ 'og tu ltung zhes bya ba ni/ 'khor bar rgyu zhing gnas pa'o/ /de nyid kyi phyir srid pa 'phel byad ces bya ba smos so/ /bcom ldan 'das kyi gsung gis skabs phye bar</text></item>
<item><p>249b.3</p><section></section><text>rig nas/ phyag na rdo rjes gsol pa/ lus la ngo mtshar skyes gyur pas/ /zhes bya ba la sogs pa smos te/ de nyid chos zhes bya ba ni/ lus kyi de kho na nyid kyi chos sam/ lus kyi chos kyi de kho na nyid do/ /mdor bstan pa de nyid yang gsungs pa/ rnal 'byor gyi ni</text></item>
<item><p>249b.4</p><section></section><text>zhes bya ba la sogs pa la/ rnal 'byor ni de kho na nyid kyi ting nge 'dzin to/ /tshad ma ni rang bzhin no/ /sngags dang phyag rgya ci lta bu/ /zhes bya ba ni/ sngags dang phyag rgya'i rang bzhin ci 'dra zhes bya ba'i don to/ /lus kyi tshad ces bya ba ni 'byung ba'i lus kyi rang bzhin no/ </text></item>
<item><p>249b.5</p><section></section><text>rnal 'byor ba yi gtor ma'i las/ /rab tu sbyor ba'i tshad ma gang / /zhes bya ba ni/ ra sa ya na'i rang bzhin no/ /gang gis 'gro ba bsgrub pa yis/ /mtshan nyid tshad ma ji ltar lags/ /zhes bya ba la/ gang gis zhes bya ba ni rgyu'o/ /'gro ba ni lha la sogs pa'i</text></item>
<item><p>249b.6</p><section></section><text>'gro ba ste/ 'gro ba rnams kyi rgyu'i mtshan nyid ni ci zhig lags/ 'gro ba rnams kyi tshad ma ste/ ngo bo nyid ni ci'i mthar thug ces bya ba'i don to/ /lan gsungs pa/ mtshon bya zhes bya ba la sogs pa la/ mtshon bya zhes bya ba ni shes par bya ba ste/ ji ltar grags</text></item>
<item><p>249b.7</p><section></section><text>pa'i lus so/ /sems kyi tshad ces pa ni/ sems kyi rang bzhin te/ lus kyi sems kyi rang bzhin te/ lus ni sems kyi rang bzhin yin/ /zhes bya ba'i bar du'o/ /dmigs su med pa'i sems kyi ting nge 'dzin bstan pa'i phyir mtshan ma dang bcas pa'i bya ba bzlog</text></item>
<item><p>250a.1</p><section></section><text>par bya ba'i phyir/ bdag gi khams na zhes bya ba la sogs pa smos te/ bdag gi khams ni mi brtan pas/ /zhes bya ba ni/ rang lus kyi khams dang / chu dang / me dang rlung rnams mi rtag ces bya ba'i don to/ /bdag tu 'dzin pa'i ting nge 'dzin te/ mtshan</text></item>
<item><p>250a.2</p><section></section><text>ma la dmigs shing 'gyur ba dmigs pa'i phyir ro/ /gtor ma'i las dang bzlas pa dang / /dkyil 'khor me dang chu yi las/ /phyag rgya bdug sogs mchod pa yi/ /'bras bu thob pa'i rnal 'byor pa'ang / /srid pa'i rgya mtshor ltung bar 'gyur/ /zhes bya ba ni/ mtshan</text></item>
<item><p>250a.3</p><section></section><text>ma dang bcas pa'i dge ba'i 'bras bu'ang mi brtan pa nyid du bstan pa yin te/ gtor ma la sogs pa'i mtho ris kyi 'bras bu dus cung zad cig tu longs spyod nas/ yang de las nyams shing ltung bar 'gyur ba'i phyir ro/ /de la bzlas pa zhes bya ba ni sngags bzlas pa'o/ /dkyil</text></item>
<item><p>250a.4</p><section></section><text>'khor zhes bya ba ni lha'i dkyil 'khor gyi ting nge 'dzin to/ /me dang zhes bya ba ni me'i sbyin sreg go/ /chu'i las zhes bya ba ni chu'i sbyin sreg go/ /phyag rgya zhes bya ba ni lag pa'i phyag rgya bcing ba'o/ /bdug sogs mchod pa zhes bya ba ni me tog dang spos dang dri dang mar</text></item>
<item><p>250a.5</p><section></section><text>me dang lha bshos la sogs pa'i phyi'i mchod pa ste/ 'di dag thams cad mi rtag go zhes bya bar dgongs so/ /'bras bu thob pa med ces bya ba ni 'di la sogs par mngon par zhen pa'i rnal 'byor pas 'jug na de'i tshe srid pa'i rgya mtsho ltung bar dgongs shing gtor ma'i las</text></item>
<item><p>250a.6</p><section></section><text>la sogs pa la mngon par zhen pas 'khor ba'i 'bras bu thob par gyur te/ mtho ris kyi 'bras bu dus cung zhig longs spyod nas nyams shing ltung bar 'gyur ba'i phyir ro/ /srid pa'i rgya mtsho zhes bya ba ni de nyid las brtsams nas/ gang gis 'gro ba'i bsgrub pa'i mtshan nyid tshad</text></item>
<item><p>250a.7</p><section></section><text>ma ji ltar lags/ /zhes bya ba de nyid zur phyin par gsol ba gdab pa'i phyir/ srid pa zhes bya ba la sogs pa smos te/ srid pa so sor 'byung ba rnams/ /zhes bya ba ni 'dod pa dang gzugs dang gzugs med pa'i khams su so sor skye ba len pa'o/ /gang gis de yi tshad ma ste/ /</text></item>
<item><p>250b.1</p><section></section><text>zhes bya ba ni skye ba blangs pa gang yin pa de dag de'i zhes bya ba sems kyi rang bzhin yin te/ sems kyis blangs pa'o/ /sems ni ji ltar blta bar bgyi/ /zhes bya ba ni/ sems ci lta bu zhig gis lus ci 'dra ba dag cig blangs pa lags zhes bya ba'i don to/ /lan gsungs</text></item>
<item><p>250b.2</p><section></section><text>pa/ 'khor ba zhes bya ba la sogs pa ste/ 'khor ba khyod kyis dris pa yi/ /zhes bya ba ni/ sems kyis srid pa len pa khyod kyis dris pa nyon cig pa'o/ /sems ci lta bus she na/ sems ni yid gnyis bkrus nas su/ /zhes bya ba smos te/ the tshom gyi dri ma dang bral ba'i</text></item>
<item><p>250b.3</p><section></section><text>sems kyis so/ /yang na yid gnyis ni sems kyi rgyu ba mang po ste/ de dang bral zhing mnyam par gzhag pas so/ /rang dga'i ye shes zhes bya ba la sogs pa la/ rang dga' zhes bya ba ni 'grub par 'gyur zhes bya ba dang 'brel te/ rang gi bya ba'i las dang nyon mongs pa'i</text></item>
<item><p>250b.4</p><section></section><text>dbang gis 'grub pas na/ rang dgas so/ /ci zhig 'grub ce na/ ye shes dngos po med pa ste/ rang bzhin gyis rnam par dag pa'i sems nyid de dag tu 'grub par 'gyur ba'o/ /yang na rang dga'i ye shes ni rang rig pa'i ye shes so/ /ci 'dra zhe na/ mkha' 'gro</text></item>
<item><p>250b.5</p><section></section><text>rlung ni bskyod pa bzhin/ /zhes pa ste/ nam mkha' la rlung rgyu ba ltar skye ba len pa'o/ /yang na mkha' 'gro rlung ni bskyed pa zhes bya ba ni/ pha'i sa bon phyung ba'i dus su ste/ de'i tshe'o/ /gzhung kha cig las/ mkha' 'gro rlung gis bcings pa yis/ /zhes bya bar 'byung</text></item>
<item><p>250b.6</p><section></section><text>ste/ de'i tshe mkha' 'gro ni las dang nyon mongs pa ste/ lus med par rgyu ba'i phyir ro/ /rlung ni go bar zad do/ /bcings pa ni de nyid kyis ye shes kyi lus bcings pa ste/ des skye ba 'grub pa'o/ /gzugs med ces bya ba ni nam mkha' mtha' yas skye mched dang / </text></item>
<item><p>250b.7</p><section></section><text>rnam shes mtha' yas skye mched dang / ci yang med pa'i skye mched dang / yod min med min gyi skye mched kyi lha'o/ /gzugs zhes bya ba ni gzugs khams te/ de yang tshangs ris dang / tshangs pa'i mdun na 'don dang / tshangs pa chen po'o/ /dge chung dang / </text></item>
<item><p>251a.1</p><section></section><text>tshad med dge dang / dge rgyas dang / 'od chung dang / tshad med 'od dang / 'od gsal dang / sprin med dang / bsod nams skyes dang / 'bras bu che dang gnas gtsang ma'i phyogs gcig gi lha rnams so/ /bsam gtan dmigs pas 'grub par</text></item>
<item><p>251a.2</p><section></section><text>'gyur/ /zhes bya ba ni/ bsam gtan la sogs pa la snyoms par 'jug pa'i las kyis grub pa'o/ /'dod lha zhes bya ba ni/ rgyal chen rigs bzhi dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed</text></item>
<item><p>251a.3</p><section></section><text>kyi lha rnams so/ /sogs pa'i sgras ni mi'i 'gro ba la sogs pa gzung ste 'dzam bu'i gling dang / shar gyi lus 'phags dang / byang gi sgra mi snyan dang / nub kyi ba glang spyod pa'i mi rnams dang / yi dwags dang / byol song dang / yang sos dang / thig nag dang / bsdus</text></item>
<item><p>251a.4</p><section></section><text>'joms dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa rnams dang / grang ba'i dmyal ba brgyad dang bcas pa ni dmyal ba chen po brgyad ces bya ba ste/ de ltar gnas nyi shu ni/ 'dod can rnams zhes bya ba'o/ /rtag tu 'dod bzhin</text></item>
<item><p>251a.5</p><section></section><text>spyod pa ste/ /zhes bya ba ni/ de dag tu rnam par shes pas lus blangs nas ji ltar byas pa'i las bzhin du 'bras bu la longs spyod pa'o/ /de ltar zhes bya ba ni srid pa gsum du skye ba blangs pa'o/ /mi zhes bya ba ni mi la sogs pa'o/ /rang 'dod pa la sogs pa 'grub ces bya ba ni/ </text></item>
<item><p>251a.6</p><section></section><text>las kyi dbang gis rnam par shes pas gnas tha dad pa'i lus blangs pa'o/ /de las sgrol ba'i dngos po rnams/ /zhes bya ba ni 'khor ba de las sgrol ba'i thabs so/ /rnal 'byor can gyis rnam shes dang / /lhan cig 'gro bas 'gro ba 'grub/ /ces bya ba la/ rnam shes dang zhes</text></item>
<item><p>251a.7</p><section></section><text>bya ba ni kun gzhi rnam par shes pa'o/ /lhan cig ces bya ba ni lhan cig byed pa'i rkyen te/ las kyis nye bar len pa'i rgyu dang nyon mongs pa'i lhan cig byed pa'i rkyen gyis 'gro ba 'grub ste/ snga ma'i rnam par smin pa zad nas rnam par shes pa 'gro ba gzhan dang gzhan du rnam par smin pa'i lus len</text></item>
<item><p>251b.1</p><section></section><text>pa'o/ /de yang rab tu byed pa sum cu pa las/ len pa'i bag chags 'dzin gnyis kyi/ /bag chags bcas pa snga ma yi/ /rnam par smin pa zad nas gzhan/ /rnam par smin pa bskyed pa yin/ /zhes gsungs te/ der yang 'dzin pa gnyis zhes bya ba ni/ gzung bar</text></item>
<item><p>251b.2</p><section></section><text>'dzin pa dang / 'dzin pa por 'dzin pa'o/ /rnam par smin pa zhes bya ba ni kun gzhi rnam par shes pa'o/ /de ltar tha mal pa'i 'gro ba 'grub pa'i rgyu mtshan bshad nas/ rnal 'byor pa'i bstan pa'i phyir/ rnal 'byor can gyis zhes bya ba la sogs pa gsungs te/ rnal</text></item>
<item><p>251b.3</p><section></section><text>'byor can ni thabs dang shes rab mnyam par sbyor ba'i lha'i ting nge 'dzin dang ldan pa'o/ /rnam shes zhes bya ba ni lhan cig skyes pa'i ye shes te dri ma med pa'o/ /lhan cig 'gro bas zhes bya ba ni 'das ma thag pa'i lha'i rnal 'byor dang lhan cig tu ste des bsgoms pas so/ /</text></item>
<item><p>251b.4</p><section></section><text>'gro ba 'grub ces bya ba ni/ rang dga'i 'gro ba ste/ thams cad mkhyen pa'i bar du ji ltar 'dod pa bzhin du 'gro ba'o/ /sdud par byed pas lam de nyid gsal bar bya ba'i phyir/ slar gsol pa/ sems kyi ngo bo the tshom pas/ /bcom ldan de yang bshad du gsol/ /</text></item>
<item><p>251b.5</p><section></section><text>zhes bya ba la sogs pa 'byung ba la bshad du gsol zhes bya ba ni/ the tshom dang bral bar mdzod cig pa'o/ /de yang zhes bya ba ni gzhan la ltos pa'o/ /shes rab rnam shes dngos rang bzhin/ /zhes bya ba la sogs pa la/ shes rab ces bya ba ni ye shes ci ltar lags</text></item>
<item><p>251b.6</p><section></section><text>zhes bya ba dang 'brel to/ /de la shes rab ces bya ba ni rab tu shes pas na shes rab ste lhan cig skyes pa'i ye shes so/ /ci zhig rab tu shes she na/ rnam shes dngos rang bzhin te/ dngos po gzugs la sogs pa rnams nyid shes par bya bas na/ rnam shes te de rnams</text></item>
<item><p>251b.7</p><section></section><text>kyi rang bzhin no/ /ji ltar shes she na/ mi shes zhes bya ba smos te/ gzung ba dang 'dzin pa'i rang bzhin du mi shes pas na mi shes pa'o/ /de nyid kyi phyir/ rnam shes zhes bya ba la sogs pa smos te/ bi zhes bya ba ni yul rnams so/ /de'i de kho na nyid shes pas na rnam</text></item>
<item><p>252a.1</p><section></section><text>shes te shes rab po/ /so so rang gis rig pas na ye shes te/ mtshan nyid ni de'i rang bzhin no/ /gzhung kha cig las ni/ gang gis rnam shes srid pa'i dngos/ /zhes bya bar 'byung ste/ rnam par shes pa srid pa'i dngos te/ dus</text></item>
<item><p>252a.2</p><section></section><text>rtag tu gnyis su 'byung ba las rnal 'byor pas gnyis su med pa'i ye shes kyi mtshan nyid ji ltar blta bar bgyi zhes bya bar sbyar ro/ /lan gsungs pa/ shel dang zhes bya ba la sogs pa la/ shel dang mtshungs pa zhes bya ba ni rang bzhin gyis rnam par dag pa ste/ rnam</text></item>
<item><p>252a.3</p><section></section><text>pa du mar snang ba'i phyir ro/ /ci rnam pa de dag yongs su yod dam zhe na/ sems la skyon dang yon tan med/ /ces bya ba smos te/ gzung ba dang 'dzin pa'i rang bzhin dang bral lo/ /yang na mi mthun pa dang gnyen po'i rnam pa dag dngos por ma grub pa'o/ /'o na ji</text></item>
<item><p>252a.4</p><section></section><text>ltar snang zhe na/ yul rnams dang ni phrad pa yis/ /srid pa'i skyon gyis gos pa yin/ /zhes bya ba gsungs te/ yul rnams dang phrad pa zhes bya ba ni gnyis su snang ba'o/ /srid pa zhes bya ba ni dngos por 'dzin pa'i bag chags te/ 'di las gnyis su snang ba</text></item>
<item><p>252a.5</p><section></section><text>srid cing skye ba'i phyir ro/ /skyon zhes bya ba ni nyon mongs pa la sogs pa'i kun nas nyon mongs pa ste/ 'dis sems sun 'byin par byed cing rnam par 'phrul bar byed pa'i phyir ro/ /gzhung kha cig las ni/ yul la 'jug cing phrad pa yis/ /srid pa'i skyon</text></item>
<item><p>252a.6</p><section></section><text>gyis gos pa yin/ /zhes 'byung ste/ yul ni gzugs la sogs pa'o/ /'jug pa ni mig gi rnam par shes pa la sogs pa'o/ /phrad pa ni mig gi dbang po la sogs pa ste/ rnam pa de dag gis gos pa yin zhes bya bar 'brel to/ /gang gi dbang</text></item>
<item><p>252a.7</p><section></section><text>gis she na/ srid pa'i skyon gyis zhes bya ba smos te/ spros pa'i bag chags kyi dbang gis so/ /gal te de ltar na mya ngan las 'das par ci ltar 'gyur zhe na/ gang gis zhes bya ba la sogs pa smos te/ gang gis zhes bya ba ni ye shes gang gis so/ /</text></item>
<item><p>252b.1</p><section></section><text>srid pa'i dngos zhes bya ba ni/ 'khor ba'i rang bzhin no/ /zhi ba zhes bya ba ni mya ngan las 'das pa ste/ 'khor ba dang mya ngan las 'das pa gnyis dbyer med pa'o/ /yul la gnas pa zhes bya ba ni gzung ba dang 'dzin pa'i 'jug pa'o/ /de nyid bstan pa'i phyir/ </text></item>
<item><p>252b.2</p><section></section><text>ji ltar gnas pa bzhin sbyor ba/ /zhes bya ba smos te/ yul gzugs la sogs pa rnams dang / mig la sogs pa'i dbang po rnams la brten nas rnam par shes pa'i khams rnams 'jug pa ste/ yul dang yul can ji ltar snang ba bzhin du gzung ba dang</text></item>
<item><p>252b.3</p><section></section><text>'dzin par sbyor ba'i khams bco brgyad po bstan to/ /bu dang slob ma bzhin du gzir/ /zhes bya ba ni bu dang slob ma gnas ma yin pa las bzlog nas/ shes bya'i gnas la 'dzud cing 'dzin pa ltar bzung ba'o/ /de dag gis ni ye shes gang gis 'khor ba'i rang bzhin</text></item>
<item><p>252b.4</p><section></section><text>gzung ba la sogs par mngon par zhen pa bzlog nas 'od gsal ba'i de kho na nyid la gzud bas 'khor ba'i de kho na nyid ji lta ba bzhin du shes pas/ sems de nyid mya ngan las 'das pa'i ngo bor ston to/ /de ltar yang / 'khor ba dag ni ma gtogs par/ /mya ngan</text></item>
<item><p>252b.5</p><section></section><text>'das pa gzhan yod min/ /zhes gsungs pa dang / gzhan las kyang / 'khor ba'i mtha' ni gang yin pa/ /de ni mya ngan 'das mtha' yin/ /zhes bya ba dang / slob dpon nA gA rdzu nas kyang / 'khor ba dang ni mya ngan 'das/ /gnyis su yod pa ma yin te/ /srid</text></item>
<item><p>252b.6</p><section></section><text>pa yongs su shes pa ni/ /mya ngan 'das zhes brjod pa yin/ /zhes gsungs pas so/ /gzhung kha cig las ni/ yul la gnas pa bzlog nas su/ /ji bzhin gnas su sbyar byas te/ /bu yi sgo ru gzir bar bya/ /zhes 'byung ste/ de'i tshe yul la gnas pa bzlog pa ni/ </text></item>
<item><p>252b.7</p><section></section><text>gzung ba la sogs par zhen pa bzlog pa'o/ /ji bzhin gnas su sbyar bar bya/ /zhes bya ba ni lhan cig skyes pa'i gnas su'o/ /de nyid bstan pa'i phyir/ bu ga'i sgo ru zhes bya ba smos te/ rdo rje nor bu'i nang du byang chub kyi sems gzung bar bya ba'o/ /de nas ci zhig bya zhe na/ </text></item>
<item><p>253a.1</p><section></section><text>de'i dbus su zhes bya ba la sogs pa smos te/ dbus zhes bya ba ni 'dod chags dang chags bral gyi dbu ma ste/ 'dod chags yang ma yin chags bral kyang ma yin pa'i dbus su'o/ /yang na rtag pa dang chad pa'i mtha' dang bral ba ste/ skye ba dang 'gag</text></item>
<item><p>253a.2</p><section></section><text>pa med pa'i dbus su'o/ /ci zhig shes par bya zhe na/ rnam shes zhes bya ba smos te/ sems kyi rang bzhin no/ /ji ltar zhe na/ nam mkha' bzhin no/ /yang na ci zhes bya ba ni thun mong ma yin zhing khyad par du 'gyur ba'o/ /dz+nyA na zhes bya ba ni rang rig pa'o/ /de nyid bstan</text></item>
<item><p>253a.3</p><section></section><text>pa'i phyir/ kha dog med cing zhes bya ba la sogs pa smos te/ dkar po dang ser po la sogs pa'i kha dog dang bral ba'o/ /thams cad 'tshod ces bya ba ni kha dog thams cad du snang ba'o/ /yang na a zhes bya ba ni dgag pa ste/ chags pa thams cad glo bur ba yin pa'i</text></item>
<item><p>253a.4</p><section></section><text>phyir ro/ /mi ldan zhes bya ba ni gang gis kyang sbyar du med pa'i phyir ro/ /lus can ldan pa ste zhes bya ba ni dngos po thams cad du song ba'i phyir ro/ /yang na mi ldan zhes bya ba ni chos gang gis kyang sgrib par mi nus pa'i phyir ro/ /ldan zhes bya ba ni lus can thams cad la</text></item>
<item><p>253a.5</p><section></section><text>'dis 'gegs par byed pa'i phyir ro/ /gzugs med ces bya ba ni gang gis kyang gnod cing 'tshe ba med pa'i phyir ro/ /yang na 'gyur ba med pa'i phyir gzugs med do/ /kun gyi gzugs zhes bya ba ni 'dis thams cad bcings pa'i phyir ro/ /de bzhin thung ngu ring po</text></item>
<item><p>253a.6</p><section></section><text>min/ /zhes bya ba ni gzugs med pa'i khyad par bstan pa ste/ de dag gis ni chu la chu blugs pa ltar shel dang mtshungs pa'i sems kyi de kho na nyid ji lta ba bzhin du shes pa shes rab kyi ye shes bstan pa'o/ /gal te de ltar na ni rdzu 'phrul la sogs par ji ltar 'gyur zhe</text></item>
<item><p>253a.7</p><section></section><text>na/ sems kyi zhes bya ba la sogs pa smos te/ de kho na nyid ces bya ba ni bcos ma ma yin pa'o/ /des ni lhan cig skyes pa'i ye shes nyid rdzu 'phrul la sogs par 'byung bar ston to/ /rdzu 'phrul de kho na nyid yod dam ci zhe na/ dngos med ces bya ba smos te/ don</text></item>
<item><p>253b.1</p><section></section><text>dam par sems kyi rang bzhin zhes bya ba'i bar du'o/ /ci sems de kho na nyid yod dam zhe na/ mtshan nyid med pa zhes bya ba smos te/ mtshan nyid med na dngos po'ang med do snyam du dngos so/ /mtshan nyid thams cad ster ba'o/ /zhes bya ba ni mtshan nyid thams cad dag</text></item>
<item><p>253b.2</p><section></section><text>par byed pa zhes bya ba'i bar du'o/ /mtshan nyid med pa'i sems kyis lha'i ting nge 'dzin bsgom pa bstan pa'i phyir/ dngos po med par bsgom pa yis/ /bsgom pa dag ni mtshon par bya/ /zhes bya ba smos te/ bsgom pa dag ces bya ba ni lha'i ting nge 'dzin to/ /dngos po</text></item>
<item><p>253b.3</p><section></section><text>med par bsgom pa zhes bya ba ni/ /bdag med par zin pa'o/ /mtshon par bya zhes bya ba ni goms par bya'o/ /de nyid bstan pa'i phyir/ gzugs dang zhes bya ba la sogs pa smos te go sla'o/ /thams cad ces bya ba la sogs pa la thams cad ces bya ba ni lha'i rnam pa'o/ /</text></item>
<item><p>253b.4</p><section></section><text>kun nas dmigs pa ni bdag med par dmigs pa'o/ /rnal 'byor gyi lus ni stong pa nyid dang snying rje dbyer med pa'i sku'o/ /skyon med pa ni nyon mongs pa med pa'o/ /yang gsungs pa/ gsang las zhes bya ba la sogs pa ste/ gsang ba zhes bya ba ni ye shes so/ /gsang</text></item>
<item><p>253b.5</p><section></section><text>ba zhes bya ba ni dbang po rnams kyi rang bzhin dang bral ba'o/ /gsang chen po zhes bya ba ni yul gyi rang bzhin dang bral ba ste yul las 'das pa'o/ /rnam shes gsang ba dag ces bya ba ni/ rnam par shes pa'i rang bzhin las 'das pa ste ye shes so/ /de dag gis ni rang rig pa'i</text></item>
<item><p>253b.6</p><section></section><text>ye shes tsam ste/ don dam par dbang po la sogs pa'i sbyor ba dang bral bar ston to/ /bstan bcos klog la sogs sbas shing / /yul gyi mtshan nyid las kyang ring / /zhes bya ba ni/ bstan bcos klog pa dang / nyan pa la sogs pa'i yul du mi 'gyur te/ de nyid kyis</text></item>
<item><p>253b.7</p><section></section><text>na sbas pa yin no/ /yang na phyi'i bstan bcos kyi nang du gab pa'o/ /de lta bu'i ye shes gang las shes shing blang bar bya zhe na/ mtshon bya zhes bya ba la sogs pa smos te/ ye shes kyi mtshan nyid bla ma'i lam nas ston par 'gyur ba'o/ /sems dang lus su bcas mnyam</text></item>
<item><p>254a.1</p><section></section><text>zhing / /zhes bya ba ni/ lus dang sems gnyis ka bde ba ste/ 'di la bde ba ni blang bar bya ba yin la/ sdug bsngal ni spang bar bya ba yin pa'i phyir ro/ /de nyid kyi phyir/ lus ni gdung bar mi bya ste/ /sems kyang gdung bar mi bya'o/ /zhes</text></item>
<item><p>254a.2</p><section></section><text>gsungs so/ /des ni sgrub pa'i thabs bstan to/ /yang bsgrub par bya ba'i thabs gzhan gsungs pa/ yid du 'ong ba'i sa phyogs su/ /zhes bya ba la sogs pa gsungs te/ sa phyogs yid du 'ong bar lus dang sems bde bas/ bde ba dang bde ba'i stan</text></item>
<item><p>254a.3</p><section></section><text>la sems dpa'i skyil krung du gnas nas mig sna rtser phab ste/ lag pa g.yas kyi skyil mo krung gi steng du bzhag la/ de'i steng g.yon pa gzhag ste/ nang du 'jug pa'i dbugs kyis lte ba'i bar du bkang la/ rked pa bsrang ste nam mtshang 'phel ka bskyed la/ swa b+hA wa</text></item>
<item><p>254a.4</p><section></section><text>shud+d+ha zhes bya ba la sogs pas mnyam pa nyid kyi sems bskyed nas/ yid kyis dri la sogs pas mchod de/ bdud rtsi drang bar bya'o zhes par sbyar ro/ /yid kyi dri zhes bya ba la sogs pa la yid rang bzhin gyis rnam par dag cing mnyam pa nyid kho na dri la sogs pa'i sgrar</text></item>
<item><p>254a.5</p><section></section><text>brjod do/ /bdud rtsi gtor ma zhes bya ba la sogs pa la/ bdud rtsi nyid lus stobs can du byed pas na gtor ma'o/ /kun nas drangs te bza' bar bya/ /zhes bya ba ni/ lus kyi steng 'og gi gnas kun nas 'og nas 'byung ba'i cho gas drangs nas bza' ba ste btung bar</text></item>
<item><p>254a.6</p><section></section><text>bya'o/ /sgo dgu po rnams su sngags dgod pa gsungs pa/ kha dog ser po zhes bya ba la sogs pa'o/ /dril bu chu yi yi ge ste/ /zhes bya ba la/ dril bu'i yi ge zhes bya ba ni yi ge hUM ste/ zhabs skyed 'dogs pa'i rtse mo la dril bu zhes zer ba'i phyir ro/ /chu zhes bya ba ni mig</text></item>
<item><p>254a.7</p><section></section><text>ste/ mig tu dgod pa'o/ /lhag ma ni go sla'o/ /bdud rtsi drang ba'i cho ga gsungs pa/ steng gi mche ba zhes bya ba la sogs pa la/ 'jug pas brlabs pa zhes bya ba ni/ dbugs 'jug pa dang 'byung bas brlabs pa'o/ /mdog lta bu zhes bya ba ni 'o ma'i chu zhes bya ba dang sbyar ro/ /</text></item>
<item><p>254b.1</p><section></section><text>lce yis bsten pa'i bdud rtsi chu/ /zhes bya ba ni mche ba gnyis dang / lce'i mtshams nas 'bab pa'i bdud rtsi'o/ /de nyid bstan pa'i phyir/ lce chung rtsa ba zhes bya ba smos so/ /yang na lce yis bstan pa zhes bya ba ni/ lce rkan la bzlog ste bzhar ba'o/ /bdud rtsi de gang du</text></item>
<item><p>254b.2</p><section></section><text>dbab ce na/ lce'u chung rtsa ba'i nang du dbab/ /ces bya ba smos te/ ba'i nu ma'i nang du dbab pa'o/ /gang nas dbab ce na/ dpral ba zhes bya ba la sogs pa smos te/ 'di dag ni steng gi gnas rnams so/ /'og gi gnas ni/ chu ni 'jug ste zhes bya ba la sogs pa'i</text></item>
<item><p>254b.3</p><section></section><text>'og nas ston to/ /mchod rten sgo ru zhes bya ba la/ sgo zhes bya ba ni bu ga ste/ ba'i nu ma'i nang du'o/ /ci zhig ce na/ yi ge hUM ste/ sangs rgyas lnga'i gnas yin pas na mchod rten no/ /ji ltar drang zhe na/ 'og tu rlung gi sa bon gyis/ /zhes bya ba la sogs pa smos te/ </text></item>
<item><p>254b.4</p><section></section><text>steng du 'gro ba dang / 'og tu 'gro ba'i rlung dang lhan cig tu sa bon hUM gi 'od zer gyis 'khrul 'khor lta bu zhes bya ba la/ til 'bru las mar 'tshir ba ltar steng 'og gi gnas kun nas drang ba'o/ /des gang du bkru zhe na/ ba lang rmig pa'i zhes bya ba smos te/ glo ba'i sgong snying</text></item>
<item><p>254b.5</p><section></section><text>ga'i nang du'o/ /mthar gang du bzhag ce na/ sgo gcig nas ni sgo dgur gzhag /ces bya ba smos te/ ba lang rmig pa'i sgo nas tshangs pa'i sgo la sogs pa thams cad du thim par sbyar bar bya ba'o/ /rnal 'byor bstan par bya ba'i phyir/ snying dbus zhes bya ba la sogs</text></item>
<item><p>254b.6</p><section></section><text>pa smos te/ 'o ma'i rgyun zhes bya ba ni yi ge hUM ngo / /dbyangs kyi yi ge thams cad kyis/ /zla ba'i dkyil 'khor ngos rnams kyi/ /gnas rnams kun du bskor bar bya/ /zhes bya ba ni/ dbyangs kyi yi ge bcu gnyis kyis bskor ba ste/ 'di dag gi don ni snying gar yi ge saM gi</text></item>
<item><p>254b.7</p><section></section><text>steng du zla ba'i dkyil 'khor de'i steng du yi ge hUM/ tha ma dbyangs kyi yi ge bcu gnyis kyis bskor bar ston to/ /ba lang rmig pa zhes bya ba la sogs pa la/ 'dir ni ba lang gi rmig pa smin ma'i dbus nas rkan gyi nang du'o/ /gzugs dang zhes bya ba la sogs pas ni bdud rtsi drang</text></item>
<item><p>255a.1</p><section></section><text>pa'i dus su rdo rje sems dpa' bsgom ste/ 'og nas rgyas par 'chad do/ /bzlas pa gsungs pa/ 'o ma zhes bya ba la sogs pa la/ 'o ma zla ba'i sa bon ni yi ge hUM ste/ bdud rtsi'i rgyun 'dzag pa'i phyir ro/ /'dir bsdus pas/ oM hUM a</text></item>
<item><p>255a.2</p><section></section><text>swA hA zhes bya bar 'gyur te a zhes bya ba ni 'og nas ston par 'gyur ro/ /rdo rje sems dpa' bskyed pa gsal bar bya ba'i phyir/ bdud rtsi'i rtsa ba zhes bya ba la sogs pa smos te/ bdud rtsi'i rtsa ba ni yi ge a'o/ /myu gu zhes bya ba ni rdo rje sems dpa'i sku ste/ a las bskyed</text></item>
<item><p>255a.3</p><section></section><text>pa'i rdo rje sems dpa'i skur bsgom pa'o/ /des cir 'gyur zhe na/ de dang de ni zhes bya ba la sogs pa smos te/ 'bras bu lus dang shes rab 'phel bar 'gyur ba'o/ /de'i rnal 'byor rnams kyi gnas/ /stong pa'i brag la sogs par brtan/ /zhes bya ba la sogs par rnal 'byor</text></item>
<item><p>255a.4</p><section></section><text>'di bsgrub par bya'o zhes dgongs so/ /de nyid gsal bar bya ba'i phyir phyag na rdo rjes gsol pa/ ji ltar zhes bya ba la sogs pa'o/ /lan gsungs pa/ gnyis med ces bya ba la sogs pa ste/ 'di dag gi don ni/ stong pa nyid kyi ye shes kyi chus sems kyi snam bu</text></item>
<item><p>255a.5</p><section></section><text>bkrus la/ yi ge a las bskyed pa'i rdo rje sems dpa'i tshon rtsis btsos so zhes bya ba yin no/ /nyes byas legs byas zhes bya ba ni/ dge ba dang / sdig pa'i dngos po'o/ /gang gis rang bzhin las rgyal bas/ /ye shes kyis ni snang bar bya/ /zhes bya ba ni/ </text></item>
<item><p>255a.6</p><section></section><text>shes rab kyi tshon gyis 'od gsal bar bya ba'o/ /lhag ma ni go sla'o/ /rdo rje sems dpa'i 'od kyi snang ba gsungs pa/ 'og min zhes bya ba la sogs pa'o/ /de nas 'og min zhes bya ba ni/ smin ma'i dbus su'o/ /sogs pa'i sgras ni snying gar gzung bar bya'o/ /sa</text></item>
<item><p>255a.7</p><section></section><text>'og rim pa bdun zhes bya ba ni/ lte ba'i dbus te/ skud pa bdun gyis bskor ba'i phyir ro/ /bsgom par bya zhes bya ba ni de dag tu rim gyis bdud rtsi dbab po zhes bya ba'i don to/ /sbyor ba gzhan bstan pa'i phyir/ snying ga zhes bya ba la sogs pa gsungs te/ de dag gis ni snying</text></item>
<item><p>255b.1</p><section></section><text>gar zla ba la gnas pa'i hUM gis thams cad stong par bsgoms nas/ rlung gi dkyil 'khor gyi steng du zla ba la sa bon hUM gis bskyed pa'i ye shes mkha' 'gro ma sngar smos pa lta bu bsgoms la/ snying gar zla ba la yi ge hUM bsgoms nas sngar ji skad bstan pa'i yon tan du</text></item>
<item><p>255b.2</p><section></section><text>'gyur ro zhes ston to/ /rdo rje sems dpa'i sbyor ba gzhan gsungs pa/ pha rol zhes bya ba la sogs pa la/ 'di dag gis kyang bdag nyid zla ba la gnas pa'i rdo rje sems dpar bsams la/ snying gar pad+ma dang zla ba'i steng du rnam shes zhes bya ba ni snying gar yi ge hUM</text></item>
<item><p>255b.3</p><section></section><text>bsgoms nas/ pha rol yang dmar por bsams te/ rang gi snying ga nas 'od spros la/ de'i zhes bya ba bsgrub bya'i snying gar bcug nas slar bkug ste/ rang gi snying gar bsgoms la brgyad du zhes bya ba ni yi ge hUM gi sngags brgyad brgya bzlas na/ nges</text></item>
<item><p>255b.4</p><section></section><text>par gzhan gyi sems shes par 'gyur ro zhes ston to/ /da ni gsang ba'i sbyin sreg bstan pa'i phyir/ de nas zhes bya ba la sogs pa gsungs te/ phal cher go sla'o/ /mdud pa'i lta ba'i dbus nyid kyi/ /ngos su sor ni bdun pa ste/ /zhes bya ba la mdud pa'i</text></item>
<item><p>255b.5</p><section></section><text>lte ba zhes bya ba ni lte ba'i mdud pa ste/ de yang zhags pa lta bu'i ri mo gnyis phan tshun du mdud nas/ steng dang 'og tu 'gro ba ste/ lte ba'i dbus su blta bar bya'o/ /ngos su sor ni bdun pa ste/ /zhes bya ba ni lte ba'i mdud pa'i dbus su/ aM gi thig le</text></item>
<item><p>255b.6</p><section></section><text>las byung ba'i ri mos lan bdun du bskor ba ste/ sor mo zhes bya ba ni ri mo'i sgrar blta'o/ /ngos su zhes bya ba ni lte ba'i mdud pa'i ngos rnams su'o/ /lte ba'i mdud pa de nyid me thab yin pas na/ me thab ces bye ba smos so/ /de nyid kyi khyad par bstan pa'i phyir/ </text></item>
<item><p>255b.7</p><section></section><text>klu dbang zhes bya ba la sogs pa smos te/ lte ba'i dbus su mdud pa'i ri mo ste/ sbrul gyi gzugs 'khyil pa lta bur gnas so zhes bya ba'i don to/ /yi ge thams cad 'bar bar bya/ /zhes bya ba ni/ thab khung de'i dbus na gnas pa'i yi ge aM ni me'i rang bzhin te/ de</text></item>
<item><p>256a.1</p><section></section><text>yang 'og tu rlung gi dkyil 'khor gyis sbar bas aM las byung ba'i ri mo bdun me'i 'od 'bar ba'i rang bzhin du byas te/ yi ge thams cad ces bya ba ni/ ri mo bdun po de dag A li kA li'i rang bzhin du blta bar bya ba'o/ /de dbus pad+ma rig pa yi/ /zhes</text></item>
<item><p>256a.2</p><section></section><text>bya ba ni lte ba'i mdud pa'i steng du pad+ma bsgom par bya'o/ /nyi ma'i dkyil 'khor dbus gnas par/ /ye shes lus ni 'bar bar gzung / /zhes bya ba ni/ pad+ma'i lte ba la nyi ma'i steng du/ ye shes mkha' 'gro ma'i sku'am/ sa bon dgod pa'o/ /mdud pa'i me la dkar po</text></item>
<item><p>256a.3</p><section></section><text>ru/ /rdo rje mkha' 'gro thim par bya/ /zhes bya ba la/ mdud pa'i me ni mdud pa'i me thab las 'bar ba'i me'i dbus na gnas pa'i pad+ma'i shar gyi 'dab ma la/ rdo rje mkha' 'gro ma sku mdog dkar mo'am de'i sa bon no/ /g.yas su ni drag mo ser mo'am de'i sa bon no/ /</text></item>
<item><p>256a.4</p><section></section><text>nub tu ni ro langs ma dmar mo'am de'i sa bon no/ /g.yon du ni gtum mo'am de'i sa bon no/ /me ni lnga pa'i bdag nyid de/ /zhes bya ba ni/ rdo rje mkha' 'gro ma'o/ /gzhung kha cig las ni lnga zhes 'byung ste/ der ni lnga char gzung bar bya'o/ /lhag ma ni go sla'o/ /chu dang</text></item>
<item><p>256a.5</p><section></section><text>zhes bya ba la sogs pa la/ chu ni shar phyogs su'o/ /me ni lho phyogs su'o/ /rlung ni nub phyogs su'o/ /sa ni byang phyogs su'o/ /nam mkha' dang rnam par shes pa rnam par dag pa ni dbus su'o/ /lha mo lnga yi bdag nyid la/ /zhes bya ba la sogs pas ni/ lte ba'i mdud</text></item>
<item><p>256a.6</p><section></section><text>par me'i lha mo rnams bsgoms nas hUM gi bdud rtsi'i chu rgyun gyis sbyin sreg bya'o zhes bya ba'i don to/ /dbus su bdud rtsi dmigs par bya/ /zhes bya ba ni gnas bco brgyad nas drangs pa'i bdud rtsi bsgoms nas/ skad cig re re zhing me'i nang du bdud rtsi dbab po zhes bya ba'i don to/ /</text></item>
<item><p>256a.7</p><section></section><text>de nyid gsungs pa/ ba lang rmig pa zhes bya ba la sogs pa la/ ba lang rmig pa zhes bya ba ni/ smin ma'i dbus su'o/ /de'i dbus nas 'dzag pa zhes bya ba ni der gnas pa'i hUM gi bdud rtsi'i rgyun no/ /me yi dbus su sreg pa'i gzhi/ /zhes bya ba la sogs pas ni me'i rang bzhin</text></item>
<item><p>256b.1</p><section></section><text>gyi yi ge aM ston pa yin te/ de yang g.yo ba'i rlung gis bskyod pa'i 'od kyis hUM gi thig le la reg pas de las 'dzags pas bdud rtsi'i sbyin sreg bya'o zhes bya ba'i don to/ /bdag nyid rgyas phyir bsreg par bya/ /zhes bya ba ni/ de ltar bsgoms pas ra sa ya nar 'gyur ro zhes bya</text></item>
<item><p>256b.2</p><section></section><text>ba'i don to/ /gang las she na/ cung zad bza' dang btung la sogs/ /zhes bya ba smos te/ rung bar byas nas zhes bya ba ni dag par byas nas so/ /'di ltar spyod pa zhes bya ba la sogs pa rim pa de ltar zas la longs spyod pa'i rnal 'byor ba gang yin pa de la bu lon du mi</text></item>
<item><p>256b.3</p><section></section><text>'gyur ba ste/ yon bdag gi bu lon du mi 'gyur ro zhes bya ba'i don to/ /gsang ba'i gdan zhes bya ba la sogs pa/ rab tu byed pa zhes bya ba ni gzhung 'dis bdud rtsi'i bsgom pa nas bzung ste/ gsang ba'i sbyin sreg gi bar du ston cing gsal bar byed pas na rab tu byed</text></item>
<item><p>256b.4</p><section></section><text>pa'o/ /dpal gdan bzhi pa'i 'grel pa dran pa'i rgyu mtshan zhes bya ba las/ gsang ba'i gdan gyi rim par phye ba gnyis pa'o// //de ni rlung la goms par bya ba dang / 'byung ba'i khyad par rnams kyi tshad ma la sogs pa shes par bya ba'i phyir/ spre'u dang</text></item>
<item><p>256b.5</p><section></section><text>zhes bya ba la sogs pa gsungs te/ spre'u dang 'dra bar mi gnas pa zhes bya ba ni rlung dang sems te/ rtag tu g.yo ba'i rang bzhin can yin pa'i phyir ro/ /mnyam nyid ces bya ba ni brtan par gnas pa'o/ /gang gis zhes bya ba ni ting nge 'dzin gang gis so/ /lus kyi</text></item>
<item><p>256b.6</p><section></section><text>sbyor ba'i mtshan nyid rnams/ /zhes bya ba ni lus kyi rlung dang / sems mnyam par gcig tu sbyor ba'i mtshan nyid do/ /yang na rim par phye ba lnga pa las/ chu dang me dang rlung rnams kyi/ /lus kyi tshad ma ci zhig lags/ /zhes gsol ba btab pa/ de nyid bcom</text></item>
<item><p>256b.7</p><section></section><text>ldan 'das la dran pa bslang ba'i phyir/ lus kyi sbyor ba zhes bya ba la sogs pa gsol ba yin no/ /lan gsungs pa/ 'byung ba yi ni khyad par dang / /gsang ba rdo rje chen pos nyon/ /zhes bya ba la sogs pa ste/ 'byung ba'i khyad par zhes bya ba ni rlung phyir rgyu ba'o/ /</text></item>
<item><p>257a.1</p><section></section><text>gsang ba zhes bya ba ni rlung nang du 'jug pa'o/ /sems dang gnyis su med pa nyon cig ces bya ba'i don to/ /sems ni mnyam par gnas pa ste/ /zhes bya ba ni sems dang gnyis su med pas gnas pa'o/ /ji ltar zhe na/ nye bar zhi nas kA lir 'jug /</text></item>
<item><p>257a.2</p><section></section><text>ces bya ba smos te/ nye bar zhi zhes bya ba ni rlung phyir 'byung ba'o/ /kA li zhes bya ba ni shes rab bo/ /'jug pa ni de'i rang bzhin du gnas pa ste/ /rlung phyir 'byung ba shes rab kyi rang bzhin no zhes bya ba'i bar du'o/ /de bzhin du rlung nang du 'jug pa ni thabs kyi rang</text></item>
<item><p>257a.3</p><section></section><text>bzhin du shes par bya'o/ /de dag gis ni 'di skad du sems nyid rlung la zhon te/ 'byung ba dang 'jug pas na rlung nyid rnam par shes pa ste/ dbyer mi phyed pa yin la/ des na rlung gi gzugs kyis phyir phyung ste/ phyogs bcu'i bdud rtsi bzung nas slar 'ongs te/ </text></item>
<item><p>257a.4</p><section></section><text>zhugs nas snying gar sems nyid du gnas shing / de bzhin du yang dang yang du 'byung ba dang 'jug pa bsgoms nas sems kyi sems dga' bar bya ste/ shes rab dang thabs kyi sbyor bas gsang ba'i gnas su gzung bar ston to/ /de skad du yang / rtag tu shes rab</text></item>
<item><p>257a.5</p><section></section><text>thabs kyis ni/ /dga' dang bde bas 'grub par 'gyur/ /zhes gsungs pa'o/ /de bas na gang gi tshe goms pa'i mthar thug pa na/ stobs bcu la sogs pa dang ldan par 'gyur ro zhes bla ma'i man ngag las gsungs so/ /da ni chu la sogs pa'i tshad ma</text></item>
<item><p>257a.6</p><section></section><text>bstan pa'i phyir/ lus las zhes bya ba smos te/ spu rnams skye ba zhes bya ba ni skra la sogs pa'i spu rnams skye ba ste/ chu'i tshad ma zhes bya ba chu'i rtags so/ /kun du zhes bya ba ni lus kun du chus khyab par bsgrub pa'i rtags te/ skra la sogs pa'i spu'i</text></item>
<item><p>257a.7</p><section></section><text>myu gu ni snum zhing gsher ba'i 'bras bu yin pa'i phyir ro/ /chu la lus ni ma yin te/ /zhes bya ba ni chu la lus su sgrub pa'i tshad ma ni ma yin te/ 'o na ci zhe na/ lus la chu yi tshad ma yin/ /zhes bya ba la sogs pa smos te/ lus thams cad la chu yis khyab nas</text></item>
<item><p>257b.1</p><section></section><text>yod par sgrub pa'o/ /lhag ma ni go sla'o/ /chu de yang rdo rje ma'i rang bzhin yin par bstan pa'i phyir/ blo dang ldan pa zhes bya ba la sogs pa smos te/ tshad ma zhes bya ba ni chu'i rang bzhin no/ /yang tshad mas grub pas na tshad ma'o/ /lus kyi yan lag ces bya</text></item>
<item><p>257b.2</p><section></section><text>ba la sogs pa la/ kha zas smin pa zhes bya ba ni kha zas zhu ba ste/ de nyid kyi lus la dro ba'i rang bzhin gyis me yod pa'i rtags so/ /bu ga zhes bya ba la sogs pa la bu ga sna'i sgo la sogs pa'o/ /rlangs pa 'dra ba zhes bya ba ni dbugs kyi rgyu ba ste/ de</text></item>
<item><p>257b.3</p><section></section><text>nyid ni lus thams cad la rlung gis khyab pa'i tshad ma'o/ /sa ni zhes bya ba la sogs pa la/ kun gyi gnas yin te zhes bya ba ni chu la sogs pa'i dngos po thams cad kyi rten dang gnas su gyur pa ste/ gzhan du na chu la sogs pa lus la mi dmigs</text></item>
<item><p>257b.4</p><section></section><text>par thal bar 'gyur ro/ /'di la dgongs nas rim par phye ba lnga pa las/ 'byung ba gsum gyi dngos su dris pa yin no/ /gzugs sogs dbang po yon tan ldan/ /zhes bya ba ni/ yul dang dbang po rnams sa'i yon tan de sa la brten pa'o/ /yon</text></item>
<item><p>257b.5</p><section></section><text>tan de dag gis brgyan cing spras pas na/ gtso bo zhes bya ba'i bar du'o/ /tshad ma nye bar bsdu ba'i phyir/ gzugs la sogs pa snang bas na/ /zhes bya ba smos te/ brten pa'i rang bzhin gzugs la sogs pa dang / chu la sogs pa dang / dbang po</text></item>
<item><p>257b.6</p><section></section><text>rnams lus la snang zhing dmigs pa'i phyir rten sa'i rang bzhin yod par shes par bya'o/ /de nyid kyi phyir/ sa ni tshad ma'i gnas yin no/ /zhes smos te/ gtan tshigs rnams kyi rten du ston pa yin no/ /yon tan ldan pa de yi phyir/ /mdzes ma zhes byar</text></item>
<item><p>257b.7</p><section></section><text>rab tu grags/ /zhes bya ba ni sgra bsgrags pa'o/ /yid ni zhes bya ba la sogs pa la/ the tshom gcod pa zhes pa ni sa la sogs pa'i mtshan nyid shes par byed pa'i phyir ro/ /byed po sdud po za bo'ang yin/ /zhes bya ba ni lus la sogs pa'i las dge ba</text></item>
<item><p>258a.1</p><section></section><text>dang mi dge ba dang 'dren ma rnams kyi byed pa po yang yin te/ des de dag byed pa'i phyir ro/ /sdud pa po'ang yin te des de dag las bzlog pa'i phyir ro/ /za ba po yang yin te/ des de dag gi 'bras bu spyad pa'i phyir ro/ /'di</text></item>
<item><p>258a.2</p><section></section><text>ni tshad ma de dag gis lus la yid yod par dpog par byed do/ /gzhan du na/ las dge ba dang sdig pa la sogs pa la 'jug pa la sogs pa lus la mi snang bar thal bar 'gyur ro/ /gtan tshigs gnyis pa bstan pa'i phyir/ dbang po zhes bya ba</text></item>
<item><p>258a.3</p><section></section><text>la sogs pa smos te/ dbang po kun gyi sems rnams zhes bya ba ni/ rnam par shes pa rnams so/ /mtshan gzhi zhes bya ba ni yul rnams so/ /mtshan nyid shes par bya zhes bya ba ni rnam par shes pas yul rnams khong du chud pa ste/ gtan tshigs</text></item>
<item><p>258a.4</p><section></section><text>de'i phyir ro/ /de nyid gsal bar bya ba'i phyir dang / dbang po'i rgyal po zhes bya ba'i sgra bsgrub pa'i phyir/ dbang rgyal nyer spyod longs spyod pa/ /zhes bya ba la sogs pa smos te/ gang la longs spyod ce na/ bde ba rnams te/ bde ba la sogs pa</text></item>
<item><p>258a.5</p><section></section><text>rnams la'o/ /de ci'i phyir zhe na/ yul la sogs pa'i nyer spyod kyis te yul dang dbang po nye bar spyod pa'i bde ba la sogs pa rnams nyams su myong ba'i phyir/ lus la ye shes bsten par bya/ /zhes bya ba yod par rjes su dpag pa la dbang po'i rgyal po</text></item>
<item><p>258a.6</p><section></section><text>zhes kyang bya'o zhes bya bar dgongs so/ /da ni de dag thams cad rnam par shes pa nyid du 'du ba'i tshad ma bstan pa'i phyir/ sems ni zhes bya ba la sogs pa smos te/ gal te chu ni gzhan yin na/ /zhes bya ba ni rnam par shes pa las tha dad pa'o/ /</text></item>
<item><p>258a.7</p><section></section><text>ci phyir shi na chu mi 'byung / /zhes bya ba ni/ gnod pa can gyi tshad ma bstan pa ste/ shi na zhes bya ba ni shi ba'i lus la'o/ /chu mi 'byung zhes bya ba ni mi dmigs pa'o/ /ci'i phyir zhes bya ba ni rnam par rtog pa'i tshig ste/ dmigs pa kho nar thal bar 'gyur</text></item>
<item><p>258b.1</p><section></section><text>ro zhes bya bar dgongs so/ /ye shes bral ba'i lus la ni/ /zhes bya ba ni shi ba'i lus la'o/ /sems kyi dbugs ni rgyu ba med/ /ces bya ba ni rnam par shes pa g.yo bar byed pa'i rlung gi rgyu ba mi dmigs pa'o/ /chu yi nang du 'bying mi 'gyur/ /zhes bya ba ni shi ba'i</text></item>
<item><p>258b.2</p><section></section><text>lus la sa'i mtshan nyid lci ba nyid med par bsgrub pa'i gtan tshigs so/ /nye bar bsdu ba bstan pa'i phyir/ /lus la tshad ma lnga yod pas/ /zhes bya ba la sogs pa smos te/ sems dang bcas pa'i lus la tshad ma lnga snang ba'i phyir/ rnam par shes pa'i rtsa bar</text></item>
<item><p>258b.3</p><section></section><text>'dus pa'o zhes bya ba'i don to/ /mtshan nyid gcig tu shes byas nas/ /rnal 'byor ba yis 'gro ba brtag /ces bya ba la sogs pa'i don chos thams cad rnam par shes pa'i rang bzhin du shes par byas la/ de'i rang bzhin shes par bya ba'i phyir/ dge</text></item>
<item><p>258b.4</p><section></section><text>ba'i bshes gnyen bsten par bya'o zhes bya ba yin no/ /yul dang dbang po'i ye shes ni/ /gzir dang bcas pas sdom par 'gyur/ /zhes bya ba ni 'khor bar 'ching ba'i rnam par shes pa 'gro ba brtag pa yin te/ yul rnams la/ dbang po dang shes</text></item>
<item><p>258b.5</p><section></section><text>pa'i 'jug pa gzir ba dang bcas pas bsdams nas 'khor bar 'ching ngo zhes bya ba'i don to/ /gzir ba zhes bya ba ni brtul zhugs dang dka' thub la sogs pas lus dang sems la gdung ba'o/ /'o na bsdams pa gang gis 'khor ba las rgyal bar 'gyur zhe na/ </text></item>
<item><p>258b.6</p><section></section><text>sgong skyes zhes bya ba la sogs pa smos te/ dbus su gnas pa zhes bya ba ni/ rnam par shes pa ste snying ga na gnas pa'i phyir ro/ /sgong skyes zhes bya ba ni de'i gnas sgo nga ste/ sgo nga 'dra ba'i snying khrag gi gnas su bcing ba'o/ /bsdam pa'i sbyor ba gsungs</text></item>
<item><p>258b.7</p><section></section><text>pa/ 'byung dang 'byung min sems kyis ni/ /g.yo ba'i dngos po bskor bar bya/ /zhes bya ba la/ 'byung dang 'byung min zhes bya ba ni/ dbugs 'byung ba dang 'jug pa'o/ /sems zhes bya ba ni sems dang bcas pa'o/ /g.yo ba'i dngos zhes bya ba ni/ rlung dang rnam</text></item>
<item><p>259a.1</p><section></section><text>par shes pa ni mi brtan pa ste/ bcing bar bya zhes bya ba dang sbyar ro/ /cis she na/ bskor ba ste/ 'byung ba dang / 'byung min gyi rlung la goms pas so/ /bcing ba zhes bya ba la sogs pa la/ pad+ma'i stan zhes bya ba ni bde ba'i stan te/ snying ga'i pad+ma dang</text></item>
<item><p>259a.2</p><section></section><text>chos 'byung ba'i pad+ma la'o/ /de'i phyir zhes bya ba ni de'i rgyu mtshan te/ stong pa nyid la sogs pa sngon du 'gro ba'i ting nge 'dzin to/ /rnam shes rang bzhin mtshon par bya ba ni thams cad sems kyi snang ba tsam du shes par bya'o/ /lha'i rnal 'byor du ji ltar 'gyur zhe na/ rang</text></item>
<item><p>259a.3</p><section></section><text>bzhin zhes bya ba'i dngos po zhes bya ba smos te/ thabs dang shes rab 'brel pas lha'i rnal 'byor dngos por 'gyur ro zhes bya ba'i don to/ /da ni rlung 'byung 'jug la goms par bya ba'i cho ga gsungs pa/ lte bar zhes bya ba la sogs pa ste/ lte bar chu shing me tog ni/ /</text></item>
<item><p>259a.4</p><section></section><text>zhes bya ba ni bsgom par bya zhes bya ba lhag ma yin no/ /de nas ni lte bar chu shing gi me tog lta bu'i pad+ma la/ yi ge a bsgom mo zhes bya bar ston to/ /snying gar yang ni bsgreng ste gnas/ /zhes bya ba ni de'i steng snying gar yang kha 'og tu bltas pa'i pad+ma 'dab ma brgyad pa lta bu'o/ /</text></item>
<item><p>259a.5</p><section></section><text>rtag tu stong pa'i sgo yin te/ /zhes bya ba ni pad+ma'i kha cung zad bye ba'o/ /mkhas pas rtag tu bzlog par bya/ /zhes bya ba ni kha 'og tu bltas par ston pa'o/ /lhag ma ni go sla'o/ /ye shes rnam shes sbyor ba ste/ zhes bya ba ni steng gi pad+ma de'i gnas su hUM bri ba'o/ /</text></item>
<item><p>259a.6</p><section></section><text>sbyor ba yi ni shar phyogs char/ /de dang mthun pa'i sor drug pa/ /zhes bya ba la/ sbyor ba zhes bya ba ni lte ba'i pad+ma'o/ /shar phyogs zhes bya ba ni de'i steng gi char ro/ /sor drug pa zhes bya ba ni me'i 'od zer zhes bya ba lhag ma yin te/ me'i 'od zer steng du sor drug tu</text></item>
<item><p>259a.7</p><section></section><text>'bar ba'o/ /de dang mthun pa zhes bya ba ni snying ga'i pad+ma la phan pa'o/ /mdud pa yi ni nub phyogs char/ /zhes bya ba ni/ lte ba'i mdud pa'i 'og tu'o/ /sor lnga pa ni snga ma bzhin no/ /zhing de la ni sa bon dang / /'od zer tshogs kyis myu gu 'bar/ /zhes bya ba ni/ </text></item>
<item><p>259b.1</p><section></section><text>ji ltar sa gzhi la sa bon dang myu gu skye ba ltar lte ba'i mdud pa'i sa gzhi las yi ge aM gi sa bon gyi me'i myu gu sor drug la sogs par 'bar ba'o/ /sa bon de yi 'od zer gyis/ /chu shing lta bur bskor bar bya/ /zhes bya ba ni steng gi pad+ma'i sa bon gyi yi ge hUM yang</text></item>
<item><p>259b.2</p><section></section><text>'od zer dang bcas pa bsgom pa'o/ /kha cig na re/ lte bar chu shing me tog gnas/ /zhes bya ba ni snying ga'i pad+ma ste/ de yang chu shing gi me tog sngar kha cung zad phye zhing / kha 'og tu bltas la lte ba'i steng du lte ba dang nye bar gnas pa na/ lte bar gnas pa</text></item>
<item><p>259b.3</p><section></section><text>zhes bya'o/ /ge sar dang ni ldan pa ste/ de yang 'dab ma brgyad pa yin la de'i dbus su gnas pa'i yi ge aM gi 'od zer gyis snying ga'i pad+ma kha cung zad phye ba yin no/ /lhag ma ni sngar bshad pa yin no zhes zer ro/ /yi ge aM gi 'od zer phra mos snying ga'i pad+mar gnas</text></item>
<item><p>259b.4</p><section></section><text>pa'i yi ge hUM la bskul ba bstan pa'i phyir/ rgyas pa lnga yi sa bon la/ /lto ba'i 'og nas dgas par bya/ /zhes bya ba smos te/ rgyas pa lnga'i sa bon ni yi ge hUM ngo / /lto ba'i 'og ces bya ba ni lte ba na gnas pa'o/ /bkas pa zhes bya ba ni pad+ma cung zad kha phye zhing hUM</text></item>
<item><p>259b.5</p><section></section><text>la bskul ba'o/ /'dab ma brgyad kyis rnam par brgyan/ /zhes bya ba ni/ pad+ma gnyi ga'i 'dab ma brgyad pa'o/ /de la 'og gi pad+ma'i shar la sogs pa'i 'dab ma rnams la g.yon skor gyis rim bzhin suM k+ShuM yuM hUM zhes bya ba bzhi bri'o/ /dbus su ni aM ngo / /dbang</text></item>
<item><p>259b.6</p><section></section><text>ldan la sogs pa'i mtshams su y+m+raM h+m+raM smraM k+Sh+maM</text></item>
<item><p>259b.7</p><section></section><text>'og gi lus thams cad bkru bar bstan pa'i phyir/ ba lang rmig pa zhes bya ba la sogs pa smos te/ ba lang rmig pa zhes bya ba ni lus so/ /sgo dgu ru ni zhes bya ba ni sgo dgu po thams cad dgang ba'o/ /'od 'bar spu yi khong nas 'phro/ /zhes bya ba ni/ ye</text></item>
<item><p>260a.1</p><section></section><text>shes rnam shes sa bon ni hUM ngo / /de nas ba spu'i bu ga nas bdud rtsi chu rgyun phyung la/ lus thams cad bkru ba'o/ /bzlas pa bstan pa'i phyir/ ye shes zhes bya ba la sogs pa smos te/ ye shes rnam shes sa bon ni hUM ngo / /de la gang gi tshe</text></item>
<item><p>260a.2</p><section></section><text>rlung phyir 'gro ba'i tshe aM gi 'od zer gyis hUM la bskul zhing rlung nang du 'jug pa'i tshe/ hUM gi chu rgyun gyis lus thams cad bkang la/ dbugs 'byung ba dang / 'jug pa'i dus der shes rab dang thabs kyi rang bzhin gyi aM hUM gnyis bzlas par bya'o/ /de ltar dus</text></item>
<item><p>260a.3</p><section></section><text>rtag tu gnas skabs kun du goms par bya ba bstan par bya ba'i phyir/ 'gro dang zhes bya ba la sogs pa smos te zas la nye bar spyod pa na yang mi 'dor ro zhes bya ba'i don to/ /lhag ma ni go sla'o/ /da ni gong du 'pho ba bstan pa'i phyir/ gong du 'pho ba zhes bya ba la sogs pa</text></item>
<item><p>260a.4</p><section></section><text>gsungs te/ thig le zhes bya ba ni smin ma'i dbus su'o/ /chu zhes bya ba ni rdo rje'i sgo'o/ /chu min zhes bya ba ni bshang ba'i sgo'o/ /lte ba 'dod can mtho ris te/ zhes bya ba ni gal te lte ba'i lam nas rnam par shes pa 'gro na de'i tshe 'dod pa'i khams kyi lhar 'gyur ba'o/ /</text></item>
<item><p>260a.5</p><section></section><text>thig le'i gzugs kyi lus can zhes bya ba ni gzugs khams kyi lhar skye ba'o/ /steng nas zhes bya ba ni/ gser gyi sgo nas so/ /steng gi gnas zhes bya ba ni bla ma'i gnas su ste/ 'dir yang dmyal ba dang 'dra bar myur bar skye bar shes par bya'o/ /srid pa'i skye sgo zhes bya ba ni</text></item>
<item><p>260a.6</p><section></section><text>kha'o/ /sgo rnams kyi ni bye brag las/ /zhes bya ba la sogs pa'i don ni sgo'i bye brag gis 'gro ba'i bye brag gis gya nom pa ma yin par phye ba de bas na/ rnal 'byor pas gong du 'pho ba'i ting nge 'dzin goms par byas la/ gang gi tshe nus shing dus la bab pa na lam bzang po</text></item>
<item><p>260a.7</p><section></section><text>nas rnam par shes pa btang ngo zhes bya ba yin no/ /rims la sogs pas ma phog par/ /zhes bya ba ni/ rims la sogs pas phog pa na/ gong du 'pho ba'i sbyor ba mi nus pa'i phyir dang / 'jig rten pas brnyas pa'i phyir dus zad pa las zla ba drug gi gong rol du ston to/ /</text></item>
<item><p>260b.1</p><section></section><text>sngon du bum pa brtsams pa yis/ /zhes bya ba ni/ sngon du dbugs bum pa can la goms par bya ba'o/ /rgyas pa la zhes bya ba ni/ yi ge hUM ser po'o/ /mchod rten gyi sgo zhes bya ba ni smin ma'i dbus su'o/ /'og gi sgo zhes bya ba ni/ de'i 'og tu'o/ /chu'i sa bon zhes bya</text></item>
<item><p>260b.2</p><section></section><text>ba ni yi ge suM ngo / /chu dang chu min sgo zhes bya ba ni bshad zin to/ me'i sa bon zhes bya ba ni k+ShuM ngo / /sgo rnams thams cad kyi sgras ni gzhan yang gser gyi sgo ni k+ShuM ngo / /mig gnyis su ni hUM sngon po'o/ /rna ba dang sna dag la ni yuM dmar po'o/ /khar ni suM dkar po'o/ /lus ni rlung</text></item>
<item><p>260b.3</p><section></section><text>gi mdog tu ste/ /zhes bya ba ni mdog sngon por bya'o/ /sems ni rlung gi dkyil 'khor la/ /zhes bya ba ni snying gar rlung gi dkyil 'khor gyi steng du hUM bsgom pa'o/ /rtsa bar rlung gi sa bon ni/ /zhes bya ba la sogs pa'i don ni/ rlung gi dkyil 'khor gyi steng 'og gnyis</text></item>
<item><p>260b.4</p><section></section><text>su yi ge yuM gnyis bri ba'o/ /rdo rje'i sa bon zhes bya ba ni suM ngo / /drag mo'i sa bon zhes bya ba ni k+ShuM ngo / /lcags kyu la sogs zhes bya ba ni sa bon hi ka ste/ sbyar bar bya zhes bya ba la/ sa bon hi ni sa bon yuM 'og tu bri ba'o/ /ka ni yuM gong ma'i 'og tu'o/ /nyi shu rtsa gcig</text></item>
<item><p>260b.5</p><section></section><text>dbugs rnams zhes bya ba ni goms kyi 'og tu lan nyi shu rtsa gcig sbyar ba ste/ des 'pho bar 'gyur ro/ /gnas nas drag mos drang bar bya/ /zhes bya ba la/ drag mo zhes bya ba ni yi ge aM ste/ gnas nas drangs zhes bya ba ni de'i 'od zer gyis snying ga'i rlung dang sems gyen du 'phul ba'o/ /</text></item>
<item><p>260b.6</p><section></section><text>gnas dang gnas nas zhes bya ba ni snying ga dang / mgrin pa la sogs pa steng du phul ba'o/ /yang na gnas na gnas pa zhes bya ba ste/ yan lag kun la gnas pa'o/ /steng gi sa bon smin pa la/ /zhes bya ba ni skra dkar bcing ba ste/ 'og nas bshad par bya'o/ /yi ge phyed dang</text></item>
<item><p>260b.7</p><section></section><text>gnyis kyis sbyang / /zhes bya ba ni/ sa bon hi ka bzlas pa'o/ /kha cig ni sa bon a dang hUM yin no zhes zer ro/ /drag mo'i nga ro brjod pa ste/ /zhes bya ba ni/ 'og nas rlung gis bskyod pa'i sa bon aM gi 'od zer gyis snying ga'i hUM la bsnun pa'o/ /brgyad kyi mtha' zhes bya ba ni ha'o/ /sde tshan</text></item>
<item><p>261a.1</p><section></section><text>dang po'i dang po zhes bya ba ni ka'o/ /nga ro drag mo zhes bya ba ni i'o/ /gnyis pa ltar na nga ro drag mo ni bshad zin to/ /de nyid sde tshan dang po'i dang po'o/ /brgyad kyi mtha' zhes bya ba ni hUM ngo / /lhag ma ni bshad zin to/ /de la dang por stong pa nyid bsgom pa la sogs pa</text></item>
<item><p>261a.2</p><section></section><text>sngon du 'gro bas 'og nas 'byung ba'i lha'i rnal 'byor byas la hUM la sogs pas sgo dgu po bcings te/ sngar smos pa ltar yi ge rnams rim gyis bkod la/ rlung steng du 'gro ba'i tshe rlung gis bskyod pa'i lte ba la gnas pa'i sa bon aM gi 'od kyis snying ga'i hUM la bsnun te/ rlung dang bcas pa</text></item>
<item><p>261a.3</p><section></section><text>mgrin pa nas mgo'i bar du phul la/ rlung 'og tu 'jug pa'i tshe ni slar 'ongs par bsam mo/ /khyad par du rlung 'og tu 'jug pa'i tshe/ sa bon hi ka'i gnas snga ma las bzlog par bya'o/ /bzlas brjod kyang sa bon hi ka nyid bzlas par bya ste/ de ltar lan nyi shu rtsa gcig tu goms</text></item>
<item><p>261a.4</p><section></section><text>par byas na nges par 'pho bar 'gyur te/ sgo gang nas 'dod pa nas rnam par shes pa 'pho bar 'gyur ro/ /skra dkar bcing ba'i cho ga bshad pa'i phyir/ gong nas de bzhin steng gzhan du/ /zhes bya ba la sogs pa smos te/ gong zhes bya ba mgo'i nang gi pad+ma 'dab ma sum cu</text></item>
<item><p>261a.5</p><section></section><text>rtsa gnyis pa'o/ /steng gzhan zhes bya ba ni der yi ge haM sngon po kha thur du bltas pa bri ba'o/ /de bzhin zhes bya ba ni/ lte bar bsgoms pa'i yi ge aM gi 'od zer gyis/ haM la bskul nas bdud rtsi'i chu rgyun dbab pa ste/ 'dis nges par skra dkar bcings par 'gyur ro/ /steng gi rtsa</text></item>
<item><p>261a.6</p><section></section><text>ba bza' bar bya/ /zhes pas ni/ phyi rol gyi sbyor ba bstan pa yin te/ lud skam dang / zla mtshan dang / khu bar bcas pa zos na 'dis skra dkar bcing bar 'gyur ro/ /lhag ma ni go sla'o/ /ji ltar 'dam nas skyes pa yi/ /pad+ma dri med yid 'ong ba/ /zhes bya ba ni/ pad+ma la chu dang</text></item>
<item><p>261a.7</p><section></section><text>'dam dang nya lcibs la sogs pas ma gos pa ltar ye shes kyi lus kyang de bzhin no zhes bya ba'i don to/ /lhag ma ni go sla'o/ /rnal 'byor bsgrub pa'i khyad par gyis/ /zhes bya ba la sogs pas ni/ lha'i rnal 'byor bstan te/ de dag gi don yang go bar zad do/ /'pho ba'i rnam pa gzhan</text></item>
<item><p>261b.1</p><section></section><text>bstan pa'i phyir/ de nas phyi rol zhes bya ba la sogs pa smos te/ phyi rol zhes bya ba ni gzhan te/ sngar bstan pa las gzhan pa'o/ /gnas gnyis zhes bya ba na/ lte ba dang snying ga'i gnas gnyis te/ bsam par bya ba ni 'og nas 'byung ba ltar bsam pa'o/ /de nyid gsungs pa/ </text></item>
<item><p>261b.2</p><section></section><text>rlung gi dkyil 'khor zhes bya ba la sogs pa ste/ A li kA li zhes bya ba ni snying ga'i yi ge hUM ngo / /de yi sa bon dmar por dgod/ /ces bya ba ni/ lte ba'i sa bon aM dmar po'o/ /'byung ba 'byung min zhes bya ba ni dbugs 'byung ba la rnam par shes pa'i sa bon mgo'i nang du gzhug</text></item>
<item><p>261b.3</p><section></section><text>pa'o/ /'jug pa 'jug pa min pas bzlas/ /zhes bya ba ni dbugs 'jug pa la slar bzlog pa'o/ /bzlas pa ni goms par bya ba'o/ /yang na 'byung ba dang 'jug pa la de las bzlog pa'i sa bon hi ka mgrin pa'i mtshams su bzla ba'o/ /de dag gis ni 'di skad du/ lte bar</text></item>
<item><p>261b.4</p><section></section><text>rlung gi dkyil 'khor gyi steng du me'i dkyil 'khor/ de'i steng du aM dmar po nyi ma'i mdog lta bu bsams la/ snying ga'i pad+ma la hUM sngon po kha thur du bltas pa bsgoms la/ rlung 'byung ba'i tshe/ chu shing gi me tog rlung gis bskyod pa ltar/ pad+ma dang bcas pa'i yi ge hUM kha gyen kar</text></item>
<item><p>261b.5</p><section></section><text>bltas te/ mgo'i nang du phul la/ rlung 'jug pa'i tshe slar dgug phar bya'o/ /de ltar yang dang yang du goms par byas pa las tshegs med par 'pho zhes bstan par 'gyur ro/ /da ni nang gi las kyi sbyor ba bstan pa'i phyir/ de nas zhes bya ba la sogs pa</text></item>
<item><p>261b.6</p><section></section><text>smos te/ phyi rol zhes bya ba ni sngar bshad pa bzhin no/ /sgrub pa po yis rnam par sprul/ /zhes bya ba ni/ sgrub pa po'i phyir sprul pa'o/ /gang zhe na/ pha rol sems dang rjes mthun par/ /zhes bya ba smos te/ 'di dag gi don ni rang gi lte bar yi ge aM dmar po me dang rlung la gnas pa</text></item>
<item><p>261b.7</p><section></section><text>bsams nas bsgrub bya'i snying gar hUM dmar po bsgoms la/ aM gi 'od zer rang gi sna bug g.yas nas phyung la/ bsgrub bya'i sna sgo g.yon par zhugs la snying gi rnam shes bzung la/ de'i sna sgo g.yas nas byung nas/ bdag gi sna sgo g.yon nas zhugs te/ me'i nang du bsreg par bsgom mo/ /de</text></item>
<item><p>262a.1</p><section></section><text>ltar yang dang yang bzlas pas pha rol gyi sems shes par yang 'gyur la/ ji srid ma shi'i bar du lkugs te gnas par 'gyur ro zhes bya ba 'di yin no/ /lhag ma ni go sla'o/ /gsang ba'i gdan zhes bya ba la sogs pa la/ gzhung 'dis rlung la goms par bya ba dang chu la</text></item>
<item><p>262a.2</p><section></section><text>sogs pa lus la gnas par rjes su dpog pa la sogs pa gsal bar ston par byed pas na rab tu byed pa'o/ /dpal gdan bzhi pa'i 'grel pa dran pa'i rgyu mtshan zhes bya ba las/ gsang ba'i gdan gyi rim par phye ba gsum pa'o// //da ni gsang ba las kyang gsang ba bstan pa'i</text></item>
<item><p>262a.3</p><section></section><text>phyir/ gsang ba'i gdan gyi zhes bya ba la sogs pa smos te/ phal cher go sla'o/ /rnam par shes pa gzung ba'i rnam pa gzhan bstan pa'i phyir/ yid du 'ong ba'i zhes bya ba la sogs pa smos te/ zla ba'i dkyil 'khor zhes bya ba la sogs pas ni ye shes mkha' 'gro ma'i rnal 'byor bstan to/ /</text></item>
<item><p>262a.4</p><section></section><text>dbus su bsgom bya zhu ba'i gtso/ /zhes bya ba la/ 'jig pas na zhu ba ste yi ge hUM ngo / /mi bskyod pa'i sa bon zhes bya ba ni aM ngo / /rin chen sa bon zhes bya ba ni AM ngo / /'od dpag med pa'i sa bon ni eM ngo / /don yod grub pa'i sa bon ni khaM ngo / /de nyid bstan pa'i phyir/ dbyangs yig thog ma</text></item>
<item><p>262a.5</p><section></section><text>zhes bya ba la sogs pa smos so/ /yang na bzhi zhes bya ba ni rkyen mi mngon pa ste 'dir bzhi pa zhes bya bar sbyar te/ des ni lte ba'i pad+ma'i dbus su yi ge aM bri bar ston to/ /de'i tshe mi bskyod pa la sogs pa'i sa bon ni hUM dang AM dang dzr-IM dang khaM rnams yin no/ /phyogs mtshams zhes bya ba la sogs pa ni</text></item>
<item><p>262a.6</p><section></section><text>gnyi ga'i'o/ /lhag ma ni go sla'o/ /stong pa'i zhes bya ba la sogs pa la/ gal te thams cad stong pa yin na/ ci zhig snying por 'gyur zhe na/ chu shing zhes bya ba la sogs pa gsungs te/ ji ltar chu shing snying po med pa las/ bdud rtsi'i snying po 'byung ba ltar/ snying po med pa'i sa bon la sogs pa</text></item>
<item><p>262a.7</p><section></section><text>bsgoms pa las/ stong pa nyid kyi ye shes kyi sku'i 'bras bu smin par 'gyur ro/ /gang gis zhes bya ba la sogs pa la/ gang gi mtshan nyid shes byas nas/ /zhes bya ba ni rnam pa thams cad kyi rang bzhin thos pa dang bsam pas khong du chud nas so/ /myur ba zhes bya ba ni tshe 'di nyid la'o/ /bdud rtsi</text></item>
<item><p>262b.1</p><section></section><text>dgug pa'i ting nge 'dzin gyi rnam pa gzhan bstan pa'i phyir/ rgyas pa lnga'i zhes bya ba la sogs pa smos te/ bdud rtsi'i sa bon zhes bya ba ni soM mo/ /'dis ni yi ge soM gyi steng du zla ba'i dkyil 'khor la yi ge hUM bsgom par bstan to/ /thigs pa'i dbus su zhes bya ba ni smin ma'i dbus su ste/ der yang sa bon</text></item>
<item><p>262b.2</p><section></section><text>hUM ngo / /mthe bo tsam gyis zlum por bya/ /zhes pa ni zla ba'i dkyil 'khor gyi gzugs can gyi yi ge tha ste/ de'i dbus su gong du thal ba'i hUM bri ba'o/ /de yi dbus kyi sa bon ni/ /zhes bya ba ni lte ba'i dbus su ste/ der A li kA li sa bon yi ge aM bri ba'o/ /skra'i rtse mo zhes bya ba la sogs pa ni</text></item>
<item><p>262b.3</p><section></section><text>aM gi 'od zer gyis rim gyis bskul ba bstan to/ /de nyid bstan pa'i phyir/ thig le zhes bya ba la sogs pa smos te/ thig le gnas kyi go 'phang lta/ /zhes bya ba ni/ lte ba'i pad+ma'i thig le bstan to/ /snying dang tshangs pa'i sgo dang ni/ /thigs pa'i lam gyi sgo dag tu/ /zhes bya ba ni/ </text></item>
<item><p>262b.4</p><section></section><text>ye shes rnam shes gzung bar bya/ /zhes bya ba dang 'brel ba ste/ snying ga dang / smin par dang / gser gyi sgo dag tu yi ge hUM bri ba'o/ /gzhan dag na re/ thig le'i gnas ni lte ba'o/ /go 'phang ni mgrin pa'o/ /tshangs pa'i sgo nyid thig le'i lam ste spyi gtsug go/ /ye shes rnam shes gzung</text></item>
<item><p>262b.5</p><section></section><text>bar bya/ /zhes bya ba ni gnas de dag tu bdud rtsi myang zhing lta ba'o/ /ji ltar zhe na/ zla ba'i dbus su sa bon ni/ /mthe bo tsam gyis zlum por bya/ /de yi dbus kyi sa bon ni/ /A li kA li dag las btu/ /zhes bya ba snga ma dang sbyar te aM hUM eM haM rnams su shes par bya'o zhes zer ro/ /'dir bzlas pa</text></item>
<item><p>262b.6</p><section></section><text>gsungs pa/ gzugs sogs srid pa'i longs spyod la/ /zhes bya ba la sogs pa gsungs te/ 'dod pa dang gzugs dang gzugs med pa'i longs spyod de don du gnyer ba'o/ /yang na gzugs sgra la sogs pa'i sbyang ba la'o/ /kun nas kun du 'jug pa dang / /zhes bya ba ni thig le dang</text></item>
<item><p>262b.7</p><section></section><text>zla tshes so/ /mgo dang mgo min zhes bya ba ni ha dang u'o/ /rtsa bar rtag tu gzer bar bya/ /zhes bya ba ni ha'i rtsa bar u sbyar ba ste/ bsdus pas hUM zhes bya bar 'gyur ro/ /de nyid kyi phyir ye shes zhes bya ba la sogs pa smos te go sla'o/ /gzhan dag ni mgo dang mgo min zhes bya ba ni a</text></item>
<item><p>263a.1</p><section></section><text>dang ha ste/ yi ge thams cad kyi thog mtha' yin pa'i phyir ro/ /kun nas kun du 'jug pa ni zla tshes dang thig le'o/ /bsdus pas aM haM zhes bya bar 'gyur ro/ /de nyid kyi phyir/ /ye shes zhes bya ba la sogs pa smos te/ aM haM zhes bya ba ba'i sa bon no/ /mtshan</text></item>
<item><p>263a.2</p><section></section><text>ma rnam pa lnga gsungs pa/ mar me lta bu zhes bya ba la sogs pa smos te go sla'o/ /mchod rten gyi de kho na nyid bstan pa'i phyir/ mchod rten zhes bya ba la sogs pa smos so/ /snying gar zhes bya ba'i don ni/ snying gar zla ba la yi ge hUM bsgoms nas de'i 'od zer gyis dngos po thams cad</text></item>
<item><p>263a.3</p><section></section><text>bsregs te/ thal ba'i 'od zer las yi ge hUM gis mchod rten gyi gzugs su bskyed pa 'di yin no/ /lha'i rnam par dag pa gsungs pa/ gya gyu zhes bya ba la sogs pa la/ gya gyu zhes bya ba ni bang rim mo/ /sa zhes bya ba ni sa'i dkyil 'khor ro/ /phyogs brgyad dag</text></item>
<item><p>263a.4</p><section></section><text>gi khams yin no/ /zhes bya ba ni sa'i dkyil 'khor la gnas pa'i 'jig rten dang / 'jig rten las 'das pa phyogs brgyad kyi lha rnams kyi rang bzhin du lhag par mos pa'o/ /yang nas zhes bya ba ni sa'i snying po la sogs pa byang chub sems dpa' brgyad do/ /gzugs can</text></item>
<item><p>263a.5</p><section></section><text>bcu dang brgyad po zhes bya ba ni dbang phyug chen po'i gnas bstan nas rnam pa bco brgyad du bya ba'o/ /kha cig ni hUM nyid mchod rten gyi gzugs so zhes zer ro/ /sbyin dang tshul khrims zhes bya ba la sogs pa ni sngar bshad zin to/ /bdud rtsi zhes bya ba ni mnyam pa nyid kyi bdud rtsi'o/ /</text></item>
<item><p>263a.6</p><section></section><text>chos kyi dbyings kyi rnal 'byor ro/ /zhes bya ba la/ chos ni phung po la sogs pa'o/ /dbyings ni brten pa ste lus so/ /de'i rnal 'byor ni stong pa nyid kyi rnal 'byor ro/ /yang na chos kyi dbyings ni stong pa nyid do/ /rnal 'byor ni de'i lus mchod rten no/ /yang sbyor ba gzhan</text></item>
<item><p>263a.7</p><section></section><text>gsungs pa/ gsang chen zhes bya ba la sogs pa la/ rgyas pa lnga zhes bya ba la sogs pa ni gang du 'pho ba'i skabs su bshad zin to/ /de yi dbus kyi sgo der ni/ /dung dang zla ba ltar dkar ba/ /zhes bya ba ni yi ge hUM ngo / /phyogs bzhir khams ni bzhi po yi/ /zhes bya ba</text></item>
<item><p>263b.1</p><section></section><text>sngar smos pa ltar hUM dang suM la sogs pa'o/ /phyogs mtshams sa bon brtsegs pa bzhi/ /zhes bya ba ni/[ \[]h+m+raM [</text></item>
<item><p>263b.2</p><section></section><text>zhes bya ba la sogs pa smos te go sla'o/ /A li kA li sa bon zhes bya ba ni aM dang hUM ngo / /yul 'khor zhes bya ba ni lus so/ /rgyun du zhugs pa'i 'bras bu zhes bya ba ni bdud rtsi btung ba'i 'bras bu ste/ 'khor ba sgrol ba zhes bya ba dang sbyar ro/ /gnas phun sum tshogs pa</text></item>
<item><p>263b.3</p><section></section><text>gsungs pa/ sgrub po 'du 'dzi med pa dang / /zhes bya ba la sogs pa'o/ /der ci zhig gis 'tsho bar bya zhe na na ga mU la zhes bya ba la sogs pa smos te/ na ga zhes bya ba ni glang po che'i stobs te/ gang gi ming ba lang rdzi'i 'bras bu zhes bya bar grags pa ste de'i rtsa ba gzung ngo / /ba la</text></item>
<item><p>263b.4</p><section></section><text>sha'i ni me tog gzung ngo / /ru rta ni go bar zad ngo / /cha gsum zhes bya ba ni so sor re re zhing srang gsum gsum bzung ba'o/ /ma ga d+ha dang zhes bya ba ni pi bi ling ste srang gcig gzung ngo / /cha bsnyams zhes bya ba ni de dag gi phye ma bsre ba'o/ /bzhi cha zhes bya ba ni srang gi bzhi cha ste zho gnyis</text></item>
<item><p>263b.5</p><section></section><text>gnyis bza' ba'o/ /'dul ba bsrung ba zhes bya ba ni sman bsten pas phyi rol gyi bza' ba la sogs pa bzlog pa'o/ /yang na sman bsten pas dbang po bsdam zhing bsrung ste mtshams kyi bya ba dang ldan par bstan pa'o/ /sngags dang phyag rgya dang lha la sogs pa la yid ches pa</text></item>
<item><p>263b.6</p><section></section><text>bskyed pa'i phyir/ bsgom pa dang bzlas pa la sogs pa ji srid mngon du gyur pa nyams su blang ba bstan pa'i phyir/ ji ltar zhes bya ba la sogs pa smos te/ tshigs su bcad pa phyed gong ma'i don ni/ bu mo gzhon nu rnams byis pa gzhon nu'i gtam</text></item>
<item><p>263b.7</p><section></section><text>bsgugs shing / de'i gtam thos nas kyang / dga' ba nyams su myong ba dang bcas pa'i rjes su yi rangs te/ de dag dang lhan cig tu nyal ba la sogs pa'i gtam brjod kyi nyal po dngos byed pa ni ma yin no zhes bya ba yin no/ /de ltar lam</text></item>
<item><p>264a.1</p><section></section><text>bshad ces bya ba la sogs pas ni de dang 'dra ba'i lam bshad na/ 'ching bar mi 'gyur ro zhes bya ston to/ /rnal 'byor zhes bya ba ni cho ga'o/ /de nyid kyi phyir/ lam ngan de ltar bstan pa min/ /zhes bya ba smos so/ /yang na bud med dang byis pa</text></item>
<item><p>264a.2</p><section></section><text>la sogs pa sgrung la sogs pa'i gtam la dga' ba rnams la/ rgyud 'di'i lam bstan na kun du 'ching bar 'gyur te/ a zhes bya ba ni kun du zhes bya bar sbyar ro/ /des na de la lam ngan par 'gyur ro/ /rig byed ces bya ba la sogs pa ni go sla'o/ /gnas ngan lha</text></item>
<item><p>264a.3</p><section></section><text>zhes bya ba ni mu stegs kyi lha'o/ /ci'i phyir de de dag mi bya zhe na/ dbang bskur zhes bya ba la sogs pa smos te go sla'o/ /te na hUM zhes bya ba la sogs pa smos pa la/ te zhes bya ba ni sku dang gsung dang thugs kyi bdag nyid phung po dang khams dang skye mched kyi dngos po rnams so/ /</text></item>
<item><p>264a.4</p><section></section><text>na zhes bya ba ni dgag pa ste/ gzung ba la sogs pa'i dngos po med pa'o/ /'o na ci zhig ce na/ hUM zhes bya ba smos te/ sems kyi snang ba tsam mo zhes bya ba'i bar du'o/ /sku la sogs pa sbyang ba'i phyir/ sngags ni lan gsum du brjod par bya'o/ /lhag ma ni</text></item>
<item><p>264a.5</p><section></section><text>bshad zin to/ /rgyud kyi bsod nams kyi bdag nyid chen po bstan pa'i phyir/ yi ge'am zhes bya ba la sogs pa smos so/ /gsang ba'i gdan zhes bya ba la/ gsang ba ni 'dir bstan pa rnams te/ shin tu sba bar bya ba'i phyir ro/ /gnas ni de'i gzhi'o/ lhag</text></item>
<item><p>264a.6</p><section></section><text>ma ni go sla'o/ /gdan bzhi'i 'grel ba 'di la bdag gis rab 'bad pas/ /byas las byung ba'i bsod nams gang yin de yis ni/ /ston ka'i mtshan mo'i zla zer dri ma med pa ltar/ /'gro ba rnams kyis don mchog rtogs nas gnas par shog /rgyud kyi rgyal po dpal gdan</text></item>
<item><p>264a.7</p><section></section><text>bzhi pa'i 'grel pa dran pa'i rgyu mtshan zhes bya ba/ slob dpon chen po b+ha ba b+ha dras mdzad pa rdzogs so// //rgya gar gyi paN+Di ta ga ya d+ha ra dang / bod kyi zhu chen gyi lo tsA ba 'gos lhas btsas kyis gtan la phab ste bsgyur pa'o// //</text></item>
</text>
