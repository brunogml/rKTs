<text>
<item><p>1b.1</p><section></section><text>@##/ /rgya gar skad du/ shrI saM ba ro da ya ma hA tan+t+ra rA dza s+ya pad+mi nI nA ma pany+tsi kA/ bod skad du/ dpal sdom pa 'byung ba'i rgyud kyi rgyal po chen po'i dka' 'grel pad+ma can zhes bya ba/ dpal bde</text></item>
<item><p>1b.2</p><section></section><text>mchog 'khor lo la phyag 'tshal lo/ /zab mo'i rin chen ma lus 'byung ba 'gro ba'i 'tsho ba gcig pu'i gter/ /rnam sad tshogs kyis yang dag brten pa ngo mtshar sna tshogs brgya phrag gnas/ /dpa' mo yang dag</text></item>
<item><p>1b.3</p><section></section><text>ldan sku bdud rtsi dang bcas rab dang legs pa'i gzhi/ /sdom pa 'byung ba'i rgyud chen 'o ma'i rgya mtsho mkhas pa rnams kyis brten/ /bla ma'i bka' drin sgron ma yi/ /'od kyis mun bsal blo mig gis/ /sdom pa</text></item>
<item><p>1b.4</p><section></section><text>'byung ba'i don ji snyed/ /mthong ba 'dir ni bri bar bya/ /gal te bdag ltas 'di la zhugs kyang ji lta'i gting mtha' rtogs par mi nus mod/ /de lta na yang dge ba goms pa 'byung bar 'dod pas rnam par bshad pa</text></item>
<item><p>1b.5</p><section></section><text>brtsam/ /gang gi chu bo'i gter gyi gting la kun du reg par nus pa nyid min na/ /cho ga der 'jug rnams kyis 'dod pa'i don dpal thob par 'gyur ba min nam ci/ /'dir bcom ldan 'das nges par khams gsum</text></item>
<item><p>2a.1</p><section></section><text>ma lus pa 'don par bzhed pas yang dag par rdzogs pa'i sangs rgyas byang chub rtogs nas/ skal pa ji lta bar 'gro ba rnams chos kyi bdud rtsis yang dag par tshim par mdzad do/ /yang 'ga' zhig de'i dus na</text></item>
<item><p>2a.2</p><section></section><text>nye bar mi gnas pa'i gdul bya'i skye bo rnams kyi phyir chos yang dag par bsdu ba 'di mdzad do/ /bsdu ba zhes bya ba ni 'bral pa dang go rims ji lta bar thos pa'i chos bstan bcos su nye bar bsdebs pa'o/ /de la re zhig dang por lha dang lha</text></item>
<item><p>2a.3</p><section></section><text>ma yin dang mi la sogs pa 'gro ba mtha' dag gi ston pa gcig pu dam pa'i mchog mnyam pa med pa tshad mar gyur pa'i skyes bus bka' stsal pa nyid kyis bstan bcos 'di rang nyid kyis ma byas pa nyid de rna ba'i shes pas yang dag par khong du</text></item>
<item><p>2a.4</p><section></section><text>chud pa nyid kyis bdag nyid tshad mar gyur pa bstan pa'i phyir/ 'di skad bdag gis zhes pa la sogs pa gsol ba btab pa zhes pa'i bar bcom ldan 'das sdud pa pos nyan pa'i skye bo 'jug pa'i yan lag tu nye bar bstan pa'o/ /de</text></item>
<item><p>2a.5</p><section></section><text>gsungs pa/ dad ldan 'jug pa'i yan lag tu/ /rang nyid tshad mar rab bsgrub phyir/ /ston pa 'khor dang dpang po dang / /yul dang dus rnams nges par bstan/ /sdud par byed pas 'jig rten du'ang / /yul dang dus ni nye bar mtshon/ /</text></item>
<item><p>2b.1</p><section></section><text>smra ba dbang por zhes brjod pas/ /tshad ma nyid ni lhag thob 'gyur/ /zhes so/ /gal te so sor nges pa'i yul dang dus ma brjod pa'i phyir/ 'di dag ji ltar shes par byed pa yin zhe na brjod par bya ste/ de dag 'ba' zhig kho na nges par shes par byed pa'i gtso bo nyid ma yin te/ de dag med kyang 'ga' zhig du</text></item>
<item><p>2b.2</p><section></section><text>dbang po tsam gyis tshad ma nyid du 'gyur ba'i phyir ro/ /yul dang dus ni nye bar mtshon/ /zhes pa ni phal che ba nyid kyis so/ /pha rol tu phyin pa'i tshul la yang dus ni dngos po ma yin pa'i phyir/ yul kho na bsod nams dang ltad mo la sogs pa la 'gro bar rung ba nyid kyis nges par bstan to/ /'dir ni gang dang gang gi tshe gang</text></item>
<item><p>2b.3</p><section></section><text>dang gang kho nar gdul bar bya ba de dang de'i tshe de dang de kho nar bstan pa 'di rab tu 'jug pa'i phyir yul gyi nges pa yang bya bar mi nus so zhes thun mong du bstan pa kho nar mdzad do/ /yang na gang yul dang dus so sor nges pa dag kyang yod de/ de ltar yang bcom ldan 'das kyis mos pa dman pa rnams kyi phyir nyan</text></item>
<item><p>2b.4</p><section></section><text>thos kyi theg pa nye bar bstan te/ zab mo la mos pa rnams kyi phyir dang 'dod chags dang bral ba'i bsam pa rnams kyi phyir/ pha rol tu phyin pa'i tshul rab tu gsal bar mdzad nas/ mchog tu zab pa'i chos kyi snod rnams kyi phyir dpal 'bras phung gi mchod rten du nag pa'i zla ba'i nya la dpal chos dbyings gsung gi</text></item>
<item><p>2b.5</p><section></section><text>dbang phyug gi dkyil 'khor bzhengs te/ sngags kyi tshul gyi bstan bcos mtha' dag gsal bar mdzad do zhes gsungs so/ /'on kyang 'dir dam pa'i don gyi tshul nyid kyis phyi rol gyi gzung bar zhen pa bsal ba'i phyir de nye bar ma bstan to zhes pa'o/ /yang na 'khor ba'i bar phyogs bcu ma lus pa nam mkha'i</text></item>
<item><p>2b.6</p><section></section><text>khams rab 'byams la gnas pa'i chos thams cad kyi rdul phra rab so so'i nang na gnas pa/ rdo rje nor bu'i rtse mo'i gzhal yas khang pa'i nang du bzhugs pa nyid rab tu bstan pa'i phyir 'dir yul dang dus kyi nges pa ma gsungs so/ /gang gi phyir 'di la sogs pa'i tshig rnams kyis bstan pa'i mtshan nyid dang</text></item>
<item><p>2b.7</p><section></section><text>bya ba bsgrub pa'i rgyu dang / yon tan mtha' dag brjod par 'gyur te/ de ltar yang rnam pa 'di lta bu'i ston pas rnam pa 'di lta bu'i gnas su 'di lta bu'i 'khor 'dus pa la rnam pa 'di lta bu'i zhu ba pos zhus pas chos 'di bstan to/ /de'i phyir gdon mi za bar 'dir don gyi khyad par yang srid par 'gyur ro zhes gdul</text></item>
<item><p>3a.1</p><section></section><text>bya'i skye bo nyan pa po rnams thos pa la sogs pa la shin tu gus par 'gyur ro/ /rgyu'i yon tan brjod pa rnams kyang 'bras bu'i yon tan khyad par du 'phags pa'i gsal byed du 'gyur ba ni/ ji ltar 'tshed pa la sogs pa'i bya bas gang zhig bsgrub pa na sgrub byed mdzad mkhan la sogs pa'i yon tan bsngags</text></item>
<item><p>3a.2</p><section></section><text>pa bzhin no/ /'on kyang ston pa po kho na 'dir brjod par bya ba dang rjod par byed pa yang ngo / /de gsungs pa/ brtag pa gnyis kyi rgyal por/ 'chad pa po nga chos kyang nga / /rang gi tshogs ldan nyan pa nga / /zhes so/ /de'i phyir rjod par byed pa dang brjod par bya ba dang 'brel pa dang dgos pa dang de'i dgos pa rnams kyang brjod par bya'o/ /de la</text></item>
<item><p>3a.3</p><section></section><text>le'u sum cu rtsa gsum gyi bdag nyid can gyi rgyud 'di ni rjod par byed pa'o/ /rim pa gnyis yan lag dang bcas pa'i rang bzhin rgyu dang 'bras bu'i bdag nyid bcom ldan 'das dpal bde mchog ni brjod par bya ba'o/ /de dag gis rjod par byed pa dang brjod par bya ba'i mtshan nyid ni 'brel ba'o/ /gdul bya'i skye bo'i rgyud</text></item>
<item><p>3a.4</p><section></section><text>la rgyud kyi don rtogs par gyur pa ni bstan bcos kyi dgos pa'o/ /rim gyis sgrib pa gnyis spangs te 'gro ba mtha' dag la nye bar mkho bas phyag rgya chen po 'grub pa ni dgos pa'i dgos pa'o zhes bsdus pa'i don to/ /yan lag gi don la yang brjod par bya ste/ 'di skad ces pa ji ltar 'chad par 'gyur ba de kho na ltar</text></item>
<item><p>3a.5</p><section></section><text>chad pa dang lhag pa med do zhes pa ste/ 'dis sdud par byed pa po bdag nyid gzungs rab tu thob par bstan to/ /bdag gis thos pa zhes pa la sogs dngos las thos par bstan pa'i phyir/ phyin ci log gi dogs pa sel bar byed de gsungs pa'i don ston par byed pa'i phyir ro/ /yang na gang thos pa nyid de bdag gis mngon</text></item>
<item><p>3a.6</p><section></section><text>sum du byas pa dang rang gis byas pa ma yin no zhes pas te 'dis ni chos kyi mchog tu zab pa nyid bstan par bya'o/ /yang na bdag gis re zhig 'di skad thos la/ gzhan rnams kyis rnam pa gzhan du yang ste/ bcom ldan 'das kyis bstan pa'i tshul rnams lhag par mos pa'i dbang gis rnam pa du mar rab tu 'jug pa'i</text></item>
<item><p>3a.7</p><section></section><text>phyir ro/ /dus gcig na zhes pa skad cig gcig kho na la bcom ldan 'das kyis kyang bstan cing bdag gis kyang thos zhes pas te/ 'dis ni bdag nyid rnam par thar pa'i sgo bsam gyis mi khyab pa thob ba nyid du'o/ /yang na gcig gi tshe 'di dang gzhan gyi tshe gzhan zhes pa ste thos pa mang bar ro/ /yang na dus gcig kho na</text></item>
<item><p>3b.1</p><section></section><text>'di ltar thos la gzhan gyi tshe res 'ga' yang ma yin no zhes pa ste/ chos rnyed dka' ba nyid du rab tu bstan no/ /bcom ldan 'das zhes pa dbang phyug la sogs pa'i yon tan ldan pa'i phyir dang nyon mongs pa'i bdud la sogs pa bcom pa'i phyir yang zhes pa ste/ 'dis ni legs par yongs su rdzogs shing yongs su dag pa'i bsod</text></item>
<item><p>3b.2</p><section></section><text>nams dang ye shes kyi tshogs yang dag par khong du chud pa rang gi don gyi 'byor pa mtha' dag phul du byung zhing mthar thug pa nyid kyis gzhan gyi don gyi 'byor pa ma lus pa sgrub pa'i nus pa mnga' ba'i ston pa yang dag par brjod par 'gyur ro/ /thams cad ces pa de thams cad kyang yin la de bzhin gshegs pa yang ste/ de rnams kyi</text></item>
<item><p>3b.3</p><section></section><text>sku dang gsung dang thugs kyi sprul pa dang chos dang longs spyod rdzogs pa'i sku rnams so/ /de nyid bde ba chen po'i rang bzhin gyi phyir dang de'i rgyu nyid kyi phyir yang rdo rje rnal 'byor ma'i b+ha ga'o/ /yang na de bzhin gshegs pa thams cad kyi sku dang gsung dang thugs rdo rje ni bcom ldan 'das rdo rje sems dpa' ste/ de'i rnal</text></item>
<item><p>3b.4</p><section></section><text>'byor ma dang de'i b+ha ga'o/ /yang na de nyid b+ha ga ste de la'o/ /btsun mo thams cad bsdus pa'i rang bzhin nyid las mang po'o tshig go/ /rnam pa gnyi ga ltar yang chos 'byung la gnas pa'i gzhal yas khang gi nang du'o zhes pa'i don to/ /bla na med pa'i chos kyi rol pa dang dga' ba dang bde ba'i</text></item>
<item><p>3b.5</p><section></section><text>gnas nyid kyis gnas phun sum tshogs pa yongs su bstan to/ /'khor phun sum tshogs pa rab tu bstan pa'i don du gsungs pa/ 'phags pa zhes pa la sogs pa ste sdig pa'i chos rnams las ring bar spyod pa'i phyir 'phags pa'o/ /sangs rgyas kyi chos rnams la ting nge 'dzin la</text></item>
<item><p>3b.6</p><section></section><text>sogs pa rnams kyis kun du dga' bar byed pa zhes pa 'phags pa kun dga' bo'o/ /sogs pa ni de 'dod chags dang bral ba gang rnams kyi dang po yin pa de bzhin du de'o/ /de rnams kyis bskor ba thog mar te/ gang 'phags pa spyan ras gzigs dbang phyug la sogs pa byang chub sems dpa'i</text></item>
<item><p>3b.7</p><section></section><text>tshogs kyis de bzhin du de'o/ /ji ltar nyan thos kyi theg pa'i dbang du byas pa rnams 'dir zhugs te/ 'dod chags dang bral ba'i bsam pa'i phyir dang / shes rab dman pa'i yang phyir ro/ /gsungs pa ni/ dge slong bsam gtan la gnas gang / /gang yang rtog ge dga' ba'i mi/ /rgas</text></item>
<item><p>4a.1</p><section></section><text>pa'i rten la gnas pa gang / /de la de nyid bstan mi bya/ /zhes so zhe na brjod par bya ste/ 'di dag ni byang chub sems dpa' sprul pa'i nyan thos 'dzin pa nyid yin gyi/ nyan thos nyid ni ma yin no/ /de gsungs pa/ thun mong ma yin pa'i gsang ba rnal 'byor gyi rgyud du kun</text></item>
<item><p>4a.2</p><section></section><text>dga' bo ni kun du bzang po yin no zhes pa la sogs pa'o/ /de ltar na byang chub sems dpa'i 'khor bstan pa nyid las rtogs te/ ci'i don du slar so sor bstan zhe na/ sngags kyi tshul la sgrub pa po dge slong mchog nyid du rtogs pa'i don du'o/ /de ltar yang / dge slong rdo rje 'dzin pa bya/ /de ni</text></item>
<item><p>4a.3</p><section></section><text>ma rungs bsdigs pa'i mchog /ces so/ phyag na rdo rje'i zhabs kyis kyang / /khyim pa dang dge tshul gyi slob dpon la ltos nas slob dpon dge slong mchog tu gsungs so/ /nyan thos kyi theg pa tsam la lhag par mos pa shes rab dman pa la ltos nas ni bkag pa yang 'thad pa'i don to/ /bye ba phrag</text></item>
<item><p>4a.4</p><section></section><text>brgyad cu zhes pa grangs med pa nyid yin yang gtso bo rnams kyi grangs bstan pa'o/ /rnal 'byor pa zhes pa shes rab dang thabs snyoms par 'jug pa ste/ zhi gnas dang lhag mthong zung du 'jug pa'i ting nge 'dzin no/ /de gang rnams la yod pa de rnams dbang phyug ste phul du byung ba thob pa'i phyir ro/ /zhu</text></item>
<item><p>4a.5</p><section></section><text>ba po phun sum tshogs pa gsungs pa/ phyag na rdo rje zhes pa ste me long lta bu la sogs pa ye shes lnga'i bdag nyid can gyi ting nge 'dzin mtshon pa'i rdo rje gang gi phyag na lag mthil ltar yod pa de bzhin du de'o/ /'dzum pa zhes pa ston pa'i dgongs pa mtshon pa ste/ de bzhin gshegs pa rnams kyis ston</text></item>
<item><p>4a.6</p><section></section><text>par bzhed pa'i dgongs pa khong du chud pas 'khor rnams btang snyoms su mi lus pa'i phyir zhes pa sangs rgyas bcom ldan 'das rnams mtshan ma nye bar ston par mdzad de/ ji ltar 'phags pa shes rab kyi pha rol tu phyin pa ston pa'i dus na 'phags pa byams pa la rnam par gzigs pa dang 'od</text></item>
<item><p>4a.7</p><section></section><text>zer rab tu bkye ba dang 'dzum pa rab tu gsal ba'i mtshan nyid kyi rtags rnam pa gsum nye bar bstan pa bzhin no/ /'phags pa spyan ras gzigs dbang phyug la sogs pa de rnams yod kyang phyag na rdo rje la rnam par gzigs pa ni/ 'di sku gzugs dang dam pa'i chos bsrung bar nus pa'i phyir</text></item>
<item><p>4b.1</p><section></section><text>dang / rdo rje theg pa sdud pa la dbang ba'i phyir dang / gdul bar dka' ba 'dul bar nus pa'i phyir ro/ /stan las langs te zhes pa chos la gus pas dul ba dang / rab tu dang ba'i sbyor ba las ma 'ongs pa'i slob ma la bslab pa'i don du yang ngo / /gang yang 'di nyid kyis rgyud mtha' dag gi bsdus pa'i</text></item>
<item><p>4b.2</p><section></section><text>don bstan te de ltar yang gsal ba dang go bar byed pa zhes pa rgyud do/ /de ni rnam pa gsum ste/ thabs kyi rgyud dang / rgyu'i rgyud dang / 'bras bu'i rgyud kyang ngo / /de gsungs pa 'dus pa phyi ma las/ /rgyud ni rgyun chags su brjod de/ /rgyud de rnam pa gsum du 'gyur/ /rten dang rang bzhin nyid dang ni/ /</text></item>
<item><p>4b.3</p><section></section><text>mi 'phrogs pa yi rab dbye las/ /zhes pa'o/ /de la 'bras bu'i rgyud ni zung 'jug gi bdag nyid bcom ldan 'das dpal rdo rje 'chang ste/ ston pa po'i rang bzhin brjod pa'i phyir gsungs pa nyid do/ /gal te yang sgrub pa po dang 'brel pa'i 'bras bu kho na brjod par rigs pa de lta na yang rdzogs par</text></item>
<item><p>4b.4</p><section></section><text>gyur pa na 'di lta bu nyid kyi 'bras bu 'grub po zhes de dang 'dra ba kho nas gsungs so/ /gzhan yang sngags kyi tshul la sgrub pa po'i rang bzhin grub pa yongs su dag pa'i sangs rgyas kyi snying po nyid yod pa la yang dri ma dang bral zhing yongs su dag par dmigs pa nyid kyis mi mthun pa'i phyogs mtha'</text></item>
<item><p>4b.5</p><section></section><text>dag spangs pas 'dod pa'i bsgrub bya 'grub par 'gyur ro/ /gsungs pa yang / sangs rgyas nyid ni bsgrub pa'i rgyu/ /rnam pa thams cad sangs rgyas sbyor/ /zhes so/ /de bzhin du ye shes zhabs kyis kyang / /kun du bzang po'i bdag nyid ni/ /bsgom pa'i 'bad pa byang chub che/ /zhes so/ /</text></item>
<item><p>4b.6</p><section></section><text>sangs rgyas kyi snying po nyid nye bar bstan pa yang rgyu gsum rnams nyid kyis te rdzogs pa'i sangs rgyas kyis chos kyi sku khyab pa dang / de de bzhin nyid dang dbyer med pa'i phyir dang / sangs rgyas nyid sgrub par rung ba nyid kyis so/ /de gsungs pa/ rdzogs pa'i sangs rgyas sku 'phro'i phyir/ /de bzhin</text></item>
<item><p>4b.7</p><section></section><text>nyid dbyer med phyir dang / /kun la rtag tu rigs yod phyir/ /lus can sangs rgyas snying po'o/ /zhes so/ /de'i phyir bcom ldan 'das nyid 'bras bu dang lam du yang ste/ rgyu'i rgyud ni ltos nas brjod par bya'o/ /e yig ni lha mo'i chos 'byung ngo / /waM yig ni rdo rje'o/ /ma yA zhes pa 'dus</text></item>
<item><p>5a.1</p><section></section><text>pa'o/ /shru taM zhes pa zhu zhing ltung ba'o/ /dus gcig na zhes pa thun mong ma yin pa'i lus dang ngag dang sems mtha' dag nye bar dmigs pa rdzogs pa'i rang bzhin lhan cig skyes pa'i dga' ba'i skad cig la bcom ldan 'das byang chub kyi sems kyi rdo rje bde ba chen po dang dbyer med</text></item>
<item><p>5a.2</p><section></section><text>pa'i sku bzhugs pa ste/ chos thams cad khyab pa'i rang bzhin nyid kyis gnas pa'o/ /de gsungs pa/ e yig b+ha ga zhes par brjod/ /yi ge waM ni rdo rjer dran/ /ma yA zhes pa bskyod par byed/ /shru taM gang de rnam gnyis 'dod/ /khu ba'i rnam pa bcom ldan 'gyur/ /de yi bde ba 'dod mar</text></item>
<item><p>5a.3</p><section></section><text>dran/ /chos dang longs spyod rdzogs rang bzhin/ /rdo rje sems dpa'i mtshan nyid do/ /zhes so/ /yang na/ e yig sa ru shes par bya/ /las kyi phyag rgya las can ma/ /lte ba sprul pa'i 'khor lo la/ /'dab ma drug cu rtsa bzhir gnas/ /waM yig chu ru shes par bya/ /chos kyi phyag</text></item>
<item><p>5a.4</p><section></section><text>rgya mA ma kI/ /snying kha chos kyi 'khor lo la/ /chu skyes 'dab ma brgyad par gnas/ /ma yig me ru nges par bstan/ /phyag rgya chen mo gos dkar mo/ /mgrin par longs spyod 'khor lo la/ /chu skyes 'dab ma brgyad gnyis gnas/ /yA yig rlung du rab tu brjod/ /dam tshig phyag rgya sgrol</text></item>
<item><p>5a.5</p><section></section><text>ma ste/ /bde ba chen po'i 'khor lor gnas/ /chu skyes 'dab ma sum cu gnyis/ /shru taM lhan skyes zhes par brjod/ /rnam gnyis dbye bas phye ba'o/ /zhes pa'o/ /lhag ma ni sngar bzhin no/ /'phags pa kun dga' bo la sogs pa zhes pa 'jig rten las 'das pa'i dga' ba</text></item>
<item><p>5a.6</p><section></section><text>mchog la sogs pa yod pa'o/ /'phags pa spyan ras gzigs zhes pa 'dod chags la sogs pa rang bzhin brgyad cu rnams kyi rang bzhin du gyur pa stong pa nyid dang ro gcig pa bde ba chen po'i rnal 'byor las yon tan du gyur pa nyid kyis dbang phyug rnams kyi dbus su gyur pa'o/ /</text></item>
<item><p>5a.7</p><section></section><text>gsungs pa yang / nyon mongs byang chub yan lag 'gyur/ /zhes so/ /phyag na rdo rje ni gnyis su med pa'i ye shes so/ /rnam par gzigs pa ni nyams su myong ba'o/ /stan las langs te zhes pa ni ting nge 'dzin de las langs te yang na gsang ba'i 'khor lo las so/ /</text></item>
<item><p>5b.1</p><section></section><text>bla gos phrag par byas nas zhes pa yan lag mchog la thob par byas nas so/ /pus mo g.yas pa'i lha nga sa la btsugs te zhes pa de bzhin gshegs pa'i brda las/ yongs su dag pa'i longs spyod rdzogs pa'i sku'o/ /sa la zhes pa chos nyid la'o/ /de nyid lag pa thal mo</text></item>
<item><p>5b.2</p><section></section><text>sbyar bar byas nas zhes pa srid pa dang zhi ba dbyer med par gyur pa'o/ /bcom ldan 'das la zhes pa rje btsun gnyis su med pa'i ye shes de nyid la'o/ /gsol ba btab pa zhes pa yid la byed pa med pa nyid kyis 'gro ba'i don la bskul bar mdzad pa'o/ /bskyar nas bshad pa la 'brel pa</text></item>
<item><p>5b.3</p><section></section><text>med pa ma yin no/ /thabs kyi rgyud kyang 'di nyid kyis rnam par bshad de/ thabs zhes bya ba nye bar len pa'i rgyur gyur pa'i rgyu'i rgyud kyi lhan cig byed rgyu gnas pa'o/ /yang na gang rgyud gsum ka yang rnam par bshad pa 'di nyid kyis gsungs par gtogs par bya'o/ /rgyu dang 'bras bu'i</text></item>
<item><p>5b.4</p><section></section><text>dngos po dang khyad par ni de ma thag bshad par bya'o/ /gal te rdo rje 'chang nyid ni bskyed bya dang rnam par bsgyur bya dang thob bya rnams las cir 'gyur/ bskyed bya yin no zhe na/ rnam par 'jigs pa dang phyogs gcig par 'gyur ro/ /gsungs pa yang dge slong rnams gang cung zad kun 'byung ba'i</text></item>
<item><p>5b.5</p><section></section><text>chos can de thams cad ni 'gog pa'i chos can yin no zhes so/ /de'i phyir slar 'khor ba pa nyid du 'gyur gyis phyogs gcig pa nyid kyis thams cad mkhyen pa nyid du mi 'gyur te/ yul dang dus bzlog nas gnas skabs gzhan gcig par shes pa la yul dang dus gzhan mi shes pa</text></item>
<item><p>5b.6</p><section></section><text>srid pa'i phyir ro/ /de'i phyir grol ba dang ma grol ba dag khyad par med par thal bar 'gyur ro/ /rnam par bsgyur bya'i phyogs ni bskyed bya'i phyogs dang khyad par med de/ 'ga' zhig gis gnas skabs can gcig nyid kyi gnas skabs gzhan bzlog nas gnas skabs gzhan rab tu 'jug pa</text></item>
<item><p>5b.7</p><section></section><text>la gser la sogs pa'i rna rgyan gyi dngos po la sogs pa ltar rnam par 'gyur ba'i tha snyad do/ /de yang skad cig 'jig par smra ba'i sangs rgyas pa rnams kyi 'dod pa la mi srid de/ shin tu mtshungs pa rnams kyis kyang skad cig so sor rjes su 'gro ba med par 'jig pa 'byung ba'i rang bzhin</text></item>
<item><p>6a.1</p><section></section><text>nyid kyi phyir ro/ /thob bya nyid la ni nyes pa mang ste thob bya'i 'bras bu lhan cig byed pa dang nye bar len pa dag nye bar mkho ba med do/ /gang yang thob ba zhes bya ba ni ma thob pa thob pa'o/ /de yang tha dad pa nyid la rigs par 'gyur te/ phrad pa dang bral ba dag tha dad du mtha'</text></item>
<item><p>6a.2</p><section></section><text>gcig pa'i phyir ro/ /de ltar na yang sangs rgyas nyid dang ldan pa zhes par 'gyur gyi sangs rgyas zhes par ni mi 'gyur te/ ji ltar ba lang dang ldan pa bzhin no/ /tha dad med na ni thob pa nyid de thob bya ma yin no/ /gang zhig dang tha dad med pa de de'i rang bzhin du 'gyur te/ ji ltar me'i tsha ba nyid bzhin no/ /</text></item>
<item><p>6a.3</p><section></section><text>de'i phyir lam goms pa med pa kho nar sems can thams cad sangs rgyas nyid du 'gyur te/ gang zhig gang gi rang bzhin nyid yin pa de ni mngon du byed pa'i thabs kyi rab tu sbyor ba la 'bad pa med do/ /gal te rang bzhin du gyur kyang kun rdzob tu thog ma med pa'i rnam par rtog pa yang dag pa ma yin pa'i</text></item>
<item><p>6a.4</p><section></section><text>rab rib kyis bsgribs pa'i phyir/ rab tu gsal ba dang ldan pa'i rang bzhin dang tha dad pa lta bur 'gyur ro/ nam mkha'i rab tu gsal ba la sogs pa yang sprin la sogs pas bsgribs pa bzhin no zhe na ma yin te/ gnyi gar yang chos nyid gcig tu gnas pa nyid kyis bsgrib par bya ba dang sgrib</text></item>
<item><p>6a.5</p><section></section><text>par byed pa dag mi rigs pa'i phyir ro/ /nor bu la gnas pa'i 'od dang mkhregs pa dag la bsgrib par bya ba dang sgrib par byed pa nyid ces bya ba yod pa ma yin no/ /'gal ba de dag ni chos dang chos can tha dad pa dag kho na la rigs so/ /gang yang bsgribs pa nyid ces bya ba ni sangs rgyas</text></item>
<item><p>6a.6</p><section></section><text>nyid kyi nges pa dang mi ldan pa'i rang bzhin nyid na/ gang zhig gang la nges pa dang mi ldan pa nyid kyi gnas pa de ni de la rang gi don bya ba yongs su 'dor ba ma yin te/ sreg pa zhes ma nges kyang sreg byed ma yin par mi 'gyur ro/ /ji srid byis pa la sogs pa'i lus la gnas shing des</text></item>
<item><p>6a.7</p><section></section><text>nges pa dang mi ldan pa'i nor bu dang / sngags dang sman rnams kyang rang gi don bya ba byed do/ /gzhan yang rnam par rtog pa rnams kyis yang dag pa'i don mthong ba sgrib par byed pa nyid kyis/ mun pa'i tshul nyid la sgrib par byed pa nyid du 'gyur na yang sangs rgyas nyid ni mnyam pa med pa'i snang</text></item>
<item><p>6b.1</p><section></section><text>ba mchog gi tshul nyid las ji ltar bsgrib par bya ba nyid du 'gyur/ snang ba ni mun pas bsgrib par bya ba ma yin te snang ba ni mun pa 'joms par byed pa'o/ /gal te yang de ltar yin na nam yang sgrib pa spong ba dang bsgom par bya ba ma yin no/ /gang yang dri ma spangs par gyur pa sems kyi</text></item>
<item><p>6b.2</p><section></section><text>bsgrib par bya ba dang / gnyen por 'gyur ba dum bu ma yin pa'i rang bzhin dngos po gcig dang dus gcig la gsum po 'di dag ji ltar rigs par 'gyur/ /bdag nyid la bya ba 'gal ba'i phyir ro/ /dus tha dad pa nyid la ni shin tu mi rigs te gcig gi dus na gzhan mi srid pa'i phyir ro zhe na de dang de</text></item>
<item><p>6b.3</p><section></section><text>dag thams cad la snying po med de/ gsungs pa'i don rtog ge'i bgrod bya ma yin pa nyid kyi phyir ro/ /gsungs pa yang mdo sde rgyan du/ rten dang ma nges ma khyab dang / /kun rdzob pa dang skyo ba can/ /byis pa la brten rtog ger 'dod/ /de phyir de ni de yul min/ /zhes so/ /de nyid gsungs</text></item>
<item><p>6b.4</p><section></section><text>pa/ dpal he ru ka mngon par brjod par/ thun mong rgyud rnams thams cad kyi/ /gtan tshigs rnams kyis gzhom bya min/ /dad pa tsam gyis gzung bya ste/ /mig dang lag par ma yin no/ /zhes so/ /theg pa chen po'i rgyud bla mar yang / /rang byung rnams kyi don dam la/ /dad</text></item>
<item><p>6b.5</p><section></section><text>pa kho nas 'dir 'jug bya/ /'od 'bar nyi ma'i dkyil 'khor la/ /mig med mthong bar mi 'gyur ro/ /zhes so/ /sa ra ha'i zhabs kyis kyang / /blo yi spyod yul nyid min ngag gi spyod yul min/ /bla mas bstan pa dngos po'i gtam ni ring por 'jug /de ni rim gyis snying rje la</text></item>
<item><p>6b.6</p><section></section><text>sogs yon tan dkar/ /dad ldan snying gar go 'phang rang nyid sbyin par 'gyur/ /zhes so/ /de ltar na rig byed la sogs pa'i rab tu 'jug pa yang mi 'gal ba nyid do zhe na ma yin te/ de ni 'jig rten las 'das pa'i tshad mas kyang mi 'thad pa'i phyir ro/ /'dir ni de mi srid de/ bla</text></item>
<item><p>6b.7</p><section></section><text>ma brgyud pa las 'ongs pa'i man ngag gis nyams su myong ba khong du chud pa'i phyir ga la mtshungs/ /dad pa yang 'dir yod pa nyid dang yon tan can nyid dang nus pa nyid kyis tshad ma'i yid brtan pas yid ches pa dang dang ba dang 'dod pa'i rnam pa ste/ gzhan blun po rnams kyis ltar rigs pa</text></item>
<item><p>7a.1</p><section></section><text>dang bral ba ni ma yin no/ /'on kyang khas blangs nas kyang brjod par bya ste/ re zhig gang bskyed bya nyid la rnam par 'jig pa nyid du brjod pa de la 'di'i rnam par 'jig cing mar me la sogs pa ltar rgyun zad pa tsam mam/ sa bon la sogs pa dang myu gu la sogs pa</text></item>
<item><p>7a.2</p><section></section><text>ltar rgyun gzhan skyes pa na sngar gyi rgyun log gam skad cig so sor 'bras bu 'dra ba gzhan dang gzhan skye ba yin/ re zhig dang po ni ma yin te sems ni brtan pa ltar rnam pa thams cad du 'chad pa mi srid pa'i phyir ro/ /mar me la sogs pa la yang nye bar 'tshe ba med pa'i sa phyogs su mar khu</text></item>
<item><p>7a.3</p><section></section><text>dang sdong bu la sogs pa yod na yun ring du gnas pa grub na nam mkha' ltar yangs shing dri ma med pa bsod nams dang ye shes kyi tshogs dang ldan pa'i bcom ldan 'das smos kyang ci dgos/ 'jig rten na yang ji srid bsod nams dman pa tsam yod pa de srid sems can rnams kyi rgyun mi 'chad</text></item>
<item><p>7a.4</p><section></section><text>par mthong ba yin no/ /de nyid kyi phyir phyogs gcig tu gnas pa nyid kyi skyon med de tshogs gnyis kyis khyab pa'i phyir ro/ /phyogs gcig pa nyid la yang thams cad mkhyen pa nyid med do/ /gzhon nu ma'i pra ti se na'i shes pa lta bu dang / bden pa'i rmi lam gyi shes pa ltar dus dang phyogs mtha' dag na</text></item>
<item><p>7a.5</p><section></section><text>gnas pa'i dngos po phyin ci ma log par shes pa rnal 'byor pa'i ye shes so/ /de yang phyogs gcig nyid kho na ma yin te/ gzhan du na yun ring po dang 'das pa la sogs pa 'ga' zhig rtogs pa med do/ /phyogs gnyis pa yang bcom ldan 'das la mi srid de/ 'bras bu mi 'dra ba bskyed</text></item>
<item><p>7a.6</p><section></section><text>pa'i rgyu mi srid pa'i phyir ro/ /kun nas nyon mongs pa gnyis ni de'i rgyu ste de yang bcom ldan 'das kyis spangs so/ /'on te de yang mi 'dod pa'i rkyen gyi stobs kyis nyams pa/ 'dod pa ma yin zhing rang gi 'dod pa'i dbang gis kyang ma yin te/ de'i sprul pa'i sku'i rgyun bstan pa la mi srid pa'i</text></item>
<item><p>7a.7</p><section></section><text>phyir ro/ /gsum pa ni mi 'dod pa ma yin te chad pa med cing rtag pa'i longs spyod rdzogs pa'i sku la 'dod pa nyid kyi phyir ro/ /de'i phyir longs spyod rdzogs pa dang sprul pa'i sku la ltos nas bskyed bya nyid kyang 'dod pa'o/ /chos kyi sku la ltos nas ni thob bya nyid do/ /ji ltar brjod pa'i skyon gyi</text></item>
<item><p>7b.1</p><section></section><text>skabs kyang med de/ de ltar yang re zhig gang brjod pa tha dad med pa la thob pa 'gal zhes pa'o/ /de la thob pa ni khong du chud pa de lag pas 'dzin pa ni ma yin no/ /de yang dbyer med kyang nyes pa med do/ /gang zhig gang la gnas shing rang bzhin du gyur pa la yang de gdon mi za bar nges pa ma yin te/ </text></item>
<item><p>7b.2</p><section></section><text>ji ltar skad cig 'jig pa la sogs pa la yang ji srid nges par gyur pa de srid ma nges pa nyid du dpyod do/ /gang yang 'di dag don dam pa'i bden pa la ltos nas sam/ kun rdzob kyi bden pa la ltos nas brjod par bya/ dang po ltar na mi 'dod pa cung zad kyang med do/ /don dam pa'i bden pa la ni thob</text></item>
<item><p>7b.3</p><section></section><text>par bya ba dang thob par byed pa dang thob pa rnams med de/ don dam pa'i chos thams cad nye bar dmigs pa med pa'o/ /gnyis pa la ni mngon sum gyis 'gal ba'o/ /gang gi phyir sems kyi rnam 'gyur las rang gi ngo bo rnam pa gzhan du gnas pa yang rnam pa gzhan du mthong bar 'gyur</text></item>
<item><p>7b.4</p><section></section><text>te/ ji ltar mkhris pa 'khrugs pa'am d+ha du ra la sogs pa zos pa las rang gi lus la sogs pa 'khor ba med kyang 'khor ba nyid dang / ji ltar yang de'i glo bur gyi 'khrul pa'i rgyu rnam par nyams pa dang rang gi lus la sogs pa rang bzhin du gnas pa la yang thob par brjod cing de thob</text></item>
<item><p>7b.5</p><section></section><text>pa'i ched du thabs kyi rab tu sbyor ba yang byed pa de bzhin du 'dir yang mi rigs pa ci yod/ 'di nyid kyi nges pa dang mi ldan pa nyid kyis kyang yod pa'i don gyis bya ba byed pa nyid du brjod pa spangs pa yin te 'di ni rnam pa thams cad du rigs pa med do/ /gang yang snang ba ni ji ltar mun pas sgrib</text></item>
<item><p>7b.6</p><section></section><text>bar byed ces pa la sogs pa brjod pa de yang cung zad med de/ sangs rgyas nyid dang rnam par rtog pa dang / snang ba dang mun pa'i sgra'i brjod par bya'i tshul khyad par med de/ mi mthun pa'i phyogs bzlog par nus pa'i phyir dang / de rnams kyis bzlog par mi nus pa'i phyir dang / shes bya</text></item>
<item><p>7b.7</p><section></section><text>thams cad khong du chud pa'i rgyud nyid kyis kyang snang ba'i tshul du brjod cing / rnam par rtog pa rnams kyang rtag tu yang dag pa ma yin pa la mngon par zhen pa nyid kyis mun pa'i tshul nyid du'o/ /gal te 'gal ba dag chos can gcig nyid ces ji ltar brjod ce na/ mthong ba la mi</text></item>
<item><p>8a.1</p><section></section><text>rigs pa ci rtag par 'dzin ba la sogs pa mi mthun pa'i phyogs dang / skad cig ma nyid la sogs pa la'ang gnyen po'i phyogs yin gyi chos can du ma nyid ni ma yin te/ sems kyi rang bzhin skad cig ma nyid la rang gi ngo bo dang ldan par 'dzin pa dang phyin ci log tu</text></item>
<item><p>8a.2</p><section></section><text>gzung ba yang de nyid do/ /de nyid kyi phyir/ sems kyi rang bzhin dag pa la/ /dri ma rnams ni glo bur pa'o/ /zhes gsungs so/ /dum bu ma yin pa'i sems gcig la zhes pa ni khyod gang gis bslus par gyur/ rnam par ma dpyad pa'i kun rdzob tu sems ni yid 'phrog pa gcig dang</text></item>
<item><p>8a.3</p><section></section><text>du ma ste de'i chos rnams kyang mang po'o/ /don dam par ni gcig ma yin zhing du ma yang ma yin no/ /de nyid kyi phyir dkyil 'khor gyi 'khor lo la sogs pa du ma'i rnam par spro ba dang / ye shes lnga dang sku gsum dang stobs dang mi 'jigs pa la sogs pa'i chos rnams kyang tha dad pa</text></item>
<item><p>8a.4</p><section></section><text>ma yin te/ phan tshun ldog pa ma grub pa'i phyir dang / ye shes gcig rjes su 'gro ba'i phyir dang rnal 'byor dang bde ba gcig pa'i phyir yang ngo / /tha mi dad pa yang ma yin te mtshan nyid tha dad cing don sna tshogs kyi bya ba byed pa'i phyir yang ngo / /dngos po don dam pa khas blangs na</text></item>
<item><p>8a.5</p><section></section><text>tha dad pa dang tha mi dad pa la sogs pa'i phyogs su lhung ba'i skyon du 'gyur gyi/ rmi lam la sogs pa ltar rnam pa thams cad rab tu mi gnas pa la ni ma yin no zhes pa ste ha cang thal bar 'gyur bas chog go/ /da ni mdor bsdus te brjod pa'i don nyid gsal bar bya ba'i phyir</text></item>
<item><p>8a.6</p><section></section><text>bshad par bya ba/ gsol ba gdab par bya ba'i phyir yul du gyur pa las thabs kyis bsdus pa'i don gsol ba 'debs pa po rang nyid kyis nye bar bsdus te gsungs pa/ nyan par zhes bya ba la sogs par gsungs pa'o/ /de la thog ma kho nas thabs kyi rgyud kyis bsgom pa'i</text></item>
<item><p>8a.7</p><section></section><text>go rims bstan pa'i phyir dang / rnam par sbyang bar bya ba'i don mdor bsdus pa'i phyir dang / yongs su dag pa'i rang bzhin gsal bar bya ba'i phyir yang bskyed pa'i rim pa la gsol ba btab pa'o/ /bskyed pa zhes pa bskyed pa dang bltam pa dang skye ba'o/ /de la rab tu sbyor ba 'di</text></item>
<item><p>8b.1</p><section></section><text>yis zhes pa rnal 'byor te de'i mtshan nyid do/ /de nas de'i thabs las byung ba rdzogs pa'i rim pa ste/ bskyed pa dang rdzogs pa dang grub pa dang zung 'jug gi rim pa'o/ /de'i rgyu ni bskyed pa'i rim pa'i 'bras bu'i rang bzhin de rgyu la 'bras bu nye bar btags nas de ltar brjod do/ /de</text></item>
<item><p>8b.2</p><section></section><text>yang rnam pa gnyis te rang byin gyis brlab pa dang 'od gsal gyi dbye ba las so/ /rdo rje'i bzlas pa ni rim pa gnyis la rjes su 'gro'o/ /bskyed pa dang rdzogs pa'i rim pa'i dbye ba las rim pa dag ni gnyis kho na'o/ /de gsungs pa/ rdo rje can gyi chos bstan pa/ /rim pa gnyis</text></item>
<item><p>8b.3</p><section></section><text>la yang dag brten/ /bskyed pa'i rim pa nyid dang ni/ /rdzogs pa'i rim pa nyid kyang ngo / /zhes so/ /de'i phyir gtso bo nyid kyis rim pa gnyis po kho na thog mar zhus pa ste/ zhu ba'i lhag ma rnams ni de'i yan lag go/ /de nyid gsungs pa/ rnam pa thams cad gcig sdom la/ /</text></item>
<item><p>8b.4</p><section></section><text>zhes pa 'di thams cad kyi rnam pa'i rab tu dbye ba rnam pa gcig ste/ gnyis pa med pa ni sdom pa ste bsdus pa gang yin pa de bzhin du de'o/ /de la zung 'jug ni 'bras bu'i rgyud do/ /rang byin gyis brlab pa dang 'od gsal ba dag pa dang de'i yan lag kyang rgyu'i rgyud do/ /bskyed pa'i rim</text></item>
<item><p>8b.5</p><section></section><text>pa yan lag dang bcas pa ni thabs kyi rgyud do/ /de'i rjes la bskyed pa dang rdzogs pa'i rim pa 'di dag kyang 'byung ba dang 'byung ba las gyur pa'i tshogs la brten pa dag go zhes khams lnga'i mtshan nyid zhus pa/ ji ltar rlung dang me dang chu/ /zhes pa rlung dang me dang chu dang sa dang nam mkha'</text></item>
<item><p>8b.6</p><section></section><text>yang ji ltar te mtshan nyid ji ltar zhes pa'o/ /'dir yang tshig 'bru la rab tu rton pa las bzlog ste don la rab tu rton par brjod pa dang / rgyud ni bla ma'i bka' drin gcig pus khong du chud pa nyid du gsal bar bya ba'i phyir rtags la sogs pa bzlog par blta'o/ /rim pa gnyis ka la</text></item>
<item><p>8b.7</p><section></section><text>yang ye shes lnga'i rang bzhin can gyi lha bsgom par bya'o zhes rnam pa lnga'i mtshan nyid zhus so/ /yul drug gi mtshan nyid zhus pa ni bar du chod kyang khams lnga zhus pa'i mthar shes par bya'o/ /de nas yul drug ces pa yul drug dang yul can gyi yang mtshan nyid ci ste/ yul gyi</text></item>
<item><p>9a.1</p><section></section><text>sgras 'dir yul can yang ma bzung ste 'brel pa can gyi sgra nyid las so/ /sku gsung thugs byin gyis brlab pa dang ldan pa'i lha bsgom par bya'o zhes te zhus pa/ sku gsung thugs byin gyis brlab ces pa'o/ /sku gsung thugs byin gyis brlab pa dang / phyi dang</text></item>
<item><p>9a.2</p><section></section><text>nang du rnam par dag pa yang rab tu rtogs par bya'o zhes de zhus pa/ phyi rol dang ni nang du gnas/ /zhes pa'o/ /phyi dang nang gi rnam par dag pa bla na med pa mtshan sum cu rtsa gnyis dang dpe byad brgyad cus spras pa/ sna tshogs pa'i phyag dang zhal la sogs pa'i sprul pa yang bskyed pa'i</text></item>
<item><p>9a.3</p><section></section><text>rim pas ji ltar zhes de zhus pa/ lha yi zhes pa la sogs pa'o/ /bskyed pa'i rim pa la gnas pa rdzogs pa'i rim pa la 'jug pa ni rdo rje'i bzlas pa las gzhan gyis ma yin zhing de yang lam lnga shes pa med na med la de rnams kyang lus kyi rang bzhin shes pa med na med de/ de yang</text></item>
<item><p>9a.4</p><section></section><text>rtsa'i rang bzhin dang grangs med pa dag las ma yin no zhes rim pa gnyis ka'i yan lag tu gyur pa rdo rje'i bzlas pa la sogs pa rnams kyi rim pas zhus pa zla ba nyi ma zhes pa la sogs pa'o/ /rim pa gnyis pa la'ang lus kyi gong bu'i dngos po lus dang ngag dang sems mnyam pa</text></item>
<item><p>9a.5</p><section></section><text>nyid bsgrub par bya'o zhes de zhus pa lus kyi gong bu de ji ltar zhes lus kyi ste lus 'di'o/ /gong bu zhes pa gong bu ni rnam dbye dang bral bar bstan pa ste/ de'i mtshan nyid ces shes par bya'o/ /bskyed pa'i rim pa sgom pa pos nges par tshogs kyi pU dza bya zhing der dam tshig bsrung</text></item>
<item><p>9a.6</p><section></section><text>ba'i don du brda shes par bya'o zhes de dag zhus pa dam tshig ces pa la sogs pa'o/ /rtsa'i 'khor lo yang 'khor lo nges par bya ba'i rnal 'byor pas kyang phyi dang nang gi bdag nyid kyi gnas la sogs pa'i rnam par gzhag pa dang rab tu dga' ba la sogs pa'i sa'i rnam par gzhag pa</text></item>
<item><p>9a.7</p><section></section><text>yang phyi dang nang du shes par bya'o zhes de dag rim gyis zhus pa gnas kyi brda zhes pa la sogs pa ste/ gnas la sogs pa'i brda rnams ji tsam zhes pa'i don to/ /phyi rol gyi gnas la sogs pa bskor ba'i rnal 'byor pa/ rnal 'byor ma blta bar 'dod pas de mthong bar 'gyur ram</text></item>
<item><p>9b.1</p><section></section><text>zhes te zhus pa ji ltar mtshan ma mthong bar 'gyur zhes pa'o/ /bzlas pa dang sbyin sreg byas pa'i rnal 'byor pas rang gi don du las rab 'byams bsgrub par bya'o zhes gsungs pa/ ji ltar khyod kyi las bcu gnyis zhes pa la sogs bcu gnyis po rnams gang ces pa'i don</text></item>
<item><p>9b.2</p><section></section><text>to/ /cho ga dang ldan pa kho na'i sngags bzlas na 'grub par 'gyur ro zhes sngags bzlas pa'i mtshan nyid zhus so/ /de yang cho ga byas pa kho na'i bgrang phreng gis bsgrub par bya'o zhes bgrang phreng zhus pa ji lta bu'i bgrang phreng rigs zhes pa de bgrang phreng ji lta bu rigs zhes so/ /bzlas pa</text></item>
<item><p>9b.3</p><section></section><text>nyid kyang sngags kyi mtshan nyid shes pas bya'o zhes de zhus pa/ bzlas pa'i mtshan nyid ji tsam zhig ces pa rnam pa ji tsam dang / bzlas pa zhes pa bzlas pa'i sngags te de'i mtshan nyid do/ /'di dag thams cad lha'i rnal 'byor gyis bya'o zhes lha'i rnal 'byor zhus pa/ ji tsam zhes pa</text></item>
<item><p>9b.4</p><section></section><text>la sogs pa ste/ lha'i rnam pa'i rnal 'byor las dkyil 'khor gyis 'khor bar bskor nas bzhugs pa ste/ rgyud 'dir ji tsam gyi lha'i bdag nyid can gyi dkyil 'khor zhes pa'i don to/ /lha'i rnal 'byor yang bsrung ba dang phur bu gdab pa la sogs pa sngags rnams kyis dman</text></item>
<item><p>9b.5</p><section></section><text>pa ma yin no zhes de zhus pa/ grub pa'i sngags ni ji ltar blta/ /zhes pa grub pa'i rgyur gyur pa'i sngags ni grub pa'i sngags so/ /bgegs dang bral bar bsgom pa'i rgyud nyid las 'dir rnal 'byor ma'i tshul la gnas pas bzlas pa dang bsam gtan mchog gis gzhon</text></item>
<item><p>9b.6</p><section></section><text>nu ma'i mchod pa bya ba dang / de yang tshes gang la dang de la yang chang dang ldan pa'i gtor ma ji ltar dbul bar bya zhes gsum zhus pa'i rim pas gzhon nu ma zhes pa la sogs pa ste gzhon nu ma nyid gzhon nu ma'o/ /ji tsam zhes pa gang la'o/ /thams cad kyi tshe 'di nyid kyi bgegs</text></item>
<item><p>9b.7</p><section></section><text>dang bral ba'i don du dam tshig gi ril bu bsten par bya'o zhes bdud rtsi lnga dang lcags kyu lnga zhus so/ /lha'i 'khor lo rgyas par bsgom pa'i rnal 'byor bas slob ma rjes su gzung ba la sogs pa'i don du rdul tshon gyi dkyil 'khor bri bar bya ba de yang thig gdab pa sngon du 'gro ba dang / </text></item>
<item><p>10a.1</p><section></section><text>de yang sa sbyang ba sngon du 'gro ba dang / de rnams kyang srung ba'i 'khor lo sngon du 'gro ba can no zhes bzhi po rim pas zhus so/ /slob mas ji lta bu bla mar bya zhing des kyang ji lta bu'i slob ma yang dag par bsdu zhes bla ma dang slob ma'i mtshan nyid zhus pa/ slob dpon</text></item>
<item><p>10a.2</p><section></section><text>zhes pa rnam dbye med pa ni/ /dang po gcig gi tshig gi mtha' can no/ /gang gis zhes pa mtshan nyid kyis/ /zhes par shes par bya ste lhan cig pa'i don la gsum pa'o/ /cho ga ji lta ba bzhin dbang bskur ba ni rgyud nyan pa la sogs pa la dbang ba'o zhes gsungs pa/ ji tsam zhes pa</text></item>
<item><p>10a.3</p><section></section><text>la sogs pa ste/ dbang bskur ba rnam pa du zhes pa'i don to/ /bzhi pa kho na gtso bo dang 'bras bur gyur pa'o zhes de zhus pa'o/ /rnal 'byor pas rang dang gzhan rnams kyis kyang dus dang dus ma yin pa'i 'chi ba'i rtags shes nas nus pa ji lta bar de bzlog pa la 'bad par bya'o zhes de</text></item>
<item><p>10a.4</p><section></section><text>dag zhus pa'o/ /dus bzhi'i mtshan nyid shes pa ni sngags la sogs pa bsgrub pa la mkhas pa nyid de zhes de zhus pa'o/ /de bzhin du gleng gzhi'i rnam par gzhag pa la mkhas pa dge ba la 'jug par 'gyur ro zhes gleng gzhi gzhag pa zhus pa'o/ /dus gang la sngags ji tsam</text></item>
<item><p>10a.5</p><section></section><text>bzlas pas 'grub zhes gsungs pa dus shes pa la sogs pa'o/ /drod la sogs pa thob kyang rnal 'byor pa spyod pa dang bral bas mi 'grub po zhes gsungs pa/ spyod pa zhes pa la sogs pa'o/ /rnal 'byor ma'i rgyud la sogs pa lhag par mos pa'i dbye bas bstan pa rnams</text></item>
<item><p>10a.6</p><section></section><text>kyi yang grangs nges pa ni rab tu dang ba'i phyir ro zhes te zhus pa bzhi pa'o/ /rang ngam gzhan gyis byas pa'i sku gzugs la sogs pa rab tu gnas pa dang bral na mchod par mi 'os pa nyid do zhes rab gnas zhus pa'o/ /sngags la sogs pa 'grub pa'i yan lag nyid las sbyin sreg</text></item>
<item><p>10a.7</p><section></section><text>ces te sbyin sreg nyid mchod sbyin no/ /sbyin sreg la sogs pa las gzhan gyis kyang sngags 'ba' zhig 'grub par byed pa yod do zhes grub pa phra mo don du gnyer bar byed pa 'ga' zhig gi phyir de zhus pa'o/ /rnal 'byor gyi stobs kyis skra dkar la sogs pa bzlog par mi nus na sman</text></item>
<item><p>10b.1</p><section></section><text>gyi rab tu sbyor ba bya'o zhes bcud len zhus pa'o/ /yan lag gi dam tshig gi gtso bo nyid las chang btso ba zhus pa'o/ /rna ba phan tshun brgyud pa tsam gyi sngags kyi gug skyed la sogs pa nyams par 'gyur ro zhes sngags btu ba'i phyir zhus pa gnyis so/ /sngags rnams kyi</text></item>
<item><p>10b.2</p><section></section><text>'byung gnas ni 'di las zhes pa ste/ sngags kyi 'byung gnas A li kA li bkod pa'i 'khor lo zhes pa'i don to/ /bskyed pa'i rim pa la gnas pas kyang tshar bcad pa dang rjes su bzung bas kyang 'ga' zhig gdul bar bya'o zhes de dag zhus pa'o/ /phyag rgya chen po'i dngos</text></item>
<item><p>10b.3</p><section></section><text>grub ni de kho na sgom pa rnams kyis te gzhan gyis ma yin no/ /de kho na'ang stong pa nyid dang snying rje dbyer med pa'o/ /stong pa nyid kyang rnam pa gnyis so zhes rdzogs pa'i rim pa rgyas par bya ba'i don du bzhi po rim pas zhus pa ste/ de nyid rnams zhes pa bdag gi de kho na la sogs</text></item>
<item><p>10b.4</p><section></section><text>pa'i dbye bas rnam pa bzhi nyid las mtshan nyid ces 'brel par bya'o/ /stong pa nyid dang snying rje dag la yang ji ltar dbyer med pas bsgom zhes gsungs pa/ chos rnams thams cad yongs shes pa'i/ /rgyur gyur pa'i sgom pa de chos thams cad bsgom pa ste de'i mtshan nyid ji lta</text></item>
<item><p>10b.5</p><section></section><text>bu bshad du gsol lo/ /zhu ba gzhan ni med de 'di dag kho nas rim pa gnyis yan lag dang bcas pa rdzogs so zhes pa'o/ /skabs su bab pa snod kyi mtshan nyid la sogs pa'i don yang de nyid las zhus pa nyid do/ /de ltar don drug cu rtsa gnyis po rnams kyis gsol ba</text></item>
<item><p>10b.6</p><section></section><text>gdab pa'i sgo nas nye bar bsdus pa las/ 'di tsam kho na'i don bshad par bya'o zhes pa rgyud kyi bsdus pa'i don bstan te zhes pa'o/ /le'u dang po'i rnam par bshad pa'o// //'di nas brtsams te gsungs pa'i zhu ba rnams kyi don rim pas bstan pa'i phyir le'u gnyis pa la sogs</text></item>
<item><p>10b.7</p><section></section><text>pa sum cu rtsa gsum gyi mthar thug pa ni gzhung ngo / /de la bcom ldan 'das kyis gsungs pa zhes pa sdud par byed pa'i tshig go/ /legs so legs so zhes pa mtha' dag yongs su rdzogs par gsol ba btab pa nyid kyis phyag na rdo rje la bsngags pa'o/ /de nyid gsungs pa/ </text></item>
<item><p>11a.1</p><section></section><text>gsang ba zhes pa ste gang las khyod nyan thos dang rang sangs rgyas mtha' dag gi spyod yul ma yin pa'i don rdzogs par zhu ba zhes bsngags pa'i rim pas skabs kyi don bstan pa'i phyir gsungs pa/ de nas zhes pa la sogs pa'o/ /de nas kyi sgra ni</text></item>
<item><p>11a.2</p><section></section><text>bar ma chad pa'i don to/ /'di las zhes pa mgo 'di las le'u'i mthar thug pa bskyed pa'i rim pa bshad par bya'i zhes 'brel lo/ /bskyed pa'i rim pa ni skye gnas bzhi dang chos mthun pas de rnam par dag pa'i phyir dang / lus dang ngag dang sems dben pa'i rim</text></item>
<item><p>11a.3</p><section></section><text>pas rdzogs pa'i rim pa la 'jug pa'i phyir yang bsgom par bya'o/ /de'i phyir skye gnas de rnams kho na rim pas ston pa bzhin zhes pa la sogs pa'o/ /de las zla ba dang nyi ma las sa bon dang mtshan ma'i rim pas rdzogs pa'i lha ni skye gnas sgo nga las skyes pa'o/ /</text></item>
<item><p>11a.4</p><section></section><text>yab dang yum gyi rdo rje dang pad+ma bsrubs pas zhu ba'i byang chub kyi sems las 'thon pa ni skye gnas mngal las skyes pa'o/ /zla ba dang sa bon tsam las skyes pa ni skye gnas drod gsher las skyes pa'o/ /spro ba ni skye gnas drod gsher las skyes pa'o zhes kha cig go/ /sa bon</text></item>
<item><p>11a.5</p><section></section><text>la sogs pa dang bral bas skad cig la 'od gsal las skyes pa ni skye gnas rdzus te skyes pa'o/ /skye gnas rdzus te skyes pa nyid zab mo bskyed pa'i rim pa dang brtag pa rdzogs pa'i rim par yang rnam par gzhag par bya'o/ /gang yang sman pa snying rje dang ldan pa ni gzhan gyi yang</text></item>
<item><p>11a.6</p><section></section><text>'chi 'pho ba la nad gzhi dang bcas pa nye bar bstan nas/ sman nye bar bstan pa ltar thog mar kun nas nyon mongs pa gsum kho na nye bar bstan to/ /gzhan yang / mya ngan 'das pa'i mtha' gang yin/ /'khor ba dag gi mtha' yang ste/ /de dag khyad par phra mo yang / /cung</text></item>
<item><p>11a.7</p><section></section><text>zad yod pa ma yin no/ /zhes pa'i tshul las yongs su dag pa'i rang bzhin kho na thog mar bstan te/ yongs su dag pa'i rang bzhin shin tu nges pa na dri ma dang bral ba yongs su dag pa'o/ /de gsungs pa dpal brtag pa gnyis pa'i rgyal por/ chos 'di rnams ni mya</text></item>
<item><p>11b.1</p><section></section><text>ngan 'das/ /'khor ba'i rang bzhin gti mug las/ /rmongs med 'khor ba dag pa ste/ /'khor ba la ni mya ngan 'das/ /zhes so/ /gal te chos bstan pa 'di 'dzam bu'i gling las gling gzhan na'ang yod pa ma yin nam/ gal te med na ji ltar zhe na gsungs pa/ shar zhes pa la</text></item>
<item><p>11b.2</p><section></section><text>sogs pa'o/ /longs spyod chen pos yang dag 'tsho/ /zhes pa longs spyod chen pos yang dag par 'tsho bar 'gyur ba'i las kyis yang dag par 'tsho ba'o/ /blun pa rang nyid sgrub pa dang sel ba la rmongs pa'i phyir ro/ /rmongs pa gzhan gyis brjod pa'i don 'dzin mi nus pa'i phyir/ de</text></item>
<item><p>11b.3</p><section></section><text>dag nyid bye brag mi phyed pa'o/ /'dzam bu'i gling rnams na ji lta zhe na gsungs pa/ 'dzam bu'i gling zhes pa la sogs pa ste/ gcig gi tshig mang po'i tshig go/ /yang na gling bzhi pa gzhan gyi 'dzam bu gling la ltos pas so/ /las kyi sa zhes pa legs byas dang nyes byas kyi</text></item>
<item><p>11b.4</p><section></section><text>las rnams kyi gnas te/ gling gzhan rnams ni phal cher rnam smin gyi 'bras bu longs spyod pa'i sa'o/ /las kyi rnam par dbye ba ston pa/ legs byas zhes pa la sogs pa ste/ legs byas dang nyes byas kyang so sor rnam pa gsum mo/ /phal cher gyi rgyu mthun pa dang</text></item>
<item><p>11b.5</p><section></section><text>dbang gi 'bras bu longs spyod pa'i sa ni 'dzam bu'i gling 'di'o zhes gsungs pa skye ba snga ma zhes pa la sogs pa'o/ /ji ltar 'di kho na las kyi sa yin zhe na gsungs pa/ rgyags pa zhes pa la sogs pa ste 'di kho nar mi bzad pa'i rgyags pa dang ser sna dang gdug pa'i sems</text></item>
<item><p>11b.6</p><section></section><text>dang g.yo dang sgyu dang mngon pa'i nga rgyal dang 'dod chags dang zhe sdang dang gti mug dang rga ba dang na ba rnams kyis gzir ba'o/ /gal te 'dzam bu'i gling pa rnams la yang ci thams cad du 'di ma bstan pa ma yin nam zhe na gsungs pa/ 'dzam bu'i zhes pa la sogs pa ste</text></item>
<item><p>11b.7</p><section></section><text>dbus kyi yul du skyes pa ste zhes pa ni yul dbus su skyes pa la'o/ /'di yang sngon gyi dge ba'i las la ltos pas sems can rnam pa gsum ste/ rtul po dang bar ma dang rnon po'i dbye ba las so zhes gsungs pa/ rtul zhes pa la sogs pa'o/ /nye bar bsdu ba gsungs</text></item>
<item><p>12a.1</p><section></section><text>pa/ mi ru zhes pa la sogs pa'o/ /de'i phyir 'dzam bu'i gling du mi khom pa brgyad las rnam par grol ba'i mi'i skye ba thob pa dang / khyim nas nges par 'byung ba dang / de bzhin gshegs pa'i bstan pa la rab tu 'byung ba dang / ting nge 'dzin thob pa zhes pa</text></item>
<item><p>12a.2</p><section></section><text>ste/ ji ltar mchog gi gter rnyed pa ltar shin tu rnyed par dka' zhes pa'o/ /gal te bskal pa dang po pa dang bar do'i srid pa dang dngos po'i yul la sogs pa'i yon tan dang ldan pa rnams ma grol ba ji ltar zhe na gsungs pa/ sgyu ma lta bu zhes pa la sogs pa'o/ /des na sngon</text></item>
<item><p>12a.3</p><section></section><text>byas las zhes pa rgyu des na sngon byas pa'i las kyis 'pho ba dang skye bar 'gyur ro/ /'phos nas bar do'i srid par dus ji tsam ji ltar gnas shing de las ji ltar yang 'gro ba gzhan du nying mtshams sbyor ba rnyed ce na rim pas ston pa/ tshogs pa zhes pa la sogs pa ste tshogs pa ni</text></item>
<item><p>12a.4</p><section></section><text>skye ba'i rgyu mtha' dag ste/ ji srid ma tshogs pa de srid zhag bdun bdun las 'phos nas yang dang yang skyes te de nyid du gnas so/ /der gnas pa'i gzugs ci zhe na gsungs pa/ srid pa'i skye bo can du mthong / /zhes pa skye bar 'gyur ba'i srid pa bzhin no/ /shin tu nges par kun</text></item>
<item><p>12a.5</p><section></section><text>dga'i stobs/ /zhes pa bya ba'i khyad par ro/ /kha yi lam la rab tu 'jug /ces pa kha'i lam gyis rab tu 'jug pa'o/ /'o na bar do'i srid pa nyid na ji ltar 'pho zhing skye bar 'gyur zhe na gsungs pa/ rta zhes pa la sogs pa'o/ /rta zhon pa ni rta la zhon pa zhes pa ste de ltar shes</text></item>
<item><p>12a.6</p><section></section><text>pa rlung la zhon pa ni bzhon pa la bzhin no/ /de'i phyir gang du gcig yod pa der lhag ma'o zhes pa'i rim pa las shes pa'i rang bzhin lus 'grub pa'i rgyu yod ces dgongs pa'o/ /yang na pha'i dbugs rab tu rgyu ba'i rlung la brten nas 'jug go zhes pa'i don to/ /ji ltar 'jug pa mi</text></item>
<item><p>12a.7</p><section></section><text>shes so zhes gsungs pa/ shin tu myur bar zhes pa la sogs pa ste/ nyi ma'i 'od zer phog pas me shel dang ras bal la me 'bar ba bzhin zhes dgongs pa'o/ /skad cig gang la rab tu 'jug ce na gsungs pa/ gnyis dang zhes pa la sogs pa ste gang gi tshe rtsa'i 'khor lo bskul te/ </text></item>
<item><p>12b.1</p><section></section><text>zla ba dang nyi ma zhu bar byas pa mchog tu dga' ba yang dag par 'thob pa'i skad cig de la zhes pa'i don to/ /thig le'i gzugs kyis zhes pa nam mkha'i gzugs kyis so/ /nur nur po la sogs pa'i gnas skabs na'ang phung po lnga rnam par dag pa'i rgyu ye shes lnga'i bdag nyid can de bzhin</text></item>
<item><p>12b.2</p><section></section><text>gshegs pa lngar byin gyis brlabs pa yod do zhes ston pa/ nur nur po zhes pa la sogs pa ste 'di dag rnam par dag pa nyid rnam pa lnga bsgom pa'o/ /nur nur po zhes pa la sogs pa ste/ nur nur po ni khams gnyis 'dres par gyur pa 'dred pa'o/ /mer mer po zhes pa lbu ba'i</text></item>
<item><p>12b.3</p><section></section><text>rnam pa nang stong pa chu'i chu bur lta bu'o/ /ltar ltar po zhes pa nur nur po nyid cung zad mkhregs par gyur pa'o/ /gor gor po zhes pa sha lta bu ste pags pa shin tu 'jam pa dang ldan pa nyid las so/ /mkhrang 'gyur zhes pa mgo dang lag pa dang rkang pa'i rgyur gyur pa lnga rgyas pa ste/ </text></item>
<item><p>12b.4</p><section></section><text>slar yang der dri chu dang khrag dang khu ba rnams so/ /gong bu tsam zhes pa ro la sogs pa rnams 'dus pa'o/ /'dres pa zhes pa dri chen te mi bskyod pa la sogs pas byin gyis brlabs pa'o/ /'di rnams kyis mngal skyes kyi rim pa rnam par bshad nas/ yongs su dag pa'i rang</text></item>
<item><p>12b.5</p><section></section><text>bzhin dang khu ba dang khrag dag gi rten gsungs pa/ rtsa gnyis zhes pa la sogs pa ste skye gnas dbus su ni zhes pa lte ba'i 'og gnas su'o/ /de dag ces pa rtsa dag ste/ chos kyi dbyings kyi rang bzhin nyid ces pa/ a ba d+hU tI'i rang bzhin las so/ /mngal du 'jug pa'i rim pa</text></item>
<item><p>12b.6</p><section></section><text>gsungs pa las zhes pa la sogs pa las nyid sa bon te bskyed pa'i rgyu nyid las so/ /de dang chos mthun pa'i rlung gis yongs su bsgyur zhing kha thur du byas nas chos 'byung gi sgo la mngon du phyogs par 'khrid par 'gyur te skye bar 'gyur zhes pa'i don to/ /dri za'i sems can ni skyes</text></item>
<item><p>12b.7</p><section></section><text>par 'gyur na nying mtshams sbyor ba'i dus su pha la phrag dog gis rab tu 'jug ste/ bud med ni ma la'o/ /de'i phyir de'i skyes pa mngal du ma'i rgyab la mngon du phyogs par gnas la/ bud med ni bzlog ba yis so zhes ston pa g.yas pa zhes pa la sogs pa'o/ /de dag rtags</text></item>
<item><p>13a.1</p><section></section><text>kyis shes par ston pa sa bon zhes pa la sogs pa'o/ /las zhes pa la sogs pa rtag tu 'gyur zhes pa'i bar zhar la 'phros pa'o/ /lus ni pha ma'i khams gnyis las skyes pa'o zhes de gnyis rgyu mthun pa'i rnam par dbye bas ston pa/ chu khams zhes pa la</text></item>
<item><p>13a.2</p><section></section><text>sogs pa'o/ /nye bar sdud pa de ltar zhes pa la sogs pa ste/ drug bsdus pa'i phung po rnams la byung ba ni drug bsdus lus can no/ /lus byung zhes klog pa la yang don de nyid do/ /phung po lnga'i bdag nyid kyang 'di zhes ston pas gzugs zhes pa la sogs pa'o/ /'di dag</text></item>
<item><p>13a.3</p><section></section><text>thams cad rtogs pa'i 'bras bu gsungs pa/ skye bo zhes pa la sogs pa ste/ skye bo skye ba zhes pa srid pa 'grub pa'o/ /shes pa zhes pa shes nas so/ /'dis ni sgyu ma dang rmi lam la sogs pa ltar skye ba dang gnas pa dang 'jig pa'i dngos po rnams ngar 'dzin pa la sogs pa'i</text></item>
<item><p>13a.4</p><section></section><text>gnas ma yin par gsal bar bstan to/ /de gsungs pa/ gang yang sgyu mas sprul pa dang / /sgyu rnams kyis ni gang sprul pa/ /de ni gang nas 'ongs pa dang / /gang du 'gro zhes brtag par bya/ /zhes gsungs so/ /de nyid kyi phyir shes pa kho na sangs rgyas nyid kyi rgyu'o/ /de</text></item>
<item><p>13a.5</p><section></section><text>ltar yang tsar pa Ti'i zhabs kyis/ sgyu ma nyid ces bstan pa gang gi blo/ /de yi dngos po 'ching byed ma yin te/ srid dang mya ngan 'das pa nyer zhi'i blo/ /de ni gnyis med grub pa'i snod du 'gyur/ /zhes so/ /le'u gnyis pa'i rnam par bshad pa'o// //rdzogs pa'i rim pa</text></item>
<item><p>13a.6</p><section></section><text>zhus pa'i lan gdab pa'i phyir gsungs pa/ de nas zhes pa la sogs pa'o/ /rim pa gnyis ka la'ang phung po dang khams dang skye mched kyi 'khor lo kho na sku gsum gyi bdag nyid can des bsgom par bya'o zhes gsungs pa/ lus kyi zhes pa la sogs pa'o/ /de la bskyed</text></item>
<item><p>13a.7</p><section></section><text>pa'i rim pa la yaM yig la sogs pa las skyes pa rlung la sogs pa'i dkyil 'khor rdzogs pa'i rim pas/ ri rab kyi steng du gzhal yas khang gi nang na gnas pa'i lha'i 'khor lo'i mchod pa dang bstod pa dang / bdud rtsi myang ba'i mthar thug pas sprul pa'i</text></item>
<item><p>13b.1</p><section></section><text>sku'o/ /'od gsal la rab tu zhugs pa ni chos kyi sku'o/ /de las skad cig las rab tu bzhengs pa ni longs spyod rdzogs pa'i sku'o/ /de dag kyang rnam pa gnyis te/ dri ma dang bcas pa dang dri ma med pa'i dbye ba las so/ /de la dri ma dang bcas pa ni rang byin gyis</text></item>
<item><p>13b.2</p><section></section><text>brlab pa'i rang bzhin nyid kyis rnam par gzhag par bya'o/ /dri ma med pa ni zung 'jug gi bdag nyid kyis so/ /rdzogs pa'i rim pa la ni rang nyid 'chad par 'gyur ro/ /chos dang longs spyod rdzogs sku rnams/ /zhes pa ma ning nyid bstan to/ /'di dag gis nye bar mtshon nas sprul pa'i</text></item>
<item><p>13b.3</p><section></section><text>sku yang rtogs par bya'o/ /gsungs pa'i don nyid rgyas par ston pa lus kyi zhes pa la sogs pa de nyid lus kyi dkyil 'khor te/ maN+Da ni snying po bde ba chen po'i sku'o/ /la ni len par byed pa'o/ /gsungs zhes pa 'dus pa la sogs par te/ rang gi yang gnas gzhan gsungs</text></item>
<item><p>13b.4</p><section></section><text>pa'i skabs su bstan to/ /bskyed pa'i rim pas brtan pa thob pa dbang po rnon po rdzogs pa'i rim pa la 'jug go zhes go rims nye bar bstan pa'i phyir gsungs pa/ bskyed pa zhes pa la sogs pa ste dbang po rtul po'i gang zag mngal skyes la sogs pa skye gnas bzhi'i rim pas</text></item>
<item><p>13b.5</p><section></section><text>thog mar rim gyis rdzogs pa'i lha'i 'khor lo mtha' dag rnam par rtog pa la gsal bar bya'o/ /dbang po 'bring po ni skad cig nyid la skye gnas rdzus te skyes pa ltar lhan cig nyid la rnam pa thams cad sdogs pa'o/ /dbang po rnon po ni slar brtan pa dang g.yo ba'i bdag nyid can</text></item>
<item><p>13b.6</p><section></section><text>gyi 'gro ba kho na lha'i rnam pa stong pa nyid dang snying rje ro gcig pa nyid la rang bzhin gyis grub pa nyid du lhag par mos pa'o zhes so/ /ji ltar yang bskyed pa'i rim pa la chos thams cad rang bzhin med par byas pa'i mjug thogs su phung po dang khams dang skye mched kyi 'khor lo kho</text></item>
<item><p>13b.7</p><section></section><text>na yaM yig la sogs pa las skyes pa rlung la sogs pa'i dkyil 'khor gyi rim pas rten dang brten pa'i dbye ba tha dad pa'i lha'i 'khor lo'o/ /de bzhin du khams gsum pa'i 'khor lo 'di yang zhig pa'i mjug thogs su rim gyis rdzogs pa'i snod dang sems can gyi 'jig rten</text></item>
<item><p>14a.1</p><section></section><text>gyi bdag nyid can rten dang brten pa'i 'khor lo'i rang bzhin te/ stong pa nyid dang ro gcig pa yang ngo / /de gsungs pa/ 'phags pa lha'i zhabs kyis/ gzhal yas khang pa 'di ni sa gsum ma yin 'di rnams rgyal ba srog chags min/ /mi min 'di ni 'khor lo'i</text></item>
<item><p>14a.2</p><section></section><text>dbang phyug yul min dbang po ma yin sa sogs min/ /gzugs la sogs pa yang min chos nyid bdag nyid phyir na de rnams dkyil 'khor pa/ /sna tshogs 'di rnams dkyil 'khor 'khor lo shes par gyis dang sems khyod ci la 'khrul/ /zhes so/ /sa ra ha'i zhabs kyis kyang / /bud</text></item>
<item><p>14a.3</p><section></section><text>med 'di rnams nyid ni dpal ldan rdo rje btsun mo'i tshogs su shes bya ste/ /skyes bu 'di rnams nyid ni dpal ldan dkyil 'khor pa rnams zhes par shes par bya/ /rang lus de rnams nyid ni dpal chen rdo rje can nyid dag tu shes par bya/ /de ltar khyed cag 'gro ba'i zlos gar 'di ni rang bzhin</text></item>
<item><p>14a.4</p><section></section><text>gyis grub 'od gsal lo/ /zhes pa'o/ /'di dag kyang rtul po la sogs pa'i dbye bas gcig gi yang goms pa 'jug pa'i rim pas 'gyur te/ gcig nyid kyi gnas skabs kyis phye ba'i byis pa la sogs pa bzhin no/ /gang zag gi dbye ba tha dad pa yang gang zag tha dad par gsal</text></item>
<item><p>14a.5</p><section></section><text>ba'i byis pa la sogs pa bzhin no/ /'on kyang rtul po dang 'bring po dag gis kyang mnyam gzhag med pa'i gnas skabs su rnal 'byor 'di dmigs par bya'o zhes gsungs pa yang / mnyam par ma bzhag rnal 'byor gyis/ /thams cad sangs rgyas rang bzhin bsgom/ /zhes so/ /de</text></item>
<item><p>14a.6</p><section></section><text>dag nyid ston pa/ rnon po'i zhes pa la sogs pa'o/ /ji ltar de dag rim pas dmigs pa ma yin zhe na/ gsungs pa/ skad cig ces pa la sogs pas te mdor bstan pa'o/ /rgyas par ston pa khams gsum zhes pa la sogs pa'o/ /oM AHhUM zhes sngags kyis zhes pa</text></item>
<item><p>14a.7</p><section></section><text>khams gsum pa bsdus pa'i don gyis sku dang gsung dang thugs su mngon par brjod par bya zhing de dang dbyer med pa'i phyir rnal 'byor pa'i lus dang ngag dang sems rnams kho na dkyil 'khor ro/ /de nyid gsungs pa/ mtho ris sa steng sa 'og tu/ /zhes pa mtho ris dang sa steng sa 'og</text></item>
<item><p>14b.1</p><section></section><text>rnams kyi'o/ /sngags ni de bzhin nyid kyis so/ /brjod bya ni mngon du byed pa'o/ /'di dag gi 'bras bu gsungs pa/ thams cad ces pa la sogs pa ste/ dpa' bo thams cad mnyam sbyor ba ni gang gi mkha' 'gro ma'i tshogs dang kun du sbyor ba de bzhin du'o/ /de'i bde mchog ni</text></item>
<item><p>14b.2</p><section></section><text>bcom ldan 'das dang bcom ldan 'das ma zhes dgongs pa'o/ /de gsungs pa/ rdo rje mkha' 'gro bde ba'i mchog /ces so/ /gang phyir 'byung ba che bde ba/ /de phyir bde ba de nyid min/ /zhes brtag pa gnyis kyi rgyal por gsungs pa de ni stong pa nyid dang dbyer med pa'i bde ba la dgongs</text></item>
<item><p>14b.3</p><section></section><text>pa'i phyir ro/ /'di dag nyid rgyas par ston pa khams bzhi zhes pa la sogs pa'o/ /'di dag gis sprul pa'i sku gsungs so/ /gal te rnam pa dang cig shos dag ji ltar dbye ba med ce na/ de bzhin nyid ces pa la sogs pa'o/ /yang na khams bzhi dang phung po lnga dang yul drug rnams</text></item>
<item><p>14b.4</p><section></section><text>kyang lha mo thams cad bsdus pa'i gzugs can bcom ldan 'das ma nyid de ye shes ni bcom ldan 'das so/ /de dag tha dad par brtag par mi bya'o/ /tha dad pa ma yin pa'i rgyu gsungs pa/ de bzhin nyid ces pa la sogs pa'o/ /de nyid gsungs pa/ bdag med ces pa la sogs pa ste/ </text></item>
<item><p>14b.5</p><section></section><text>de bzhin nyid kyi bdag nyid can sna tshogs kho na bdag med ma ste/ de yang bde ba chen po dang snying rje chen po'i bdag nyid can rdo rjes 'khyud pa nyid do/ /de dag nye bar bsdus pa zung 'jug ces pa la sogs pa'o/ /de'i phyir lhun gyis grub pa nyid kyis zung 'jug gi rang bzhin gyi</text></item>
<item><p>14b.6</p><section></section><text>dkyil 'khor 'grub ces pa'i don to/ /gal te rang bzhin gyis 'grub pa la'ang zung 'jug de gang du gsal bar 'gyur te/ rnam pa sna tshogs pa'i rnam par rtog pas 'khrul pa'i phyir ro zhe na gsungs pa/ sems zhes pa la sogs pa'o/ /yang na gang grub pa'i gnas skabs</text></item>
<item><p>14b.7</p><section></section><text>su yang zung 'jug 'di'i rnal 'byor pa gang yang rung ste/ 'jug pa dang ldog pa la sogs te 'jug pa dang ldog pa'i bsam pa'i bye brag dang spyod pa'i bye brag rnams kyang rnam par rtog pa yin la/ de yang zung 'jug gi rang bzhin nyid do/ /de nyid gsungs pa/ sa ra ha'i zhabs</text></item>
<item><p>15a.1</p><section></section><text>kyis/ /gang du chu la chu ni zhugs gyur pa/ /de ni ro mnyam nyid du 'gyur ba yin/ /skyon dang yon tan sems kyi rang bzhin gyis/ /rmongs pa mi mthun phyogs ni gang yang med/ ces so/ /'di ltar gang las zhe na gsungs pa/ rnam kun zhes pa la sogs te</text></item>
<item><p>15a.2</p><section></section><text>thams cad du rnam pa'i mchog 'di la zhes pa rnam pa kun gyi mchog go/ /de ltar gyur kyang de bzhin nyid dang ro gcig pa'i bde ba chen po dmigs pa med pa khong du chud cing thob pa'i dbang po dang rnam pa thams cad mchog tu nye bar mdzes pa bde ba dam pa'i rang bzhin nyid la'ang ji ltar</text></item>
<item><p>15a.3</p><section></section><text>stong pa nyid dang ro gcig pa nyid ce na gsungs pa/ dngos dang zhes pa la sogs pa ste/ dngos dang dngos med pa'i bdag nyid can ni dngos po byas nas rtag tu 'byung ba der 'gyur ro zhes pa lhag ma'o/ /'di dag ji ltar bya zhe na gsungs pa/ sgro ma btags zhes pa la sogs pa'i sgro</text></item>
<item><p>15a.4</p><section></section><text>btags ni 'di kho na zhes lhag par zhen pa ste/ de gang la med pa de bzhin du de'o/ /yid la byed pa ni rnam par rtog pa ste/ /'di ni de ltar yin gyi 'di ltar ma yin zhes pa'o/ /de med pa'i phyir yid la mi byed pa'o/ /sgro 'dogs dang yid la byed pa dag kho nas dngos po dang dngos po med</text></item>
<item><p>15a.5</p><section></section><text>pa 'di dag tha dad par rnam par gzhag go zhes pa'o/ /ngo bo nyid du na rtag pa'i chos sku dang rtag pa'i ngo bo nyid las de 'byung ste khyab pa nyid kyi bde ba chen po yang ngo / /'di dag nyid rgyas par ston pa skye ba zhes pa la sogs pa ste skyes pa'i dngos po kho na mgal me'i 'khor lo la sogs pa ltar</text></item>
<item><p>15a.6</p><section></section><text>don dam par ma skyes pa'o/ /'di dag gis longs spyod rdzogs pa'i rang bzhin gsungs so/ /'od gsal ba nyid mdor bstan pa/ bems po min phyir zhes pa la sogs pa ste/ bems po'i don las bzlog pa'i rang bzhin nyid las so/ /shes par bya min zhes yid kyi rnam par rtog pa</text></item>
<item><p>15a.7</p><section></section><text>thams cad nub pa'i rang bzhin nyid las so/ /mig la sogs pa'i dbang po'i bgrod bya ma yin pa nyid las mthong bya min pa'o/ /yang na gang kun gzhi dang nyon mongs pa'i yid kyis so/ /rnam par shes pa dang 'jug pa'i rnam par shes pa drug rnams kyis nye bar dmigs pa ma yin</text></item>
<item><p>15b.1</p><section></section><text>pa'i phyir rim pas tshig gnyis so/ /gal te de dngos po'am dngos po med pa yin/ dngos po yin na'ang rtag pa'am mi rtag pa yin/ dngos po rtag pa nyid na rgyun dang ldan par 'gyur zhing mi rtag pa nyid la ni snga ma dang phyi ma mi mthun par 'gyur ro zhes pa de dag spong ba/ gzugs</text></item>
<item><p>15b.2</p><section></section><text>med ces pa la sogs pa ste/ rnam pa'i 'khor lo nye bar dmigs pa med pa'i phyir ro/ /gar mi gnas zhes pa snga ma dang phyi ma ma zhig pa dbyug pa lta bu mi ldan pa'i phyir zhes pa'i don to/ /gzugs can rtag pa ni dngos po tshogs pa la gnas pa rtag par 'gyur la/ de dag kyang mi</text></item>
<item><p>15b.3</p><section></section><text>srid de dngos po rnams skad cig 'jig pa nyid las so/ /'o na ji ltar rtag pa yin zhe na gsungs pa/ rnam 'gyur med phyir zhes pa ji srid nam mkha' rnam par 'gyur ba mi ston pa bzhin no/ /des na dngos po med par 'gyur ro zhe na gsungs pa/ kun rdzob ces pa la sogs pa ste 'khor</text></item>
<item><p>15b.4</p><section></section><text>ba ji srid par gnas pa dang / kun rdzob tu skye ba 'byung ba'i phyir chad pa yang mi srid do/ /'on kyang chos rnams thams cad kyi gdod ma nas grub pa'i rang bzhin 'di kho na ste rang bzhin gzhan gyis dngos por 'gyur ba med do/ /de nyid gsungs pa lhan cig skyes zhes pa la sogs pa</text></item>
<item><p>15b.5</p><section></section><text>ste chos rnams kyis ma byas pa'i rang bzhin la lhan cig skyes pa zhes brjod par bya'o/ /de yang 'jig rten mtha' dag las 'das pa mchog tu dga' ba'i rang bzhin no/ /yang na de ni chos rnams thams cad kyi lhan cig skyes te ming gzhan 'od gsal ba la sogs pa'o/ /lhan cig</text></item>
<item><p>15b.6</p><section></section><text>skyes dga'i rang bzhin dang / /zhes pa lhan cig skyes pa'i dga' ba'i rang bzhin nyid bla ma'i bka' drin las gsal bar 'gyur ro zhes pa lhag ma'o/ /'di ni/ rang byin brlab dang rang 'byung dang / /zhes pa rang nyid la gnas pa'i phyir ro/ /gzhom du med cing zhes pa rnam par 'gyur ba med</text></item>
<item><p>15b.7</p><section></section><text>pa'o/ /'jig med pa zhes pa rtag pa'i phyir ro/ /gal te rnam par rtog pas nye bar dmigs pa med pa'i rang bzhin bde ba chen po ji ltar bsgom zhing ma bsgoms na yang mngon sum du mi 'gyur ro zhe na gsungs pa/ skye ba med pa zhes pa la sogs pa'o/ /de gsungs pa/ </text></item>
<item><p>16a.1</p><section></section><text>gang tshe skye ba spangs pa yis/ /skye med de nyid blo gros kyang / /de yis rnam par brten pa las/ /de tshe de nyid 'di rtogs bzhin/ /zhes so/ /gsungs pa'i gtan tshigs nyid bstan par byed pa/ shes rab nyid ces pa la sogs pa ste chos thams cad rang</text></item>
<item><p>16a.2</p><section></section><text>bzhin med par 'dzin pa'i blo ni shes rab po/ /de nyid bsam gtan te de dang ro gcig pa nyid kyis gnas pa'i phyir ro/ /de nyid gsungs pa/ chos kun zhes pa la sogs pa ste gang gi'am gang gis chos thams cad yongs su shes pa de bzhin du ste ma ning ngo / /'di nyid bde chen</text></item>
<item><p>16a.3</p><section></section><text>mngon par rdzogs par byang chub ste/ nam mkha'i khams mtha' dag khyab pa thun mong pa rgyun mi 'chad pa nyid dang ldan pa'i phyir ro/ /yang na de chen po yang yin la bde ba yang ste lhan cig skyes pa'i dga' ba'o/ /de'i mngon du phyogs pas yang dag par rdzogs pa'i byang chub thob par</text></item>
<item><p>16a.4</p><section></section><text>'gyur ba 'di'i zhes pa de'i skyes bu'i drug pa'o/ /gal te ji ltar chos kyi rang bzhin de rnams las phye nas nye bar bstan zhes gsungs pa/ chos zhes pa la sogs pa'o/ /chos rnams kyi'am yang na chos kho na de nyid de/ chos kyi sgras kyang chos nyid mngon par brjod pa'i phyir ro/ /de</text></item>
<item><p>16a.5</p><section></section><text>la 'jug pa ni de rim gyis rtogs pa'i don du ste ngo bo nyid du na dbye ba med pa kho na'o/ /de gsungs pa/ bden pa gnyis po de dag zung 'jug ldan/ /gcad du med cing tha dad mi 'gyur te/ /de dag tha snyad gnyis las mthar thug cing / /shes pa gang de 'dir bcings rnam par grol/ /</text></item>
<item><p>16a.6</p><section></section><text>zhes so/ /de'i phyir 'jig rten pa'i yang dga' ba la sogs pa la 'di kho nas khyab pa nyid kyi phyir ro/ /'di dag gis/ rgyu la 'bras bus rgyas gdab cing / /'bras bu'ang rgyu yis rgyas gdab po/ /gzhan du bsgoms na dngos grub ni/ /bskal pa bye bar 'byung mi 'gyur/ /zhes</text></item>
<item><p>16a.7</p><section></section><text>pa de brjod do/ /'di dag ji ltar rtogs par bya zhe na gsungs pa/ bla ma dam pa zhes pa la sogs pa'o/ /bla ma dam pa'i gdams ngag las kyang 'di dag gang du gsal bar 'gyur zhe na/ bde mchog ces pa la sogs pa'o/ /de gsungs pa/ e yig cha byad bzang po gang / /</text></item>
<item><p>16b.1</p><section></section><text>dbus su baM yig gis brgyan pa/ /bde ba thams cad 'byung ba'i gnas/ /sangs rgyas rin chen za ma tog /ces so/ /de brjod pa dbang bskur ba'i dus su rdo rje dang chu skyes sbyar ba na bla ma dam pa'i gdams ngag las zla ba yang dag par 'gog pa'i dbang gis dbang bzhi pa'i rang bzhin 'di</text></item>
<item><p>16b.2</p><section></section><text>gsal bar 'gyur ro zhes pa'o/ /yang na e yig shes rab kyi bdag nyid sprul pa dang longs spyod rdzogs pa'i sku 'khor lo'i rang bzhin lte ba dang mgrin pa la baM yig thabs kyi bdag nyid chos thams cad bde ba chen po'i 'khor lo'i rang bzhin nyid snying ga dang spyi bo'i gnas kyis kha sbyar ba</text></item>
<item><p>16b.3</p><section></section><text>bsgoms na lhan cig skyes pa'i dga' ba 'byung bar 'gyur ro zhes pa'o/ /yang na e yig de bzhin nyid la baM yig sems rab tu zhugs na ji ltar gsungs pa ltar 'gyur ro zhes pa'o/ /de gsungs pa/ stong par sems ni rab tu zhugs las ro mnyam byed pa de ni skye gnas 'khrig pa min/ /zhes</text></item>
<item><p>16b.4</p><section></section><text>so/ /'di nyid la lus dang ngag dang sems kyi chos rnams thams cad dang / phung po la sogs pa'i rnam pa thams cad gcig tu thun mong ma yin par sdom pa ni sdom pa'o/ /'di dag ji ltar zhe na gsungs pa/ sdom pa zhes pa la sogs pa'o/ /bde ba ni rnam par rtog pa thams cad nub pa'i phyir</text></item>
<item><p>16b.5</p><section></section><text>dngos po thams cad mnyam pa nyid rab tu rtogs pa ste/ chos rnams thams cad rnam par rtog pa tsam gyi bdag nyid kyi phyir ro zhes pa'o/ /de gsungs pa/ skye ba dang ni 'gag gyur pa/ /rkyen rnams 'ga' zhig kho nas so/ /zhes pa'o/ /yang na/ dbang bskur nas ni de nyid bshad/ /</text></item>
<item><p>16b.6</p><section></section><text>ces pa'i tshig las bde mchog ces pa la sogs pa'i tshigs su bcad pa gnyis kyis dga' ba bzhi'i rang bzhin gyi dbang bskur ba bzhi bstan to/ /de la bde mchog ces pa la sogs pa'i tshigs su bcad pa phyed kyis mdor bstan pa'o/ /sku zhes pa la sogs pa rkang pa gnyis</text></item>
<item><p>16b.7</p><section></section><text>kyis slob dpon dang gsang ba dag go/ /sdom pa zhes pa la sogs pa rkang pa gnyis kyis shes rab ye shes kyi dbang bskur ba'o/ /brjod par bya ba yin zhes pa rang rig pa nyid las so/ /bstan du med ces pa 'jig rten dang 'jig rten las 'das pa'i dpe med pa'i phyir ro/ /de nyid gsungs pa/ gzhan</text></item>
<item><p>17a.1</p><section></section><text>gyis brjod min lhan cig skyes/ /gang du yang ni mi rnyed de/ /bla ma nye bar bsten pa dang / /bdag gi bsod nams las shes bya/ /zhes pa'o/ /shes rab kyi pad+ma la sogs pa dang yang mtshungs pa ma yin te rten gzhan med pas dpe tsam du gsungs so/ /</text></item>
<item><p>17a.2</p><section></section><text>de gsungs pa/ ye shes grub par/ mi rtag bde chen nyid ma yin/ /rgyun du rtag pa bde chen po/ /g.yan pa phrugs pa las skyes pa/ /ji ltar bde ba chen po min/ /zhes so/ /yang na der gang bla ma'i gdams ngag gis zla ba bkag pa'i dbang gis bltar med pa'i de kho na</text></item>
<item><p>17a.3</p><section></section><text>rtogs pa ste/ 'jig rten na de las gzhan rnam pa de lta bu mi srid pa'i phyir ro/ /de gsungs pa/ de phyir bsod nams phung po bsags pa'i sku gang 'ga' zhig de ni phyogs gcig pa/ /phyag rgya'i 'khrig la yid ni g.yo med grub pa de rnams la phyag 'tshal/ /zhes pa'o/ /gal</text></item>
<item><p>17a.4</p><section></section><text>te snga ma dang phyi ma dag ji ltar mi 'gal zhe na/ ma yin te snga mas ni 'gyur ba'i bde ba kho na smad pa'i phyir ro/ /de nyid gsungs pa/ zla ba rdo rje la 'phos slar yang 'di ni dgos pa ci yang med/ /ces pa ste/ mi 'gyur ba'i bde ba la ltos nas ni ma yin no/ /de gsungs pa/ de phyir</text></item>
<item><p>17a.5</p><section></section><text>'gyur med bde ba kho na skye bo rnams kyis shin tu 'bad pas bsten/ /de la yun ring gnas nas mnyam par gzhag pa'i de nyid skyes pa slar yang zung / /zhes so/ /yang na gang 'dod pa snga ma ni rgyu las 'bras bur mngon par zhen pa bzlog pa'i phyir dang / phyi ma ni rgyu bstan pa'i don</text></item>
<item><p>17a.6</p><section></section><text>du'o zhes pa ste 'gal ba med do/ /de nyid kyi phyir de yang lhan cig skyes pa zhes brjod par bya ste/ de ltar thabs dang bcas par goms par byas na 'dis 'jig rten las 'das pa thob pa'i phyir ro/ /de ltar yang mngon par 'dod pa'i lha mo'i gzugs su skye ba'i las kyi phyag</text></item>
<item><p>17a.7</p><section></section><text>rgya'am/ yang na ye shes kyi phyag rgyas 'khyud pa rang gi lhag pa'i lha'i rnal 'byor dang ldan pas dpe las byung ba'i bde ba de nyid longs spyod rdzogs pa dang kha sbyor dang bde ba chen po dang rang bzhin med pa dang snying rje dang rgyun chad med pa dang 'gag pa med par brjod pa ni yan lag</text></item>
<item><p>17b.1</p><section></section><text>bdun dang ldan pa bsgom par bya zhing 'jig rten las 'das par rdzogs par bya'o zhes pa man ngag go/ /'on kyang ye shes kyi phyag rgya la sogs pa snyoms par 'jug pa yang bsgom pa mthar thug pa nas las kyi phyag rgya'i snyoms par 'jug pa kho na phul du byung zhing mthar thug pa'i</text></item>
<item><p>17b.2</p><section></section><text>thabs su 'gyur ro zhes bla ma rnams so/ /de ltar yang / rdo rje snying po'i dbang bskur sbyin/ /thig le mchog nyid bkug pa nyid/ /ces pa ste zhar la 'ongs pa'o/ /skabs su bab pa brjod par bya ste/ gsang ba zhes pa la sogs pa rkang pa gnyis kyi bzhi pa ste/ sangs rgyas</text></item>
<item><p>17b.3</p><section></section><text>thams cad kyi zhes pa phung po rnams kyi'o/ /'dus pa ni ro gcig tu gyur pa'o/ /'di thams cad ni bla ma'i bka' drin kho nas rtogs par nus zhes bstan par bya ba'i phyir slar gsungs pa/ rang byin zhes pa la sogs pa'o/ /le'u gsum pa'i rnam par bshad pa'o// //zhu ba</text></item>
<item><p>17b.4</p><section></section><text>gsum pa'i lan gdab pa'i phyir gsungs pa/ de nas zhes pa la sogs pa'o/ /gang zhes pa brtan pa dang g.yo ba'i bdag nyid can gyi dngos po gang yin pa de dang de rnams thams cad ni 'byung ba chen po bzhi'i rang bzhin te gnas so zhes pa'i tshig gi lhag ma'o/ /de rnams kyang rnam</text></item>
<item><p>17b.5</p><section></section><text>pa gnyis te/ phyi dang nang gi bdag nyid kyi dbye ba las so/ /de la de rnams gnyis ka'i thun mong du las dang rang bzhin yang gsungs pa sa zhes pa la sogs pa'o/ /de la zhes pa de rnams la'o/ /sa zhes pa sa'i'o/ /yang na sa nyid de dngos po gang 'ga' zhig sra ba dang mkhregs</text></item>
<item><p>17b.6</p><section></section><text>pa la sogs pa'i mtshan nyid rnams so/ /'dis ni sa'i mtshan nyid las 'dzin pa dang rang bzhin sra ba yang ngo / /me yis thams cad du 'tshed do/ /zhes pa 'dis me'i rang bzhin dro ba dang byed las smin par byed pa yang ngo / /chu yis 'ju bar byed pa yin/ /zhes pa chu'i rang bzhin</text></item>
<item><p>17b.7</p><section></section><text>gsher ba nyid dang byed las sdud par byed pa yang ngo / /rlung gis lhan cig bskyod par byed/ /ces pa rlung gi rang bzhin g.yo ba dang byed las bskyod par byed pa yang ngo / /nam mkha'i yul zhes pa thog mar de'i rang bzhin stong pa dang byed las go skabs 'byed pa yang ngo / /de nyid gsungs</text></item>
<item><p>18a.1</p><section></section><text>pa/ stong par gnas pa des ni skye/ /zhes pa stong par gnas pa la dngos po thams cad skye bar 'gyur te/ des na zhes pa go skabs sbyin pa'i gtan tshigs 'dis so/ /de nyid kyi phyir nam mkha' ni 'byung ba chen po ma yin no/ /'on kyang rang gi mtshan nyid 'dzin</text></item>
<item><p>18a.2</p><section></section><text>pa'i phyir khams nyid dang sa la sogs pa bzhi po kho na 'byung ba chen po rnams so zhes pa mdor bstan pa'i tshig rgyas par ston pa 'gal ba med do/ /gal te 'di rnams kyi mtshan nyid rang las grub pa'am ma yin zhe na gsungs pa/ gang du zhes pa la sogs pa ste 'dis phan tshun</text></item>
<item><p>18a.3</p><section></section><text>ltos pa dang bcas pa brtags pa tsam gyi bdag nyid can nyid gsungs so/ /gsungs pa'i don nges par byed pa rtsa zhes pa la sogs pa ste/ rtsa la sogs pa snod kyi 'jig rten gyi 'byung ba chen po bzhi rnams kho na'o/ /bems po rnam par shes pa tsam/ /zhes pa'i tshig gi don gnyis</text></item>
<item><p>18a.4</p><section></section><text>kho na ste/ bems po dang bems po ma yin pa'i dbye ba las so/ /de nyid kyi phyir tsam zhes pa lhag ma'i don sel bar byed pa'i phyir ro/ /yang na tshig gi don ni rab tu gsal ba tsam gyi bdag nyid las bems po yang rnam par shes pa nyid do/ /'gro ba drug po zhes pa 'byung ba chen po bzhi</text></item>
<item><p>18a.5</p><section></section><text>po zhes pa snga ma dang 'brel lo/ /de ltar na sems can dang snod kyi 'jig rten du ji ltar dbye zhe na gsungs pa/ rnam shes dang ni lhan cig 'jug /ces pa gang rnam par shes pa dang lhan cig 'jug pa de rnams ni sems can du rnam par gzhag par bya'o/ de nyid gsungs pa des</text></item>
<item><p>18a.6</p><section></section><text>na zhes pa la sogs pa ste/ des na zhes pa 'byung ba chen po bzhi'i sbyor ba yis so/ /kun la zhes pa 'gro ba thams cad la lus kyi gong bur 'gyur ro zhes pa srid pa'i dngos po blo dang ldan pas shes par bya'o/ /thams cad kyi tshe'i 'byung ba bzhi'i rang bzhin nyid la sems can</text></item>
<item><p>18a.7</p><section></section><text>rnams kyi 'chi ba la sogs pa 'gyur ba ji ltar zhe na gsungs pa/ 'chi sogs rnams la zhes pa la sogs pa ste/ bskyod byed ces pa bskyod do zhes pa'i don to/ /yan lag nying lag thams cad la/ /zhes pa thams cad du lus thams cad dang yan lag thams cad</text></item>
<item><p>18b.1</p><section></section><text>la 'gro ste/ gang gi tshe rlung bskyod pa de'i tshe tshor ba med par 'gyur ro zhes pa'i don to/ /skabs nye bar sdud pa skye ba zhes pa la sogs pa ste/ 'byung ba thams cad 'gro zhes pa 'byung ba rnams ni thams cad du 'gro zhes pa'i don to/ /thams cad du 'gro ba nyid gsungs pa/ lha zhes</text></item>
<item><p>18b.2</p><section></section><text>pa la sogs pa ste/ 'byung ba med par min zhes pa 'byung ba rnams kyis mnan na gang yang skye bar mi 'gyur ro zhes pa lhag ma'o/ /de nyid ston pa lha zhes pa la sogs pa ste/ 'jig rten skyong ba la sogs pa lha thams cad kyi lus rnams la yang skyong ba dang lhan cig gnas so zhes</text></item>
<item><p>18b.3</p><section></section><text>pa'i don to/ /de dag gis 'di ltar gsungs te de rnams thams cad kyang 'chi bar 'gyur zhes pa'o/ /yang na de rnams kho na skye ba dang 'chi bar 'gyur gyi bcom ldan 'das sems kyi rdo rje ni ma yin no zhes pa'o/ /gal te 'di rnams sems las tha dad med do zhes gsungs</text></item>
<item><p>18b.4</p><section></section><text>la/ de yang thams cad kyi tshe cha mthun par rgyun du gnas pa yin na/ de ji ltar 'byung ba rnams kyi cha mthun pa dang cha mthun pa ma yin pa nyams pa dang skye ba'i mtshan nyid 'chi ba dang skye ba yin zhe na/ gsungs pa/ mtha' dag ces pa la sogs pa'o/ /'di'i don ni rtag tu zhes pa</text></item>
<item><p>18b.5</p><section></section><text>'khor ba thog ma med par ji ltar gsungs pa'i rang bzhin yongs su ma shes pa'i phyir sems las tha dad pa dang / rtag pa dang mi rtag pa la sogs pa'i rang bzhin nyid kyi rig byed kyi mtha' la sogs pa'i bstan bcos de rnams rmongs pa rnams kyis 'dod cing sgom par</text></item>
<item><p>18b.6</p><section></section><text>byed de 'jig rten du'ang de las byung ba'i lta ba ngan pa 'byung ste/ de gsungs pa/ 'phags pa lha'i zhabs kyis/ mu stegs bye ba mang po rnams/ /don med rgyur gyur mthong nas ni/ /skye bo chos 'dod pa rnams la/ /gang gi snying rje 'byung mi 'gyur/ /zhes pa'o/ /</text></item>
<item><p>18b.7</p><section></section><text>gal te 'dzin pa las snang ba tha dad pas phye ba'i gzung ba yang ji ltar sems dang tha mi dad pa yin zhe na gsungs pa/ gang du thams cad la zhes pa la sogs pa ste/ gang gi phyir gang las thams cad du 'byung ba thams cad la thams cad 'gro'o zhes pa kun 'gro'o/ /rnam par</text></item>
<item><p>19a.1</p><section></section><text>shes pa'i khams gnas zhes pa gnas par gyur pa sa las skyes pa thams cad de 'byung ba las gyur pa yang de nyid do/ /yang na gang gi phyir thams cad la thams cad kun 'gro rnam par shes pa'i khams dang sa las skyes pa zhes pa 'byung ba gzhan yang</text></item>
<item><p>19a.2</p><section></section><text>gnas par 'gyur ro zhes 'brel to/ /de nyid kyi phyir de ma thag gsungs pa/ gang du gcig ni gnas pa der/ /bzhi po de kun nye bar gnas/ /zhes so/ /de dag gis 'di ltar brjod de rang las grub pa'i rang bzhin med pa'i phyir rang gi sems 'ba' zhig gis byas pa rnam par rtog pa tsam</text></item>
<item><p>19a.3</p><section></section><text>gyi bdag nyid la tha dad pa mi srid ces so/ /de nyid gsungs pa/ 'byung ba bzhi po gzhan gtso bo zhes pa 'byung ba bzhi po rnams las gzhan rnam par shes pa kho na gtso bo ste/ de rnams sprul pa nyid las te/ /bstan bcos kun la yang dag 'dod/ /ces pa'o/ /yang na</text></item>
<item><p>19a.4</p><section></section><text>mtha' dag ces pa phyi ma'i bstan bcos mtha' dag la'ang de rnams nyid 'dod cing sgom par byed do/ /de bas na de rnams kho na gtso bor gyur pa zhes dgongs pa'o/ /de dag nyid bstan par byed pa thams cad la zhes pa la sogs pa ste/ thams cad la zhes pa kun 'gro rnams</text></item>
<item><p>19a.5</p><section></section><text>so/ /yang na kun la zhes pa thams cad la bya ba'i khyad par ro/ /thams cad ces brjod pa la'ang de bzhin no/ /sa la skyes zhes pa dgu'i bdag nyid can la skyes pa zhes pa de rnams thams cad la gnas zhes 'brel lo/ /sa la skyes zhes pa ni bdun pa'i mang po'i tshig ste/ </text></item>
<item><p>19a.6</p><section></section><text>gzugs med pa'i khams na yang nyan thos kyi 'dod pa gzhan gyis don cung zad 'byung ba srid do zhes pa skyon med do/ /bshad pa nye bar bsdu ba gsungs pa/ 'byung ba bzhi zhes pa la sogs pa'o/ /'di dag gis 'byung ba bzhi la yang dag par brten pa kho nas sngags kyi tshul</text></item>
<item><p>19a.7</p><section></section><text>gyis rnal 'byor pa bskyed pa dang rdzogs pa'i rim pa'i rnal 'byor goms par bya'o zhes bshad pa yin no/ /thun mong gi mtshan nyid mngon par brjod nas khyad par gyi mtshan nyid nang gi 'byung ba'i mtshan nyid gsungs pa/ srog ces pa la sogs pa ste/ /srog byed pa dang / </text></item>
<item><p>19b.1</p><section></section><text>rgyu ba'i phyir srog ni rlung ngo / /yang dag gnas zhes pa shes par bya ste/ rlung ni 'byung ba dang / rngub pa'i bdag nyid rnam par shes pa sbyor bar gyur par shes par bya'o zhes dgongs pa'o/ /me ni tsha ba'i mtshan nyid de/ /zhes pa tsha ba'i mtshan nyid ni me ste gzi brjid rang bzhin</text></item>
<item><p>19b.2</p><section></section><text>skyed par byed pa'i phyir ro/ /chu ni bdud rtsi'i rang bzhin no/ /zhes pa 'chi ba mi 'chi bar byed pa'o/ /de'i phyir chu ni 'chi med rang bzhin zhes pas te tshim par byed pa'i tshul gyis brtan par byed pa'i phyir ro/ /sa ni rten tsam nyid du'o/ /zhes pa zhing lta bur skye ba dang gnas</text></item>
<item><p>19b.3</p><section></section><text>pa dang 'phel ba'i rgyu nyid kyi phyir sa ni rten yin no/ /don 'di yin te 'di rnams nyid 'khor ba'i gnas skabs su yul rnams dang / 'jig rten las 'das pa'i gnas skabs su bde ba chen po la rim pa ji lta bar bskul ba dang gzi brjid dang tshim pa dang 'dzin pa rnams</text></item>
<item><p>19b.4</p><section></section><text>kyis sems kyi rgyal po la 'khyud nas rjes su 'dzin cing gnas so zhes pa'o/ /yang na lus kyi za ma tog tu de rnams nyid la yang dag par brten nas sems kyi rgyal po gnas te/ 'di rnams gang yang rung ba med na 'chi ba'i phyir rnam par shes pa thun mong ma yin pa rjes su</text></item>
<item><p>19b.5</p><section></section><text>'dzin par gsungs so/ /nam mkha' ni rnam par shes pa las shin tu dbyer med pa'o/ /'on kyang de dang ro mnyam pa nyid kyis gnas so zhes pa ste so sor ma bstan to/ /yang na go skabs sbyin pa nyid de'i rjes su 'dzin pa ste/ de yang thun mong gi mtshan nyid kyi skabs su</text></item>
<item><p>19b.6</p><section></section><text>gsungs so/ /de dag nyid gsungs pa/ de la rtag tu gnas pa'i lha/ /rnam shes mchog gi dbang phyug go/ /zhes pa lha'i ngang tshul nyid las lha'o/ /da ni/ rnam pa lnga ni ji ltar lha/ /zhes zhus pa'i lan gdab pa'i phyir gsungs pa/ de'i zhes pa la sogs pa ste/ de'i</text></item>
<item><p>19b.7</p><section></section><text>zhes pa 'byung ba lnga dang ldan pa'i rnam shes kyi'o/ /kun du 'jug ces pa kun nas rnam pa thams cad 'byung bar 'gyur ro zhes pa'i don to/ /lha zhes pa lha yi'o/ /rnam pa lnga'i lha rnams ni/ /zhes pa rnam pa lnga rnams dang lha lnga yang ngo / /de la rnam pa lnga ni phung po lnga dang ye shes</text></item>
<item><p>20a.1</p><section></section><text>lnga rnams so/ /de nyid gsungs pa/ gzugs zhes pa la sogs pa ste/ gzugs zhes pa gzugs sna tshogs pa'i bdag nyid can so sor snang ba'o/ /de ltar tshor ba la sogs pa yang ngo / /me long zhes pa me long ye shes te/ de ltar gzhan</text></item>
<item><p>20a.2</p><section></section><text>rnams kyang ngo / /ye shes 'di rnams rab tu gnas/ /zhes pa/ gzugs kyi phung po la sogs pa 'di rnams ye shes kyi rang bzhin kho na'o/ /yang na ye shes kyi sgra las mngon du me long la sogs pa'i sgra 'di rnams so sor gnas so zhes pa'i don to/ /de'i phyir me</text></item>
<item><p>20a.3</p><section></section><text>long ye shes dang mnyam pa nyid kyi ye shes zhes pa la sogs par 'gyur ro/ /lha lnga ston pa rnam par snang mdzad zhes pa la sogs pa'o/ /'di dag kyang rim pa ji lta ba me long la sogs pa'i ye shes kyi bdag nyid gzugs kyi phung po la sogs pa rnam par dag pa'i rang bzhin</text></item>
<item><p>20a.4</p><section></section><text>rnams te gtso bor sa la sogs pa'i khams la brten pa'o/ /de rnams kyang spyan ma la sogs pa'i lha mo'i rang bzhin rnams so/ /de dag gi rnam par dag pa kho na'i bskyed pa'i rim pa sgom pa pos mngon par rdzogs par byang chub pa rnam pa lngas bsgom par bya'o zhes ston pa</text></item>
<item><p>20a.5</p><section></section><text>rnam pa lnga zhes pa la sogs pa ste/ rnam pa lnga po rnams gcig pa nyid kyis rdzogs pa'i byang chub rtogs pa 'di'i zhes pa drug pa rdo rje 'chang ngo / /lnga pa yul drug zhus pa'i lan gdab pa'i don du gsungs pa/ yul zhes pa la sogs pa/ rnam pa kun gyi mchog gnas</text></item>
<item><p>20a.6</p><section></section><text>pa/ /yul gyi rnam dag rtogs par bya/ /zhes pa'i bar du'o/ /de la yul zhes pa 'dis yul can yang brjod de yul rnams ni yul can la ltos pa dang bcas pa'i phyir ro/ /'di dag gis skye mched bcu gnyis po rnams gsungs so/ /'di rnams zhes pa 'di rnams kyi'o/ /</text></item>
<item><p>20a.7</p><section></section><text>rnam dag ces pa rnam par dag pa'o/ /bshad ces pa gzugs rdo rje ma la sogs pa dang sa'i snying po la sogs pa rab tu grags pa rnams so/ /khams ni bco brgyad dag tu dran/ /zhes pa de rnams kho na'i dbye bas khams bco brgyad do/ /phung po'i rang bzhin 'di rnams</text></item>
<item><p>20b.1</p><section></section><text>las/ /zhes pa 'di rnams kho na mdor bsdus pa las phung po lnga'i rang bzhin nyid do/ /'gyur med mchog ni bsgom par bya/ /zhes pa slar yang de nyid 'gyur med mchog rdo rje sems dpar 'gyur ro/ /sangs rgyas nyid 'bras rgyu ru 'gyur/ /zhes pa de nyid sangs rgyas nyid kyi</text></item>
<item><p>20b.2</p><section></section><text>mtshan nyid 'bras bu dang de'i rgyur yang 'gyur ro/ /ji ltar 'gyur zhe na gsungs pa/ mig sogs rnams la bsgom bya ste/ /zhes pa/ rang nyid rdo rje sems dpar gyur nas mig la sogs pa'i skye mched rnams la bcom ldan 'das de nyid 'bras bu dang de'i rgyur yang</text></item>
<item><p>20b.3</p><section></section><text>'gyur ro/ /gzugs kyis bsgom par bya'o zhes pa'i don to/ /de gsungs pa/ bcom ldan 'das de nyid sa'i snying po'i rnam pas mig gi skye mched la gnas nas gzugs gsum rnam par sbyangs te rdo rje'i mig gi skye mched de steng bar mdzad do zhes rgyas par ro/ /</text></item>
<item><p>20b.4</p><section></section><text>de rnams nyid ston pa/ mig gi zhes pa la sogs pa ste/ mig gi dbang po dang yul gzugs dang mig gi rnam par shes pa ni bcom ldan 'das thugs rdo rje sems dpa'i rnam 'phrul yin no/ /mig gi dbang po'i sgras mig gi yul yang brjod pa nyid kyi phyir ro/ /de</text></item>
<item><p>20b.5</p><section></section><text>nyid gsungs pa/ gsum zhes pa la sogs pa'o/ /de bzhin du yul gyi sgras kyang yul can bstan te bshad ma thag pa nyid do/ /bstan pa'i rim pa 'di yang yul dang yul can dag la don dam par dbye ba med par rtogs pa'i don du'o/ /gsum po 'di dag ni rang</text></item>
<item><p>20b.6</p><section></section><text>bzhin rnam dag don 'od gsal gyi go 'phang gi rten du 'gyur ro zhes pa'i don to/ /rnam shes zhes pa rna ba'i rnam shes te de ltar bzhi yang ngo / /rnam shes zhes pa'i tshig ni de dang de'i dbang po las skyes pa zhes shes par bya'o/ /sgra'i zhes pa sgra'o/ /dmigs pa med pa'i</text></item>
<item><p>20b.7</p><section></section><text>rang bzhin las/ /'od gsal gyi ni go 'phang zhes pa snga ma dang 'brel lo/ /snom byed dri dang zhes pa sna dang dri'o/ /rnam dag de bzhin nyid du dran/ /zhes pa chos dang chos nyid dag la dbye ba med pa'i phyir ro/ /rnam dag nyid las zhes pa rnam par dag pa nyid kyi phyir ro/ /</text></item>
<item><p>21a.1</p><section></section><text>lus dang reg bya lus rnams shes/ /zhes pa dang po'i mang po'i tshig go/ /yid dang chos dang yid rnam shes/ /zhes pa yid kyi dbang po dang chos kyi khams dang yid kyi rnam par shes pa rnams so/ /snying ga nyid du rnam par dag /ces pa khyab byed</text></item>
<item><p>21a.2</p><section></section><text>kyang snying gar gnas pa'o/ /rnam par dag pa nyid kyi phyir/ /'od gsal gyi ni go 'phang zhes pa snga ma dang 'brel lo/ /nye bar bsdu ba gsungs pa/ drug ces pa la sogs pa'o/ /kun gzhi zhes pa kun gzhi la'o/ /de bzhin gshegs pa zhes pa gti mug rdo rje la sogs</text></item>
<item><p>21a.3</p><section></section><text>pa'o/ /dpal he ru ka'i ting 'dzin gnas/ /zhes pa dang po'o/ /yul dang yul can rnal 'byor gyis/ /zhes pa yul gzugs rdo rje ma la sogs pa dang / yul can gti mug rdo rje la sogs pa'i rnal 'byor gyis snyoms par 'jug pas gnas na rtog pa med pa'i bde ba</text></item>
<item><p>21a.4</p><section></section><text>skye ba'o zhes dgongs pa'o/ /de dag nyid gsungs pa/ yul gyi zhes pa la sogs pa'o/ /stong pa nyid 'ba' zhig gis sangs rgyas ma yin te/ 'on kyang rnam pa thams cad mchog dang ldan pa nyid kyis so zhes pa'i don to/ /de dag gis 'di skad gsungs te/ bskyed</text></item>
<item><p>21a.5</p><section></section><text>pa'i rim pa sgom pa pos rdo rje sems dpa'i sku ru dmigs pa sngon du 'gro bas bcom ldan 'das nyid stong pa nyid dang ro gcig pa'i sku 'di'o zhes nges par gzung ste mig la sogs pa'i dbang po rnams dang gzugs la sogs pa'i yul rnams kyang rang bzhin med pa nyid du mngon</text></item>
<item><p>21a.6</p><section></section><text>du byas nas ji lta ba bzhin sa bon dang mtshan ma yongs su gyur pas/ mig la sogs pa rnams gzugs rdo rje la sogs pas 'khyud pa'i gti mug rdo rje la sogs pa rnams bsgom par bya'o/ /rdzogs pa'i rim pa la gnas pas ni de bzhin nyid dang dbyer med pa rnam par rtog</text></item>
<item><p>21a.7</p><section></section><text>pa dang bral ba lhan cig skyes pa chen po'i bdag nyid bcom ldan 'das dpal rdo rje sems dpa' nyid brtan pa dang g.yo ba'i dngos po mtha' dag la khyab pa nyid kyis rnam par gnas pa'o zhes bla ma'i gdams ngag las bsgom par bya'o zhes pa'o/ /da ni zhu ba drug pa'i lan gdab pa'i</text></item>
<item><p>21b.1</p><section></section><text>phyir gsungs pa/ sangs rgyas zhes pa la sogs pa rang bzhin no zhes pa'i bar ji srid pa ste/ zung 'jug gi bdag nyid bcom ldan 'das gcig kho na sangs rgyas dang chos dang dge 'dun du brtags te phye ba las so/ /sangs rgyas ni gzugs sku'i rang bzhin nyid las so/ /chos ni</text></item>
<item><p>21b.2</p><section></section><text>chos sku'i rang bzhin nyid las so/ /dge 'dun ni rab tu dga' ba la sogs pas phye ba'i sa rnams la yang de nyid gnas pa'i phyir te/ rab tu dga' ba la sogs pa'i sa thob pa kho na dge 'dun no/ /de dag nyid skyabs gsum mo/ /de nyid sku dang gsung dang thugs kyi de nyid rnams te de</text></item>
<item><p>21b.3</p><section></section><text>nyid gsum mo/ /stong pa nyid dang mtshan ma med pa dang / smon pa med pa rnams te rnam par thar pa gsum mo/ /'di dag rnam par dag pa zhal gsum ste 'dir bcom ldan 'das kyi zhal lo/ /lha gsum zhes pa rtag pa dang snang ba mtha' yas dang mi bskyod pa rnams so/ /dkyil</text></item>
<item><p>21b.4</p><section></section><text>'khor gsum zhes pa sku dang gsung dang thugs kyi 'khor lo rnams so/ /rnal 'byor gsum zhes pa ting nge 'dzin rgyal po mchog dang / dkyil 'khor rgyal po mchog dang / las kyi rgyal po mchog rnams so/ /lam gsum zhes pa nyan thos dang rang sangs rgyas dang byang chub</text></item>
<item><p>21b.5</p><section></section><text>sems dpa'i dbye ba las lam gsum po rnams so/ /dam tshig gsum zhes pa lha dang sngags dang phyag rgya rnams sam/ yang na rdo rje dang dril bu dang lha'am/ yang na sdom pa'i tshul khrims la sogs pa rnam pa gsum mo/ /dge ba gsum zhes pa thog ma dang bar ma</text></item>
<item><p>21b.6</p><section></section><text>dang tha ma rnams so/ /gsang gsum zhes pa sku dang gsung dang thugs kyi gsang ba rnams so/ /chos kyi 'byung gnas rang bzhin las/ /zhes pa chos 'byung gru gsum gyi phyag rgya'i rang bzhin gyis gnas pa'i phyir ro/ /'khor gsum mi dmigs rnal 'byor gyis/ /</text></item>
<item><p>21b.7</p><section></section><text>zhes pa bsgom par bya ba dang sgom pa po dang sgom pa rnams kyis so/ /sngags gsum gyi ni rang bzhin dang / /zhes pa ni snying po dang nye ba'i snying po dang phreng ba'i sngags rnams so/ /phyi dang nang gi zhes pa la sogs pa zhu ba bdun pa'i lan gdab pa'i phyir gsungs pa/ </text></item>
<item><p>22a.1</p><section></section><text>phyi rol zhes pa la sogs pa yongs grags zhes pa'i bar du'o/ /de la phyi rol dang zhes pa snod kyi 'jig rten te de rnam par dag pa gzhal yas khang ngo / /nang gi zhes pa sems can gyi 'jig rten te/ de rnam par dag pa lha'i 'khor lo'o/ /dgos pa gsungs</text></item>
<item><p>22a.2</p><section></section><text>pa phyi zhes pa la sogs pa'o/ /de la lha'i 'khor lo'i dbang du byas nas gsungs pa/ chos zhes pa la sogs pa'o/ /lha rnams dmigs pa zhes pa dpa' bo nyi shu rtsa bzhi po rnams bsgom pa'o/ /chos kyi dbyings kyi rang bzhin du/ /so sor zhes 'brel lo/ /rnam pa kun</text></item>
<item><p>22a.3</p><section></section><text>gyi rang bzhin las/ /lha mor yongs su brtag par bya/ /zhes pa rnam pa'i 'khor lo'i rang bzhin lha mo rnams so/ /yang na gang byang chub kyi phyogs kyi chos sum cu rtsa bdun gyi rnam pa'i rang bzhin rnams so/ /dang po lha yi gzugs kyis ni/ /rdo rje sems dpa' rnam par</text></item>
<item><p>22a.4</p><section></section><text>bzhugs/ /zhes pa dang po lha'i gzugs ni dbus kyi gtso bo'o/ /dkyil 'khor ba'i lha rnams dgod pa'i gnas gsungs pa/ gnas dang zhes pa la sogs pa'o/ /de bzhin zhes pa la sogs pas spro ba gsungs te/ ji ltar gzhal yas khang gi nang na lha rnams</text></item>
<item><p>22a.5</p><section></section><text>bzhugs pa de kho na ltar kha sbyor bde ba chen po'i tshul gyis grangs med pa spros nas phyogs bcu rnams su 'gro ba'i don mdzad do zhes pa lhag ma'o/ /de nyid gsungs pa/ grangs med pa la sogs pa'o/ /grangs ni dkyil 'khor la bzhugs pa rnams kho nas te spros pa rnams</text></item>
<item><p>22a.6</p><section></section><text>kyis ni ma yin no zhes dgongs pa'o/ /spros pa rnams kyi grangs ni gzhal du med pa'i phyir bsam gyis mi khyab pa'o zhes gsungs pa/ bsam gyis mi khyab ces pa la sogs pa'o/ /'di dag gang las spro zhe na gsungs pa dpal zhes pa la sogs pa ste go sla'o/ /yang na dpal</text></item>
<item><p>22a.7</p><section></section><text>he ru ka yang dag sbyor/ /zhes pa bde mchog dang phag mo nyid mkha' 'gro ma'i gzugs kyis gnas so zhes pa lhag ma ste de dag kyang don dam par dbye ba med do/ /'di dag gis bsdu ba gsungs so/ /de nyid gsungs pa/ de dag ces pa la sogs pa'o/ /'bras bu gsungs pa/ </text></item>
<item><p>22b.1</p><section></section><text>de rnams kun zhes pa la sogs pa'o/ /'di dag ji ltar bslab par bya zhe na gsungs pa/ rags pa zhes pa la sogs pa'o/ /'di ltar gsungs te/ bla ma'i zhal las rim pa mtha' dag bzung ste bsgoms pas sems rtse gcig pa goms pa phul du byung ba'i gnas skabs rtog pa dang</text></item>
<item><p>22b.2</p><section></section><text>bral ba'i ye shes skye bar 'gyur ro zhes pa'o/ /yang na de kho na rnam pa gnyis te/ bla mas rab tu bstan pa dang de nyams su myong ba'i tshul lo/ /de gnyis ka'i 'bras bu ni gsum pa'o/ /de gsungs pa/ thag pa'i zhabs kyis/ de nyid ye shes rnam gnyis te/ gang yang brjod</text></item>
<item><p>22b.3</p><section></section><text>bcas brjod med do/ /zhes pa'o/ /yang na rags pa sgra zhes pa rags pa ni sgra'i bdag nyid can/ AHdang hUM gi yi ge la sogs pa'i rang bzhin no/ /phra mo bsam pa'i rang bzhin zhes pa de bsgom pa'i rim pa ni bla ma'i gdams ngag las so/ /bsam pa dang bral ba'i de kho na rtogs</text></item>
<item><p>22b.4</p><section></section><text>pa zhes pa de goms pa las rtog pa dang bral ba'i bde ba rtogs par 'gyur ro zhes pa'o/ /'byung ba bzhi la sogs pa zhu ba lnga'i yul gcig nyid du bstan pa'i phyir/ le'u gcig nyid kyis lan btab par mdzad do zhes pa'o/ /de ltar le'u gzhan du yang shes par bya'o/ /le'u</text></item>
<item><p>22b.5</p><section></section><text>bzhi pa'i rnam par bshad pa'o// //zla ba nyi ma ji ltar lha/ /zhes pa zhu ba brgyad pa'i dbang du byas te gsungs pa/ de nas zhes pa la sogs pa'i le'u 'dir ni rnam par shes pa'i rten du gyur pa bde ba dang sdug bsngal dang 'tsho ba dang 'chi ba la sogs pa dge ba dang mi dge ba mtha'</text></item>
<item><p>22b.6</p><section></section><text>dag ston pa dang / rdo rje'i bzlas pa'i rim pa'i yan lag rlung gi de nyid ni brjod par bya ba'o/ /de yang la la nA dang ra sa nAr grags pa'i rtsa gnyis la yang dag par brten to zhes thog mar rtsa gnyis kyi mtshan nyid gsungs pa/ zla ba zhes pa la sogs pa rim pa ji lta ba bzhin gyi</text></item>
<item><p>22b.7</p><section></section><text>bar ni mdor bstan pa'o/ /mgrin pa zhes pa la sogs pa rgyas par bshad pa'o/ /'og gi kha zhes pa gal te yang 'di'i bu ga gnyis ka yang kha yin pa de lta na yang blang ba dang dor bar byed pa nyid kyis 'og gi lte ba'i rtsa ni kha bzhin du 'di'i kha'o zhes pa 'og gi kha'o/ /de bzhin</text></item>
<item><p>23a.1</p><section></section><text>du steng gi kha yang ngo / /rab tu 'jug pa zhes pa g.yas pa nas 'thon te yul bzung nas de ma thag rlung la zhon pa'i rnam par shes pa la la nA nas 'jug pa'i phyir ro/ /de dag nyid gsungs pa sna'i zhes pa la sogs pa'o/ /da ni skabs su bab pa rlung gi</text></item>
<item><p>23a.2</p><section></section><text>'gyur ba dang mi 'gyur ba'i mtshan nyid brjod pa'i ched du phyi'i nyin mtshan rnams la nyin mtshan gyi rnam par gzhag pa kho na re zhig gsungs pa/ nyi ma zhes pa la sogs pa ste go sla'o/ /thun brgyad kyi bdag nyid can nyin mtshan gcig la rnal mar gnas pa khams snyoms pa'i</text></item>
<item><p>23a.3</p><section></section><text>rlung rim pas rgyu ba de bstan pa'i phyir gsungs pa/ 'pho ba zhes pa la sogs pa ste go sla'o/ /gal te nyin mtshan gyis 'pho ba bcu drug rgyu ba la sna bug gang kho nas nyi ma gcig la nyi ma shar ba nas brtsams te rlung rgyu bar 'gyur ba de kho nas rnal mar gnas pa thams cad</text></item>
<item><p>23a.4</p><section></section><text>kyi tshe rgyu bar 'gyur te/ ji ltar nyi ma bzhi pa'i snga dro la sna bug gzhan gyis rlung rgyu bar 'gyur zhe na brjod par bya ste/ 'dir nyin mtshan gcig la dkyil 'khor dgu bcu rtsa drug 'pho bar 'gyur ro/ /de la dkyil 'khor gcig nas dkyil 'khor gzhan du 'pho ba na 'chad par</text></item>
<item><p>23a.5</p><section></section><text>'gyur ba'i tshul gyis bdud kyi bu mor grags pa'i rtsal dbugs phyed phyed zad pa las dkyil 'khor dgu bcu rtsa drug rnams kyi dbugs bzhi bcu rtsa brgyad zad pas zhag gsum gyis bzhi bcu rtsa bzhi lhag pa'i dbugs brgya chad par 'gyur ro/ /de bzhin du mtshan mo dang nyin</text></item>
<item><p>23a.6</p><section></section><text>mo mnyam pa'i dus su sna bug gcig nas sna bug gzhan du 'pho ba na cung zad dman pa'i dbugs kyi rkang pa gsum lhag pa'i dbugs nyi shu rtsa lnga sna bug gnyis ka'i rab tu rgyu ba las/ phyed dang bcas pa'i brgya phrag bcu gsum gyi bdag nyid sna bug gcig gi rgyu ba</text></item>
<item><p>23a.7</p><section></section><text>chad par 'gyur ro zhes pa nyi ma bzhi pa'i snga dro la sna bug gzhan gyis rgyu bar 'gyur zhes song ba ni 'phros pa'o/ /skabs su bab pa brjod par bya ste/ rnam par gzhag pa 'di la dbyu gu'i rnam par gzhag pa ji ltar zhe na gsungs pa/ rlung ni zhes pa la sogs pa'o/ /</text></item>
<item><p>23b.1</p><section></section><text>de la re zhig chu srin gyi 'pho ba la nyin mo dbyu gu'i tshad ston pa srog rnams zhes pa la sogs pa ste/ de rkang pa yang dag ldan pa rnams kyis zhes pa dbugs gsum po rnams kyang so sor rkang pa dang ldan pa'o/ /de'i phyir chu srang lnga bcu dang dbugs gsum dang dbugs kyi</text></item>
<item><p>23b.2</p><section></section><text>rkang pa gsum ni byang bgrod kyi nyi ma'i dbyu gu gcig go/ /dbugs kyi tshogs kyis ni rkang pa gcig gis dman pa'i dbugs bzhi lhag pa'i dbugs sum brgya'o/ /mtshan mo'i dbyug gu la ni rkang pa dang bcas pa'i dbugs lnga lhag pa'i chu srang drug cu rtsa gcig rnams so/ /</text></item>
<item><p>23b.3</p><section></section><text>dbugs kyi tshogs kyis rkang pa dang bcas pa bdun cu rtsa gcig lhag pa'i dbugs sum brgya rnams so/ /'di lta bu'i dbyu gu'i tshad 'dis mtshan mo sum cu rtsa gnyis zhes pa'o/ /de nas nyi ma byang du bgrod pa las/ /de ma thag tu so sor nyin mo'i dbyu gu 'phel ba dang mtshan</text></item>
<item><p>23b.4</p><section></section><text>mo'i dbyu gu 'bri bar 'gyur ro/ /gal te zla ba re la ji tsam 'phel ba dang 'grib par 'gyur zhing / nyi ma so so la yang ji tsam zhe na gsungs pa/ dbugs rnams kyis zhes pa la sogs pa'o/ /zla ba gcig las dbyu gu gcig la rkang pa gcig lhag pa'i dbugs</text></item>
<item><p>23b.5</p><section></section><text>bcu gcig lhag par 'gyur ro/ /de'i phyir bco lnga pa lhag pa'i dbugs sum brgya ni bum pa'i 'pho ba'i nyin mo'i dbyu gur 'gyur ro/ /mtshan mo ni drug cu lhag pa'i dbugs sum brgya rnams dbyu gu gcig go/ /de ltar 'pho ba so so la ste ji srid lhor bgrod pa'i bar</text></item>
<item><p>23b.6</p><section></section><text>du'o/ /zhag so so la ji tsam 'phel ba dang 'grib pas rkang pa dang bcas pa'i dbugs bcu gcig tu 'gyur zhe na gsungs pa/ dbugs kyi zhes pa la sogs pa ste/ nyi shu rtsa bzhi cha lhag pa'i dbugs sum cha 'phel lo zhes snga ma dang 'brel lo/ /gal te dbyu gu so so</text></item>
<item><p>23b.7</p><section></section><text>la nyi shu rtsa bzhi cha lhag pa'i dbugs sum cha 'phel ba'i phyir dbyu gu sum cu rtsa gnyis kho nar 'gyur ro/ /de'i phyir chu srang gnyis so/ /phyi rol gyi bstan bcos dang rgyud gzhan rdo rje mkha' 'gro la sogs par nyi ma so sor chu srang bzhi 'phel lo zhes 'dod do/ /gang yang chu</text></item>
<item><p>24a.1</p><section></section><text>srang drug cu'i bdag nyid kyi dbyu gu'i tshad kyis byang du bgrod pa'i nyin mo la dbyu gu nyi shu rtsa bzhi nyid de/ de yang dbugs kyi grangs kyis bzhi bcu dang bcas pa drug brgya lhag pa'i stong phrag brgyad kyi dbugs rnams so/ /rgyud 'di'i rim pas bdun</text></item>
<item><p>24a.2</p><section></section><text>brgya lhag pa'i stong phrag dgu rnams byang du bgrod pa'i nyin mo'i dbugs kyi tshogs te/ de ni 'dir brgya dang bcu lhag pa'i stong phrag gcig gis mang bas khyad par ches so zhe na 'dir brjod par bya ste/ gnyis ka'i yul tha dad pa nyid kyi phyir skyon 'di med do/ /de ltar yang</text></item>
<item><p>24a.3</p><section></section><text>rgyud 'di ni nang gi rnam par gzhag pa ste/ 'pho ba'i yan lag bcu drug gi/ /rlung ni nyin zhag gcig gis 'gyur/ /sna yi bu ga la rtag tu/ /thun ni phyed phyed yang dag rgyu/ /zhes bar ma chad par gsungs pa'i phyir ro/ /de la mnyam pa'i mtshan mo dang nyin mo la rtsa drug</text></item>
<item><p>24a.4</p><section></section><text>cu rtsa bzhi'i bdag nyid can/ sprul pa'i 'khor lo rtsa re re la phyed dang bcas pa sum cu rtsa bdun lhag pa'i dbugs sum brgya rgyu ba'i rnam par gzhag pa'i rim pas rtsa drug cu rtsa bzhi rgyu ba'i phyir/ dbyu gu drug cu rtsa bzhi rnams so/ /de bzhin du rtsa sum cu rtsa gnyis kyi</text></item>
<item><p>24a.5</p><section></section><text>bdag nyid can/ spyi bo bde ba chen po'i 'khor lo rtsa re re la de nyis 'gyur gyis bdun cu rtsa lnga lhag pa'i dbugs drug brgya rgyu ba'i rnam par gzhag pa dang / rtsa sum cu rtsa gnyis rgyu ba'i phyir chu tshod sum cu rtsa gnyis rnams so/ /de bzhin du rtsa bcu drug gi bdag nyid can</text></item>
<item><p>24a.6</p><section></section><text>longs spyod 'khor lor rtsa re re la de nyis 'gyur gyis phyed dang bcas pa'i dbugs brgya phrag bcu gsum rgyu ba'i rnam par gzhag pas thun phyed bcu drug rnams so/ /de bzhin du rtsa brgyad kyi bdag nyid can chos kyi 'khor lor rtsa re re la dbugs brgya phrag nyi shu rtsa bdun rgyu ba la</text></item>
<item><p>24a.7</p><section></section><text>thun brgyad do zhes pa'o/ /de bzhin du yang brtag pa gnyis pa'i rgyal po las/ zla ba dang / nyi ma dang / A li dang kA li dang 'pho ba bcu drug dang dbyu gu drug cu rtsa bzhi dang chu tshod sum cu rtsa gnyis dang thun tshod brgyad rnams so zhes so/ /rdo rje mkha' 'gro la sogs</text></item>
<item><p>24b.1</p><section></section><text>par ni rtsis kyi byed pa gtso bo nyid kyis phyi rol gyi rnam par gzhag pa'o zhes pa ste de yis 'di la 'gal ba med do/ /yang na 'di ni phyi dang nang thun mong gi rnam par gzhag pa'o/ /de ltar yang nyi ma shar ba zhes pa la sogs pa nyin mo thun bzhi dang mtshan mo thun bzhi'i rnam par dbye ba</text></item>
<item><p>24b.2</p><section></section><text>las nyin zhag gi thun brgyad dang / thun phyed bcu drug dang / thun bzhi cha'i thun tshod kyi tshogs kyis chu tshod sum cu rtsa gnyis dang / de'i tshad dbyu gu'i rnam par gzhag pas dbyu gu drug cu rtsa bzhi rnams so/ /zhes pa phyi rol kho na'i rnam par gzhag pa'o/ /dbyu gu'i</text></item>
<item><p>24b.3</p><section></section><text>tshad ni rang gi 'dod pas rnam par gzhag pa'i phyir te/ de ltar yang b+ha sa ta'i rtsis mdzad pas nyin zhag gcig la dbyu gu brgya byas so/ /'dir ni dbyu gu drug cu rtsa bzhi rnams nyid kyis nang dang thun mong gi rnam par gzhag pa yin te bshad ma thag pa ji lta ba bzhin no/ /</text></item>
<item><p>24b.4</p><section></section><text>de'i phyir yang 'di nyid mdzes so/ /de ltar na 'pho ba chen po bzhi ste/ gang mnyam pa gnyis dang byang du bgrod pa dang lhor bgrod pa'o/ /de rnams la gtso bo'i phyir dang rnam par gzhag pa bya sla ba'i phyir yang mnyam pa'i dbyu gu'i nang dang phyi'i dbugs kyi mtshan nyid dang chu</text></item>
<item><p>24b.5</p><section></section><text>srang gi rnam grangs gzhan srog gi mtshan nyid sngon du 'gro ba can gyis rnam par gzhag pa gsungs pa/ srog rnams zhes pa la sogs pa ste/ srog lnga bcu pa'i dbugs ji snyed pa de rnams kyis dbugs kyi grangs rim pas gzhag pa rnams dang / de'i steng du gsum</text></item>
<item><p>24b.6</p><section></section><text>rnams te dang po stong pa gzhag pas ji ltar gyur pa rnams kyis/ de rkang yan lag ldan rnams kyis/ /zhes pa de'i rkang pa sum cu'o/ /de rkang de yis yang dag ldan/ /rnams kyis mnyam pa'i dbyu gu'o/ /zhes pa lhag ma'o/ /'di dag gis phyed dang bcas pa sum cu</text></item>
<item><p>24b.7</p><section></section><text>rtsa bdun lhag pa'i sum brgya ni mnyam pa'i dbyu gu ste snga ma bzhin no/ /byang du bgrod pa dang lhor bgrod pa'i nyin mo dang mtshan mo'i dbyu gu rnam par dbye ba'i don du gsungs pa/ byang du bgrod pa'i zhes pa la sogs pa'o/ /'di dag gi chu srang bzhi bcu rtsa lnga rnams</text></item>
<item><p>25a.1</p><section></section><text>kyis byang du bgrod pa'i nyin mo'i dbyu gu ste dbugs kyi tshogs kyis bdun cu lhag pa'i nyis brgyar gyur to/ /mtshan mo'i dbyu gu ni phyed dang bcas pa'i chu srang drug cu rtsa bdun rnams kyis te/ dbugs kyi tshogs kyis ni lha lnga lhag pa'i bzhi brgya</text></item>
<item><p>25a.2</p><section></section><text>yis so/ /byang du bgrod pa'i nyin mo'i dbyu gu ji lta ba de bzhin du lhor bgrod pa'i mtshan mo'i dbyu gu'o/ /de dag 'gyur ba ji ltar zhe na gsungs pa/ dbyu gu dbyu gur zhes pa mdor bstan pa ste/ de'i rgyas par bshad pa gsungs pa/ dbugs rnams kyis zhes</text></item>
<item><p>25a.3</p><section></section><text>pa la sogs pa ste/ /drag po rkang pa dang bcas pa rnams dang / /drag po rkang pa dang bcas pa rnams te/ /de rnams kyis 'pho ba so so la 'phel ba dang 'grib par 'gyur ro/ /'di dag gsungs pa/ srang gi 'pho ba la sogs pa byang du bgrod pa ji srid pa dang / lug gi 'pho</text></item>
<item><p>25a.4</p><section></section><text>ba la sogs pa lhor bgrod pa ji srid par 'pho ba gsum gyis 'pho ba so sor dbyu gu re re la phyed dang bcas pa'i dbugs nyi shu rtsa gnyis rnams mtshan mo dang nyin mo'i rnam par dbye bas rim pa ji lta ba bzhin 'phel ba dang bri ba dang / bri ba dang 'phel ba dag gis phyed dang</text></item>
<item><p>25a.5</p><section></section><text>bcas pa'i dbugs drug cu rtsa bdun 'phel ba dang 'bri ba las kyang ji ltar brjod pa'i dbyu gu nyid du 'gyur ro/ /gal te zhag so sor mtshan mo dbyu gu gcig la ji tsam 'phel ba dang / nyin mo dbyu gu gcig la ji tsam 'grib pas zla ba gcig gi phyed dang</text></item>
<item><p>25a.6</p><section></section><text>bcas pa'i dbugs nyi shu rtsa gnyis su 'gyur zhe na/ dbugs kyi zhes pa la sogs pa ste/ dbugs kyi sum cha ni cha shas gsum ste de yis so/ /dbyu gu drug cu rtsa gnyis rnams kyis ji tsam gyis 'phel ba dang 'bri bar 'gyur zhe na gsungs pa/ de rkang zhes pa la</text></item>
<item><p>25a.7</p><section></section><text>sogs pa ste/ rkang yig ni zla ba 'phel ba bsdus pas rjes su 'gugs pa'i don to/ /zla ba 'phel ba bsdus pa nyid rkang pa drug chas zhes pa chu srang gi rkang pas dbugs kyi rkang ba drug gi bdag nyid can gyis phyed dang bcas pa'i dbugs dang lhan cig go/ /'di dag</text></item>
<item><p>25b.1</p><section></section><text>gis dbyu gu sum cu rtsa gnyis rnams kyis mtshan mo dang nyin mo so so la dbugs nyi shu rtsa bzhis 'phel ba dang 'grib par 'gyur ro zhes bshad pa yin no/ /rnal mar gnas pa'i gnas skabs bstan nas/ bzlog pa dang de'i 'bras bu yang gsungs pa/ thun ni phyed</text></item>
<item><p>25b.2</p><section></section><text>zhes pa la sogs pa go sla'o/ /'gyur ldan zhes pa nyi ma drug rgyu na nyi shu rtsa bzhi chad pa'i lo gsum las so/ /nyi ma bdun rgyu bas de nyis 'gyur chad pa las so/ /nyi ma brgyad rgyu bas nyi shu rtsa bzhi sum 'gyur chad pa las so/ /nyi ma dgu rgyu bas nyi shu rtsa bzhi bzhi</text></item>
<item><p>25b.3</p><section></section><text>'gyur chad pa'i lo gsum las te/ skad cig gang la sna bug gzhan du 'pho ba'i skad cig de la 'chi'o zhes pa'i don to/ /de ltar gzhan du yang 'gyur ldan zhes pa'i tshig gi don to/ /dus ma yin pa dang dus kyi 'chi ba nye bar bstan nas/ de slu ba nye bar ston pa</text></item>
<item><p>25b.4</p><section></section><text>gsungs pa/ cho ga bzhin zhes pa la sogs pa'o/ /rtsa zhes pa la la nA dang ra sa nA yang ste/ 'di dag ni 'chi ba slu ba'i yan lag go/ /slu ba'i cho ga ni 'chad par 'gyur ro/ /bshad pa'i nyin mo dang mtshan mo'i dbugs ston pa gsungs pa/ drug brgya rnams kyis</text></item>
<item><p>25b.5</p><section></section><text>lhag pa'i zhes pa la sogs pa'o/ /da ni gzhan yang rlung gi rnal 'byor pa'i zhi ba la sogs pa'i las 'grub pa'i yan lag gsungs pa/ dbang chen zhes pa la sogs pa ste/ dbang chen gyi dkyil 'khor la byas pas rgyas pa la sogs pa'i las so/ /de ltar/ chu yis</text></item>
<item><p>25b.6</p><section></section><text>don rnams yang dag 'byung / /zhes pa zhi ba la sogs pa mngon par 'dod pa'i 'bras bu 'grub pa'o/ /bkres skom zhes pa me'i dkyil 'khor la rlung rgyu na drag po'i las 'grub po zhes pa'i don to/ /drag po'i las nyid kyis bye brag bskrad pa la sogs pa rlung las 'grub</text></item>
<item><p>25b.7</p><section></section><text>par 'gyur ro zhes gsungs pa rlung las zhes pa la sogs pa'o/ /dbang chen zhes pa dbang chen la'o/ /rnyed pa zhes pa rdzas kyi rnyed pa la'o/ /de thob pa ni rab tu thob pa ste drug pa'i don la dang po'o/ /sdud pa byed pa 'gro'o zhes pa lhag ma'o/ /chu skyes la sogs pa yang</text></item>
<item><p>26a.1</p><section></section><text>ltad mo rnams kyi dbang du byas te'o/ /de'i phyir rnal 'byor mchog gtso bo rlung gi de nyid ces sngar byas te/ ci 'dra ba'i rlung gi de nyid gtso bo yin zhe na gsungs pa/ rdo rje sems dpa'i gsung ji bzhin/ /zhes pa ji ltar bcom ldan 'das rdo rje sems dpas gsungs</text></item>
<item><p>26a.2</p><section></section><text>pa de ltar mchog nyid do zhes pa'i don to/ /yang na ji ltar rdo rje sems dpa'i gsung rnam pa thams cad du mi slu ba nyid kyis mchog tu tshad mar gyur pa de bzhin du bshad pa dang 'chad par 'gyur ba'i rlung gi de nyid kyang gsungs so zhes dgongs pa'o/ /gzhan gyis dris pa las rnal 'byor</text></item>
<item><p>26a.3</p><section></section><text>bas dge ba dang mi dge ba shes par bya'o zhes dris pa shes par bya ba'i dbang du byas te gsungs pa/ rlung zhes pa la sogs pa ste go sla'o/ /gnas skabs las 'gyur ba'i rlung gi dbye ba bstan nas rang bzhin gyi rlung gi de nyid nye bar ston pa gsungs pa/ srog ces pa la</text></item>
<item><p>26a.4</p><section></section><text>sogs pa ste rnam par rgyu zhes pa dkyil 'khor gcig nyid la 'od zer lnga'i rang bzhin de bzhin gshegs pa lnga'o zhes pa'i don to/ /g.yas nas zhes pa sna bug gcig kho na'i g.yas kyi cha las te/ de ltar g.yon gyi cha las so/ /gnyis las zhes pa ni gnyis ka'i</text></item>
<item><p>26a.5</p><section></section><text>dbus kyi cha las so/ /'og ma zhes pa drang po'i 'og dang phyogs la reg pa'o/ /dal bu rab tu rgyu ba ces pa bsil ba 'jam pa myur ba ma yin par 'gro ba'o/ /rdo rje mgon po ni mi bskyod pa'o/ /lus kun la ni rjes 'gro zhes pa nam mkha'i dkyil 'khor gyi rang bzhin nyid kyis</text></item>
<item><p>26a.6</p><section></section><text>khyab pa nyid kyi phyir ro/ /'di dag nyid srog la sogs pa'i rlung lnga po rnams so/ /de la 'od dpag med kyi bdag nyid kyi rlung gyen du mgrin pa la gnas so/ /don yod grub pa'i bdag nyid mnyam gnas lte ba la gnas so/ /rin chen 'byung ldan gyi bdag nyid thur ser gsang ba la'o/ /</text></item>
<item><p>26a.7</p><section></section><text>mi bskyod pa'i bdag nyid srog snying ga la gnas so/ /rnam par snang mdzad kyi bdag nyid khyab byed de de'i gnas ni brjod zin to/ /rlung gi khams kyi rang bzhin sgrol ma'i yab nyid kyis don yod grub pa thog mar ston par rigs pa la/ rdo rje'i bzlas pa'i rim pa gsung rdo rje'i dbang</text></item>
<item><p>26b.1</p><section></section><text>du byas pa'i phyir ro/ /dang po 'od dpag med kyis bstan to/ /gal te khyab byed du grags pa nam mkha'i dkyil 'khor gyi rgyu ba ma brjod pa ji ltar zhe na mi srid pa'i phyir ro/ /de ltar na ji lta ba bzhin du dkyil 'khor la rgyu ba rnam par gzhag ce na/ dkyil 'khor bzhi'i rjes su</text></item>
<item><p>26b.2</p><section></section><text>'gro ba nyid kyis so/ /de ltar yang rkang pa dang bcas pa nyis brgya'i bdag nyid can dkyil 'khor gcig rgyu ba la/ dbugs sum cu gcig dang sum cu rtsa gcig gi de ma thag bdud kyi bu mor brjod pa'i rtsa la dbugs re re rgyu ba'i phyir dang lhag ma dbugs gcig gi phyed rgyu ba'i phyir</text></item>
<item><p>26b.3</p><section></section><text>yang bskor ba bdun rnams kyis phyed dang bcas pa'i dbugs bdun khyab byed kyi rgyu'o zhes rnam par gzhag pa'o/ /des na gtso bo rgyu ba ni dkyil 'khor bzhi kho na'o/ /nam mkha' yi ni de'i rjes su 'gro ba nyid de so so ma yin no/ /gal te bu ga gang la dkyil 'khor ji tsam rgyu zhe na/ dkyil</text></item>
<item><p>26b.4</p><section></section><text>'khor bu ga gang la thog mar rgyu zhe na brjod par bya ste/ mtshan mo dang nyin mo mnyam pa'i dkyil 'khor gcig la dbugs rnams ji snyed pa de snyed kyi chu srang gi rnam grangs gzhan srog rnams te bu ga gcig la'o/ /de'i phyir dkyil 'khor rgyu bar 'gyur ro zhes pa bu ga'i dbye bas</text></item>
<item><p>26b.5</p><section></section><text>dkyil 'khor rgyu ba'i rim pa'o/ /nam mkha' la sogs rtag tu g.yon/ /g.yas su rtag tu sa la sogs/ /zhes pa'i tshig las thim pa dang 'char pa'i rim pas shes par bya'o zhes pa'o/ /'chi ltas kyis zhes 'chi ba ni slu ba dag la 'bad par bya zhes pa/ rtul po dang 'bring dang rnon po'i dbye bas</text></item>
<item><p>26b.6</p><section></section><text>slu ba'i thabs rnam pa gsum gsungs pa rlung ni zhes pa la sogs pa ste go sla'o/ /de ni bsgom pa'i rnal 'byor gyis kyang 'chi ba slu bar ma nus na 'pho ba ston pa gsungs pa/ snying ga'i zhes pa la sogs pa go 'phang 'thob ces pa'i bar du'o/ /don ni 'di yin te lha'i rnal 'byor sngon du 'gro</text></item>
<item><p>26b.7</p><section></section><text>bas snying gar pad+ma'i lte bar zla ba la gnas pa'i hUM yig dkar po la sems brtan par bya ste/ steng dang 'og gi rlung kha sbyor gyi rang bzhin bsgom par bya'o/ /de la cung zad brtan pa na de la yul la sogs kyis mi 'ching zhes pa yul la sogs pa rnams kyis rnal 'byor pa</text></item>
<item><p>27a.1</p><section></section><text>'ching ba ma yin te/ de la sems rab tu mi rgyu ba'i phyir yang dag par brtan pa rnams kyis brtan pa'i go 'phang thob par 'gyur ro/ /gang gi tshe yang dag pa'i brtan pa thob par ma gyur na/ de'i tshe sbyor ba 'di nyid kyis 'pho bar bya ste/ de ni le'u bcu dgu pa las gsal</text></item>
<item><p>27a.2</p><section></section><text>bar bya'o zhes pa'o/ /de ma thag 'chad par 'gyur ba'i le'u yis lhan cig yul gcig pa nyid yin kyang phal cher rnal mar gnas pa dang / rnal mar gnas pa ma yin pa dang / dus dang dus ma yin par 'chi ba dang / de slu ba rnams kyi rtags su gyur pa rnams bstan pa'i phyir</text></item>
<item><p>27a.3</p><section></section><text>le'u 'di tha dad pa nyid do zhes so/ /le'u lnga pa'i rnam par bshad pa'o// //lam lnga po de ni ji ltar 'gyur zhes zhus pa dgu ba'i lan gdab pa'i phyir/ bshad pa'i rlung gi de nyid dkyil 'khor lnga'i bdag nyid can lha mo lnga'i rang bzhin nyid kyi khyad par gyis ston pa gsungs pa 'di</text></item>
<item><p>27a.4</p><section></section><text>las zhes pa la sogs pa ste/ sngar ni 'od zer lnga'i rang bzhin de bzhin gshegs pa lnga'i bdag nyid kyis bstan to zhes pa slar brjod pa skyon med do/ /de nyid kyi phyir la ma lnga zhes pa khams lnga po rnams zhi ba la sogs pa'i las kyi lam gyi rang bzhin nyid kyi phyir</text></item>
<item><p>27a.5</p><section></section><text>ro/ /de dag nyid gsungs pa rang gzhan zhes pa la sogs pa ste/ phun tshogs zhes pa phun sum tshogs pa'o/ /dkyil 'khor gyi zhes pa dkyil 'khor la'o/ /rgyu ba la zhes pa skabs kyi rlung gi zhes pa'i don to/ /'di ltar gsungs te/ dkyil 'khor las dkyil</text></item>
<item><p>27a.6</p><section></section><text>'khor gzhan du 'pho ba'i dus su bdud kyi bu mor brjod pa'i rtsa la dbugs phyed chad par 'gyur ro zhes gang gsungs pa de ni rnal 'byor pa'i dbu mar zhugs pa'o/ /'di nyid la dgongs te/ dpal gsang ba 'dus pa las gsungs pa/ rig pa'i tshul gyis cho</text></item>
<item><p>27a.7</p><section></section><text>ga yis/ /thun bzhi'i rab tu sbyor ba las/ /zhes so/ /de nyid kyi phyir gzhan rnams kyi bdud kyi bu mo gang yin pa de rnal 'byor pa'i 'chi med bu mo zhes bla ma rnams gsung ngo / /bdud kyi bu mo de ci/ a wa d+hU tI yin nam zhe na de lta ma yin te 'on kyang a wa d+hU tI la yang dag</text></item>
<item><p>27b.1</p><section></section><text>par brten pa'o/ /de ltar yang / 'khyil gsum 'dod ma khyim dang ni/ /gtum mo 'chi med bu mo'o/ /zhes pa'o/ /lnga po 'di rnams ni chos kyi 'khor lor rim pas sa la sogs pa'i khams kyi rang bzhin no/ /de'i phyir dkyil 'khor las dkyil 'khor gzhan du 'pho</text></item>
<item><p>27b.2</p><section></section><text>bar mtshon par bya'o zhes pa'o/ /lhag ma ni go sla'o/ /'dir sngags kyi de kho na nyid kyang nye bar bstan pa khong du chud par bya'o/ /yang na gang le'u lnga par snying ga zhes pa la sogs pa tshigs su bcad pa gsum gyis bstan te/ 'dir ni rlung gi de nyid kho na'o/ /de'i phyir</text></item>
<item><p>27b.3</p><section></section><text>yang rdo rje'i bzlas pa'i rgyu sngags kyi de kho na'o/ /de'i rgyu rlung gi de kho nas te 'bras bu'i sngon du 'gro ba bshad pa'i rim pa'o/ /de'i phyir yang dang po'i lha'i rnal 'byor pas rlung gi de kho na brtag pa sngon du 'gro ba can sngags kyi de kho na'i rim pas rdo rje'i bzlas pa la yang bslab par</text></item>
<item><p>27b.4</p><section></section><text>bya'o zhes bshad par 'gyur ro/ /le'u drug pa'i rnam par bshad pa'o// //lus kyi rang bzhin ji ltar lags/ /zhes pa la sogs pa zhu ba bzhi pa'i lan gdab pa'i phyir gsungs pa/ de nas zhes pa la sogs pa'o/ /de la mang ba nyid kyi phyir re zhig rtsa'i grangs gsungs pa/ </text></item>
<item><p>27b.5</p><section></section><text>bdun cu rtsa gnyis zhes pa'o/ /de la thun mong gi rtsa stong phrag bdun cu rtsa gnyis rnams so/ /de rnams la rlung gi bzhon pa dang rnam par shes pa'i rten gyi gtso bo nyid kyis chos dang longs spyod dang bde ba chen po dang sprul par brjod pa'i 'khor lo bzhi po rnams la/ rim pa ji lta bar</text></item>
<item><p>27b.6</p><section></section><text>brgyad dang bcu drug dang sum cu rtsa gnyis dang drug cu rtsa bzhi'o zhes pa nyi shu lhag pa'i brgya ni gtso bo'o/ /de rnams la yang sen mo dang so la sogs pa nyi shu rtsa bzhi lus kyi khams rgyas pa dang gnas pa'i rgyu nyid kyis spyi bo la sogs pa gnas nyi shu rtsa bzhi ni gtso bo'o/ /de rnams</text></item>
<item><p>27b.7</p><section></section><text>thams cad la yang yang dag par sdud pa po nyid kyis gtso bo gsum mo/ /de la yang bde ba chen po bskyed pa'i rgyu nyid kyis dbu ma gtso bo yin no zhes gsungs pa/ rtsa zhes pa la sogs pa sna chu 'bab pa'i zhes pa'i bar gyi don gyi bskyed pa'i rim pa ste/ lU yi pa'i mngon par</text></item>
<item><p>28a.1</p><section></section><text>rtogs pa'i 'grel par rab tu grags so/ /rtsa nyi shu rtsa bzhi'i khams rnams la nyi ma nyi shu rtsa bzhi'i gdan la gnas pa pU dza la sogs pa'i yi ge nyi shu rtsa bzhi rnams zla tshes dang thig le dang bcas pa bsgom par bya'o zhes kha cig go/ /rtsa rnams kyi</text></item>
<item><p>28a.2</p><section></section><text>gtso bo dang gtso bo ma yin pa dang / grangs dang gnas dang bya ba dang / lus kyi rang bzhin yang bstan nas/ lus kyi gong bu de ji ltar zhes bstan pa'i phyir gsungs pa/ de'i tshogs zhes pa la sogs pa ste/ de'i zhes pa de rnams kyi'o/ /tshogs kyi gong bu lha'i</text></item>
<item><p>28a.3</p><section></section><text>gzugs su yang dag par skyes pa spyi bo la sogs pa'i gnas kyi rtsa rnams kho na'i tshogs te/ rim pa ji lta bar rab gtum ma la sogs pa'i lha mo rnams so/ /de nyid kyi phyir gsungs pa/ gzugs zhes pa la sogs pa ste/ gzugs ni rang bzhin gyi gzugs so/ /</text></item>
<item><p>28a.4</p><section></section><text>gong bu zhes pa lus so/ /gong bu las 'das pa yang 'od gsal te de nyid lha'o/ /de dag nyid nye bar sdud pa de phyir zhes pa la sogs pa'o/ /'di ltar gsungs te/ bskyed pa'i rim pa sgom pa po nang gi bdag nyid rnam par dag pa rtogs te/ phyi rol gzhal yas khang</text></item>
<item><p>28a.5</p><section></section><text>gi nang du lha sum cu rtsa bdun gyi 'khor lo cho ga bzhin rnam par bsgoms nas ye shes sems dpa'i dga' ba'i sgras yang dag par bkug pa'i 'gro ba dur khrod la'o/ /de dam tshig gi 'khor lo la'o zhes pa la sogs pa'i rim pas snang ba med par bya ste/ rtog pa dang bral ba</text></item>
<item><p>28a.6</p><section></section><text>de bzhin nyid kyi rang bzhin gyis gnas nas yang dang yang de las ldang ba dang 'jug pa rnams te/ de dang ro gcig pa thob nas mthar thug pa na bag chags dang bral bar 'gyur ba ldang ba dang gnyis su med pa'i ye shes thob par 'gyur ro zhes pa'o/ /yang na gang rab gtum ma la</text></item>
<item><p>28a.7</p><section></section><text>sogs pa'i lha mo 'di rnams gzhal yas khang gi nang du rnam par bsgoms pa de rnams nyid tshogs pa ste/ gong bu zhes pa spyi bo la sogs pa rnams la kun du bsdus pa'i lha'i bdag nyid yang dag par skyes pa'o/ /de nyid kyi phyir gsungs pa/ gzugs las 'das pa zhes pa ste/ </text></item>
<item><p>28b.1</p><section></section><text>phyag dang zhal gyi rnam pa yongs su spangs pas rtsa'i rang bzhin du rtogs pa'i phyir ro/ /gong bu zhes pa lus so/ /don 'di yin te/ dang po 'di rnams gzhal yas khang la gnas nas spro ba dang bsdu bas 'gro ba'i don byas te/ de nas lus la rtsa'i rang bzhin du rtogs pa'i rnal 'byor</text></item>
<item><p>28b.2</p><section></section><text>pa rtog pa dang bral ba/ de bzhin nyid dang ro gcig pa'i bde ba chen po'i rang bzhin phyag rgya chen po'i dngos grub skyed par byed do zhes pa'o/ /de nyid kyi phyir de gsal ba zhes pa lha de rnams so/ /de dag nyid nye bar sdud pa de phyir zhes pa la sogs pa'o/ /'bras bu gsungs pa/ gang</text></item>
<item><p>28b.3</p><section></section><text>gi zhes pa la sogs pa ste/ thob 'gyur zhes pa 'thob par byed pa'o/ /yang na/ de yi tshogs las yang dag skyes/ /zhes pa de rnams kyi tshogs pa las yang dag skyes pa'i rim pas dzA lan+d+ha ra las/ smin ma dang mgrin pa dang snying ga dang rdo rje nor bu'i rtse mo'i bar du skyes bar</text></item>
<item><p>28b.4</p><section></section><text>gyur pa'o/ /gong bu ni gcig tu gyur pa ste rtsa rnams thams cad las lha'i bdag nyid can bde ba chen pos rol pa'i phyir ro/ /gzugs las 'das pa ni dmigs pa las 'das pa ste/ de las mi 'gyur ba'i phyir ro/ /gong bu zhes pa la lus thams cad khyab pa las rang</text></item>
<item><p>28b.5</p><section></section><text>gi gnas thob pa'o/ /gong bu las 'das pa zhes pa stong pa nyid dang ro gcig pa bde ba chen po nyid thob pa'i phyir de nyid lha'o/ /de'i phyir zhes pa ji ltar gyur pa'i rang bzhin gyis so/ /bsam gyis mi khyab sbyor bas rnam par rtog pa dang bral bas so/ /kun 'gro de bzhin</text></item>
<item><p>28b.6</p><section></section><text>nyid rang bzhin/ /zhes pa stong pa nyid kyi rang bzhin thams cad du 'gro ba'i skur 'gyur ro zhes pa lhag ma'o/ /de'i byed pa gsungs pa/ gang zhes pa la sogs pa ste de'i bdag nyid ces pa bde ba dam pa'i bdag nyid kyi rang bzhin thob nas so/ /thob 'gyur zhes pa sems</text></item>
<item><p>28b.7</p><section></section><text>can rnams la thob par byed ces pa lhag ma'o/ /yang na gsungs pa'i bye brag rnams dang rgyud gzhan rnams las kyang ste/ gang yang rung bas rab tu byed pa gcig gis 'od gsal gyi go 'phang la gnas te/ de'i rang bzhin kho nas dpal he ru ka la sogs pa gcig pa</text></item>
<item><p>29a.1</p><section></section><text>nyid kyi phyir de bzhin nyid dang ro gcig pa lhan cig skyes pa'i bde ba chen po'i rang bzhin thob nas rnam par rtog pa med pa kho nar gdul bya thams cad la mngon par 'dod pa'i gzugs ston pa'i rgyu nyid kyi phyir gzugs sna tshogs pa'i nor bu lta bu dang / </text></item>
<item><p>29a.2</p><section></section><text>'gro ba'i bsam pa rab tu rdzogs par byed pa nyid kyi phyir yid bzhin gyi nor bu lta bu'i sangs rgyas rnal 'byor pas yang dag par thob par 'gyur ro/ /lam gyi tshul mtha' yas pa nyid las mi 'thad pa cung zad kyang med do zhes pa/ bcom ldan 'das kyi dgongs pa'o/ /de gsungs</text></item>
<item><p>29a.3</p><section></section><text>pa/ tshul la mkhas pa rnams kyis de la cung zad smad par mi bya ste/ /'gro ba rnams la dpag med thabs ni rdzogs pa'i sangs rgyas rnams kyis gsungs/ /zhes so/ /le'u bdun pa'i rnam par bshad pa'o// //dam tshig zhes pa la sogs pa zhu ba bcu bzhi pa'i lan gdab</text></item>
<item><p>29a.4</p><section></section><text>pa'i phyir gsungs pa/ de nas zhes pa la sogs pa'o/ /dam tshig ni rnal 'byor pas gdon mi za bar bya ba nyid kyis 'da' bar bya ba ma yin par sgrub pa'o/ /de yang rnam pa gnyis te/ bsrung bar bya ba dang / bza' bar bya ba'o/ /de dag gi rnam pa'i rab tu dbye bas mang pos</text></item>
<item><p>29a.5</p><section></section><text>gsungs pa/ dam tshig rnams zhes pa'o/ /'bras bu gsungs pa gang gis zhes pa la sogs pa'o/ /de la bza' bar bya ba'i dam tshig gi dbang du byas nas gnas dang mchod par bya ba dang / mchod pa'i cho ga dang / yo byad rnams nges par byed pa rim pas gsungs pa/ rang</text></item>
<item><p>29a.6</p><section></section><text>khyim zhes pa la sogs pa/ /bla med 'bras bu 'dod phyir ro/ /zhes pa'i bar gyis gnas kyi nges pa'o/ /rnal 'byor zhes pa la sogs pa rab tu bsngags zhes pa'i bar gyis mchod par bya ba'i nges pa'o/ /spyan drangs zhes pa la sogs pa byin brlab bya zhes pa'i bar ni mchod pa'i</text></item>
<item><p>29a.7</p><section></section><text>cho ga'i nges pa'o/ /sbrang chang la sogs pa tshigs su bcad pa phyed kyis yo byad kyi nges pa'o/ /lhag ma yis kyang cho ga nyid do/ /de la/ zhing dang sngags skyes gnas skyes dang / /zhes pa zhing dang sngags las skyes pa rnams ni zhing dang sngags skyes te de ltar gnas skyes so/ /</text></item>
<item><p>29b.1</p><section></section><text>zhing dang gnas ni nye bar mtshon pa ste nye ba'i zhing rnams kyi yang ngo / /sngags skyes zhes pa dbang bskur ba la sogs pa'i rim pas skal ba dang ldan par bya ste/ bsam gtan dang bzlas pa la sogs pa la gzhol ba rnams so/ /lha rnams thams cad spyan drang bya/ /zhes pa lha'i</text></item>
<item><p>29b.2</p><section></section><text>gzugs kyis thams cad spyan drang bar bya'o/ /slob dpon dge slong nyid kyang ste/ /zhes pa dge slong nyid slob dpon mchog tu bya'o zhes pa lhag ma'o/ /ji ltar slob dpon dge slong nyid yin zhe na gsungs pa/ kha cig zhes pa la sogs pa ste gsang sngags kyi tshul gyi rim pas lam</text></item>
<item><p>29b.3</p><section></section><text>la gnas pa de rnams slob dpon nyid du 'gal ba med de/ zab mo'i chos la lhag par ma mos pa'i skye bo rjes su gzung ba'i don du dge slong du gnas pa'o/ /de gsungs pa/ rdo rje phreng ba las/ nad du 'dus pa la dga' zhing / /phyi ru nyan thos spyod pa byed/ /zhes pa dang / de bzhin du/ </text></item>
<item><p>29b.4</p><section></section><text>gsang ba'i brtul zhugs la brten nas/ /bla na med pa'i go 'phang 'grub/ /zhes pa gzhan du yang ngo / /kha cig yon tan zhes pa mngon par shes pa la sogs pa'i yon tan dang ldan na/ dge slong las gzhan yang gtso bo'i slob dpon du bya'o/ /longs spyod brten zhes pa</text></item>
<item><p>29b.5</p><section></section><text>mchod rten gyi rdzas longs spyod pa'o/ /mthar lhung spyod ces kha cig klog ste de'i tshe dam tshig gi spyod pa las gzhan du phyogs pa ni mthar lhung ba ste nyan thos la sogs pa'i sdom pa ni mtha' gcig tu gnas pa'i phyir ro/ /longs spyod ces pa 'dod pa'i yon tan lnga la</text></item>
<item><p>29b.6</p><section></section><text>mtha' gcig tu gnas pa'i chags pa'o/ /yang na bza' ba la mtha' gcig tu gnas pa ste/ bza' ba las mi phyed pa zhes pa'i don to/ /rtag tu sems can ltos pa bcas/ /zhes pa sems can rnams la rtag tu 'dzin pa snying brtse zhing mnyes gshin pa'o/ /legs</text></item>
<item><p>29b.7</p><section></section><text>pa zhes pa mchog ste/ 'khor lo la sogs pa'i phyag rgya'o/ /gtor ma slob dpon gyis brtag bya/ /zhes pa slob dpon gyi 'chad par 'gyur ba'i cho gas gtor ma brtag par bya'o/ /thog mar dam tshig kun spyod las/ /lcags kyu lhan cig ldan pa ste/ /zhes pa thog</text></item>
<item><p>30a.1</p><section></section><text>ma kho nar cho ga ji lta ba bzhin byas pa'i bdud rtsi lnga dang sgron ma lnga'i ril bus dam tshig gi yo byad thams cad la mngon par gtor te/ 'khor lo'i gnas su bcug nas slob dpon gyis byin gyis brlab par bya'o/ /'dir bsdus pa'i don ni 'di yin te/ </text></item>
<item><p>30a.2</p><section></section><text>shin tu sbas par dam tshig dang mi ldan pa 'jug pa bzlog pa'i sgo skyong bzhag ste/ khyim la sogs pa shin tu dben par gdan la sogs pa bshams nas/ dam tshig gi yo byad la dam tshig gi ril bus bsang gtor bya ste/ slob dpon sngon du 'gro bas dkyil 'khor</text></item>
<item><p>30a.3</p><section></section><text>pa rnams thams cad kyi zhabs dri bzang po'i chus bkrus nas dbang bskur ba'i rim pas rgan pa ji lta ba bzhin bkod de/ a r+g+ha la sogs pa phul nas dam tshig gi yo byad bshams pa rnams slob dpon gyis cho ga ji lta ba bzhin sbyangs te/ me tog la sogs pa phyi rol gyi mchod</text></item>
<item><p>30a.4</p><section></section><text>pa sngon du 'gro ba can gyi lag pa mchod pa'i tshogs tshim par bya'o/ /lag pa la 'byar ba'i rdzas ni lha'i zhal las byung ba'i lhag ma lta bur brtags nas/ las kyi rdo rjes bza' ba dang btung ba la sogs pa mtha' dag la bsang gtor bya zhing slob dpon gyis yi ge gsum</text></item>
<item><p>30a.5</p><section></section><text>brjod par bya'o/ /de nas bza' ba la sogs pa rnams la phud cung zad cung zad blangs te snod chen por blugs nas tshogs kyi dbus su bzhag ste/ gdugs dang rgyal mtshan la sogs pas brgyan pa'i gtor ma chen po dang por dbul bar bya'o/ /de nas mjug tu de'i rjes</text></item>
<item><p>30a.6</p><section></section><text>la las kyi rdo rjes bdud rtsi lnga dang sgron ma lnga'i ril bu gsum dang bcas pa'i so so'i snod lag pa g.yas par bzung ste/ g.yon pas ba dan gsum pa'i phyag rgya nye bar bstan nas/ mthong ba'i chos ni dag pa la/ /med do snyam pa'i rtog pa thong / /bram ze khyi dang gdol pa</text></item>
<item><p>30a.7</p><section></section><text>rnams/ /lhan cig gcig pa nyid du gsol/ /zhes pa'i tshigs su bcad pa 'di yis slob dpon sngon du 'gro ba thams cad la so sor nye bar dbul bar bya'o/ /len pa po de rnams kyis kyang phyag rgya de nye bar bstan nas/ bde gshegs chos la rin thang med/ /'dod chags</text></item>
<item><p>30b.1</p><section></section><text>dri ma dang bral zhing / /gzungs dang 'dzin pa rnams spangs pa/ /de nyid la ni gus pas 'dud/ /ces pa'i tshigs su bcad pa 'dis blang bar bya ste/ bza' ba la sogs pa gzhan yang de ltar kun du spyad par bya'o/ /de la gnas dang nye ba'i gnas/ /zhes pa la</text></item>
<item><p>30b.2</p><section></section><text>sogs pa'i tshigs su bcad pa gnyis brjod nas 'khor lo'i gtso bo'i lha'i 'khor lo la bstod par bya'o/ /de'i rjes la sbyin pa'i bdag pos maN+Dal byas te/ thal mo sbyar nas bstod pa dang phyag 'tshal ba sngon du song bas/ ji ltar bde bar zhes brjod par bya'o/ /</text></item>
<item><p>30b.3</p><section></section><text>de la srid pa dang mnyam zhes pa la sogs pa'i tshigs su bcad pas lha mo dang bcas pa'i 'khor lo mtha' dag la sbyin pa'i bdag po'i don du gsol ba gdab par bya'o/ /rnal 'byor pa'i tshul nyid kyis de rnams gtso bo yin pa'i phyir de nyid la gsol ba gdab par bya</text></item>
<item><p>30b.4</p><section></section><text>ste/ rnal 'byor zhes pa la sogs pa dang / e yig zhes pa la sogs pa dang / dpal ldan zhes pa la sogs pa dang / tshigs su bcad pa gsum gyis gtso bo la sogs pa la phyag 'tshal ba'o/ /de nas zhes pa la sogs pa dang / lha mo zhes pa la sogs</text></item>
<item><p>30b.5</p><section></section><text>pa dang / skye ba la sogs pa'i tshigs su bcad pa gsum gyis gtso mo la phyag 'tshal ba'o/ /ji snyed ces pa la sogs pa dang / dpal he ru ka zhes pa la sogs pa dang / rnam par rtog pa med ces pa la sogs pa tshigs su bcad pa gsum gyis 'khor lo'i</text></item>
<item><p>30b.6</p><section></section><text>bstod pa'o/ /de la stong pa nyid dang snying rje dbyer med pa'i rnal 'byor nyid bdud rtsi'o/ /de gcig ste gnyis su med pa'i ro 'thung bas rnam par dag pa'i sems gang gi yin pa de bzhin du de'o/ /phyi dang nang gi gnas la sogs pa lhag par bgrod pas lus dri ma med</text></item>
<item><p>30b.7</p><section></section><text>pa nyid kyi phyir rnam par dag pa'i lus so/ /dpal gyi gnas zhes pa rdo rje'i gnas bde ba chen po'i 'khor lo'i ze'u 'bru'o/ /chen po'i gsung zhes pa gzhung ngo / /gang gis zhes pa gang dag gis te/ bcom ldan 'das ma rtsa ba'i rgyud kyi ston pa po zhes dgongs te zhes</text></item>
<item><p>31a.1</p><section></section><text>pa ste/ rgyud de'i byed par 'dod pa yang rgyud kyi sgra yod de ji ltar rang rgyud byed pa lta bu'o/ /bdun la 'gro ba zhes pa bdun 'gro ste nyi ma'o/ /de nyid mi shes pa'i mun pa dang bral bar 'gro ba nyid kyi phyir ro/ /lha mo'i phreng ba zhes pa rtsa'i 'khor lo'i rang bzhin</text></item>
<item><p>31a.2</p><section></section><text>lha mo'i tshogs sku'i dbyibs su gsal ba zhes pa ste don gzhan med do/ /de nyid bde ba phun sum tshogs pa'i rgyu nyid las/ rin po che ltar gang gi rin po che'o/ /dpa' bo zhes pa nyi shu rtsa bzhi'i khams rnams kyis so/ /'khor lor gnas mgon zhes sprul pa'i 'khor</text></item>
<item><p>31a.3</p><section></section><text>lor gnas pa dang / gtso bo nyid kyis sems can thams cad yongs su skyob par nus pa'i phyir mgon por gyur pa'o/ /yang na 'khor lor gnas pa ni chos la sogs pa'i 'khor lo la gnas pa'o/ /mgon po ni gang gi yin pa de bzhin du de yi'o/ /lhan skyes dri ma med pa</text></item>
<item><p>31a.4</p><section></section><text>zhes pa rang bzhin nyid kyi me lce 'bar ba ltar rab tu 'bar ba nyid las so/ /yaM yig ni nges par gzung ba'o/ /de nyid kyi phyir bde mchog rnal 'byor snying po zhes pa bde mchog gi rnal 'byor gyi snying por gyur pa'o zhes pa'i don to/ /e yig gi dbyibs 'di yi zhes pa e</text></item>
<item><p>31a.5</p><section></section><text>yig gi dbyibs so/ /snying por gyur pa'i khu ba'i gnas te pad+ma'i snying po zhes pa sprul pa la sogs pa'i pad+ma'i rten la'o/ /'pho zhing skye ba kun gyi bdag nyid can/ /zhes pa lus thams cad la khyab pa'o/ /kun mkhyen zhes pa rdo rje sems dpa'i rang bzhin nyid las so/ /</text></item>
<item><p>31a.6</p><section></section><text>shin tu rnam dag sangs rgyas gnas/ /zhes pa mi bskyod pa'i phyag rgya nyid las shin tu rnam par dag pa'i ye shes kyi bdag nyid ni sangs rgyas mi bskyod pa'o/ /lha mo rnams gnas zhes pa lha mo rnams ni rab gtum ma la sogs pa'i rang bzhin rtsa rnams nyid de/ gnas</text></item>
<item><p>31a.7</p><section></section><text>gang gi yin pa de bzhin du de'o/ /dri med lhan skyes zhes pa dri ma med pa'i rang bzhin kun+da'i mdzes pa nyid las so/ /dpal ni 'jig rten las 'das pa'i phun sum tshogs pa'o/ /de gang la yod pa de dpal ldan te de'i phyir ro/ /rdo rje ni mi phyed pa'i ye shes so/ /DA ni</text></item>
<item><p>31b.1</p><section></section><text>mkha' la 'gro ba la DA'o/ /a ka na ni 'khyog por 'gro ba la a ka'o/ /mi phyed pa'i ye shes kyi rdo rje mkha' la 'gro ba dang phyogs bcur 'phros pa las 'khyog por 'gro ba yang ste gang gi yin pa de bzhin du de'o/ /de'i phyir a ki nyid ni gang rnams kyi ngang tshul zhes pa'o/ /mkha'</text></item>
<item><p>31b.2</p><section></section><text>'gro ma de rnams kyi 'khor lo de la bskor ba ni gang gi tshul yin pa de de bzhin du de'o/ /kun du rtog pa'i 'ching gcod cing / /zhes pa gzung ba la sogs pa'i rang bzhin ni kun du rtog pa'i 'ching ba nyid do/ /gcod pa ste gang rnams la spangs par gyur pa de bzhin du de'o/ /dpal</text></item>
<item><p>31b.3</p><section></section><text>he ru ka dpa' bo chen po'i rnal 'byor nyid las dkyil 'khor pa rnams kyang de kho na'o zhes gsungs pa/ dpal he ru ka zhes pa la sogs pa ste/ rnam par rtog med ni sgro ma btags pa'o/ /yang dag rtog pa ni yid kyi bya ba ste gang gi yin pa de bzhin du de'o/ /de nyid kyi phyir</text></item>
<item><p>31b.4</p><section></section><text>rab tu mi gnas pa ni 'ga' zhig kyang dmigs pa la gang gi yid ni de bzhin du de'o/ /dran pa dang yid la byed pa med pa las/ yid la mi byed dran pa med/ /ces pa bod pa'o/ /mchog gi lus 'dzin ma zhes pa gong na med pa'i sku dang ldan pa'o/ /khams gsum gzugs</text></item>
<item><p>31b.5</p><section></section><text>can ma zhes pa khams gsum pa'i rang bzhin no/ /gsum rnams kyis zhes pa rnal 'byor pa dang rnal 'byor dang 'bras bu rnams dang sku dang gsung dang thugs rnams la dgongs nas tshigs su bcad pa gsum rnams te/ so sor chos mthun pa'i phyir ram/ yang na gcig tu</text></item>
<item><p>31b.6</p><section></section><text>bstan pa'i phyir zhes pa gsungs so/ /ji ltar bde zhing yid spro bas/ /zhes pa bde ba mi nyams pa'i rim pas ma da na la sogs pa bsten pa la yid spro ba'i phyir ro/ /ki li ki li zhes pa rdo rje'i glu'o/ /'di dag nyid ston pa sna tshogs zhes pa la sogs pa ste/ phyag rgya sngags</text></item>
<item><p>31b.7</p><section></section><text>kyis zhes pa la sogs pa gar dang glu dag la phyag rgya dang sngags kyi rang bzhin gyis brgyan pa'o/ /gnas mtshan rkang pa rnams kyis zhes pa gnas la sogs pa'i grangs kyi rdo rje rkang pa rnams kyis so/ /tshogs kyi gtso bo zhes pa 'khor lo'i 'dren pa'o/ /yon bdag dge</text></item>
<item><p>32a.1</p><section></section><text>ba'i bsam pa la/ /zhes pa yon bdag dge ba'i bsam pa 'di yi zhes pa byas nas so/ /spros pa'i dkyil 'khor rnam pa ni/ /zhes pa dkyil 'khor gyi rnam pa ji ltar yin pa de ltar spro ba dang bsdu ba zhes pa'i don to/ /lhag ma'i gtor ma bsdus nas ni/ /</text></item>
<item><p>32a.2</p><section></section><text>'byung po 'chol pa rnams la sbyin/ /zhes pa mthar khro bo dang 'byung po rnams la gtor ma nye bar bsdus te'o/ /'di ltar gsungs te tshogs kyi gtso bo sngon du 'gro ba can thams cad kyis ji ltar bde ba kho na 'dod pa lnga la nye bar longs spyod de mnyes pa de rnams kyis yon bdag gi dge</text></item>
<item><p>32a.3</p><section></section><text>ba'i sems sngon du byas te de'i dge ba la bsngags pa'o/ /zhi ba la sogs pa de'i mngon par 'dod pa la spros pas phun sum tshogs par bya ba la spros pa'i lha'i 'khor lo yang dag par bsdu ba byas nas/ lag pa gnyis steng du rab tu brkyangs te 'og tu phyogs pa'i mthe bong gnyis</text></item>
<item><p>32a.4</p><section></section><text>yang dag par sbyar nas mdzub mo gnyis rtse mo sbyar te lhag ma rnams rab tu brkyang ba zhes pa'i phyag rgya 'di yis kha'i thad kar bzhag la chang gis kha bkang ste yi ge gsum brjod pa sngon du 'gro ba'i phud yig gis lhag ma'i gtor ma sbyin par bya'o/ /de nas sbyin ba'i bdag pos yon</text></item>
<item><p>32a.5</p><section></section><text>dang tam bu la sogs pa yang phul nas mnyes pa sngon du 'gro ba can gyis phyag 'tshal te gshegs par bya'o zhes pa'o/ /le'u brgyad pa'i rnam par bshad pa'o// //ts+tsho ma bshad du gsol zhes pa la sogs pa mtshan ma mthong bar 'gyur zhes pa'i bar zhu ba bco lnga pa la sogs</text></item>
<item><p>32a.6</p><section></section><text>pa bzhi'i lan gdab par bya ba'i phyir gsungs pa/ de nas zhes pa la sogs pa'o/ /de la de nas zhes pa la sogs pa gang zhes pa'i bar ni brda bstan pa'o/ /mkha' 'gro ma zhes pa la sogs pa sangs rgyas kun dang mnyam zhes pa'i bar ni phyi dang nang gi bdag nyid kyi gnas la</text></item>
<item><p>32a.7</p><section></section><text>sogs pa bstan pa'o/ /gnas ni rab tu dga' ba'i sa/ /zhes pa la sogs pa mi rnams zhes pa'i bar ni bstan pa'o/ /bskor zhing zhes pa nas rab tu skye zhes pa'i bar ni mtshan ma bstan pa'o/ /de lag g.yon gyi ni zhes pa lag pa g.yon pa ste nges pa bzung ba la ni'o/ /rnal</text></item>
<item><p>32b.1</p><section></section><text>'byor zhes pa rnal 'byor ma ste myur du grub pa skye bar 'gyur/ rnal 'byor pa zhes pa lhag ma'o/ /yang na gang gis rnam par shes pa'i rnal 'byor pa de yis myur du grub pa skye bar 'gyur zhes pa'i don to/ /'di ltar gsungs te bzlas pa dang bsam gtan mchog gi rnal 'byor pa gnas</text></item>
<item><p>32b.2</p><section></section><text>pa'am gnas la sogs pas bskor ba na'ang rung ste/ rnal 'byor ma rnams de rjes su gzung ba'i phyir brda rnams kyis bdag nyid nye bar ston par byed do/ /rnal 'byor pas kyang de rnams kyi brda nye bar mthong ba na brda'i lan bya ste/ des de rnams mnyes te/ yang dag pa'i phan</text></item>
<item><p>32b.3</p><section></section><text>pa dang grub pa nye bar byed par 'gyur ro zhes pa'o/ /de la rnal 'byor ma rnams kyi yan lag gi brda ni g.yon pa yis te/ rnal 'byor pas ni brda'i lan g.yas pa yis so/ /sor mo gcig ces pa mdzub mo'o/ /gang zhes pa ni gang legs par 'ongs sam zhes 'dri ba'i don to/ /</text></item>
<item><p>32b.4</p><section></section><text>gnyis kyis zhes pa mdzub mo dang gung mo dag gis lan gyi brda'o/ /g.yon pa'i mthe bong sdom byed na/ /zhes pa mdzub mo dang gung mo dag gis zhes pa lhag ma'o/ /'di la g.yas pas de ltar lan gyi phyag rgya'o/ /g.yon pa'i sor mo sbyor byed na/ /zhes pa kha cig klog ste/ </text></item>
<item><p>32b.5</p><section></section><text>de'i tshe mdzub mo dang gung mo sbyar ba zhes pa'i don to/ /phyogs gcig pa zhes pa mdzub mo ste/ mthe bong zhes kha cig go/ /ming med ston byed ces pa reg pa ste/ de ltar mgrin pa la'o/ /dar dpyad zhes khu tshur bcangs te mdzub mo dang gung mo rab tu brkyang zhing sbyar bas</text></item>
<item><p>32b.6</p><section></section><text>dpral bar 'dzin pa'i phyir ro/ /rtse gsum zhes pa mthe bong rgan pos mthe'u chung mnan te sor mo lhag ma gsum de dang bral bar brkyang ba'i phyir ro/ /sa ni zhes pa sa'o/ /so zhes kha cig go/ /'khor lo zhes pa rgan po dang mdzub mo dag rtse mo sbyar ba las so/ /spyi bo zhes</text></item>
<item><p>32b.7</p><section></section><text>pa gtsug tor la reg pa'i phyir ro/ /de la rol pa bstan par bya/ /zhes pa lag pa gnyis po dag gis dga' ba'i tshul gyis gar bstan par bya'o zhes pa'i don to/ /lus dang ngag dang yid kyi spyod pa las kyang rnam par shes nas brten par bya'o zhes gsungs pa/ g.yon pas zhes</text></item>
<item><p>33a.1</p><section></section><text>pa la sogs pa ste/ g.yon pas zhes pa rkang pa g.yon pas dang por 'gro ba'o/ /mkha' 'gro ma zhes pa dang po'o/ /g.yon nas zhes pa skyes pa'i zhes pa'o/ /lag pa g.yon pas rab smra ma/ /zhes pa lag pa g.yon pa bsgrengs te rab tu smra ba'i ngang</text></item>
<item><p>33a.2</p><section></section><text>tshul lo/ /g.yon du phyogs nas sgra byed do/ /zhes pa kha cig go/ /bud med rnams ni dga' smra ma/ /zhes pa bud med rnams la dbyangs kyis smra'o/ /dam tshig ldan par des shes bya/ /zhes pa de ni dam tshig can zhes pa'i don to/ /bud med rnams kyi don</text></item>
<item><p>33a.3</p><section></section><text>mchog ces pa de rnams kyi don du dam tshig rnams brten par bya'o zhes pa'i don to/ /rigs kyi sa bon rnams kyis zhes pa rnam par snang mdzad la sogs pa'i sa bon rnams kyis so/ /rigs kyi bya ba zhes pa rigs gang la skyes pa de'i rigs kyi bya ba'o/ /rang gi rig pa</text></item>
<item><p>33a.4</p><section></section><text>zlos zhes pa rang gi rigs kyi sngags so/ /rtag tu rig pa yang dag 'dri/ /zhes pa rang gi sngags 'dri'o zhes pa'i don to/ /rang gi khyim du 'dri bar dga'/ /zhes pa mchod nas zhes pa lhag ma'o/ /mkha' 'gro ma rigs yang dag 'byung / /zhes pa rdo rje phag mo'i rigs</text></item>
<item><p>33a.5</p><section></section><text>las yang dag par byung ba'o/ /yul du zhes pa la sogs pa ni go sla'o/ /gong bu de rang bzhin zhes pa de rnams kyis pUl+li ra la sogs pa yul nyi shu rtsa bzhi gnas la sogs pa bcur bsdus pa rnams dang / gnas de rnams kyi rab gtum ma la sogs pa'i lha mo dang</text></item>
<item><p>33a.6</p><section></section><text>thod pa'i dum bu la sogs pa'i dpa' mo rnams kyis gang gcig tu yang dag par bsdus pa gang yin pa de'i rang bzhin ni rnal 'byor pa'i lus so/ /de nyid kyi phyir gsungs pa/ sangs rgyas kun zhes pa la sogs pa ni/ rnal 'byor pa dbang po rnon pos rang gi lus nyid la 'di</text></item>
<item><p>33a.7</p><section></section><text>mtha' dag bskyed par bya'o zhes pa dgongs pa ste nang du nus pa med na/ phyi rol gyi gnas la sogs par 'gro bar bya ba ma yin pa kho na'o/ /'di ltar gsungs te/ mngon bar brjod pa bla ma las/ /phyi rol bgrod las rnal 'byor pa/ /de rnams kyi khams zad par 'gyur/ /</text></item>
<item><p>33b.1</p><section></section><text>de phyir phyi rol nges bsal te/ /rnal 'byor rol pas gnas par bya/ /gal te de nyid med gyur na/ /de la 'khrul pa ci yang med/ /yang na de ni de nyid ldan/ /de la 'khrul pa ci yang med/ /ces so/ /yang na nang gi bzlas pa dang bsgom pa la sogs pa nus pa dang lha mo'i snang</text></item>
<item><p>33b.2</p><section></section><text>ba thob pa las phyi'i gnas la sogs pa blta bar bya'o zhes phyi'i zhing la sogs pa rnams su spyod pa byed pa'i rgyur gyur pa ni/ nang du yongs su grags pa'o/ /zhes pa'o/ /de nyid kyi phyir 'chad par 'gyur ba'o/ /nus na gnas bskor phyi rol gyi/ /rnal 'byor ma rnams</text></item>
<item><p>33b.3</p><section></section><text>yang dag mchod/ /zhes pa ste/ rnam pa sna tshogs pa'i gdul bya rnams kyi bsod nams yongs su smin pa zhes pa snga mas 'di'i 'gal ba med do/ /bskor zhing zhes pa gnas la sogs par ro/ /mtshan ma zhes pa rnal 'byor ma rnams kyi spyod pa'o/ /de nyid gsungs pa/ </text></item>
<item><p>33b.4</p><section></section><text>sna tshogs zhes pa la sogs pa ste/ stag la sogs pa'i gzugs dang gnod sbyin la sogs pa'i gzugs dang khro bo la sogs pa'i gzugs kyis kyang kha cig rnal 'byor pa dang nye bar 'ongs shing / ha ha zhes pa la sogs pa 'jigs su rung ba'i gad mo yang dgod par byed de/ </text></item>
<item><p>33b.5</p><section></section><text>de la rnal 'byor pas 'jigs par mi bya'o/ /slar yang ci zhe na gsungs pa/ rang lhag zhes pa la sogs pa ste/ rdo rje phag mos 'khyud pa'i dpal bde mchog gi gzugs su dmigs nas hUM yig gi sgra bya'o zhes pa'i don to/ /de nyid gsungs pa/ seng ge zhes pa la sogs</text></item>
<item><p>33b.6</p><section></section><text>pa ste/ mthong dang reg pa zhes nye bar mtshon pa ste tshig la sogs pa thos pa las kyang ngo zhes khong du chud par bya'o zhes so/ /le'u dgu pa'i rnam par bshad pa'o// //ji ltar khyod kyi las bcu gnyis zhes pa zhu ba bcu dgu'i lan gdab pa'i phyir gsungs pa/ de nas zhes pa</text></item>
<item><p>33b.7</p><section></section><text>la sogs pa'o/ /de la las bcu gnyis po rnams ni/ bgegs la sogs pa zhi ba dang / rims la sogs pa zhi ba dang / nor rgyas pa dang / /lus rgyas pa dang / dbang du bya ba dang / dbang gi dgug pa dang / rengs pa dang / lkugs par byed pa dang / gsad pa dang / </text></item>
<item><p>34a.1</p><section></section><text>dbye ba dang / bskrad pa dang / smyo bar byed pa rnams so/ /las thams cad zhi ba'i nang du 'dus pa'i phyir dang por zhi ba kho na bstan to/ /de la 'di ni man ngag ste/ zhi ba'i las la zhi ba'i sems kyis gtor ma sbyin pa sngon du 'gro zhing / kha shar du phyogs</text></item>
<item><p>34a.2</p><section></section><text>pa'i bde mchog dkar po phyag gnyis pa'i rnal 'byor dang ldan pa ste/ gur kum dang tsan+dan bsres pa dag gis skyes pa zhi ba las so/ /bud med zhi ba la ni gi waM dang bsres pa'i tsan+dan gyis te/ dkar po'i phyogs la dar la sogs pa'am ras gtsang ma la zla ba'i</text></item>
<item><p>34a.3</p><section></section><text>dkyil 'khor gyi steng du rtsibs drug pa'i 'khor lo gnyis zhes pa 'khor lo zur gsum gnyis te/ rtsibs brgyad pa la sogs pa'i 'khor lo bzhin no zhes kha cig go/ /rdo rje'i phreng bas bskor ba mngon par bris nas shar la sogs pa'i rtsibs drug po rnams la rim pas</text></item>
<item><p>34a.4</p><section></section><text>oM yig la sogs pa drug mgo phyir bstan pa la g.yas skor gyis gcig ste/ gnyis pa ni g.yon skor gyis bri bar bya'o/ /lte bar ni phaT swA hA che ge mo shAn+tiM ku ru swA hA zhes pa ste/ bud med zhi ba la na maHlhas byin shAn+tiM ku ru na maHzhes pa'o/ /de nas kha sbyar du byas te/ </text></item>
<item><p>34a.5</p><section></section><text>de gnyis ka kham phor gsar pa gnyis kyis bsdams pa srad bu dkar pos dkris nas tsan+dan la sogs pa las byas pa'i maN+Dal gyi steng du bzhag ste/ cho ga ji lta ba bzhin ye shes sems dpa' gzhug pa sngon du 'gro bas/ me tog dkar po la sogs pa rnams kyis mngon</text></item>
<item><p>34a.6</p><section></section><text>par mchod par bya'o/ /de nas 'khor lo la dmigs te/ yi ge bdun pa'i sngags grangs stong la sogs pa bzlas nas/ 'khor lo dang bdag nyid kyi bar gyi mdun du bsgrub bya zla ba la gnas pa bltas te/ rang gi snying ga'i sa bon las 'thon pa'i dum skyes ma dkar mo phyag</text></item>
<item><p>34a.7</p><section></section><text>na ye shes kyi bdud rtsi'i chus yongs su gang ba'i shel gyi bum pas/ oM sarba ta thA ga tA b+hi She ka sa ma ya shrI ye hUM zhes pa'i sngags brjod cing dbang bskur ba'i yid kyis ye shes kyi bdud rtsi'i rgyun rnams kyis bkrus te/ bshang lam nas sdig pa la sogs pa nag po'i gzugs</text></item>
<item><p>34b.1</p><section></section><text>kyis song bas dag pa shel gyi gzugs ltar grub par bsam par bya'o/ /de nas slar yang yi ge bdun pa'i sngags brjod pa'i 'od zer rnams kyis gsal pa'i bsgrub bya rnam par bsam zhing zhi ba'i sems kyis sngags bzlas par bya'o/ /de ltar thun gsum du byas te/ ji srid</text></item>
<item><p>34b.2</p><section></section><text>'bras bu grub pa'i bar du'o zhes pa'o/ /'bras bu grub pa na kham phor bsal te rig pa'i tshul gyis bsgrub bya'i mgrin pa la sogs par gdab par bya'o/ /yang na ye shes kyi 'khor lo gshegs te chu la sogs pa rnams la bskur bar bya'o/ /rims la</text></item>
<item><p>34b.3</p><section></section><text>sogs pa zhi ba gsungs pa/ rims zhes pa la sogs pa'o/ /de la nus pa dang ldan pa'i rnal 'byor pas ji ltar gsungs pa'i 'khor lo kho na lag pa g.yon par rnam par bsgoms te/ cig shos kyis brjod ma thag pa'i cho gas lag pa g.yas pas dUr ba dang rma bya'i</text></item>
<item><p>34b.4</p><section></section><text>sgro dang ku sha rnams kyi chun po'am gzhan yang rung ste/ chu la bsnyugs pas rims dang dug la sogs pas nyen pa la byab cing bsgrub bya zla ba la gnas pa rnam par bsgoms te/ kha shar du phyogs pas nye bar 'dug nas de'i rkang pa dang nye bar gtor ma dang chu dang mes</text></item>
<item><p>34b.5</p><section></section><text>gang ba'i snod gsum bzhag ste/ der dug la sogs pa bsregs pa'i bsam pas che ge mo la nir dz+wa la raM nir wa shaM ku ru swA hA/ zhes pa rnam par spel te lag pa dag gis spyi bo nas brtsams te/ ji srid rkang pa'i mtha'i bar du bya ba cing rang gi snying ga'i sa bon gyi 'od zer</text></item>
<item><p>34b.6</p><section></section><text>dkar po rnams kyis rims la sogs pa de kho na bzhin bkug ste snod rnams su bskyur bar bsam par bya'o/ /da ni rgyas pa'i 'khor lo gsungs pa/ gur gum zhes pa la sogs pa ste kham phor gnyis la zhes pa kham phor gnyis kyi nang du'o/ /de la 'di'i bsdus pa'i</text></item>
<item><p>34b.7</p><section></section><text>don ni byang du mngon par phyogs te gtor ma sbyin pa sngon du 'gro ba'i bde mchog ser po phyag gnyis pa'i rnal 'byor dang ldan pas rgyas pa'i sems kyis kham phor gyi nang du glang po che'i rgyab kyi steng du rtsibs drug pa'i 'khor lo gnyis bris nas/ der gcig la g.yas skor</text></item>
<item><p>35a.1</p><section></section><text>gyis rtsibs drug po rnams la yi ge drug rnams so/ /lte bar ni phaT bau ShaT che ge mo puSh+TiM ku ru bau ShaT swA hA zhes pa'o/ /de ltar gzhan la g.yon skor gyis yi ge bdun gyi sngags mngon par bris nas/ gnyis kha sbyar du byas la/ srad bu ser pos dkris</text></item>
<item><p>35a.2</p><section></section><text>te ye shes kyi 'khor lo la bcug nas mar gyis gang ba'am sbrang rtsis gang ba'i snod du gzhag la me tog ser po la sogs pa rnams kyis mngon par mchod cing sngar bzhin sngags bzlas te 'khor lo dang bdag nyid kyi bar gyi mdun du bsgrub bya zla ba'i dkyil 'khor ser po la</text></item>
<item><p>35a.3</p><section></section><text>gnas pa bsams nas/ rang gi snying ga'i sa bon las 'thon pa'i dum skyes ma ser mo phyag na bdud rtsi'i chu ser pos gang ba'i bum pas dbang bskur zhing bdud rtsi'i chu rgyun ser po rnams kyis dri ma'i rang bzhin dang dbul ba bsal ba dang / me tog ser po la sogs pa</text></item>
<item><p>35a.4</p><section></section><text>rnams kyis mchod de/ che ge mo'i tshe la sogs pa puSh+TiM ku ru swA hA zhes pa'am/ yang na pau ShaT ces pa spel zhing brjod pa'i sngags kyi 'od zer las 'thon pa'i rin po che la sogs pas gang ba rnam par bsam zhing / thun gsum du rgyas pa'i sems kyis sngags bzlas</text></item>
<item><p>35a.5</p><section></section><text>par bya'o/ /dbang du bya ba gsungs pa dmar po zhes pa la sogs pa'o/ /de la rim pa 'di yin te/ nub tu mngon par phyogs te gtor ma byin la bde mchog dmar po phyag gnyis pa'i rnal 'byor dang ldan pas/ rjes su chags pa'i sems kyis tsan+dan dmar po dang</text></item>
<item><p>35a.6</p><section></section><text>sen rtsi dang ming med kyi khrag rnams kyis ras sam yang na gro ga'i 'dab ma la bud med kyi pad+mar sngar bzhin 'khor lo gnyis mngon par bris nas de kho na bzhin sngags dgod/ lte bar ni phaT hoHche ge mo'i 'am/ che ge mo ba shrIM ku ru hoHzhes pa'o/ /bud med dbang du bya ba</text></item>
<item><p>35a.7</p><section></section><text>la ni/ bau ShaT che ge mo'i che ge mo ba shIM ku ru bau ShaT ces pa spel ba/ kham phor so ma btang ba gnyis su bcug la kha sbyar du byas te/ srad bu dmar pos dkris nas sngar bzhin ye shes kyi 'khor lor bcug ste sngar bzhin mar la sogs pa'i nang du bzhag la me tog dmar</text></item>
<item><p>35b.1</p><section></section><text>po la sogs pa rnams kyis mngon par mchod nas 'khor lo dang bdag nyid kyi bar gyi mdun du bsgrub bya zla ba'i dkyil 'khor dmar po la gnas pa bsams la/ snying ga'i sa bon gyi 'od zer las 'thon pa'i dum skyes ma dmar mo phyag na zhags pa dang lcags kyu can te/ </text></item>
<item><p>35b.2</p><section></section><text>zhags pas mgul pa bcings shing lcags kyus snying ga nas phug pa bkug la/ myos par gyur pas zhabs drud du lhung bar bsam zhing / che ge mo ba sA mA na ya hoH/ zhes pa spel ba'i sngags thun gsum du bzlas par bya ste/ ji srid zhag bdun phrag gsum gyi bar du'o/ /</text></item>
<item><p>35b.3</p><section></section><text>dbang gi dgug pa gsungs pa dur khrod ces pa la sogs pa ste go sla'o/ /bri ba la sogs pa'i rim pa ni snga ma kho na bzhin te/ khyad par ni shar b+ha 'am seng ge'i rgyab tu 'khor lo bris te hrIHdzaHyi ge rnam par spel zhes pa bud med dgug ba la hrIHche ge mo A kaR+Sha ya hrIH/ skyes</text></item>
<item><p>35b.4</p><section></section><text>pa dgug pa la ni dzAHche ge mo A kaR+Sha ya dzaH/ zhes pa'o/ /bsgrub bya ni nyi ma'i dkyil 'khor la'o/ /sngags bzlas pa'i dus su ni phaT kyi mtha' can te/ che ge mo A kaR+Sha ya dzaH/ zhes pa spel ba'i sngags bzlas par bya'o zhes pa kha cig go/ /gdung ba'i dus su sngags</text></item>
<item><p>35b.5</p><section></section><text>brjod cing gdung bar bya'o/ /rengs pa'i 'khor lo gsungs pa/ de nas zhes pa la sogs pa'o/ /ri mo brgyad brgyad mnyam sbyar te/ /zhes pa gnyis ka nas ri mo brgyad brgyad rnams kyis ltar so so la bdun bdun gyi re'u mig gis re'u mig bzhi bcu rtsa dgu'i bdag</text></item>
<item><p>35b.6</p><section></section><text>nyid can gyi 'khor lo gru bzhi par 'gyur ro/ /de la gnyis ka nas re'u mig gis phreng ba gsum gyi dbus kyi re'u mig gi ltar la sngags kyi yi ge dgod par bya ba ma yin te/ re'u mig bcu gsum po rnams ni stong pa nyid do/ /zur bzhi po rnams la re'u mig dgu dgur</text></item>
<item><p>35b.7</p><section></section><text>'gyur ro/ /de la re'u mig dgu po re re la dbus kyi re'u mig la yongs su bskor ba'i re'u mig brgyad po rnams la zur gyi re'u mig nas brtsams te/ oM sum+b+ha ni sum+b+ha huM hUM/ oM gr-ih+Na gr-ih+Na huM hUM/ oM gr-ih+NA pa ya gr-ih+NA pa ya huM hUM/ oM A na ya hoH/ b+ha ga wAn bid+yA rA dza huM hUM/ </text></item>
<item><p>36a.1</p><section></section><text>re'u mig dgu'i dbus kyi re'u mig bzhi po rnams la/ phaT laM lhas byin staM b+ha ya laM/ rkang pa gnyis par dbus kyi re'u mig la bri bar bya ste/ phaT yig gnyis po ni dpal rdo rje mkha' 'gro'i tshig las so/ /bzlas pa'i dus rkang pa so so la phaT</text></item>
<item><p>36a.2</p><section></section><text>yig re re'o/ /de dag ston pa dbus su zhes pa la sogs pa'o/ /bri ba'i rim pa ni lhor mngon par phyogs te/ gtor ma byin la bde mchog ser po phyag gnyis pa'i rnal 'byor dang ldan pas dur khrod kyi ras la yung ba'i khu ba dang ba bla dag gis lcog brgyad pa'i ri rab kyi</text></item>
<item><p>36a.3</p><section></section><text>steng du bshad ma thag pa'i rim pas g.yon dang cig shos su bskor ba dag gis 'khor lo gnyis mngon par bris nas 'khor lo'i phyi rol shar la sogs pa'i phyogs rnams su g.yon skor gyis sum+b+ha la sogs pa'i sngags kyi rkang pa bzhi po rnams ji ltar gsungs pa bzhin</text></item>
<item><p>36a.4</p><section></section><text>spel ba mgo nad du bstan pa rnams so/ /de'i phyi rol du ri mo gsum bris nas gnyis ka kha sbyar du byas te kham phor gnyis kyis bsdams la steng gi kham phor gyi steng du slar yang ri rab bo/ /de'i steng du laM gyis sa'i dkyil 'khor dang hUM yig las skyes pa'i sna tshogs</text></item>
<item><p>36a.5</p><section></section><text>rdo rjes mtshan pa bri bar bya'o/ /de nas srad bu ser pos dkris te ye shes sems dpa' gzhug pa sngon du 'gro ba can gyi me tog ser po la sogs pa rnams kyis 'khor lo la mngon par mchod nas/ 'khor lo dang bdag nyid kyi bar du bsgrub bya la 'og dang steng dang phyogs bzhi rnams su</text></item>
<item><p>36a.6</p><section></section><text>yang ri rab kyis mtshon par dmigs la/ ji ltar gsungs pa'i sngags thun gsum du bzlas par bya'o/ /ngag rengs pa gsungs pa/ de nyid bzhin du zhes pa la sogs pa'o/ /de nyid bzhin zhes pa sngar bzhin rtsibs drug pa'i 'khor lo'o/ /de la 'di'i 'khor lo bri ba ni/ </text></item>
<item><p>36a.7</p><section></section><text>dur khrod kyi ras la rengs pa'i cho gas lug gi snying gar dbang chen gyi dkyil 'khor gyi steng du rtsibs drug pa'i 'khor lo gnyis bris nas/ sngar bzhin yi ge bdun pa'i sngags bkod de/ lte bar phaT baM lhas byin mu kha ban+d+ha ya baM/ rtsibs drug pa'i 'khor lo las phyi rol du ri mo</text></item>
<item><p>36b.1</p><section></section><text>gru bzhi pa'i nang du sum+b+ha la sogs pa'i sngags kyi rkang pa bzhi mgo nang du bstan pa ji ltar gsungs pa'i spel ba rnams/ /shar la sogs pa'i phyogs rnams su g.yon skor gyis bris nas snga ma bzhin bzhag ste yang dag par mchod la 'khor lo dang bdag nyid kyi bar du</text></item>
<item><p>36b.2</p><section></section><text>bsgrub bya lug la gnas pa bltas nas/ de'i lce la laM yig las skyes pa'i dbang chen gyi dkyil 'khor la gnas pa'i hUM yig las skyes pa'i sna tshogs rdo rje'i steng du dum skyes ma ser mo bsgoms te/ sum+b+ha la sogs pa'i sngags spel ba dang bcas pa thun gsum du bzlas</text></item>
<item><p>36b.3</p><section></section><text>par bya'o/ /gsad pa gsungs pa/ de nas zhes pa la sogs pa'o/ /kA ka zhes pa bya rog go/ /'dir bsdus pa'i don ni 'di yin te nyi ma gung ngam nam phyed na phub ma dang sol ba la sogs pa gtor ba'i sa phyogs su gshin rjer kha bltas te/ drag po'i sems kyis gtor ma byin</text></item>
<item><p>36b.4</p><section></section><text>la/ nyi ma la gnas pa'i bde mchog sngon po phyag gnyis pa'i rnal 'byor dang ldan pas dur khrod kyi ras la dug dang lan tsha dang tsha ba dang mar khu dang ske tshe la sogs pa rnams kyis bya rog gi sgro'i 'dri smyug gam yang na mi'i rus pa'i 'dri smyug gis gshin rje'i lto bar sngar bzhin</text></item>
<item><p>36b.5</p><section></section><text>re'u mig bzhi bcu rtsa dgu'i 'khor lo la snga ma kho na bzhin du sum+b+ha la sogs pa'i sngags bkod de/ stong pa'i re'u mig bcu gsum po rnams la dang po la hUM yig ring po'o/ /de nas gnyis pa la lhas byin mAr ya/ de nas gsum pa la hUM/ de ltar re'u mig thams cad</text></item>
<item><p>36b.6</p><section></section><text>la g.yas skor gyis bri'o/ /rim pa 'dis 'khor lo gnyis pa g.yon skor gyis bris nas kha sbyar du byas te kham phor gnyis la'am/ yang na thod pa gnyis la bzhag ste/ srad bu sngon pos dkris la ye shes kyi 'khor lo bcug nas me tog sngon po la sogs pa</text></item>
<item><p>36b.7</p><section></section><text>rnams kyis mngon par mchod de/ 'khor lo dang bdag nyid kyi bar du bsam bya zhes pa la sogs 'thung bar byed ces pa'i bar gyis gzhung gi don mngon du byas nas thun gsum du sngags bzlas par bya'o/ /las 'di dag kyang rnal 'byor pas lus la 'pho bar byas nas/ </text></item>
<item><p>37a.1</p><section></section><text>bde 'gro dang rnam par dag pa'i sangs rgyas kyi zhing du skye bar byed pa dang / rnam par shes pa bkug nas gzhug par nus pa kho nas bya'o/ /'on kyang gal te dkon mchog gsum la gnod par byed pa 'dis nges par bzlog kyang mi ldog na de'i tshe sangs</text></item>
<item><p>37a.2</p><section></section><text>rgyas dang byang chub sems dpa' rnams la snyan mnan te/ snying rje chen po bskyed nas ji skad gsungs pa bzhin rjes su bsgrub par bya'o/ /de nyid kyi phyir gsungs pa/ e ma ho zhes pa la sogs pa'o/ /gal te de ltar nus pa dang ldan pa la 'khrul 'khor gyis ci byed ce na bden</text></item>
<item><p>37a.3</p><section></section><text>te gang su dag drag po'i las la mngon par dga' ba de rnams rjes su gzung ba'i phyir ro/ /de gsungs pa brtag pa gnyis kyi rgyal po las/ bsad pas 'dir ni 'bras med de/ /grub pa nyams pa mchog tu 'gyur/ /sems can slu ba spangs nas ni/ /bya ba ma yin thams</text></item>
<item><p>37a.4</p><section></section><text>cad bya/ /sems can gnod pa byed tsam gyis/ /phyag rgyas 'grub pa mi thob ste/ /ma rungs gzhug phyir cho ga kun/ /gtso bo las ni rab tu 'grub/ /ces so/ /dbye ba gsungs pa/ de bzhin nyid du zhes pa la sogs pa ste/ de nyid bzhin zhes pa gsod pa'i bzhin du</text></item>
<item><p>37a.5</p><section></section><text>'khor lo dang sngags bri ba la sogs pa'i rim pa'o/ /khyad par ni ma he'i rgyab tu 'khor lo gcig dang gnyis pa ni rta'i rgyab tu bri bar bya'o/ /spel ba ni/ phaT lhas byin dang mchod sbyin dag bi dwe sha ya phaT/ de nas sngar bzhin dur khrod dam bzhi mdor sbas te/ 'khor lo</text></item>
<item><p>37a.6</p><section></section><text>dang bdag nyid kyi bar du bsgrub bya ma he dang rta la zhon pa phan tshun mtshon cha thogs pa dag dang rang gi snying ga'i sa bon las 'thon pa'i khro bo'i tshogs dag gis g.yul 'gyed du 'jug pa rnam par bsgoms nas thun gsum du sngags bzlas par bya'o/ /bskrad pa gsungs</text></item>
<item><p>37a.7</p><section></section><text>ba/ cho ga de nyid kyis zhes pa la sogs pa ste/ de nyid kyis zhes bshad ma thag pa'i cho ga nyid kyis rnga mo'i rgyab kyi steng du 'khor lo gnyis bris nas/ hUM phaT lhas byin uts+tsa Ta ya hUM phaT/ zhes pa spel te sngar bzhin thams cad byas nas gang bya ba de gsungs pa bsgom bya</text></item>
<item><p>37b.1</p><section></section><text>zhes pa la sogs pa go sla'o/ /smyo bar byed pa gsungs pa/ khros pa zhes pa la sogs pa gsungs te rang khrag ces pa wa mo'i khrag go/ /de la 'di'i don ni bsgrub bya smyo bar byed par 'dod na/ dug la sogs pa rnams kyis dur khrod kyi ras la spre'u'i snying gar bshad ma thag</text></item>
<item><p>37b.2</p><section></section><text>pa'i 'khor lo la sogs pa bris nas/ hUM phaT/ che ge mo un man+da ku ru hUM phaT/ zhes pa spel te sngar bzhin thams cad byas nas bsgrub bya spre'u la zhon pa gar byed pa bsgoms te thun gsum du sngags bzlas par bya'o/ /khros pas gshin rjer bltas zhes pa la sogs</text></item>
<item><p>37b.3</p><section></section><text>pa de bzhin du zhes pa'i bar slar gsungs pa/ dbye ba la sogs pa drag po'i las thams cad la cho ga 'di'o zhes bstan par byed pa'o/ /'khor lo gnyis zhes pa la sogs pas 'khor lo bri ba'i cho ga gsungs te de dag kyang bstan zin to/ /'di dag thams cad kyang yang</text></item>
<item><p>37b.4</p><section></section><text>dag pa'i bla ma kho na las shes par bya'o zhes gsungs pa/ bla ma zhes pa la sogs pa'o/ /le'u bcu pa'i rnam par bshad pa'o// //sngags kyi bzlas pa ji ltar blta/ /zhes pa zhu ba nyi shu pa'i lan gdab pa'i phyir gsungs pa/ de nas zhes pa la sogs pa'o/ /sngags zhes</text></item>
<item><p>37b.5</p><section></section><text>pa bcom ldan 'das kyi snying po la sogs pa'i sngags so/ /dkyil 'khor zhes pa tshogs kyi 'khor lo'o/ /de ni sngar gsungs cho gas zhes pa dam tshig gi le'ur gsungs pa'i cho ga yis so/ /'bum phrag ces pa rdzogs ldan gyi dbang du byas pa ste/ dus gzhan la 'chad par 'gyur</text></item>
<item><p>37b.6</p><section></section><text>ro/ /'jig rten 'jig rten 'das dngos grub/ /ces pa 'di ni sngags thams cad la thun mong ngo / /gtso bo nyid kyis ni char dbab pa la sogs pa bstan to/ /nye ba'i snying po'i sngags nyid khyad par du ston pa gsungs pa/ bsgrub bya zhes pa la sogs pa'o/ /sngon du bsnyen pa dang</text></item>
<item><p>37b.7</p><section></section><text>mthar las kyi dus su gang bya ba de gsungs pa/ gang gis zhes pa la sogs pa ste gang gis las ni zhi ba la sogs pa'o/ /bye brag ni cho ga'o/ /de'i kha dog sogs zhes pa las de'i rjes su mthun pa'i gzugs dang kha dog la sogs pa'i lha la sogs pa bsgom par bya'o zhes</text></item>
<item><p>38a.1</p><section></section><text>pa'i don to/ /de nyid gsungs pa gdan dang zhes pa la sogs pa ste/ gdan dang zhes pa zla ba'i dkyil 'khor nyid la sogs pa'o/ /grangs med ces pa bye ba la sogs pa'i sngags bzlas pas phyag rgya chen po'i dngos grub dang rjes su mthun pa'i dngos</text></item>
<item><p>38a.2</p><section></section><text>grub rnams skye bar 'gyur ro zhes pa'i don to/ /de'i phyir snga mas thun mong gi dngos grub nyid do/ /de rnams zhes pa sngags de rnams te nges pa'i rnal 'byor gyis ni ji ltar gsungs pa'i cho gas bsgrubs na nges par dngos grub thob par 'gyur zhes pa'o/ /le'u bcu gcig pa'i rnam</text></item>
<item><p>38a.3</p><section></section><text>par bshad pa'o// //ji lta bu yi bgrang phreng rigs/ /bzlas pa'i mtshan nyid ji tsam zhig /ces pa zhu ba nyi shu rtsa gcig pa la sogs pa gnyis kyi lan gdab pa'i phyir gsungs pa/ nyon zhes pa la sogs pa ste go sla'o/ /de la gser dang zhes pa la sogs pa mdor bstan</text></item>
<item><p>38a.4</p><section></section><text>pa ste/ zhi dang rgyas la sbyar bar bya/ /zhes pa gser dang zangs la sogs pa la byas pas rgyas pa la'o/ /dngul dang shel dang dung la sogs pa la byas pa zhi ba las te sbyar bar bya'o zhes pa'i don to/ /gur gum la sogs dri la sogs/ /zhes pa las kyi rjes su mthun pa'i</text></item>
<item><p>38a.5</p><section></section><text>gzugs dang kha dog dang dri la sogs pa byug par bya ste sbyar bar bya zhes pa snga mas 'brel lo/ /gur gum la sogs pa rnams kyi ril bu nyid do zhes kha cig go/ /rtag tu ril bu lnga bcu'o/ /zhes pa A li kA li'i rnam par dag pas so/ /de nyid kyi phyir ril bu lnga bcu rnams kyis</text></item>
<item><p>38a.6</p><section></section><text>byas pa'i phreng ba las thams cad pa'i 'o/ /drag po'i las la ni ril bu drug cu rnams kyis so/ /mthe bong lha yi rang bzhin las/ /zhes pa mthe bong lcags kyu lta bus rang bzhin gyi ril bu dgug pa'i phyir/ las rnams kun la sbyar bar bya/ /mchod 'os ril bu thams cad de/ /</text></item>
<item><p>38a.7</p><section></section><text>zhes pa bzlas pa'i sngags dang lha'i rang bzhin gyi ril bu thams cad do/ /chos kyi dbyings kyi rang bzhin no/ /zhes pa steng gi ril bu chos kyi dbyings mchod rten gyi gzugs so zhes pa'i don to/ /ril bu gzhan yang stobs dang mi 'jigs pa la sogs pa'i rang bzhin du</text></item>
<item><p>38b.1</p><section></section><text>bya'o zhes kha cig tu gsungs so/ /'di dag gis bgrang phreng gi rab gnas mtshon pa'o/ /mnyam gzhag ces pa la sogs pa sems brtan par gyur pa de bzhin du bzlas pa dang bsgom pa dag gis bgrang phreng gi ril bu lha'i rang bzhin mthe bong gis dgug cing sngags kyis bod</text></item>
<item><p>38b.2</p><section></section><text>pa'i tshul gyis bzlas par bya'o zhes dgongs pa'o/ /rdzogs ldan la ni bzlas bya gcig /ces pa sngags gang gis 'bum phrag gcig bzlas par gsungs pa dang / 'bum phrag gnyis la sogs pa yang ste/ de nyis 'gyur la sogs pa gzhan rnams la rig par bya'o</text></item>
<item><p>38b.3</p><section></section><text>zhes pa'o/ /sngags kyi tshul ni bzhi po la/ /zhes pa sngags kyi bzlas pa rnam pa bzhi'o/ /de dag ston pa/ ngag gi bzlas pa zhes pa la sogs pa'o/ /'gro dang 'ong ba zhes pa rlung 'gro ba dang 'ong ba dang gnas pa zhes pa'i don to/ /'di zla ba dang nyi ma dang lam lnga bstan pa'i le'u</text></item>
<item><p>38b.4</p><section></section><text>sngags kyi de kho na'i skabs su shes par bya ste/ 'dir skabs su bab pa dag gi bzlas pa'o/ /mtha' gsum las ni rnam grol ba/ /zhes pa skye ba dang gnas pa dang 'jig pa spangs pa'o/ /yang na 'jug pa dang gnas pa dang ldang ba spangs nas a wa d+hU tI la rlung g.yo ba med</text></item>
<item><p>38b.5</p><section></section><text>bar 'gyur ba'o/ /de dag gis 'di ltar gsungs te/ sprul pa'i chu skyes kyi snying po la gnas pa'i nA da las snying po la sogs pa'i bzlas pa'i sngags gang yang rung ba brjod pa na g.yas pa nas 'thon te/ dkyil 'khor gyi 'khor lo'i rnam par spros nas 'gro ba'i don bya</text></item>
<item><p>38b.6</p><section></section><text>ste/ g.yon pa nas zhu bar gyur pa rab tu zhugs pa de kho na ltar 'byung ba bsgom par bya ste/ brtan par gyur na sngags kyi dngos grub thob bo/ /de dag nyid nye bar sdud pa 'di rnams zhes pa la sogs pa ste 'di dag kho nas sngags bzlas pa'i mtshan nyid dang cho ga yang nges</text></item>
<item><p>38b.7</p><section></section><text>par brjod pa'o zhes pa'i don to/ /le'u bcu gnyis pa'i rnam par bshad pa'o// //lha yi rnam pa'i rnal 'byor pas/ /dkyil 'khor bskor ba ji tsam zhig /ces pa zhu ba nyi shu rtsa gsum pa'i lan gdab pa'i phyir gsungs pa/ de nas zhes pa la sogs pa'o/ /de la 'di ni</text></item>
<item><p>39a.1</p><section></section><text>bsgom pa'i rim pa ste/ dang por re zhig sems can thams cad dpal bde mchog 'byung ba'i go 'phang thob bar bya ba'i phyir dpal bde mchog tu 'gyur bar bya'o zhes byang chub kyi sems bskyed nas skad cig gis stong ba nyid mngon du byas te/ shes rab dang</text></item>
<item><p>39a.2</p><section></section><text>bcas pa'i bde mchog phyag gnyis pa'i rnal 'byor dang ldan pa'i phung po dang khams dang skye mched rnams la ji lta ba bzhin rnam par snang mdzad la sogs pa'i rnam par dag pa mos par byas nas g.yon pa'i sdigs mdzub kyis se gol byed pa dang dus mnyam du shar la sogs pa'i</text></item>
<item><p>39a.3</p><section></section><text>phyogs rnams su g.yon skor gyis sum+b+ha la sogs pa'i sngags bzhi las yang dag par byung ba'i sngon po dang ljang khu dang dmar po dang ser po bzhi dang de dang dus mnyam pa kho nar 'og tu hUM las skyes pa'i sa gzhi sna tshogs rdo rje'i rang bzhin dang / steng du de'i 'od zer 'phros pa</text></item>
<item><p>39a.4</p><section></section><text>las rdo rje'i mda'i dra ba dang / rdo rje'i gur dang bla re rnams rnam par bsams te/ rang gi snying gar paM ser po las skyes pa'i sna tshogs pad+ma'i steng du/ oM yig las skyes pa'i zla ba la hUM sngon po las skyes pa'i 'od zer rnams kyis bcom ldan 'das 'chad par 'gyur ba'i sku</text></item>
<item><p>39a.5</p><section></section><text>'khor dang bcas pa mdun du yang dag par bkug nas phyag 'tshal ba sngon du 'gro ba can rang gi snying ga'i sa bon las 'thon pa'i mchod pa'i lha mo me tog ma la sogs pa rnams kyis yang dag par mchod de/ bzod gsol zhes pa sdig pa bshags pa la sogs pa bya'o/ /de</text></item>
<item><p>39a.6</p><section></section><text>nas dkon mchog gsum la skyabs su 'gro ba la sogs pa btang snyoms kyi mthar thug pa rnam par bsgom par bya'o zhes pa bsod nams kyi tshogs so/ /sems can gzhan btang snyoms so zhes pa sems can gzhan rjes su chags pa dang khong khro ba'i gnas su gyur pa rnams</text></item>
<item><p>39a.7</p><section></section><text>la btang snyoms su thams cad la sems snyoms pa nyid ni btang snyoms zhes pa'i don to/ /de nas ye shes kyi tshogs kyi phyir/ oM swa b+hA ba zhes pa la sogs pa'i sngags kyi don sngon du bya'o/ /de la oM zhes pa khas blangs pa'o/ /swa b+hA ba shud+d+haHsarba d+harmAHzhes pa rang</text></item>
<item><p>39b.1</p><section></section><text>bzhin kho na las sgyu ma lta bu nyid kyis dag pa'i gzung ba rnams so/ /swa b+hA ba shud+d+ho\u0f85haM/ zhes pa chos rnams thams cad ji lta ba de ltar bdag ces pa'o/ /'di dag gi gzung ba dang 'dzin pa'i dag pa gsungs te/ snang ba dang bcas pa'i stong pa nyid kyang 'di'o/ /de'i phyir/ </text></item>
<item><p>39b.2</p><section></section><text>sems tsam la ni rnam gnas bya/ /zhes pa dam pa'i don gyis gzung ba dang 'dzin pa'i dngos po rnam par spangs pa'i phyir 'di dag sems tsam kho na'o/ /de yang / oM AHhUM zhes pa yi ge gsum gyi rang bzhin steng nas steng du gnas pa'o/ /bdag nyid 'di lta bu'i rang bzhin rtogs</text></item>
<item><p>39b.3</p><section></section><text>par bya ste/ kye ma sems can 'di dag ni thog ma med pa'i ma rig pa'i dbang gis bdag nyid de lta bu'i rang bzhin du ma mthong ba 'khor ba na 'khor ba dmus long lta bu'o/ /de'i phyir bdag gis de rnams la rang gi tshul so sor rtogs par bya'o zhes chos la dmigs pa'i snying</text></item>
<item><p>39b.4</p><section></section><text>rje bskyed nas/ de rnams kyi phyir 'khor lo gsum rnam par spros te 'gro ba 'khor lo gsum du byas nas bde ba chen pos zhu bar byas te de nyid la gzhug par bya'o/ /de nas oM yig AHyig la'o/ /AHyig hUM yig la'o/ /de yang U dang ha dang mgo dang zla ba phyed</text></item>
<item><p>39b.5</p><section></section><text>pa dang thig le'i rim pas nA da la gzhug bar bya'o/ /de nas nA da'i gzugs nyid kyis gnas te/ 'di lta bu bzhin du chos thams cad kyi de kho na bdag gis mngon sum du byas nas sems can thams cad la'ang rtogs par bya'o zhes pa dmigs pa med pa mngon du bya zhing / nA da</text></item>
<item><p>39b.6</p><section></section><text>tsam gyi rnam par rtog pa yang dor bar bya'o/ /de dag nyid gsungs pa/ byang chub tshogs ni bsgom rnams kyis/ /zhes pa ste ye shes kyi tshogs bsgom par bya'o zhes pa'i don to/ /brtan par bya ba'i phyir gsungs pa/ oM zhes pa la sogs pa'o/ /stong pa nyid la zhugs</text></item>
<item><p>39b.7</p><section></section><text>pa'i sngon gyi smon lam gyi nus pa las ldang ba'i rim pa gsungs pa/ rten dang brten pa la sogs pa ste brten pa'i steng du b+hai raM pa sogs zhes pa'i don to/ /b+hai raM pa sogs rnams bsam bya/ /zhes pa b+hai raM pa zhes bya ba'i rlung de gang gi thog ma yin pa de bzhin du de'o/ /</text></item>
<item><p>40a.1</p><section></section><text>de dag ston pa/ yaM zhes pa la sogs pas brgyan pa'i bar de go sla'o/ /de steng pad+ma lte ba dang / /ge sar ldan pa bsgom par bya/ /zhes pa de'i steng du tshig las sngon du shes par bya'o/ /de dbus rnal 'byor bsgom par bya/ /zhes pa zla ba'i dkyil 'khor</text></item>
<item><p>40a.2</p><section></section><text>ro/ /A li kA li'i rnam dag las/ /zhes pa A li kA li yongs su gyur pa ste/ 'dir ni zla ba'i dkyil 'khor bskyed pa rnal 'byor du rnam par gzhag go/ /de'i zhes pa la sogs pa ni go sla'o/ /thod pa'i phreng bas brgyan pa'i thod/ /ces pa zhal so so la de bzhin gshegs</text></item>
<item><p>40a.3</p><section></section><text>pa lnga'i bdag nyid can thod pa lnga dang ldan pa nyid las so/ /dgong bya zhes pa bsgom par bya ste/ pad+ma'i phyogs gnas la zhes pa phyogs kyi 'dab ma rnams la'o/ /gal te yang gshin rje 'joms ma'i mthar thug pa 'di dag bcom ldan 'das rdzogs pa dang dus mnyam pa</text></item>
<item><p>40a.4</p><section></section><text>kho nar rdzogs pa de lta na yang rnam par rtog pa'i bsgom pa gcig gi tshe yul du bya bar mi nus pa'i phyir rim pas gsungs te/ phyag dang zhal la sogs pa'i rim pas gsungs pa bzhin no/ /de nas rnam pa thams cad rdzogs pa'i bcom ldan 'das kyi thugs kar ye shes</text></item>
<item><p>40a.5</p><section></section><text>sems dpa' dang de'i thugs kar ting nge 'dzin sems dpa' yang rnam par bsgoms nas/ oM AHhUM oM sarba bI ra yo gi nI nAM kA ya bAka tsit+ta badzra swa b+hA ba At+ma ko\u0f85haM/ oM badzra shud+d+hAHsarba d+harmA badzra shud+d+ho\u0f85haM/ zhes pas byin gyis brlab cing mig la sogs pa drug po rnams</text></item>
<item><p>40a.6</p><section></section><text>la gti mug rdo rje la sogs pa drug dang / sa la sogs pa rnams la ltung byed ma la sogs pa dang / gzugs kyi phung po la sogs pa rnams la rnam par snang mdzad la sogs pa rnam par bsgom ste/ bcom ldan 'das dang bcom ldan 'das ma dag la go cha gnyis bya ste/ </text></item>
<item><p>40a.7</p><section></section><text>gcig ni oM ha zhes pa la sogs pa'o/ /gnyis pa ni oM baM zhes pa la sogs pa'o/ /spyi bo la sogs pa'i gnas rnams su rtsibs stong pa'i 'khor lo'i gzugs nyi shu rtsa bzhir nyi ma'i dkyil 'khor rnams la/ pU dza la sogs pa'i yi ge rnams kyang zhes kha cig</text></item>
<item><p>40b.1</p><section></section><text>go/ /de'i rjes la pad+ma dang rdo rje'i 'du byed sngon du 'gro ba'i shin tu dga' ba brtsam zhing rang gi snying ga'i sa bon gyi 'od zer rnams dang / 'bar ba'i phyag rgya dang phaiM yig gis kyang ye shes kyi 'khor lo spyan drangs te/ dzaHhUM baM hoH/ zhes pa'i sngags rnams kyis dgug pa</text></item>
<item><p>40b.2</p><section></section><text>la sogs pa byas nas pad skor sngon du 'gro ba'i 'khyud pa'i phyag rgyas mnyes par bya ste/ sngar bzhin sngags gsum gyis byin gyis brlab cing ye shes kyi 'khor lo dang lhan cig byon pa'i dpa' bo dang dpa' mo'i dbang phyug ma rnams kyis bdag nyid la dbang bskur bar bya'o/ /</text></item>
<item><p>40b.3</p><section></section><text>dbang bskur ba'i de ma thag bcom ldan 'das dang bcom ldan 'das ma dag gi spyi bor mi bskyod pa dang rnam par snang mdzad dag go/ /mkha' 'gro ma dang lA ma dang dum skyes ma dang gzugs can ma rnams kyi spyi bor rim pa ji lta bar rnam par snang mdzad dang / rin chen 'byung ldan</text></item>
<item><p>40b.4</p><section></section><text>dang / snang ba mtha' yas dang / don yod grub pa rnams so/ /khwa gdong ma la sogs pa rnams kyi don yod grub pa nyid de rgyas gdab pa sngon du 'gro ba'i rang gi snying ga'i sa bon las 'thon pa'i mchod pa'i lha mo rnams kyis mchod cing bstod nas lha mo ro mas drangs pa'i ro</text></item>
<item><p>40b.5</p><section></section><text>myangs te rim kyis 'od gsal la gzhug par bya'o/ /de la 'di ni rim pa ste/ ye shes sems dpa' yab yum gyi dga' ba'i sgras yang dag par bkug pa'i 'gro ba dur khrod la'o/ /dur khrod dam tshig gi 'khor lo la'o/ /de mkha' 'gro ma la sogs pa rnams la'o/ /de</text></item>
<item><p>40b.6</p><section></section><text>rnams bcom ldan 'das dang bcom ldan 'das ma dag kho na la'o/ /de dag kyang rim gyis 'od gsal la bcug ste de nas 'od gsal la gnas pa dang ldang ba dang 'jug pa'o/ /skyo bar gyur na sngags kyi le'ur gsungs pa'i cho gas sngags bzlas te/ ldang bar 'dod na ji ltar</text></item>
<item><p>40b.7</p><section></section><text>bya zhe na gsungs pa/ chos dang zhes pa la sogs pa ste/ chos la sogs pa'i 'khor lo rnams la mkha' 'gro ma la sogs pa bsgom zhing zhal dang sna bug g.yon pa dang bshang ba'i sgo dang sna bug g.yas pa rnams la khwa gdong ma la sogs pa rnams dang / rna ba g.yas pa dang</text></item>
<item><p>41a.1</p><section></section><text>g.yas min dang mig g.yas pa dang g.yas min rnams la gshin rje brtan ma la sogs pa rnams bcug ste/ spyi bo la sogs pa rnams la sngar bzhin rtsa nyi shu rtsa bzhi dang / de dang snyoms par zhugs pa'i so dang sen mo la sogs pa'i khams kyang nges</text></item>
<item><p>41a.2</p><section></section><text>par bya zhing bcom ldan 'das dang bcom ldan 'das ma'i gsang gnas dang / de'i snyoms par 'jug pa yang bla ma'i gdams ngag las shes par byas la/ bdag nyid dang sna tshogs pa yang bde ba chen po'i rang bzhin du bltas te ji ltar bde ba rnam par spyad par bya'o</text></item>
<item><p>41a.3</p><section></section><text>zhes pa'o/ /de dag nyid nye bar sdud pa de ltar zhes pa la sogs pa ste/ de ltar gsungs pa'i lus kyi rang bzhin ni dpa' bo ste sangs rgyas thams cad dang mtshungs par 'gyur ro/ /'di dag gang gi phyir zhe na gsungs pa/ gnyis med ces pa la sogs pa ste/ gang gi phyir bde</text></item>
<item><p>41a.4</p><section></section><text>ba chen po'i rang bzhin de stong pa dang gnyis su med pa'i rnal 'byor gyis bsam gyis mi khyab pa'i sangs rgyas kyi go 'phang bstan to zhes pa'i don to/ /de nyid kyi phyir gang gi lam nyid bskyed pa'i rim pa spros pa'i rim pa bsgoms pas ting nge 'dzin yang thob par mi 'gyur na/ gang</text></item>
<item><p>41a.5</p><section></section><text>la slar yang sangs rgyas nyid de rigs pa dang lung dang 'gal ba'i phyir ro/ /de ltar yang re zhig rim pas bsgom par bya ba/ rten dang brten pa'i rang bzhin lha du ma'i 'khor lo brtags pa'i tshul la sems brtan par byed pa/ lhan cig la yang skad cig gis rdzogs par lhag</text></item>
<item><p>41a.6</p><section></section><text>par mos pas bsgoms pa na/ gang gi tshe zhal bsgoms pa de'i tshe phyag la sogs pa bsgom pa med de/ de ltar gang gi tshe phyag la sogs pa'i yan lag gzhan dang gzhan bsgoms pa de'i tshe zhal la sogs pa bsgom pa med do/ /ma bsgoms na yang zhal la sogs pa</text></item>
<item><p>41a.7</p><section></section><text>gsal ba ma yin te rnam par rtog pa gnyis ni cig car ma yin no zhes skye bo thams cad kyi rang rig gis grub bo/ /de gang las zhe na sems rtse gcig pa'i mtshan nyid ting nge 'dzin rnam par rtog pa du mas 'khrugs pa'i phyir ro/ /gang yang sangs rgyas nyid ni bsod</text></item>
<item><p>41b.1</p><section></section><text>nams dang ye shes kyis tshogs kyi 'bras bu ste/ de ji ltar bsgom pa tsam gyis 'gyur ba ma yin te/ dbul po 'ga' zhig bdag 'khor los sgyur ba'i rgyal po'o zhes bsgoms pas 'khor los sgyur ba nyid thob pa dang / yi dgas bsgoms pas yi dgas nyid thob par</text></item>
<item><p>41b.2</p><section></section><text>'gyur te/ gang gi phyir dge ba dang mi dge ba'i las 'bras bu dang bral bar thal pa'i phyir ro/ /bsgoms pas yul cung zad gsal bar 'gyur mod/ de lta na yang 'dod pa can gyi 'dod ma'i rnam pa gsal ba ltar dus skad cig tsam rjes su 'brel bar 'gyur ro/ /brtags</text></item>
<item><p>41b.3</p><section></section><text>pa nyid kyis brdzun pa'i bdag nyid kyi phyir te/ de nyid ma yin pa'i mngon par zhen pa las byung ba nyid kyis 'jig rten pa'i chos rnams ni de ltar mi rtag pa nyid do/ /brtags pa'i rnal 'byor ni 'jig rten pa'i chos rnams las kyang shin tu brdzun te/ kha dog dang dbyibs dang bral</text></item>
<item><p>41b.4</p><section></section><text>ba'i sgra la sogs pa rnams kyang de bzhin du des sgom par byed pa'i phyir ro/ /gang yang gsal bar gyur pa dus skad cig tu gnas kyang dgos pa med pa nyid do/ /gzugs can rnams ni so sor nges pa'i yul dang dus la gnas pa'i phyir ro/ /khyad par byed pa ma yin pa nyid kyis</text></item>
<item><p>41b.5</p><section></section><text>'gro ba'i don la nye bar mkho ba'i mngon par shes pa la sogs pa'i yon tan dang mi ldan pa'i phyir ro/ /khyab pa ni rnam pa de lta bu'i yon tan dang ldan pa dag go/ /gzugs can ni khyab par byed pa nyid ma yin te/ bum pa yang khyab par byed pa nyid du thal ba'i phyir ro/ /gal</text></item>
<item><p>41b.6</p><section></section><text>te yang gang bsgoms pa de kho na gsal bar 'gyur ro zhes 'dod pa yin no zhe na/ de ji ltar gzugs sna tshogs pa'i nor bu bzhin du gdul bya mos pa tha dad pa du ma'i mngon par 'dod pa rnam pa du ma cig car rab tu gsal ba de yang 'dod par 'gyur ro/ /de nyid kyi phyir gdul bya mtha'</text></item>
<item><p>41b.7</p><section></section><text>yas pa'i mos pa'i dbye ba las/ rnam pa sna tshogs pa gzhal du med pa dang ldan pa'i longs spyod rdzogs pa dang sprul ba'i sku dag ni bsgom par mi nus pa'i phyir de'i rgyu kho na la 'bad par bya'o/ /de yang bsgom pa tsam nyid ni ma yin no/ /de ltar re zhig rig pa las spros pa'i</text></item>
<item><p>42a.1</p><section></section><text>rnam pa bsgoms pas sangs rgyas nyid ma yin no/ /lung las kyang ma yin te/ de ltar yang dpal rdo rje mkha' 'gror/ ji ltar rgyud kyi rjes 'brangs pas/ /byas pa'i mngon rtogs la mi rnams/ /'bad pas nyon mongs bslang byas te/ /rang gi sems</text></item>
<item><p>42a.2</p><section></section><text>ni rnam par 'joms/ /de phyir 'bad pa thams cad kyis/ /dkyil 'khor la sogs cho ga yi/ /bya bas rnam thar mi 'gyur te/ /'khrul pa kho na'i rgyu yin no/ /zhes pa'o/ /dpal brtag pa gnyis kyi rgyal por yang / sngags kyi bzlas med dka' thub med cing sbyin sreg med/ /</text></item>
<item><p>42a.3</p><section></section><text>dkyil 'khor pa med dkyil 'khor yang ni yod ma yin/ /de ni sngags bzlas dka' thub de ste sbyin sreg de/ /de ni dkyil 'khor pa de de ni dkyil 'khor yang / /bsdus pa las ni 'dus pa sems kyi gzugs can no/ /zhes pa'o/ /dpal thig le kha sbyor las kyang / stong bar</text></item>
<item><p>42a.4</p><section></section><text>bsgom par bya min te/ /stong min yang ni bsgom pa min/ /stong min stong par 'dzin pa las/ /gzhan du rtog pa skye bar 'gyur/ /zhes pa'o/ /in+d+ra b+hU ti'i zhabs kyis kyang / /phyag rgya dkyil 'khor sngags la sogs/ /bzlas dang bsgom pa'i rtsol ba ste/ /bskal ba</text></item>
<item><p>42a.5</p><section></section><text>bye bar grangs med kyis/ /mchog gi grub pa nyid mi 'gyur/ /zhes pa'o/ /sa ra ha'i zhabs kyis kyang / /sngags med rgyu med shes bya 'dzin pa med/ /kye ho thams cad rmongs dang 'khrul pa'i rgyu/ /dri med sems la sgom pas gos mi bya/ /bde bar gnas pa'i sems</text></item>
<item><p>42a.6</p><section></section><text>la sdug mi bya/ /zhes pa la sogs pa'o/ /gal te de ltar na lha'i rnam pa dang bsgom pa la sogs pa ji ltar nye bar bstan zhe na 'jig rten pa'i dngos grub kyi don du ste/ de 'dod pa rnams kho na'i don du'o zhes kha cig go/ /de gsungs pa/ dang po'i las can sems can gyi/ /</text></item>
<item><p>42a.7</p><section></section><text>lha yi sku ni bsgoms pa yis/ /las kun rab tu bsgrub pa'i phyir/ /dang por rgyud du nges par bstan/ /zhes pa'o/ /de kho na'i ye shes kyi skal ba dang ldan par bya ba'i don tsam nyid do zhes gzhan no/ /dpal he ru ka la sogs pa'i gzugs bsgoms pas de tsam kho na 'grub</text></item>
<item><p>42b.1</p><section></section><text>par 'gyur te de ltar yang / mtha' yas byang chub bde bar gshegs pas bstan/ /zhes pa ste gzhan no/ /'di la sogs pa de rnams thams cad yod pa ma yin te/ rnam pa thams cad kyi mchog dang ldan pa stong pa nyid dang ro gcig pa bde ba chen po'i rang bzhin gyis</text></item>
<item><p>42b.2</p><section></section><text>bcom ldan 'das ni bsgrub par bya ba dang bsgom par bya ba nyid kyi phyir ro/ /rnam pa tsam ni nges par bsgom par bya ba ma yin no/ /chos nyid tsam yang rnam pa'i 'khor los logs su 'gram du gnas pa mi srid do/ /gang 'ba' zhig pa bsgom par bya bar 'gyur ba/ 'ba'</text></item>
<item><p>42b.3</p><section></section><text>zhig pa de sgom pa de ni de kho na'i don sgom pa ma yin pa kho na'o/ /de gsungs pa 'phags pa lha'i zhabs kyis/ dngos med bsgom pa'i rmongs pa rnams/ /'ba' zhig pa gang nye bar brten/ /byis pa'i nam mkha'i chos can te/ /de ni bems po'i mchog rab 'gyur/ /zhes pa'o/ /</text></item>
<item><p>42b.4</p><section></section><text>'phags pa'i zhabs kyis kyang / /skye ba med ces stong pa zhes/ /bdag med ces kyang chos nyid ni/ /dman pa'i bdag nyid gang sgom pa/ /de ni de yi sgom pa min/ /zhes so/ /de'i phyir lha'i rnam pa tsam la brtan par byas nas zung 'jug gnyis su med pa'i rang bzhin bde ba</text></item>
<item><p>42b.5</p><section></section><text>chen po'i rang bzhin kho na bla ma'i gdams ngag las bsgom par bya ba nyid do zhes pa de ji ltar brjod pa'i skyon gyi skabs ga la yod/ 'on kyang gang re zhig brjod pa'i ting nge 'dzin yang thob par mi 'gyur ro zhes pa de ni bden pa ma yin te/ gus pa la sogs pa goms pa khyad</text></item>
<item><p>42b.6</p><section></section><text>par du 'phags pa'i sems dmigs pa'i dngos po la brtan pa thob par 'gyur ba myong bas grub pa'i phyir ro/ /de gsungs pa/ de'i phyir yang dag yang dag min/ /gang gang shin tu goms gyur pa/ /bsgoms pas stobs ni rdzogs pas na/ /de gsal mi rtog blo 'bras</text></item>
<item><p>42b.7</p><section></section><text>bu/ /zhes pa'o/ /rgyud las kyang / gang gang gis ni bsgom pa yis/ /mi rnams kyi yid yang dag sbyor/ /de yis de yi rang bzhin 'gyur/ /nor bu sna tshogs gzugs ji bzhin/ /zhes pa'o/ /rnam pa gcig ma yin pa la yang / rtog pa dang bral ba'i mthong ba dang thos</text></item>
<item><p>43a.1</p><section></section><text>pa dag cig car de kho na ltar rab tu gsal bar 'gyur ro zhes pa yang myong bas grub pa kho na'o/ /chos thams cad yid kyi rang bzhin tsam gyi lus nyid kyi phyir 'khor los sgyur ba la sogs pa bsgoms pa las kyang de gsal bar 'gyur ba la 'gal ba ga la</text></item>
<item><p>43a.2</p><section></section><text>yod/ gsungs pa yang sa ra ha'i zhabs kyis kyang / mtha' dag srid pa'i sa bon sems gcig pu/ /mya ngan 'das kyang gang la rnam par 'phro/ /yid bzhin nor bu lta bur 'dod pa yi/ /'bras bu ster ba de la phyag 'tshal lo/ /zhes pa'o/ /sngags kyi tshul la lam</text></item>
<item><p>43a.3</p><section></section><text>yang bsgom pa'i bdag nyid kho na'o/ /pha rol tu phyin pa'i tshul la gnas pa bya ba'i rang bzhin gyi lam khas blangs pa rnams kyi yang bsgom pa'i bdag nyid kho nas thams cad rab tu rdzogs te tshul khrims la sogs pa phyi rol gyi dngos po la mi ltos pa'i phyir ro/ /gsungs</text></item>
<item><p>43a.4</p><section></section><text>pa yang / nya la sogs rnams gang zhig tu/ /de dag gsod mi 'gyur bar bskrad/ /spong ba'i sems ni thob pa las/ /tshul khrims pha rol phyin par 'dod/ /zhes so/ /sbyin pa'i pha rol tu phyin pa'i dbang du byas nas kyang gsungs pa/ bdog pa thams cad 'bras bcas te/ /</text></item>
<item><p>43a.5</p><section></section><text>skye bo kun la btang sems la/ /sbyin pa'i pha rol phyin par gsungs/ /de phyir de ni sems nyid do/ /zhes pa'o/ /ye shes tshogs ni bsgom pa tsam gyis 'gyur ro zhes gsal bar rtogs so/ /de'i phyir/ bsgom pa kho na bsod nams dang ye shes kyi tshogs yongs su rdzogs</text></item>
<item><p>43a.6</p><section></section><text>par byed do zhes pa'o/ /ji ltar 'phags pa'i zhabs kyis/ theg pa chen po bdag nyid che/ /bsod nams ye shes dag gi tshogs/ /kun mkhyen go 'phang de yi phyir/ /skye ba 'di la thob par 'gyur/ /zhes pa'o/ /de bzhin du/ gzhan nyid kyi ni mos pa 'di/ /byang</text></item>
<item><p>43a.7</p><section></section><text>chub sbyor ba gzhan du ste/ /sems kyi rnam pa dag pa'ang gzhan/ /'dir ni 'bras bu gzhan du mthong / /zhes pa dang / ji ltar 'khri shing yang dag 'byung / /me tog 'bras bu yang dag ldan/ /de bzhin skad cig rdzogs byang chub/ /tshogs gnyis yang dag 'byung ba'o/ /</text></item>
<item><p>43b.1</p><section></section><text>zhes pa yang ngo / /de nyid kyi phyir yun ring po ma yin par gnas pa nyid du thal ba yang ma yin te/ de nyid ma yin pa'i mngon par zhen pa las byung ba kho na bzlog pa kho na'i phyir ro/ /sgra la sogs pa rnams kyang phyag dang zhabs la sogs pa'i rnam pa ltar kha dog la sogs</text></item>
<item><p>43b.2</p><section></section><text>pa dang ldan pa nyid kyis sems las mi ldog cing 'jug pa kho na'o/ /de ltar na yang bcom ldan 'das kyi spyan yang nyan no/ /bsgom mo zhes pa la sogs pa rgyas par 'gyur ro/ /rgyud las kyang / kun nas phyag dang zhabs dang ldan/ /kun nas spyan dang dbu dang zhal/ /kun nas</text></item>
<item><p>43b.3</p><section></section><text>thos ldan 'jig rten du/ /thams cad la ni khyab par gnas/ /zhes pa'o/ /gzugs can nyid yin yang ma khyab pa'i skyon med de gzugs kyang khyab pa nyid kyi phyir ro/ /de gsungs pa/ bcom ldan 'das ma las gzugs mtha' yas pa nyid kyi phyir/ shes rab kyi</text></item>
<item><p>43b.4</p><section></section><text>pha rol tu phyin pa mtha' yas pa'o zhes pa la sogs pa'o/ /bum pa ni brtags pa gzung ba dang 'dzin pa'i mngon par zhen pa las byung ba nyid las ma khyab pa nyid tha snyad bya ba'i gzugs can nyid tsam gyis ni ma yin no/ /stong pa nyid dang ro gcig pa'i snying rje chen pos byas pa'i</text></item>
<item><p>43b.5</p><section></section><text>smon lam gyi pha rol tu phyin pa'i tshul nyid kyis gzugs sna tshogs pa ste/ stong pa nyid tsam bsgoms pas ni ma yin no/ /dpal bde mchog la sogs pa'i rnam pa yang / de kho na ltar bsgom par bya ba dang / gzugs sna tshogs pa 'grub pa gang gis dgag par bya</text></item>
<item><p>43b.6</p><section></section><text>ste/ lung gis 'gal ba ni dgongs pa yongs su ma shes pa'i phyir ro/ /de ltar yang gang zhig lha'i rnam pa la sogs pa 'ba' zhig kho na la de nyid du zhen pa de rnams la brtsams nas/ ji ltar zhes pa la sogs pa gsung rab dang grub pa'i slob dpon gyi gsung yang</text></item>
<item><p>43b.7</p><section></section><text>ste/ de kho nar bden pa gnyis su med pa'i rang bzhin gyi phyir ro/ /de dang bral bas kyang grol bar 'thad pa ma yin no/ /de gsungs pa/ lha mo bzhis yongs su zhus pa las/ thub pa chen po'i chos phung po/ /stong phrag brgyad cu rtsa bzhi la/ /gang zhig de nyid mi shes pa/ /</text></item>
<item><p>44a.1</p><section></section><text>de rnams kun la 'bras bu med/ ces pa'o/ /in+d+ra b+hU ti'i zhabs kyis kyang rgyas par brjod pa las gsungs pa/ log pa de nyid thams cad ni/ /brtags pa shin tu spangs pa yis/ /zhes pa'o/ /sa ra ha'i zhabs kyis kyang / /gal te sa</text></item>
<item><p>44a.2</p><section></section><text>'og la 'dzul lam/ /yang na mkha' la 'gro yang rung / /rnam pa tha dad rtog pas ni/ /thar pa'i re ba ga la yod/ /zhes so/ /'o na de nyid spros pa bsgom pa'i don dang bral bar 'gyur ro zhe na ma yin te/ bsgrub bya zung 'jug gnyis su med pa'i ting nge 'dzin gyi phyir ro/ /</text></item>
<item><p>44a.3</p><section></section><text>de yang phung po dang khams dang skye mched rnams kho na de bzhin nyid dang ro gcig pa bde ba chen po'i rang bzhin nyid kyis 'grub bo/ /de gsungs pa/ dpal brtag pa gnyis pa'i rgyal por/ bde ba nag po bde ba ser/ /bde ba dmar po bde ba dkar/ /bde ba ljang gu bde ba sngo/ /</text></item>
<item><p>44a.4</p><section></section><text>bde ba rgyu mi rgyu mtha' dag /bde ba shes rab bde ba thabs/ /bde ba kun du ru skyes dran/ /bde ba dngos po bde dngos med/ /bde ba rdo rje sems dpar dran/ /zhes pa'o/ /gal te zung 'jug gi rang bzhin de dag kho na bla ma'i gdams ngag las spros pa mtha' dag dor te</text></item>
<item><p>44a.5</p><section></section><text>goms par byed pa de ni gal te nus na'o/ /'on te gang gi yul rags pa kho na la rab tu zhugs te/ ma nus na ji ltar de'i mchog tu phra ba'i rnam pa de lta bu la rab tu gzhug ces pa mi shes so/ /gal te bla ma'i gdams ngag kho na las so zhe na de ni 'di dag dad par bya</text></item>
<item><p>44a.6</p><section></section><text>ba'o/ /rdzogs pa bsgom pa med par gsungs pa'i rigs pa dang / lung las kyang mi 'thad pa'i phyir te/ de ltar yang dpal brtag pa gnyis kyi rgyal por rdo rje snying pos gsol pa/ rdzogs pa'i rim pa'i rnal 'byor 'di/ /dam pa'i bde ba bde chen dran/ /rdzogs</text></item>
<item><p>44a.7</p><section></section><text>pa bsgom pa med pa ste/ /bskyed pa la ni dgos pa ci/ /bcom ldan 'das kyis bka' stsal pa/ /e ma byang chub sems dpa' che/ /dad pa'i shugs kyis 'di nyams so/ /zhes pa dang / gang phyir lus kyi dngos med bde/ /bde ba smra bar nus ma yin/ /khyab bya khyab</text></item>
<item><p>44b.1</p><section></section><text>byed rang bzhin gyis/ /bde bas 'gro ba khyab pa nyid/ /ji ltar me tog gnas pa'i dri/ /me tog dngos med rtogs mi 'gyur/ /de bzhin gzugs sogs dngos med pas/ /bde ba dmigs pa nyid mi 'gyur/ /zhes pa dang de bzhin du/ /ltos bcas nus pa med nyid phyir/ /</text></item>
<item><p>44b.2</p><section></section><text>lha yi rnam pa las bde ba/ /zhes pa dang / de phyir sangs rgyas dngos med min/ /dngos po'i gzugs kyang de nyid min/ /phyag zhal rnam pa gzugs can dang / /gzugs med pa la mchog gi bde/ /zhes pa'o/ /'phags pa lha'i zhabs kyis kyang / /don 'di kho na la dgongs</text></item>
<item><p>44b.3</p><section></section><text>te gsungs pa/ mdo rgyud rtog bsres su/ bdag lta bu'i so so skye bos thog ma med pa'i phyi rol gyi dngos po dang dngos po med pa sna tshogs pa'i mngon par zhen pas/ med pa nyid dang yod pa nyid gcig nyid dang du ma nyid dang gnyis ka dang gnyis ka ma yin pa dang yod pa ma yin</text></item>
<item><p>44b.4</p><section></section><text>pa dang med pa ma yin pa dang rtag pa dang mi rtag pa'i bag chags kyi rang bzhin gyi rgyu mngon par rtogs pa'i rnam par rtog pa la mngon par zhen pa rdzogs pa'i rim pa'i ting nge 'dzin la slob par 'dod pas ji ltar rim pas bslab par bgyi'am/ 'on te bla ma'i gdams ngag</text></item>
<item><p>44b.5</p><section></section><text>tsam gyis skad cig gis gsal bar bgyi/ rdo rje slob dpon gyis bka' stsal pa/ rim gyis zhugs te bslab par bya'i cig car ni ma yin no zhes pa la sogs pa'o/ /de dag gis ni dngos po dang dngos po med pa la sogs pa'i rnam par rtog pa phal cher dang mi</text></item>
<item><p>44b.6</p><section></section><text>ldan pa kho na ste 'phags pa'i sa thob pa ni rdzogs pa'i rim pa goms par byed par rigs so zhes rtogs par bya'o/ /lhag par mos pa tsam ni cig shos kyi yang 'gal ba med do/ /gang yang goms pa med pa'i phyir dang / 'di las lam khong du chud pa med pa'i</text></item>
<item><p>44b.7</p><section></section><text>phyir dang / brjod pa med pa'i phyir dang / glo bur ba'i phyir dang / nyon mongs pa med pa'i phyir dang / rtag tu lkog tu gyur pa ma yin pa'i phyir dang / bla ma'i bka'i dga' ba las dbang po'i tshogs mtha' dag bkag pa las rang rig pa tsam gang ci yin pa de ni byin gyis</text></item>
<item><p>45a.1</p><section></section><text>brlab pa'o zhes pa 'di la sogs pa bla ma'i mthu'i dbang du byas te tha ga pa la sogs pas gsungs pa de yang rnam pa de lta bu'i bsod nams dang ye shes kyi tshogs nye bar bsags pa dang ldan pa'i gang zag la ltos nas rtogs par bya ste/ gzhan du</text></item>
<item><p>45a.2</p><section></section><text>na de bzhin gshegs pa gcig kho nas sems can thams cad sgrol bar 'gyur ro/ /de'i phyir brtag pa gnyis pa la sogs par gsungs pa kho na goms pa'i rim pa'o/ /de la gsungs pa ni/ bskyed pa'i rim pa'i rnal 'byor gyis/ /spros pa bsgom bya brtul zhugs</text></item>
<item><p>45a.3</p><section></section><text>can/ /spros pa rmi lam ltar byas nas/ /spros pa rnams kyis spros med byas/ /de ltar sgyu ma ji ltar rmi/ /ji ltar bar do'i srid pa yin/ /de bzhin nyid du dkyil 'khor gsal/ /rtag tu goms pa'i sbyor ba las/ /zhes pa'o/ /de bzhin du 'dus pa phyi mar/ thabs kyi</text></item>
<item><p>45a.4</p><section></section><text>rgyud du grags pa'i bskyed pa'i rim pas ni rdzogs pa'i rim pa skye ba dang gnas pa dang 'phel ba'i rgyu nyid kyi phyir gzhi'i rang bzhin du gsungs so/ /don 'di nyid DoM bi pa'i zhabs kyis kyang bstan te/ bsgom pa rnams kyi thog ma'i bya ba bskyed pa'i rim pa legs blo'i dbang</text></item>
<item><p>45a.5</p><section></section><text>phyug rnams/ /phyag rgya sngags dang rnam dag brjod pa thams cad 'dir ni nges par brjod mi bya/ /phul byung blo gros thob ste slar yang de nyid sems gcig legs par blo/ /rdzogs pa'i rim pa bsgom pa'i bsam gtan las ni rtag tu dga' ba srid pa 'joms/ /rdzogs</text></item>
<item><p>45a.6</p><section></section><text>pa'i rim pa'i gnas skabs su bskyed pa'i rim pa bsgom pa po rnam pa'i 'khor lo bde ba chen po'i rang bzhin stong pa nyid dang ro gcig pa nyid kyis rgyun mi 'chad par gnas so zhes pa yang ji ltar sgyu ma zhes pa la sogs pa dpal kye'i rdo rje'i tshigs su bcad pa las</text></item>
<item><p>45a.7</p><section></section><text>gsal bar rtogs par bya'o/ /mkha' 'gro ma rdo rje gur du yang / kye'i/ grogs po chu nang zla ba ltar/ /brdzun pa dang ni brdzun ma yin/ /dkyil 'khor 'khor lo de ltar te/ /lus ni rang bzhin gyis dag pa/ /zhes pa'o/ /gang yang / gang las de bzhin gshegs</text></item>
<item><p>45b.1</p><section></section><text>chags pa/ /lha dang lha mo'i 'khor lo las/ /dkyil 'khor 'khor lo rnam bral ba/ /lhan skyes skad cig la gnas so/ /zhes pa/ nag po zhabs kyis gsungs pa de ni rang dbang du gyur pas slar yid la byed pa med pa'i phyir ro/ /yang gal te gzhan du na</text></item>
<item><p>45b.2</p><section></section><text>pha rol tu phyin pa'i tshul las 'di gang gis khyad par du 'phags te spros pa dang bral ba bsgom pas rdzogs pa'i rim par brjod pa'i phyir dang / gnyis ka la mnyam pa nyid kyi phyir ro/ /gsungs pa ni sgo mtha' yas pa'i gzungs las/ bsam bya bsam du med</text></item>
<item><p>45b.3</p><section></section><text>bsam ste/ /bsam gyis mi khyab nyid mi bsam/ /bsam bya rnam par mi sems pa/ /de las gzungs rnams thob par 'gyur/ /zhes pa'o/ /'dir yang le'u sum cu rtsa gsum par/ /gang gi tshe na de nyid rig /bsam pa thams cad bsam du med/ /gang du bsam</text></item>
<item><p>45b.4</p><section></section><text>du med sems pa/ /de tshe bsam mi khyab par 'gyur/ /zhes pa la sogs pa'o/ /lU yi pa'i zhabs kyi mngon par rtogs par yang / bsam med bsam bya de yang ni/ /sems la'ang mtshon du med pa nyid/ /de yang bsam mi khyab sems dpa'/ /de las gzungs</text></item>
<item><p>45b.5</p><section></section><text>rnams thob par 'gyur/ /zhes pa'o/ /shes rab kyi pha rol tu phyin par yang / gang nam mkha' la rnal 'byor du byed pa de dang / bla gab med pa la rnal 'byor du byed pa de ni shes rab kyi pha rol tu phyin pa la rnal 'byor du byed pa'o zhes pa'o/ /bde ba chen po'i rang bzhin</text></item>
<item><p>45b.6</p><section></section><text>nyid kyang pha rol tu phyin pa'i tshul la rtogs par bya ste/ ji ltar rnam par mi rtog pa la 'jug pa'i gzungs las gsungs pa/ rab tu zhi ba mi g.yo mchog /dbang chen mnyam dang mi mnyam pa/ /de phyir rnam par rtog med bde/ /byang chub sems dpa' brtags par</text></item>
<item><p>45b.7</p><section></section><text>'gyur/ /zhes pa'o/ /de bzhin du yab sras mjal bar yang / bcom ldan 'das chos thams cad bde bas khyab pa zhes bya ba'i ting nge 'dzin yod de/ ting nge 'dzin gang thob nas byang chub sems dpa' dmigs pa'i dngos po thams cad la tshor ba bde ba kho na myong bar</text></item>
<item><p>46a.1</p><section></section><text>'gyur gyi/ sdug bsngal dang sdug bsngal yang ma yin bde ba yang ma yin bde ba ma yin pa'ang ma yin no zhes pa la sogs pa gsungs nas kAR+ShA pa Na'i tshad tsam du bcad cing gtubs te gong bur bcos pa rnams kyang 'tshed pa dang glang po rnams kyis</text></item>
<item><p>46a.2</p><section></section><text>brdzis pa la yang bde ba'i 'du shes kho na rab tu 'jug go zhes pa gsungs so/ /bde ba de dag kyang sngags kyi theg pa dang mi mthun pa ma yin no/ /mi bde ba yang mchog tu bde/ /zhes pa/ gal te grub na bsgrub bya gzhan med do/ /zhes pa sa ra ha'i zhabs kyis so/ /'di'i thabs</text></item>
<item><p>46a.3</p><section></section><text>la gsungs pa yang ma yin te/ byang chub kyi sems kho na bsod nams dang ye shes kyi tshogs ma lus pa'i bdag nyid kyi phyir 'jig rten dang 'jig rten las 'das pa'i bde ba phun sum tshogs pa mtha' dag gi rgyu'i gtso bo zhes pha rol tu phyin pa'i tshul la thams cad du bstan</text></item>
<item><p>46a.4</p><section></section><text>te/ sngags kyi tshul la yang ngo / /de ltar yang gsungs pa rab tu snang ba'i rdo rje 'byung bar/ bde sbyin bsod nams 'bras bu ste/ /de bkag pa las de don bral/ /bsod nams kyis ni bde ba 'thob/ /bde ba las kyang bsod nams 'thob/ /byang chub sems las</text></item>
<item><p>46a.5</p><section></section><text>skyes pa'i phyir/ /bsod nams 'di ni nam mkha' ltar/ /zhes pa'o/ /de nyid gsungs pa/ rnal 'byor chen po'i rgyud dpal rdo rje rtse mor/ gang zag bzhi rnams 'jig rten du/ /cho ga yis kyang mi 'grub ste/ /gang yang mngon par sbyor ba yi/ /bskal ba bye ba rnams</text></item>
<item><p>46a.6</p><section></section><text>kyis kyang / /sems ni ma bskyed pa dag dang / /dad pa med pas mi 'grub ste/ /the tshom dang ni 'dzin par bcas/ /bka' bzhin mi byed pa nyid do/ /zhes pa'o/ /'dod pa lnga la nye bar longs spyod pa yang pha rol tu phyin pa'i tshul la yod pa kho nas te/ 'dod pa brten cing</text></item>
<item><p>46a.7</p><section></section><text>thabs mkhas pa/ /zhes pa la sogs pa'i tshig las so/ /cho ga'i tshul gyis kyang der 'di bstan to zhes brtag par bya'o/ /'di lta ste/ 'od srung bu ram shing gi zhing ngam/ 'bras kyi zhing ngam/ rgun 'brum gyi zhing la lud kyi phung po nye bar mkho ba can du 'gyur ro/ /</text></item>
<item><p>46b.1</p><section></section><text>de kho na ltar byang chub sems dpa' rnams kyi nyon mongs pa nye bar mkho ba can du 'gyur ro zhes dkon mchog brtsegs par gsungs pa'i phyir ro/ /yul rnam par dag pa yang med pa ma yin te/ chos thams cad kyi de bzhin nyid kyi rang bzhin rtogs pa'i phyir ro/ /</text></item>
<item><p>46b.2</p><section></section><text>'dir yang yul nye bar longs spyod pa thams cad la gdon mi za bar yod pa ma yin te/ kha cig yul rnams spangs nas ni/ /zhes pa la sogs pa'i tshig las thams cad sngags kyi tshul kho na la dgongs te gsungs pa ma yin nam zhes pa yang brjod par mi bya ste/ </text></item>
<item><p>46b.3</p><section></section><text>thabs gzhan ma gsungs pa'i phyir ro/ /'bras bur gyur pa'i chos sa la sogs pa rnams ni tshul gnyis kar yang khyad par med pa kho na ste/ gang yang rdo rje snying po rgyan du kun du bzang po'i 'od ces pa la sogs pa gsungs pa yang rab tu dga' ba la sogs pa las ming</text></item>
<item><p>46b.4</p><section></section><text>gzhan pa'o/ /rab tu dga' ba la sogs pa'i sgra rnams kyis kyang sngags kyi tshul phal cher du gsungs pa'i phyir ro/ /de'i phyir bskyed pa'i rim pa bsgom pa med na sngags kyi tshul las khyad par med pa kho na'o/ /gang yang bde ba chen po'i rang bzhin kho na thog ma nas</text></item>
<item><p>46b.5</p><section></section><text>brtsams te sngags kyi tshul las so sor rtogs par bya zhing goms par bya'o/ /de yang thabs gzhan gyis mi nus pa'i phyir/ thabs dang bcas pa la goms par bya'o/ /de yang thabs kyi rgyud du brjod pa'i bskyed pa'i rim pa de kho na'o/ /de ltar na de yan lag bdun</text></item>
<item><p>46b.6</p><section></section><text>dang ldan par goms par bya'o/ /de la dpal bde mchog gi rnam pa ni longs spyod rdzogs pa'i yan lag go/ /rdo rje phag mo la kun du 'khyud pa ni kha sbyor gyi yan lag go/ /de'i dga' ba ni bde ba chen po'i yan lag go/ /de stong pa nyid dang ro gcig pa ni rang bzhin med</text></item>
<item><p>46b.7</p><section></section><text>pa'i yan lag go/ /de las ldang ba ni snying rje'i yan lag go/ /de bar ma chad pas rgyun chad med par bsgom pa'i yan lag go/ /'khor ba'i bar du mya ngan las mi 'da' ba'i phyir 'gag pa med pa'i yan lag go zhes pa yan lag bdun rnams so/ /yan lag dang</text></item>
<item><p>47a.1</p><section></section><text>po gsum ni thun mong ma yin pa ste theg pa gzhan las ma gsungs so zhes pas so/ /de nyid kyi phyir 'dus pa phyi mar thabs kyi rgyud du brjod pa'i bskyed pa'i rim pa ni gzhi nyid du gsungs te/ rdzogs pa'i rim pa skye ba dang gnas pa dang</text></item>
<item><p>47a.2</p><section></section><text>'phel ba'i rgyu nyid kyi phyir ro/ /de'i phyir bskyed pa'i rim pa bsgoms pas gnas pa kho na 'jig rten pa'i dngos grub bsgrub pa'i yan lag ma yin zhing 'ba' zhig pa nyid kyang de kho na rtogs pa'i snod tsam dang / de tsam mngon du byed pa yang ma yin no zhes pa ste</text></item>
<item><p>47a.3</p><section></section><text>ha cang thal bar 'gyur bas chog go/ /de ltar bsgom pa dang bzlas pa mchog gi rnal 'byor pa 'di'i spyod pa mdor bstan pa sems kyi zhes pa la sogs pa ste 'di dag kyang phyi nas rgyas par bstan par bya'o/ /le'u bcu gsum pa'i rnam par bshad pa'o// //gzhon</text></item>
<item><p>47a.4</p><section></section><text>nu ma rnams mnyes pa ci/ /zhes zhu ba nyi shu rtsa gnyis pa la sogs pa'i lan gdab pa'i don du gsungs pa/ de nas zhes pa la sogs pa'o/ /mchod pa zhes pa mngon par 'dod pa'i dngos grub dag gsol ba gdab pa ste/ de yang mchod pa sngon du 'gro ba'o zhes pa 'dir</text></item>
<item><p>47a.5</p><section></section><text>skabs su bab pa mchod pa'i cho ga'o/ /mchod pa zhes pa kha cig klog pa ni go sla'o/ /dgos pa gzhan yang gsungs pa/ phyi rol zhes pa la sogs pa ste/ rnal 'byor ma ni zhes pa gnyis pa'i don la dang po gcig gi tshig ste nyung ngu nyid kyang ngo / /yang dag mchod</text></item>
<item><p>47a.6</p><section></section><text>min zhes pa ste 'di ni na nya'i a yig phyis pa las so/ /'di la yang sngon du bsnyen pa bya'o zhes gsungs pa/ rang khyim zhes pa la sogs pa'o/ /mchod pa'i dus gsungs pa/ nag po'i zhes pa la sogs pa'o/ /byug pa yis ni zhes pa dri bzang po'i mchod pa</text></item>
<item><p>47a.7</p><section></section><text>yis zhes pa'o/ /gcig dang zhes pa gcig go/ /'dir gzhon nu ma zhes pa lo bcu'i bar ro/ /bsgom bya zhes pa rdo rje phag mo la sogs pa'i gzugs kyis te mchod bya yang ngo / /dpa' bo zhes pa rnal 'byor ma'o/ /brda ni bstan par bya zhes pa legs par 'ongs pa'i phyag</text></item>
<item><p>47b.1</p><section></section><text>rgya dang / phyag 'tshal ba'i phyag rgya yang bstan par bya'o zhes pa'i don to/ /spyi bor lag pa g.yon pa bzhag nas ji ltar rang gi sngags kyis byin gyis brlab par bya'o zhes kha cig go/ /de dag nyid rgyas par ston pa rdo rje zhes pa la sogs pa'o/ /'dir rim pa 'di yin</text></item>
<item><p>47b.2</p><section></section><text>te/ nag po'am dkar po'i bcu pa la ji ltar nus pa'i nya dang sha la sogs pa'i yo byad rnams bshams te/ dam tshig gi ril bus bsangs la/ bdud rtsi sgrub pa'i cho gas rab tu bsgrubs nas gzhon nu ma yan lag ma tshang ba med pa gcig nas brtsams</text></item>
<item><p>47b.3</p><section></section><text>te/ ji srid nyi shu rtsa bzhi'i bar ji ltar nus pa lha mo'i rnam pa nyin par snga dro bos te tho rangs dril phyis dang khrus dang byug pa byas te spyan drangs la dri bzang po dang me tog gi chu yis zhabs bkrus la/ dben pa'i phyogs 'ga' zhig tu byug pa dang bsang ba dang rab</text></item>
<item><p>47b.4</p><section></section><text>tu bdug pa bya ste/ dkyil 'khor gyi rim pas sam phreng ba'i rim pas bde ba'i stan la bzhugs su gsol ba rnams skad cig gis stong pa nyid kyi de ma thag ri rab la gnas pa'i gzhal yas khang gi nang du dam tshig sems dpa'i gzugs kyi rnam par bsgoms</text></item>
<item><p>47b.5</p><section></section><text>nas/ ye shes sems dpa' rab tu bcug ste/ mchod yon dang zhabs bsil dang zhal bsil dang bsang gtor sngon du 'gro ba'i mig sman dang sin+d+hu ra dang dri bzang po'i phye ma dang byug pa dang / me tog dri zhim po'i chun po dang bdug pa la sogs pa rnams dang / </text></item>
<item><p>47b.6</p><section></section><text>'byor na na bza' dang rgyan la sogs pa rnams kyis kyang yang dag par mchod nas/ mdun du lha bshos ltar bza' ba dang tshod ma la sogs pa'i yo byad rnams drangs te/ gtor ma sbyin pa sngon du 'gro ba'i pad kor dang 'khyud pa la sogs pa nye bar bstan nas/ </text></item>
<item><p>47b.7</p><section></section><text>'dod pa ji lta bar tshim par bya zhing bstod pa dang glu rnams kyis kyang ngo / /mchod pa'i khyad par 'di'i 'bras bu ston pa 'dir ni zhes pa la sogs pa ste 'di rnams la mchod pa bya ste'o/ /mtshan mor zhes pa gnyis pa'i don la bdun pa'o/ /mchod de zhes pa mchod pa ni</text></item>
<item><p>48a.1</p><section></section><text>zhi ba dang rgyas pa zhes pa mtshan ma'i khyad par mtshon par bya zhes 'brel lo/ /nyed ces pa nyed pa dag go/ /gang gis zhes pa rgyu yis so/ /gad mo drag po'i sgra zhes pa'i gad mo zhes dgod cing ngo / /sgra byed na zhes pa gad mo drag por dgod par byed</text></item>
<item><p>48a.2</p><section></section><text>na zhes pa'i don to/ /mchod pa de yi skad cig la/ /zhes pa mchod pa byas pa'i skad cig gang la'o/ /'tsho ba nyid ni the tshom med/ /ces pa'i rnal 'byor pa 'tsho bar 'gyur ba ma yin no zhes pa'i don to/ /mchod pa zhes pa mchod na'o/ /gang ltar zhes pa gang gi tshe'o/ /</text></item>
<item><p>48a.3</p><section></section><text>gnyis dag ces pa gnyis so/ /sgrub pa po yi zhes pa sgrub pa po yis so/ /byas te zhes pa byas shing ngo / /zung dang zung zhes pa gnyis gnyis dag gi phan tshun kha sprad pa dang rgyab sprad de blta ba zhes pa'i don to/ /gzhon nu ma zhes pa gzhon nu ma kho na'o/ /yang na</text></item>
<item><p>48a.4</p><section></section><text>gang gzhon nu ma rnams kyis 'di gzhon nu ma'o/ /brjod do zhes pa rjod par byed do/ /rnal 'byor ma zhes pa rnal 'byor ma gzhon nu ma'i gzugs te rgyab tu phyogs shing khar sen mo 'jug pa'o zhes pa'i don to/ /slar yang las rnams dgos par 'gyur/ /zhes pa</text></item>
<item><p>48a.5</p><section></section><text>slar yang sha la sogs pa sbyin par 'os zhes pa'i don to/ /yang na phal cher yang mchod pa byed par 'os zhes pa'o/ /mtshon cha'i gnod pas 'joms la sogs/ /zhes pa mtshon cha'i gnod pas 'joms pa la sogs pa rnams so/ /des zhes pa der ro/ /dgod pa zhes pa</text></item>
<item><p>48a.6</p><section></section><text>gad mo'o/ /gzhon nu ma zhes pa gzhon nu ma rnams so/ /dor nas zhes pa gtor nas so/ /phyogs zhes pa phyogs bzhir ro/ /kun du 'khrugs zhes pa smad pa ste/ /'khyog par byed ces pa'i don to/ /bdag gi zhes pa bdag la'o/ /bya ba nyams zhes pa/ bsrung bar bya</text></item>
<item><p>48a.7</p><section></section><text>ba'i dam tshig rab tu gsal bar gyur zhes pa'i don to/ /za bar zhes pa za ba'i dus na'o/ /'gro ba na zhes pa 'gro ba'o/ /slar yang las ni dgos pa dang / /zhes pa rnal 'byor pa slar yang mchod pa la sogs pa'i las 'os zhes pa'i don to/ /bzlog pa'i skyon gsungs</text></item>
<item><p>48b.1</p><section></section><text>pa/ ring mo zhes pa la sogs pa'o/ /babs gyur zhes pa 'gyel pa la sogs pa'am phan tshun 'thab mo byed pa'o/ /le'u bcu bzhi pa'i rnam par bshad pa'o// //'dir gzhon nu ma'i mchod pa dang / tshogs kyi 'khor lo la sogs par yang / pad+ma'i snod</text></item>
<item><p>48b.2</p><section></section><text>nye bar sbyar bar bya'o zhes pa ma zhus pa'am/ shugs kyis zhus pa'i snod kyi mtshan nyid ston pa de nas zhes pa la sogs pa ste/ de ltar gzhan du yang shes par bya'o/ /'jim pa la sogs pa rnams kyi yang pad+ma'i snod kyi rnam par byas pa nyid kyi phyir pad+ma'i snod nyid do/ /</text></item>
<item><p>48b.3</p><section></section><text>bram ze zhes pa la sogs pa mi'i rigs ma yin gyi 'on kyang thod pa'i rigs nyid do/ /de dag nyid ston pa dkar po zhes pa la sogs pa ste/ dkar po ni bram ze'i rigs so/ /dmar po dang dkar po rgyal rigs so/ /ser po dang dmar ser rje'u rigs so/ /ljang khu</text></item>
<item><p>48b.4</p><section></section><text>dmangs rigs so/ /'khrugs pa ni sdeb sbyor gyi dbang gis so/ /thal ba la sogs pa'i mdog ni dman pa'i rigs so/ /dman pa zhes pa srab pa dang dbyibs ngan pa ste de bzhin du lhag pa yang ngo / /gsher ba ni snum pa'o/ /yang na tshig gsum gyis dman pa dang bar</text></item>
<item><p>48b.5</p><section></section><text>ma dang mchog bstan to/ /gzugs zhes pa la sogs pa go sla'o/ /yongs su brtag ces pa nges par byed pa'o/ /sngags pas zhes pa sngags pa'o/ /bsgrub par bya'o zhes pa blang bar bya'o/ /bram ze 'joms zhes pa bram ze rnams la rnal 'byor pa'i 'jigs pa 'byung</text></item>
<item><p>48b.6</p><section></section><text>ngo / /de ltar ba lang 'joms pa'o/ /sngags pa dman zhes pa grags pa med par byed pa'o/ /sngags ni 'jig ces pa sngags kyi dngos grub 'jig pa'o/ /ma nyams pa'i zhes pa nye bar nyams pa med pa'o/ /brtul zhugs rgyun zhes pa rgyun gyis skyed par byed pa ste tshul khrims</text></item>
<item><p>48b.7</p><section></section><text>kyi zhes pa'o/ /me dang ldan pa zhes pa mer kha bltas pa'o/ /chom rkun zhes pa rkun po 'gugs par byed do/ /bud med 'joms zhes pa 'chang ba po'i bud med nyams par byed pa'o/ /gtum po zhes pa bran la sogs pa 'joms par byed pa'o/ /gnas su 'gyur zhes pa</text></item>
<item><p>49a.1</p><section></section><text>gnas la sogs par 'gro ba la mi skyo bar 'gyur ro/ /dkyil 'khor dbang phyug ces pa mang po'i mchod pa bya'o/ /sgrub pa po'i dngos grub ste/ /zhes pa sgrub pa po'i 'dod pa sgrub par byed pa ste/ dngos grub gang sgrub par 'dod pa ste phun</text></item>
<item><p>49a.2</p><section></section><text>sum tshogs par byed do zhes dgongs pa'o/ /cha bzhi pa zhes pa dum bu bzhi pa'o/ /slong mo pa zhes pa slong mo rnyed par byed pa'o/ /dngos grub sgrub pa'i 'bras bu med/ /ces pa zhi ba la sogs pa'i dngos grub sgrub pa la 'bras bu med de/ drag po la ni sbyar</text></item>
<item><p>49a.3</p><section></section><text>bar bya'o zhes dgongs pa'o/ /bu ga'i dbang gis kyang rigs la sogs pa nges par bya'o zhes gsungs pa bu ga zhes pa la sogs pa'o/ /'di dag kyang chu blugs te shes par bya'o/ /pad+ma lta bu pad+mas mtshan/ /zhes pa pad+ma rgyas pa ltar dbyibs shin tu zlum pa nyid</text></item>
<item><p>49a.4</p><section></section><text>dang de'i kha dog nyid kyis so/ /mu tig bcas zhes pa mu tig gi phreng ba lta bu'i thig le dkar po'i phreng ba dang ldan pa nyid las so/ /'di ltar gsungs te 'khrug pa'i sar g.yul sprad de shi ba'am/ yang na dur khrod chen po la sogs par bor ba rnams kyi thod pa</text></item>
<item><p>49a.5</p><section></section><text>brtags nas gnas pa'i skyon spangs te/ ji ltar gsungs pa'i yon tan dang ldan pa gcig gdon mi za bar rnal 'byor pas bcang bar bya'o zhes pa'o/ /le'u bco lnga pa'i rnam par bshad pa'o// //bdud rtsi lnga zhes pa la sogs pa zhu ba nyi shu rtsa bdun pa la</text></item>
<item><p>49a.6</p><section></section><text>sogs pa gnyis kyi lan gdab pa'i phyir gsungs pa/ de nas zhes pa la sogs pa'o/ /bram ze zhes pa bram ze mo'o/ /rin chen rigs ma zhes pa rin po che'i rigs te/ rdo rje yi yang rin chen nyid kyi phyir ro/ /pad+ma can zhes pa pad+ma'i rigs las skyes pa'o/ /de nyid</text></item>
<item><p>49a.7</p><section></section><text>gar ma zhes pa 'jig rten du yongs su rab tu grags so/ /de bzhin gshegs zhes pa snang ba mtha' yas kyi rigs nyid las so/ /dang po'i me tog rab bsngags te/ zhes pa med na gzhan rab tu ma bsngags kyang blang bar bya'o zhes dgongs pa'o/ /sha dang zhes pa la</text></item>
<item><p>49b.1</p><section></section><text>sogs pa ni gzhan yang de yis byin pa zhes man ngag go/ /de nyid gsungs pa gzung bar bya/ /zhes pa'o/ /'di ltar gsungs te/ bram ze mo dang gdol pa mo dang gar ma dang tshos ma dang gtum mo dkar ser dang nag mo dang dmar ser dang ljang gu dang ser mo'i</text></item>
<item><p>49b.2</p><section></section><text>yan lag can/ dam tshig dang ldan pa rnams la mchod pa la sogs pa de mnyes pa sngon du 'gro ba can la snod dang mi ldan pa'i spyod yul du ma gyur par byas te/ gsungs pa'i rim pas rnam par snang mdzad la sogs pa blangs nas pad+ma'i snod du gzhag par bya'o/ /de</text></item>
<item><p>49b.3</p><section></section><text>bzhin du go ku la sogs pa lnga gang gis kyang ma bsad pa ji ltar gsungs pa ste/ med na ji ltar rnyed pa yang blangs nas rdzas bcu po rnams gla rtsi la sogs pa dri bzang po rnams kyis bsres te/ bcu pa la sran ma'i chad kyi ril bu byas nas shin tu sbas te grib</text></item>
<item><p>49b.4</p><section></section><text>ma la skam par bya'o/ /de nas tshogs kyi 'khor lo'i dbus su pad+ma'i snod du bzhag la gyen du 'greng ba'i lag pa g.yas par nyi ma'i gzugs bkod cing lag pa g.yon par zla ba'i gzugs kyis bkab ste/ lha'i rnal 'byor sngon du song bas bdud rtsi sgrub pa'i tshogs</text></item>
<item><p>49b.5</p><section></section><text>rnam par bsgom zhing / oM ha hoHhrIHzhes pa 'di yis te/ yang na/ oM AHhUM zhes pa 'di yis brgya rtsa brgyad bzlas nas byin gyis brlab par bya'o/ /de nas las thams cad la nges par sbyar bar bya'o/ /le'u bcu drug pa'i rnam par bshad pa'o// //nyid kyis</text></item>
<item><p>49b.6</p><section></section><text>dkyil 'khor bri bar gsungs/ /zhes pa la sogs pa zhu ba nyi shu rtsa dgu pa la sogs pa bzhi'i lan gdab pa'i phyir gsungs pa de nas zhes pa la sogs pa'o/ /de la 'di ltar zhes pa la sogs pa'i tshigs su bcad pa phyed dang bcas pas sngon du bsnyen pa'i</text></item>
<item><p>49b.7</p><section></section><text>mtshan nyid dang srung ba'i 'khor lo'o/ /bstan zhing zhes pa la sogs pa ni skabs yin pa'i phyir slob dpon gyi mtshan nyid do/ /gtsug lag khang zhes pa la sogs pa mchog gi sdom pa 'byung ba zhes pa'i bar ni sa sbyang ba ste/ yongs su bzung ba la sogs pa</text></item>
<item><p>50a.1</p><section></section><text>yang sbyang ba'i sgra'i rnam par bshad do/ /lnga zhes pa la sogs pa gsungs pa'i cho ga yis zhes pa'i bar ni thig gdab pa'o/ /rin chen lnga zhes pa la sogs pa lhag ma rdul tshon gdab pa ste/ 'dir ni dkyil 'khor bri ba'i sgra nyid</text></item>
<item><p>50a.2</p><section></section><text>kyis rnam par bshad do/ /'di ltar zhes pa 'di dag thams cad 'chad par 'gyur ba'o/ /kha cig ces pa cung zad do/ /sa zhes pa sa rnams te rang sems sgyu ma lta bu'i rnam pa nyid kyis yongs su dag pa'o/ /gsol gdab zhes pa sgo'i slob dpon rnams kyis so/ /</text></item>
<item><p>50a.3</p><section></section><text>mkha' 'gro ma lhan cig zhes pa shes rab dang bcas pa'o/ /dang po bzhi 'gyur tshad kyis ni/ /zhes pa 'gyur ba dang bgrang ba dang rnam par dbye ba'o/ /'di yis ni zhes pa 'gyur ni cha chung ste sgo'i bzhi cha'o/ /de'i phyir tshangs thig gi logs gcig tu pad+ma'i ze'u 'bru rnam</text></item>
<item><p>50a.4</p><section></section><text>par bcad pa'i don du cha chung bzhi pa'i thig go/ /de'i phyi rol du brgyad 'gyur 'di yis ni/ /zhes pa pad+ma'i 'dab ma rnam par bcad pa'i don to/ /slar yang brgyad 'gyur 'di yis ni/ /zhes pa tshangs pa'i logs gnyis kar cha chung brgyad las phyi rol du cha chung bzhi'i bar</text></item>
<item><p>50a.5</p><section></section><text>gyis rtsa ba'i thig go/ /'di nas brtsams te thig thams cad logs gnyis kar rtogs par bya'o/ /de las nyis 'gyur nyid kyis kyang / /zhes pa cha chung gi bar gyis rtsig pa'i thig go/ /de las bzhi 'gyur 'di yis ni/ /zhes pa cha chung gnyis kyi bar du stegs</text></item>
<item><p>50a.6</p><section></section><text>bu'i thig go/ /slar yang nyis 'gyur 'di yis ni/ /zhes pa cha chung gcig gi mthar rin chen snam bu'i thig go/ /de las bzhi 'gyur 'di yis ni/ /zhes pa cha chung gnyis kyi bar gyis dra ba dang dra ba phyed pa'i thig go/ /de las nyis 'gyur 'di yis ni/ /zhes pa cha</text></item>
<item><p>50a.7</p><section></section><text>chung re re'i bar gyis rin chen shar bu dang mda' yab kyi don du thig gnyis gdab par bya'o/ /gal te de dag ji ltar cha chung brgyad la sogs par gsungs pa rnams la cha chung bzhi la sogs par 'gyur zhe na gsungs pa/ de phyed zhes pa la sogs pa ste gsungs pa de'i</text></item>
<item><p>50b.1</p><section></section><text>phyed phyogs gnyis la ni logs gnyis 'bri bar bya ste/ logs gnyis ka la yang / thig la sogs pa'i rnam pa mnyam pa nyid kyis kha sbyor lta bur gnas pa'i phyir ro/ /'di rnams kyis mda' yab kyi mthar thug pa 'khor dang bcas pa'i gzhal yas khang gsungs</text></item>
<item><p>50b.2</p><section></section><text>so/ /'di dag gis mdor bstan pa tsam ste/ yongs su rdzogs pa rgyud gzhan du shes par bya'o/ /de dag nyid gsungs pa/ thig skud ces pa la sogs pa ste/ thig skud kyi mtshan ma ni/ 'dis mtshan ma zhes pa'o/ /thig skud mtshan ma ni cha chung ste/ de yang</text></item>
<item><p>50b.3</p><section></section><text>drug cu rtsa bzhi'o/ /rnam dbye phyis pa'i phyir dkyil 'khor zhes pa dkyil 'khor gyi'o/ /ji tsam gyi bar gyis cha chung drug cu rtsa bzhi pa'i dkyil 'khor zhe na gsungs pa/ kun du 'khor lo'i zhes pa la sogs pa ste 'khor lo'i khor yug ni rdo rje'i phreng ba'o/ /cho</text></item>
<item><p>50b.4</p><section></section><text>ga yis zhes pa sgo dang sgo khyud dang 'gram dang logs dang rta babs la sogs pa rnams kyis rnam par dbye ba'i rim pas so/ /ji ltar zhe na gsungs pa ji lta ba bzhin no/ /yang na tshangs pa dang zur dang rtsa ba'i thig rnams gnas pa la ji ltar bya zhe na gsungs pa/ </text></item>
<item><p>50b.5</p><section></section><text>dang por zhes pa la sogs pa snga ma bzhin no/ /slar yang zhes pa rin chen snam bu'i bar ji srid pa'o/ /de las zhes pa dra ba dang dra ba phyed pa'i snam bu'i don du'o/ /de las bzhi 'gyur zhes pa rin chen shar bu'i snam bu dang rta babs kyi phyed ji srid par ro/ /cha chung</text></item>
<item><p>50b.6</p><section></section><text>drug cu rtsa bzhi pa'i phyogs la rta babs kyang steng du cha chung bzhi pa'o/ /slar yang zhes pa rta babs rnam par bcad pa'i don du'o/ /de las zhes pa cha chung gnyis pa'i 'khor lo dang ra'i don du'o/ /de las zhes pa cha chung gnyis gnyis kyi bar gyis 'dab ma'i phreng ba</text></item>
<item><p>50b.7</p><section></section><text>dang / rdo rje'i phreng ba dang 'od zer gyi phreng ba'i don du thig gnyis gdab par bya'o/ /de'i 'dab ma'i phreng ba dang rdo rje'i phreng ba yang so sor cha chung gnyis sam zhe na/ de ra'i mtha'i thig las pha rol cha chung gnyis pa'i gnas te/ phyed phyogs gnyis la bri bya zhes pa phyed ji</text></item>
<item><p>51a.1</p><section></section><text>ltar gyur pa de bzhin du phyogs gnyis ka la bri bar bya'o/ /des na 'dab ma dang rdo rje phreng ba'i gnas ni cha chung re rer 'gyur ro/ /'di yang bcom ldan 'das ni dur khrod brgyad kyis yongs su bskor ba'i gzhal yas khang gi nang na bzhugs pa'i</text></item>
<item><p>51a.2</p><section></section><text>phyir dur khrod rnams kyang bri bar bya'o zhes gsungs pa rdo rje zhes pa la sogs pa'o/ /de la 'di ni phyi'i don te/ dkyil 'khor bri bar 'dod pa'i slob dpon bgegs dang bral ba'i don du bdud rtsi'i ril bus byin gyis brlabs te/ gtor ma sbyin pa sngon du 'gro bas/ lha'i</text></item>
<item><p>51a.3</p><section></section><text>le'ur gsungs pa'i cho gas bdag nyid lha'i 'khor lo rab tu bsgoms la de'i sngags 'bum la sogs pa'i grangs bzlas par bya ste/ ji srid 'khor lo dang bcas pa'i 'khor lo'i mgon po'i gzugs rnam pa thams cad rdzogs pa bdag nyid la cig char spro ba dang</text></item>
<item><p>51a.4</p><section></section><text>bsdu ba lhag par mos par nus pa dang / de'i gnang ba thob pa zhes pa sngon du bsnyen pa'i cho ga'o/ /de nas yid du 'ong ba'i phyogs 'ga' zhig tu dkyil 'khor bri ba'i don du srod la dri bzangs la sogs pas rang gi 'dod pa'i lha'i maN+Dal byas la yang dag par</text></item>
<item><p>51a.5</p><section></section><text>mchod de/ gtor ma byin nas de rnams nam mkhar bkod la de na 'khod pa'i zhing skyong la sogs pa la gtor ma rnams kyis tshim par byas nas/ gang yang 'dir gnas lha dang klu/ /gnod sbyin srin po'am gzhan la yang / /dkyil 'khor don du sa 'di ni/ /bdag</text></item>
<item><p>51a.6</p><section></section><text>zhu khyed kyis stsal du gsol/ /zhes lan gsum brjod pas/ de rnams kyis rmi lam la sogs par byin pa'am/ yang na ma bkag par shes nas nyi ma gzhan gyi snga dro bcom ldan 'das 'khor dang bcas pa nam mkhar bzhugs pa la gsol ba btab ste/ </text></item>
<item><p>51a.7</p><section></section><text>de'i rjes su gnang ba zhes yid kyis mos par byas nas/ nyi ma gung la srung ba'i 'khor lo bsgoms pas bgegs tshar bcad de/ las thams cad pa'i sngags bzlas shing yungs kar dang chu dang thal ba rnams kyis sa la bsang gtor byas la de nyid du rdo rje skyil</text></item>
<item><p>51b.1</p><section></section><text>krung gis sa'i lha mo'i gzugs 'chad par 'gyur ba bsams nas/ zhabs bsil la sogs pa sngon du 'gro ba can/ tshur gshegs tshur gshegs zhes pa la sogs pas lan gsum du gsol ba btab pas de ltar gyis shig ces brjod nas nam mkhar</text></item>
<item><p>51b.2</p><section></section><text>bzhengs par bltas te/ da ni bgegs dang bral ba'i sa yin no zhes shes par byas la/ gtor ma byin nas sa bdag klu nges par bya ste brko ba la sogs pa rung ba las brko ba la sogs pa bya'o zhes pa'o/ /de la sa bdag brtag pa ni 'di yin te/ dkyil 'khor gyi</text></item>
<item><p>51b.3</p><section></section><text>sa la dkyil 'khor nyis 'gyur gyi tshad kyis maN+Dal gru bzhi byas te/ thams cad re'u mig dgu bcu byas la/ der sa bdag klu khrums dang mgo dang dbo dang snron la sogs pa zla ba gsum gsum la rim pas shar dang lho'i phyogs su mgo dang lho la sogs par</text></item>
<item><p>51b.4</p><section></section><text>kha bltas shing nyal ba'i lus re'u mig dgu khyab pa ste/ khrums la sogs pa'i dgu bcur zhag dgu bcu rnams la so sor re'u mig re re gnon pa 'das pa'i nyin gyi dbyu gu rnam par dbye bas kyang 'gro ba brtags la/ mgo'i phyogs la re'u mig nyi shu </text></item>
<item><p>51b.5</p><section></section><text>'am nyi shu rtsa gcig dang / lto bar yang re'u mig gnyis sam gsum yongs su spangs te/ rgyab dang mjug ma yang nges par byas nas lto bar brko bar bya ste/ dngos grub dman pa dang 'bring dang mchog gi dbye ba las pus mo dang dpyi dang lte ba ji srid par zhes</text></item>
<item><p>51b.6</p><section></section><text>pa sa brko ba'o/ /de nas sa'i ro bsal la dri bzang po'i chu dang ldan pa'i sa de nyid kyis dong dgang ste ma khengs na gzhan gyis kyang ngo / /las thams cad pa'i sngags bzlas pa'i dri bzang po'i chu yis bran cing brdungs la/ khru phyed mtho ba rus sbal gyi rgyab lta bu dbang</text></item>
<item><p>51b.7</p><section></section><text>ldan du cung zad dma' ba bya'o/ /khang bzang la sogs par ni brko ba la sogs pa med pa nyid do/ /lag pa reg ste hUM yig bzlas nas sngar bzhin thal ba la sogs pas bsang gtor byas la/ shar phyogs nas brtsams te ba'i rnam lngas legs par byugs</text></item>
<item><p>52a.1</p><section></section><text>la dri'i chus bran par bya'o/ /de bas brko ba la sogs pas dag pa'am gzhan yang rung ste/ oM b+hU khaM zhes brjod la nam mkhar byas nas hUM laM hUM zhes pa 'dis rdo rje'i rang bzhin du rnam par bsgoms te/ oM me di ni badzrI b+hA ba badzra ban+d+ha</text></item>
<item><p>52a.2</p><section></section><text>hUM/ oM ha na ha na badzra kro d+ha hUM phaT/ oM AHhUM/ sho d+ha ya sho d+ha ya rak+Sha rak+Sha hUM phaT/ zhes pa'i sngags gsum gyis lag pa reg la byin gyis brlab cing las thams cad pa'i sngags bzlas te/ rin po che dang sman dang 'bru dang snying po lnga rnams sbas pa'i</text></item>
<item><p>52a.3</p><section></section><text>sa dri'i chus byugs par gtor ma dang mchod yon sngon du 'gro bas nam mkhar gnas pa'i sa'i lha mo nang du bsgoms nas/ oM AHhUM brjod cing pad kor sngon du 'gro ba'i yi ge brgya pa brjod par bya'o zhes pa sa sbyang ba'o/ /de nas me tog gis mngon par</text></item>
<item><p>52a.4</p><section></section><text>gtor ba'i dkyil 'khor gyi sa'i dbus su 'dug ste rdo rje dang dril bu 'dzin pas 'dri bar 'gyur ba'i dkyil 'khor gyi rnal 'byor dang ldan pa'i srung ba'i 'khor lo la sogs pa bya ste bgegs bcom nas spos phor bzung ste/ hUM las skyes pa'i rdo rje'i lce can gyis/ /</text></item>
<item><p>52a.5</p><section></section><text>ma lus phyogs na bzhugs pa yi/ /sangs rgyas bdag la dgongs su gsol/ /che ge yi ni rdo rje bdag /'dir ni dkyil 'khor bri bar bgyid/ /sangs rgyas la sogs kun byon la/ /'dir ni dngos grub rab tu stsol/ /zhes rdzogs pa'i sangs rgyas la</text></item>
<item><p>52a.6</p><section></section><text>sogs pa spyan drangs te mchod pas mchod nas nam mkhar bzhugs pa la sogs pa dang de'i rnal 'byor dang ldan pa'i slob ma rdo rje dang rdo rje dril bu dang bcas pa phyogs bzhir gnas pa rnams kyis/ de bzhin gshegs pa kun zhi ba/ /de bzhin gshegs pa kun gyi gnas/ /</text></item>
<item><p>52a.7</p><section></section><text>bdag med chos rnams kun gyi mchog /dkyil 'khor dam pa bshad du gsol/ /mtshan nyid thams cad yang dag rdzogs/ /mtshan nyid ma yin thams cad spangs/ /kun du bzang po sku yi mchog /dkyil 'khor dam pa bshad du gsol/ /chos mchog zhi ba las byung</text></item>
<item><p>52b.1</p><section></section><text>zhing / /ye shes spyod pa rnam sbyong ba/ /kun du bzang po gsung gi mchog /dkyil 'khor dam pa bshad du gsol/ /sems can kun gyi sems chen po/ /rang bzhin dag pa dri ma med/ /kun du bzang po spyod pa'i mchog /dkyil 'khor kha lo bsgyur</text></item>
<item><p>52b.2</p><section></section><text>bshad gsol/ /zhes pa'i tshigs su bcad pa bzhis bdag nyid la gsol ba gdab par bya zhing dngos su med na bsams nas kyang ste/ de ltar gnas nas dkyil 'khor gyi 'khor lo la sogs pa spro ba la sogs pa sngon du 'gro ba can bsgoms pa'i lha'i 'khor lo</text></item>
<item><p>52b.3</p><section></section><text>rdo rje khu tshur gnyis kyis mdzub mo gnyis brkyang zhing rtse mo sprad pa 'og tu kha bltas pa spyi bor bzhag ste/ hUM badzrod tiSh+Tha zhes pa brjod de nam mkhar btegs nas rang nyid langs te kha shar du bltas la rkang pa mnyam par gnas pa'i spyi bor thal mo sbyar bas rdzogs pa'i</text></item>
<item><p>52b.4</p><section></section><text>sangs rgyas la phyag 'tshal nas skad cig gis khro bo rdo rje hUM mdzad kyi sku smin ma bsnyer ba mche ba gtsigs pa 'gying ba dang bcas par bya ste/ g.yas pa dang g.yon pa'i mig dag ma dang Da yig las nyi ma dang zla ba'i gzugs dang / hUM yig gis mig 'bras gnyis bskal</text></item>
<item><p>52b.5</p><section></section><text>pa'i me ltar byas la phyogs thams cad du rdo rje'i lta stangs kyis blta zhing nga rgyal bya ste/ nga ni rang nyid rdo rje can/ /rdo rje sems dpa' rang nyid nga / /nga ni sangs rgyas rgyal po che/ /nga ni stobs chen rdo rje can/ /rnal 'byor dbang phyug rgyal po nga / /nga ni phyag na rdo rje brtan/ /zhes</text></item>
<item><p>52b.6</p><section></section><text>pa'o/ /de nas rkang pa'i mthil du rdo rje 'bar ba bsgoms te/ 'gying ba dang bcas par pad kor sngon du 'gro bas rdo rje gsor zhing dril bu dkrol ba dang bcas par rdo rje'i rkang stabs kyis dbang ldan du song ste/ de nas brtsams nas g.yas skor du rdo rje'i rkang stabs la</text></item>
<item><p>52b.7</p><section></section><text>sogs pa rnams kyis ji ltar nus pa'i gar byed cing gzhan du dengs zhes pa la sogs pa lan gsum brjod la/ spros pa'i khro bo mtha' yas pa rnams kyis bgegs tshar bcad nas dkyil 'khor gyi sa gzhi sa 'og la thug par rdo rje'i rang bzhin du byin gyis brlabs te/ </text></item>
<item><p>53a.1</p><section></section><text>de nas ji ltar nus pa dang ji ltar 'dod par gar bya'o/ /nus pa med pa'am mi 'dod na gar ma byas kyang skyon med do zhes pa sa yongs su gzung ba'o/ /de nas 'gro ba rdo rje 'chang nyid thob par bya ba'i phyir bgegs med par bya'o zhes rnam par bsams te/ </text></item>
<item><p>53a.2</p><section></section><text>skad cig gis stong pa nyid kyi de ma thag par raM las skyes pa'i nyi ma la gnas pa'i hUM las skyes pa'i sna tshogs rdo rje la gnas pa'i hUM gi 'od zer las skyes pa'i rdo rje rnams kyis rdo rje'i rang bzhin gyi sa gzhi dang ra ba dang gur dang bla re dang mda'i dra ba rnams bskyed de/ skad cig</text></item>
<item><p>53a.3</p><section></section><text>gis rdo rje sems dpa' gzhan du gyur nas/ rdo rje hUM mdzad sna tshogs chu skyes dang nyi ma la gnas pa 'jigs byed dang dus mtshan mnan pa/ rtsa ba dang g.yas pa dang g.yon pa'i zhal gsum sngon po dang ser po dang ljang gu ste zhal so sor spyan gsum gsum pa/ </text></item>
<item><p>53a.4</p><section></section><text>phyag rgya drug dang mi mgo'i phreng ba dang / stag gi pags pa'i sham thabs dang klu brgyad kyis brgyan pa rdo rje dril bu dang bcas pa'i phyag dag gis rdo rje khu tshur gnyis byas nas rgyab sbyar te/ mthe'u chung lcags sgrog byas la mdzub mo rab tu brkyang bar bya'o zhes pa'i</text></item>
<item><p>53a.5</p><section></section><text>'jig rten gsum las rnam par rgyal ba'i phyag rgyas rang 'od kyi shes rab ma la 'khyud pa/ g.yas pa dag gis lcags kyu dang zhags pa/ g.yon pa dag gis thod pa dang kha T+wAM ga dag bsnams pa/ sku mdog nag po gcig pu 'jigs pa'i bdag nyid kyis 'jig</text></item>
<item><p>53a.6</p><section></section><text>rten gsum la kun du gzigs te/ snying gar gnas pa'i hUM yig gi 'od zer rnams kyis phyogs bcu'i bgegs rnams bkug ste de las skyes pa'i gshed ma khro bo bcu la gtad par bya'o/ /phur pa rnams kyi srid du sor brgyad pa sboms su dkyus kyi sum cha'i sor te/ </text></item>
<item><p>53a.7</p><section></section><text>seng ldeng dang lcags dang rus pa rnams las byas pa snod gsar par bcug ste/ don grub dang tsan+dan dmar pos byugs la tshon skud sna lngas dkris pa mngon par mchod de/ me tog dmar po'i phreng ba bcings pa'i phur pa bcu lte ba'i 'og rtse gcig pa'i rnam pa steng dang</text></item>
<item><p>53b.1</p><section></section><text>rang rang gi phyogs kyi khro bo'i gzugs su bsgoms te/ rnal 'byor pa'i g.yon pas bzung la g.yas pas gtso bo'i mtshan ma gzhan du gyur pa'i tho ba bzung nas/ srung ba'i 'khor lor gsungs pa'i cho gas dkyil 'khor gyi khang pa'i phyi rol du phur bu gdab</text></item>
<item><p>53b.2</p><section></section><text>cing bsrung bar bya'o/ /de rnams la thun so sor me tog la sogs pa rnams kyis mchod par bya'o zhes pa phur bu gdab pa'i cho ga'o/ /de nas sa gzhi de dri bzang po dang bdud rtsi lnga dang yi ge gsum bzlas pa rnams kyis byugs pa me tog bkram pa dang ldan par slob</text></item>
<item><p>53b.3</p><section></section><text>dpon khrus byas te/ ji ltar rnyed pa'i gos la sogs pas brgyan pa oM AHhUM swA hA/ oM badzra uSh+NI Sha hUM phaT/ zhes pa lan bdun bzlas pa'i gos dmar po'i cod pan can dbus su 'dug nas shar du kha bltas te/ 'khor lo'i dbang phyug gi rnal 'byor dang ldan pas lha'i</text></item>
<item><p>53b.4</p><section></section><text>gnas rnams su bdud rtsi dang tsan+dan la sogs pas byas pa'i maN+Dal rnams su rang gi dam tshig gi 'khor lo ji lta ba'i rnam par bsgoms te/ ye shes kyi 'khor lo bcug la mchod pa dang bstod pa dang bdud rtsi myang ba yang byas nas/ bsgoms pa'i phyi rol shar la</text></item>
<item><p>53b.5</p><section></section><text>sogs pa'i phyogs na gnas pa'i zhi ba dang rgyas pa las thams cad pa'i don du lto ba zlum pa sor bcu drug dpangs la sor bcu bzhi/ de'i steng du mgrin pa sor drug /mchu'i mtha' nas mchu'i mtha' la kha'i rgya sor brgyad/ mgrin pa'i bu ga la sor bzhi/ mgrin</text></item>
<item><p>53b.6</p><section></section><text>pa'i bu ga'i logs so sor thad kar mchu'i rgya la sor gnyis 'phyang ba'i mchu la sor gnyis lto ba'i 'og nas kha'i mthar bsdus pas dpangs la sor nyi shu 'jim pa dang zangs la sogs pa'i rang bzhin nag po dang rtsa ba med pa las dang rjes su mthun pa'i gzugs</text></item>
<item><p>53b.7</p><section></section><text>su byas te/ stong par byas nas baM yig gis rin po che'i gzugs su bsgoms la lha'i mtshan ma bris te dri bzang po'i chu dang bdud rtsi dang rin po che dang sman dang 'bru lnga nang du bcug la yal gas kha brgyan pa phreng ba dang bcas pa'i gos zung gis mgrin pa bcings la/ </text></item>
<item><p>54a.1</p><section></section><text>hUM bdun bzlas pa'i srad bu dkar po rnams kyis/ oM badzra shi kha ra ru Ta ma Ta di shAM ban+d+ha ban+d+ha hUM zhes pa mngon du brjod cing dkris pa rnams bla re'i 'og tu 'chad par 'gyur ba'i rdul tshon gyi dkyil 'khor la mtshan ma dgod pa'i rim pas so so so sor</text></item>
<item><p>54a.2</p><section></section><text>dri bzang po'i maN+Dal gyi steng du rjes su mthun pa'i gdan la bzhag nas lhag par gnas par bya ste mtshan ma bri ba ni/ gtso bo'i rnam par rgyal ba'i bum pa la chos 'byung dang sna tshogs chu skyes dang nyi ma la gtso bo'i mtshan ma rdo rje nag po rtse lnga pa'o/ /bum pa gzhan rnams</text></item>
<item><p>54a.3</p><section></section><text>la sna tshogs pad+ma dang nyi ma la gri gug go/ /mu tig dang gser dang pad+ma rA ga dang byi ru dang mu men rnams ni rin po che lnga'o/ /bri ha ti dang kaN+Da ka ri dang daN+Do ta pa la dkar dmar dang a pa rA dzi ta rnams ni sman lnga'o/ /til dang nas dang mon sran dang 'bras so ba dang gro rnams ni</text></item>
<item><p>54a.4</p><section></section><text>'bru lnga'o/ /a mra dang nA ga ge sar dang a sho ka dang a shwad+tha dang u dum bA ra rnams dang gzhan yang rung ste yal ga rnams so/ /bum pa rnams ni lha so so'am yang na snying po'i gnas su bzhugs pa rnams kho na'i lnga ste las thams cad pa'i lhag ma'o/ /med na</text></item>
<item><p>54a.5</p><section></section><text>gtso bo'i gcig pu yang ste de'i tshe gtso bo'i mtshan ma'i g.yon logs su las thams cad pa'i mtshan ma'o/ /de la 'di ni lhag par gnas pa'i rim pa ste/ thog mar rnam par rgyal ba'i bum pa'i steng du/ oM badzra a mr-i te u da kaHThaHhUM oM AHhUM zhes pa dag</text></item>
<item><p>54a.6</p><section></section><text>gis lan bdun bzlas te/ ye shes kyi bdud rtsir byas pa rdo rje'i rdul phra rab kyi rang bzhin ji ltar rnyed pa'i bdud rtsi lnga dang dri bzang gi chu dang ldan pa hUM bsngags pa'i pad+ma'i snod dang me tog phreng ba bcings pa'i rdo rje bzhag nas bum pa'i nang du oM ta p+he ta p+he swA hA zhes pas bkug</text></item>
<item><p>54a.7</p><section></section><text>pa'i lha'i dkyil 'khor 'gro ba'i chu'i rang bzhin gyi chu la skad cig gis rten dang bcas pa lha'i 'khor lo rnam par bsams te/ rang gi snying ga'i sa bon kyi 'od zer gyis bkug pa'i ye shes kyi 'khor lo bltas la zhabs bsil la sogs pa sngon du 'gro bas/ de la gzhug</text></item>
<item><p>54b.1</p><section></section><text>cing de'ang chags pa chen pos zhu bar gyur te sngar blugs pa'i chu dang ro gcig tu gyur pa dang / mtshan ma la yang dam tshig gi lha dang ye shes kyi lha gcig tu gyur par rnam par bsams la/ rdo rje la btags pa'i me tog phreng ba'i mtha' nas g.yon pa'i khu tshur gyis hUM gi sngags</text></item>
<item><p>54b.2</p><section></section><text>kyis bzung ste/ 'khor lo'i dbang phyug gi snying po brgyad dang bcas pa'i brgya bzlas nas dum skyes mas bsngags pa'i me tog chu la bskyur bar bya'o/ /de ltar bum pa gzhan la yang ste/ chu la mngon par bsngags pa ni rang rang gi sngags kyis so/ /de nas de rnams la me tog</text></item>
<item><p>54b.3</p><section></section><text>phreng ba la sogs pa rnams kyis yang dag par mchod nas las thams cad pa'i chus bsangs te/ bum pa 'dir ji srid dkyil 'khor la sogs pa'i bya ba rnams ma rdzogs pa de srid du bgegs rnams bzlog par mdzod cig zhes brjod la gtor ma phul te nye reg byas nas</text></item>
<item><p>54b.4</p><section></section><text>rkang pa brgyad pa'i sngags kyis bstod cing dril bu dkrol bar bya'o/ /de rnams las chu cung zad blangs te thod par blugs nas shar sgo'i byang logs su man+dzi'i steng du gzhag bar bya ste/ rang dang slob ma rnams kyi bsang gtor gyi don du'o/ /bum pa rnams kyi mchod pa dang sngags</text></item>
<item><p>54b.5</p><section></section><text>la sogs pa nyi ma so sor bya'o zhes pa bum pa lhag par gnas pa'i cho ga'o/ /de nas sa de'i dbus su 'dug nas maN+Dal byas la baM las byung ba'i sa'i lha mo bsgoms te/ lag pa g.yas par zla ba la hUM gsum bsams nas/ sor mo'i rtse mo gsum bsnun pas de'i sgra dang</text></item>
<item><p>54b.6</p><section></section><text>sngags kyi 'od zer rnams kyis kyang bskul nas 'thon pa'i ye shes sems dpa'i gzugs dang sa'i lha mo lhan cig tu gyur te/ dga' ba dang 'brel ba'i thugs can ser mo zhi ba na bza' dkar mo rgyan sna tshogs dang ldan pa g.yon pa dang cig shos kyi phyag gnyis kyis</text></item>
<item><p>54b.7</p><section></section><text>gser gyi rang bzhin gyi bum pa bzang po 'dzin pa dang mi 'jigs pa/ zhal gcig ma'i mdun du 'dug pa la mchod yon la sogs pa rnams kyis yang dag par mchod de gus pa dang bcas par/ oM tshur gshegs tshur gshegs sa yi ni/ /lha mo chen mo 'jig</text></item>
<item><p>55a.1</p><section></section><text>rten yum/ /rin chen rang bzhin kun gyis gang / /lha yi rgyan gyis brgyan pa yi/ /do shal rkang gdub sgra dang ldan/ /rdo rje sems dpa' rab mchod ma/ /mchod yon 'di ni bzhes nas su/ /dkyil 'khor bya ba legs par sgrubs/ /hI hi hi hi hAM</text></item>
<item><p>55a.2</p><section></section><text>swA hA/ zhes pa lan gsum brjod de spyan drangs pa dang nang du nye bar gnas par gsol ba'i lhag par gnas par bya'o/ /de yang de ltar mdzod ces brjod nas de nyid du thim par bsams te rdo rje bcing ba 'og tu byas la des sa gzhi mnan la/ oM badzrI b+ha ba hUM lan gsum</text></item>
<item><p>55a.3</p><section></section><text>mngon par bsngags te rdo rje bcing ba las mngon par mthon pa'i hUM yig 'bar ba'i tshogs rnams kyis sa 'og gi bar du rdo rjer byas par bsgoms la/ oM badzra dri D+ha tiSh+Tha zhes pa lan gsum brjod cing byin gyis brlab par bya ste/ de ltar sa rang nyid kyir 'gyur ro/ /nor 'dzin</text></item>
<item><p>55a.4</p><section></section><text>ma lhag par gnas pa'i cho ga'o/ /de nas sa de dri la sogs pas byug cing me tog rnams gtor ba'i shar du 'dug nas/ nub du bltas te dbus su bdud rtsi lnga dang bcas pa'i dri rnams kyis gtso bo la sogs pa lnga'i gnas su gru bzhi dang gzhan rnams la zlum po'i maN+Dal</text></item>
<item><p>55a.5</p><section></section><text>byas la/ de rang rang gi snying ga'i sa bon gyi 'od zer gyis bkug pa'i bcom ldan 'das spyan drangs te/ mchod yon la sogs pa sngon du 'gro bas yang dag par mchod cing bstod de bdud rtsi myangs nas pus mo g.yas pa sa la btsugs te/ hUM las skyes shing des byin</text></item>
<item><p>55a.6</p><section></section><text>gyis brlabs pa'i lce rdo rje rtse gcig pa dang lag pa g.yas par spos phor thogs te/ g.yon pas dril bu 'khrol zhing / bcom ldan 'das bde mchog rdo rje mchog /rig pa'i rgyal po phyag 'tshal bstod/ /mgon po thugs rje'i bdag nyid can/ /dkyil 'khor dag ni</text></item>
<item><p>55a.7</p><section></section><text>'bri bar 'tshal/ /sems can rnams la brtse don dang / /khyed rnams la ni mchod phyir yang / /bdag gus de la bcom ldan 'das/ /bka' drin dag ni bya bar 'os/ /bdag la dgongs mdzod sangs rgyas ni/ /'gro ba'i 'khor lo bya don stsol/ /byang chub sems</text></item>
<item><p>55b.1</p><section></section><text>dpa' 'bras gnas dang / /gang gzhan sngags kyi lha rnams dang / /lha dang 'jig rten skyong rnams dang / /'byung po rdzogs pa'i byang chub gnas/ /sems can bstan la mngon dga' dang / /gang su lha yi spyan mnga' rnams/ /bdag ni che ge rdo rje che/ /bde mchog</text></item>
<item><p>55b.2</p><section></section><text>'byung ba'i dkyil 'khor ni/ /nye 'khor ji ltar nus pa las/ /'gro ba sbyang slad bri bar bgyi/ /de phyir slob mar bcas bdag la/ /rjes su brtse bas nyer bzung ste/ /dkyil 'khor dang bcas thams cad ni/ /nye bar gnas par mdzad par 'os/ /zhes pa don yid la</text></item>
<item><p>55b.3</p><section></section><text>brnags pas lan gsum brjod cing gsol ba gdab par bya'o zhes pa lha lhag par gnas pa'i cho ga'o/ /de nas lhag par gnas pa'i lha'i 'khor lo yang dag par mchod de ye shes kyi thig la sogs pa'i don du dkyil 'khor gyi sa'i steng gi nam mkhar bkod la rang gis</text></item>
<item><p>55b.4</p><section></section><text>dbang bskur pa'i slob ma kho na sgo'i slob dpon bzhi dang las kyi rdo rje gcig gis dbye bas lnga rnams dang med na gcig gis kyang ste/ shar du kha bltas pa dkyil 'khor gyi dbang phyug gi rnal 'byor dang ldan pas/ gzhon nu mas byas pa'i srad bu lnga lnga rnams snod lngar</text></item>
<item><p>55b.5</p><section></section><text>bzhag la/ dkar po dang ser po dang dmar po dang ljang gu dang nag po dang dri dang kha dog bzang po rnams dang yung skar dang bdud rtsi lnga bsres pa so so so sor kha bsgyur te/ lag pa g.yon pa'i sor mo'i rtse mo na sa mthe bor gyi rta bar ji srid par rim pas bkod la/ /b+hUM oM hrIH </text></item>
<item><p>55b.6</p><section></section><text>hA hUM las skyes pa'i de bzhin gshegs pa lnga rdzogs pa nam mkhar bzhugs pa rang rang gi phyogs kyi de bzhin gshegs pa 'dus par gyur pa'i de bzhin gshegs pa lnga'i thugs ka rnams su b+h+rUM la sogs pa las skyes pa'i 'od zer gyi rang bzhin ye shes kyi srad bu rnams</text></item>
<item><p>55b.7</p><section></section><text>bltas nas/ oM AH shA shwa ta badzra sU traM me pra yats+tsha ma hA maN+Dal sU tra NA ya hUM/ zhes pa 'di yis brtag pa'i ming yongs su bsgyur te/ rin chen 'byung ldan la sogs pa rnams la yang gsol ba btab la/ dzaHyig las skyes pa'i zla ba dang nyi ma ser po'i mig</text></item>
<item><p>56a.1</p><section></section><text>gnyis/ oM dIp+ta dr-iSh+Ta aM ku shi dzAHzhes brjod cing mig shin tu myur bar g.yo ba rdzi ma 'debs pa 'bar ba'i spyan gyi lta stangs lcags kyu lta bus rnam par snang mdzad la sogs pa bskul te/ rang gi lag par gnas pa'i srad bu rnams la ji lta ba</text></item>
<item><p>56a.2</p><section></section><text>bzhin bcug nas/ dum skyes ma'i gzugs kyis slob ma dang lhan cig oM a no n+ya a nu ga tAHsarba d+harmAHs+pha ra s+pha ra a nu phra piSh+TAH sarba d+harmA a t+yan ta a nu pra biSh+TAH sarba d+harmA oM AH hUM zhes pa brjod cing thog mar srad bu lnga lnga re re rab sgril nas lnga rnams gcig tu</text></item>
<item><p>56a.3</p><section></section><text>bsgril bar bya'o/ /bla ma dang slob ma'i lag pas non pa lhag pa'i cha ma gtogs pa ring ba dkyil 'khor nyis 'gyur dang / sboms su sgo'i nyi shu cha ji lta ba bzhin 'gyur ro/ /de'i rjes la sngar gyi sa gzhir dri nye bar byugs pa'i snod gtsang mar dri bzangs la sogs</text></item>
<item><p>56a.4</p><section></section><text>pas spangs la/ yi ge gsum dang ldan pa me tog la sogs pa rnams kyis mngon par mchod de/ lag pas mnan la dum skyes mas bsrungs nas g.yas pa dang cig shos kyi mig dag la/ ma dang Ta yig las skyes pa'i nyi ma dang zla ba blta zhing sngar bzhin badzra</text></item>
<item><p>56a.5</p><section></section><text>driSh+Ti ma Ta ces brtan par byas la khaN+Da ro ha bzlas pa'i bdud rtsi'i chu bran te/ lag pa g.yas pa rdo rje dang bcas pas reg cing oM badzra sa ma ya sU tra mA ti kra ma hUM zhes pa 'di bzlas nas yi ge gsum brgyad dang bcas pa brgya rtsa bsngags la lhag par gnas par bya'o/ /</text></item>
<item><p>56a.6</p><section></section><text>de nas oM sarba saM sho d+ha ni hUM phaT ces pa'i sngags kyis dang / bum pa thams cad kyi chus maN+Dal lnga byas pa'i phyogs kyi rnam par dbye bar sa la bsang gtor bya ste/ dri yis nye bar byugs pa phyi rol du me tog gtor ba'i nam mkhar 'dri bar 'gyur ba'i dkyil 'khor</text></item>
<item><p>56a.7</p><section></section><text>bltas la/ mchod yon la sogs pa sngon du 'gro bas yang dag par mchod cing phyag 'tshal nas/ rang de'i rnal 'byor dang ldan pas slob ma las thams cad pa'i gzugs su bltas te/ rang dang de'i g.yon pa dang cig shos kyi mig dag dzaHyig las skyes pa'i zla ba</text></item>
<item><p>56b.1</p><section></section><text>dang nyi ma ser po dag bsams la/ rdo rje'i rkang stabs kyis thig skud g.yon pa'i khu tshur gyis bzung ba lte bar 'dzin pa dang de bzhin du slob ma ste thig skud dzaH yig rnams dang / dzaH yig gsum gyis bskul zhing / slob mas kyang dzaH yig gsum gyis dang / dzaH </text></item>
<item><p>56b.2</p><section></section><text>yig rnams kyis bkug la mngon du phyogs par gnas pa nub phyogs su gnas pa shar du ba lta ba dang lhor gnas te byang du blta bas tshangs thig gnyis lte ba dang mnyam pa'i bar snang la gdab ste/ oM badzra sa ma ya sU tra mA ti kra ma hUM hUM oM swA AHha ces pa brjod cing</text></item>
<item><p>56b.3</p><section></section><text>lag pa g.yas pa rdo rje dang bcas pa'i mthe bong dang sor mo dag gis thig skud bzung la se gol gyi sgras bskul bas nam mkhar bzhugs pa'i de bzhin gshegs pa rnams nang du thim par bsgom zhing se gol gyi sgra bya'o/ /de nas bla ma dang slob ma'i g.yon pa'i khu</text></item>
<item><p>56b.4</p><section></section><text>tshur gyis thig skud mnyam par mnan pa'i lag pa dag gis nam mkha' ltar sa la tshangs thig gnyis 'od zer gyi phreng ba ji srid pa dang / me'i zur du gnas pa dang bden bral gyi zur du gnas te/ rlung dang dbang ldan gyi zur gyi thig gnyis mda' yab kyi thig bar du</text></item>
<item><p>56b.5</p><section></section><text>btab nas me'i zur du gnas te byang du bltas pas shar la rtsa ba'i thig dang rlung du gnas te lhor blta bas nub la'o/ /de nyid du gnas te shar du blta bas byang la'o/ /slar yang me'i zur du gnas te nub du blta bas lho ru ste/ rtsa ba'i thig bzhi 'khor lo'i tshad du gdab</text></item>
<item><p>56b.6</p><section></section><text>par bya'o/ /bskor ba ni thams cad du g.yas bskor gyis chos thams cad mnyam pa nyid du lhag par mos pas so/ /nye bar 'dug pa yang slob dpon g.yon pa skyil krung phyed pa byas nas g.yas pa'i zhabs sa la btsugs la nye bar 'dug ste/ slob ma de las</text></item>
<item><p>56b.7</p><section></section><text>bzlog pas so/ /g.yon pa rdo rje khu tshur gyis thig bzung la/ rgyab nas 'gro zhing nam mkha'i thig lhag par mos pa yang thig gdab pa thams cad la'o zhes shes par bya'o/ /de nas 'khor lo brgyad chas tshangs pa'i logs gnyis nas cha chung gnyis kyis cha chung bzhi</text></item>
<item><p>57a.1</p><section></section><text>bcom ldan 'das kyi sku dang thar pa'i sgo'i gegs su gyur pa'i bdud bsal bar bya'o zhes lhag par mos pa las/ hIHyig gis g.yon pa dang cig shos kyi mig dag zla ba dang nyi mar bskyed nas/ khro bo'i lta stangs kyis kun du blta zhing hI hI zhes</text></item>
<item><p>57a.2</p><section></section><text>brjod de phyis la/ rtsa ba las phyir gcig gnyis gcig /gnyis gcig gcig gi bar rnams kyis/ /zur nas thad kar thig drug rnams/ /tshangs pa las rim ring ba las/ /dang po thig gnyis cha chung gsum/ /cha chung gnyis pa'i rtser reg pa'o/ /cha chung</text></item>
<item><p>57a.3</p><section></section><text>bdun gyi bar gyis te/ /stegs bu'i thig las drang po gsum/ /srid du cha chung lnga yin te/ /cha chung re re spangs par ro/ /thad ka'i thig rtse las phrad pa/ /de rnams dang po'i thig yin no/ /rtsa ba'i rtse las 'thon pa'i thig /cha chung bzhi po cha chung gnyis/ /thad ka steng</text></item>
<item><p>57a.4</p><section></section><text>du'o thad kar de/ /cha chung brgyad pas yang dag sbyar/ /cha chung brgyad pa'i steng du gdung / /cha chung bcu par shes par bya/ /de nas rta babs thad kar ni/ /sgo gsum steng du cha chung bzhi/ /nor dang nor dang nyi ma dang / /rgyal ba nor dang rgyal ba dang / /nyi ma nor dang nyi ma dang / /</text></item>
<item><p>57a.5</p><section></section><text>rgyal ba nor rnams rim pa las/ /sgo yi cha shas steng du der/ /de ltar snam bu bcu gcig go/ /tshangs pa'i logs su thad kar ni/ /phyed bcas cha chung chu gter mthar/ /cha chung phyed bcas gnyis snam bu/ /thig ni phyed bcas gsum gsum mo/ /cha chung lnga</text></item>
<item><p>57a.6</p><section></section><text>las gnyis pa dang / /gsum pa yang ni cha chung gsum/ /cha chung bzhi las bzhi pa gsum/ /cha chung phyed bcas gsum la mda'/ /phyed bcas gsum mo gsum las drug /cha chung lnga po de las gsum/ /cha chung brgyad de cha bdun gcig /mthar ni cha chung drug pa'o/ /</text></item>
<item><p>57a.7</p><section></section><text>phyi rol dang ni nang du gcig /thig skud rtse mor yang dag son/ /slar yang nang du 'khyog po ste/ /cha chung phyed mthar yang dag gnas/ /rta babs steng du 'khor lo ste/ /ri dgas brgyan pa cha chung gnyis/ /'khor lo'i steng du de bzhin rwa/ /de bzhin du ni zlum po bzhi/ /</text></item>
<item><p>57b.1</p><section></section><text>dang po rwa rtse nas lhag ma/ /cha chung gcig dang gcig nyid las/ /zlum po'i thig ni dkyil 'khor gyi lte bar seng ldeng gi phur pa steng dang 'og rtse mo lnga pa gcig pa hUM las skyes pa bltas nas/ phur pa gdab pa'i sngags kyis brgyad dang bcas pa brgya bzlas te/ brdung</text></item>
<item><p>57b.2</p><section></section><text>ba'i sngags kyis rdo rje tho bas brdungs la/ de nas brtags pa'i sngags nyis lnga ba tu byas pa'i thig skud kyis so/ /de nas thig skud la gtor ma sngon du 'gro bas yang dag par mchod de/ oM AHhUM badzra muHzhes gshegs la nam mkhar bzhugs pa'i de bzhin</text></item>
<item><p>57b.3</p><section></section><text>gshegs pa'i thugs ka rnams su bkod nas/ tshon sna lnga'i srad bu gnas ji lta bar gzhag par bya'o zhes pa thig gdab pa'i cho ga'o/ /de nas gtor ma phul te/ 'bras la sogs pa la byas pa/ baM laM raM haM yaM las skyes pa/ dkar po dang ser po dang dmar po dang</text></item>
<item><p>57b.4</p><section></section><text>ljang gu dang nag po'i tshon ji lta ba bzhin rang gi sa bon las grub pa rnam par snang mdzad la sogs pa'i rang bzhin rnams la thig 'dus byas par gsungs pa'i cho gas spyan drangs te bcug pa'i ye shes kyi tshon dang ro gcig tu gyur cing rnam par snang mdzad la sogs pa'i</text></item>
<item><p>57b.5</p><section></section><text>sa bon bzlas pa rnams la/ oM badzra tsi tra sa ma ya hUM zhes pa brgya rtsa brgyad bzlas nas/ sngar bzhin 'bar ba'i lta stangs kyis gzi brjid bskyed de so so la hUM yig bkod la/ rdul tshon mang po'i bden pa gang gis sems can dang sangs rgyas bcom ldan 'das rnams</text></item>
<item><p>57b.6</p><section></section><text>sems can la chags pa dang / rjes su chags pa'i bden pa des rdul tshon 'bar bar gyur cig ces bden pa'i byin gyi rlabs kyis rab tu sbar te/ me tog la sogs pas mngon par mchod la snod gsar par gzhag par bya'o/ /de nas dkyil 'khor gyi lte bar gnas</text></item>
<item><p>57b.7</p><section></section><text>pa'i phur pa 'chad par 'gyur ba'i hUM yig bzhi'i sngags kyis bton la/ rang gi lag pa'i rdo rje la blos nang du bsgoms nas phur bu'i khung bu rdul tshon lnga rnams kyis kun du bkang zhing mnyam par bya ste/ dril bu'i sgra dang rdo rje'i glu rnams kyis mtshan ma ngan pa bsal la/ /</text></item>
<item><p>58a.1</p><section></section><text>'di ni chos dbyings dag pa ste/ /sems can khams ni rab grol byed/ /rdo rje 'dzin pa'i rgyal po rang / /de bzhin gshegs pa kun gyi gnas/ /nyes pa kun las rnam grol ba/ /'khor lo'i nang du yang dag gnas/ /zhes chos kyi dbyings</text></item>
<item><p>58a.2</p><section></section><text>rnam par dag par lhag par mos shing / dang por dkyil 'khor gyi nang du 'dug ste/ lag pa g.yas pa rdo rje dang bcas pa g.yon pa rdo rje khu tshur/ oM badzra tsi tra sa ma ya hUM/ zhes brjod cing kha shar du bltas la dbang ldan nas brtsams la g.yas skor du kha dog lnga'i</text></item>
<item><p>58a.3</p><section></section><text>tshon cung zad tsam gdab par bya'o/ /phyi nas gzhan nam rang gis kyang zhes pa ji ltar bde bar ro/ /re khA rnams kyang sboms pa dang phra ba dang chad pa dang 'khyog pa dang phan tshun 'dres pa ma yin pa ste thams cad sgo'i nyi shu cha'o/ /'jug pa dang 'thon pa la yang rdul tshon gyi re khA</text></item>
<item><p>58a.4</p><section></section><text>yid kyis nam mkhar bteg nas/ oM badzra be gA kra ma hUM zhes pa'i thig la sogs pa 'gom pa'i nyes pa zhi bar bya ba'i phyir brjod par bya'o/ /de la thog mar sna tshogs rdo rje'i lte bar sna tshogs chu skyes kyi ze'u 'brur nyi ma ser po la/ bcom ldan 'das kyi rdo rje drag po rtse</text></item>
<item><p>58a.5</p><section></section><text>lnga pa sngon po'o/ /shar dang byang dang nub dang lho'i 'dab ma dmar po rnams la mkha' 'gro ma la sogs pa rnams kyi gri gug go/ /me dang bden bral la sogs pa phyogs bral gyi 'dab ma ser po dang / ljang gu dang ser po dang nag po char sprin lta bu rnams so/ /'dab</text></item>
<item><p>58a.6</p><section></section><text>ma'i phyi rol rtsa ba'i thig gi nang du g.yon skor gyis shar la sogs pa'i sa ni rnam par snang mdzad dang don yod grub pa dang snang ba mtha' yas dang rin chen 'byung ldan gyi kha dog go/ /shar la sogs pa'i sgo rnams su khA gdong ma la sogs pa rnams dang / me la sogs</text></item>
<item><p>58a.7</p><section></section><text>pa'i zur rnams su gshin rje brtan ma la sogs pa rnams kyi g.yon dang cig shos kyis bskor bas sna tshogs chu skyes dang nyi ma la gnas pa'i gri gug go/ /sgo'i logs gnyis su bum pa brgyad do/ /rtsa ba'i thig las phyi rol rdul tshon gyi snam bu las so/ /nang</text></item>
<item><p>58b.1</p><section></section><text>nas brtsams te nag po dang ljang khu dang dmar po dang ser po dang dkar po'i re khA rnams so/ /de'i phyi rol gyi stegs bu ji ltar mdzes pa'o/ /sgo dang sgo khyud kyi mtshams su zla ba'i cha la gnas pa'i rin po che rnams dang steng du rdo rje phyed po rnams so/ /rta babs kyi kyog po'i nang</text></item>
<item><p>58b.2</p><section></section><text>gi nam mkha' dang ka ba rnams kyang rang rang gi phyogs kyi de bzhin gshegs pa'i kha dog ste/ gru bzhi pa'i stegs bur gnas pa'i bum pa la gnas pa rtsa ba dang rtse mor nor bu bcings pa dang ldan pa'o/ /dar dpyang gi snam bu la glang po che'i steng du seng ge'i kha nas 'phyang ba'i</text></item>
<item><p>58b.3</p><section></section><text>rin po che'i do shal lo/ /rin chen snam bu la zur du zur gsum dang / gru bzhi dang thig le dang / zlum po rnams rim pas rin po ches bcings pa'o/ /dra ba'i snam bu la gser gyi rked dkris bzhi la btags pa chu srin gyi kha nas byung ba'i srad bu dmar pos brgyus pa'i mu</text></item>
<item><p>58b.4</p><section></section><text>tig gi dra ba ste/ nor bu'i chun po gser gyis bcings pa gnyis dbus su gnas pa'o/ /dra ba'i logs dag tu gser gyis bcings pa'i nor bu sbom pos rtse mo mdzes pa'i dra ba phyed pa'o/ /'ga' zhig tu dril bu'i nang du rnga yab dang cung zad thung ba'i rin po che'i phreng bas</text></item>
<item><p>58b.5</p><section></section><text>logs gnyis brgyan pa'o/ /'ga' zhig tu me tog gi phreng bas logs gnyis brgyan pa'o/ /dra ba'i nang du pad+ma dang zla ba'i cha rdo rje phyed pas mtshan pa'i rin po che'o/ /'ga' zhig tu nyi ma'i dkyil 'khor ro/ /'ga' zhig tu pad+ma la gnas pa'i rdo rje'o/ /ba ku li</text></item>
<item><p>58b.6</p><section></section><text>rnams dkar po'o/ /mda' yab rnams ni dkar po pad+ma'i 'dab ma phyed pa'i dbyibs so/ /sgo logs kyi steng du gdung gi snam bu la rin po che sna tshogs pa'i pa tra dang ldan pa'i gdung ngo / /de'i steng du bar snang gi snam bu sngon po'o/ /mnga' yab rnams la phyogs brgyad du</text></item>
<item><p>58b.7</p><section></section><text>gser la sogs pa gang yang rung ba'i bum pa la gnas pa'i rgyal mtshan dang ba dan rnams te/ zla ba tshes pa dang rin po che dang rdo rje dang ldan pa/ rin po che'i dbyug pa'i rtse mor btags pa'i dril bu las 'phyang ba'i lce gcig pa dang gnyis pa'i rtse mor ri dgas kyi rgyal po</text></item>
<item><p>59a.1</p><section></section><text>dang ngang pa'i rgyal po dang rma bya dang nya dang chu srin gyis mtshan pa rnams so/ /de bzhin du ba dan yang ste mtshan ma dang bral ba'o/ /zur rnams su gdugs dag go/ /rta babs kyi snam bu bcu gcig po rnams la ka ba'i rtse mo nas brtsams te rim pas ba ku</text></item>
<item><p>59a.2</p><section></section><text>li dang rin po che dang rta rmig dang gser dang chu srin dang yang gser dang rta rmig dang rin po che dang rta rmig dang gser dang mda' yab rnams so/ /mda' yab kyi snam bu la gnas pa'i pad+ma dang zla ba'i gdan gyi steng du gser gyi 'khor lo rnams so/ /'khor lo'i logs gnyis</text></item>
<item><p>59a.3</p><section></section><text>su gser gyi rang bzhin ri dgas dang ri dgas mo dag 'khor lo la mngon du phyogs pa mgrin pa stod de nyal ba ji ltar mdzes pa'o/ /'khor lo'i steng du sna tshogs rdo rje'i rwa cha chung gnyis pa rang gi phyogs kyi de bzhin gshegs pa'i kha dog go/ /rta babs kyi logs gnyis</text></item>
<item><p>59a.4</p><section></section><text>su gnas pa'i rwa kyog po ste de las tshu rol du mda' yab rnams la ri dgas mo'i mjug ma'i logs su gnas pa'i spre'us yu ba nas 'dzin pa'i gdugs rnams te ji ltar mdzes pa'o/ /gzhal yas khang gi zur dang nye ba rnams su dpag bsam gyi shing rnams so/ /sna tshogs</text></item>
<item><p>59a.5</p><section></section><text>chu skyes kyi ze'u 'bru ljang gu ge sar ser po 'dab ma rnams kha dog sna tshogs pa ste/ de'i sa ni dkar dmar ro/ /rdo rje phreng ba'i re khA nag po ste/ rtse mo gsum pa 'am lnga pa'i rdo rje rnams so/ /de yi sa ni ji ltar mdzes pa'o/ /'od zer ni kha dog lnga pa'o/ /de'i phyi rol du</text></item>
<item><p>59a.6</p><section></section><text>dur khrod rnams bri bar bya'o/ /skal ba dang mi ldan pa 'dus pa med na ste gzhan du ma yin no/ /de yang rgyud kho nar shes par bya'o/ /de nas las thams cad dang hUM yig gis kyang bzlas pa'i dri chu bdud rtsi lnga dang bcas pas dkyil 'khor gyi phyi rol du byugs nas de</text></item>
<item><p>59a.7</p><section></section><text>bzlas shing chu yis 'khor lo la bsang gtor byas te rdul tshon lhag ma yang dag par mchod la/ oM AHhUM badzra muHzhes ye shes kyi rdul tshon gshegs shing snod na gnas pa rnams dben par gzhag par bya'o zhes pa rdul tshon gdab pa'i cho ga'o/ /de nas sngar lhag par</text></item>
<item><p>59b.1</p><section></section><text>gnas pa'i rnam rgyal gyi bum pa dkyil 'khor gyi 'khor lo la g.yas skor byas nas/ 'od zer phreng ba'i phyi rol gyi sa la ste/ dur khrod yod na de'i phyi rol du dkyil 'khor gyi shar sgo'i thad ka las cung zad g.yas su gzhag par bya'o/ /g.yon du mkha' 'gro ma'i dang</text></item>
<item><p>59b.2</p><section></section><text>las thams cad pa ste g.yas skor du'o/ /g.yas su khwa gdong ma yi'o/ /byang sgo'i g.yon du lA ma'i dang g.yas su 'ug gdong ma yi'o/ /nub sgo'i g.yon du dum skyes ma'i dang g.yas su khyi gdong ma yi'o/ /lho sgo'i g.yon du gzugs can ma'i dang g.yas su phag</text></item>
<item><p>59b.3</p><section></section><text>gdong ma yi'o/ /me la sogs pa'i mtshams rnams su gshin rje brtan ma la sogs pa'i bum pa rnams so/ /zur gyi bum pa bzhi rnams la mda' bya rgod ma bzhi ste/ oM badzra yak+Sha hUM zhes pa'i sngags kyis gzhag par bya'o zhes pa bum pa dgod pa'i cho ga'o/ /de'i</text></item>
<item><p>59b.4</p><section></section><text>rjes la bla re dang gdugs dang rnga yab la sogs pa rnams hUM yig gis bsngags te oM badzra sba ra Na khaM zhes pa'i sngags kyis spros la de rnams kyis ji ltar nus pa dang ji ltar mdzes pa bzhin mchod pa byas nas/ slob dpon khrus la sogs pa byas te las thams cad pa bzlas</text></item>
<item><p>59b.5</p><section></section><text>pa'i chus dkyil 'khor la bsang gtor byas shing / de nyid kyis bsrungs la dkyil 'khor gyi shar du zhal nub tu phyogs par 'dug ste/ rdo rje dril bu dang bcas pas 'khor lo'i dbang phyug gi bdag nyid can bris pa'i dkyil 'khor skad cig la stong par byas nas/ srung</text></item>
<item><p>59b.6</p><section></section><text>ba'i 'khor lo dang bgegs la phur bu gdab pa la sogs pa cho ga thams cad tshang bar bsgoms la/ dkyil 'khor gyi rang bzhin du nges par byas te/ rab tu bsgrubs pa phyi'i phyag rgya'am ye shes kyi phyag rgya dang lhan cig rab tu dga' ba'i sgras spyan drangs pa'i ye shes</text></item>
<item><p>59b.7</p><section></section><text>kyi 'khor lo la mchod yon la sogs pas yang dag par mchod nas nang du bcug ste/ chags pa chen pos zhu bar gyur pa rdo rje'i lam nas pad+mar phyung ba/ ye shes kyi 'khor lo'i bdag nyid can spros nas/ dam tshig gi 'khor lo la gnas ji lta bar rab tu bzhugs</text></item>
<item><p>60a.1</p><section></section><text>par rnam par bsam zhing / mig la sogs pa byin gyis brlabs pa'i de ma thag rang gi snying ga'i sa bon gyi 'od zer gyis spyan drangs pa'i de bzhin gshegs pa rnams kyis dbang bskur ba dang rgyas gdab par bya'o/ /de nas spros pa'i lha mo rnams</text></item>
<item><p>60a.2</p><section></section><text>kyis mchod nas/ shI ta li ka'i gos zung la sogs pa dang / bza' ba dang bca' ba la sogs pa'i nus pa ji lta bas rab tu mchod la/ phyi rol gyi rnal 'byor ma rnams kyis gar la sogs pas mchod de/ dril bu dkrol zhing rkang pa brgyad pa'i sngags kyis</text></item>
<item><p>60a.3</p><section></section><text>bstod nas rang gi shes rab ma'i me tog dang byang chub kyi sems pad+ma'i snod du bzhag la bdud rtsir byas te dbul bar bya'o/ /bdud rtsi de myangs pas tshim par gyur nas bde ba chen po'i rang bzhin du lhag par mos pa bya zhing / 'khor lo'i dbang phyug gi sngags brgya rtsa</text></item>
<item><p>60a.4</p><section></section><text>brgyad dang / gzhan rnams kyi nyi shu rtsa re re dang yi ge brgya ba yang bzlas te/ 'chad par 'gyur ba'i gtor ma'i le'u'i cho gas 'byung po thams cad pa'i gtor ma dbul bar bya'o/ /de'i rjes la lag pa g.yas pa gan rkyal du byas la/ gung mo dang ming med cung zad</text></item>
<item><p>60a.5</p><section></section><text>bkug pa kha'i mngon du byas te/ de'i gru mo pus mo'i bar du byas la/ tsog pur 'dug cing mi smra bar lag pa'i rtse mo zhal la mang du byab cing / lan gsum rna ba dag dang mig dag dang sna dang kha dang lag pa dang lte ba dang spyi bor yang reg par bya'o zhes pa nye reg bya ba'o/ /</text></item>
<item><p>60a.6</p><section></section><text>de nas 'jig rten gsum las rnam par rgyal ba'i rnal 'byor dang ldan pas me tog gi phreng ba bzung ste/ oM sum+b+ha zhes pa la sogs pa zhal bzhi pa'i sngags brjod cing / rdo rje'i shugs kyis dkyil 'khor du zhugs nas rdo rje gsor zhing dril bu dkrol te/ oM hUM phaT/ </text></item>
<item><p>60a.7</p><section></section><text>oM hUM AHphaT/ oM hUM AHphaT/ oM hUM ha na mA ra ya duSh+TAn g+hA ta ya g+hA ta ya AHAHhUM hrIHphaT/ ces pa'i sngags bzhi rim pas shar dang lho la sogs pa'i sgo'i slob dpon rnams kyis brjod pa dang lhan cig rdo rje'i rkang stabs kyis g.yas skor gsum byas nas/ bcom ldan</text></item>
<item><p>60b.1</p><section></section><text>'das la phreng ba phul la nub dang byang la sogs pa'i sgor gnas te/ shar dang lho la sogs pa'i sgor oM badzra ut+b+ha Ta ya sa ma ya pra be sha ya hUM zhes pa'i sngags kyis phye bar bltas nas/ oM sa ma yaM pra bi shA ya mi zhes brjod de/ slar gar byed cing phreng ba blangs la</text></item>
<item><p>60b.2</p><section></section><text>rang gi spyi bor bcings nas 'khor lo la phyag 'tshal te/ sems can thams cad la dngos grub rab tu stsal du gsol zhes gsol ba gdab cing bsam gtan dang bzlas pa bya'o/ /dkyil 'khor gyi lha rnams dang phyogs kyi bdag po rnams la ji ltar nus pa'i ba dan yang</text></item>
<item><p>60b.3</p><section></section><text>dbul bar bya'o zhes pa dkyil 'khor bsgrub pa'i cho ga'o/ /de ltar rdzogs pa'i dkyil 'khor du rab tu gnas pa dang / dbang bskur ba dang / /sbyin sreg la sogs pa dang / rang la dbang bskur ba yang byas nas/ sngon du tshogs kyi 'khor lo bya ste dkyil</text></item>
<item><p>60b.4</p><section></section><text>'khor gshegs par bya'o/ /de la gshegs pa ni 'di yin te phyi rol du phyogs skyong gi gtor ma dang mchod pa la sogs pa byas la/ nang du zhugs te 'khor lo la phyag 'tshal zhing 'khor lo'i dbang phyug la mchod yon la sogs pa phul te/ dge ba yongs su</text></item>
<item><p>60b.5</p><section></section><text>bsngos la bskor ba gsum byas nas shar gyi sgor bcom ldan 'das la mngon du phyogs par 'dug ste/ yi ge brgya pa brjod la/ nus pa med pa dag gis gtso/ /ma rnyed pa dang ma 'tshal nas/ /ma tshang ba dang lhag pa gang / /bgyis pa de dag bzod par 'os/ /</text></item>
<item><p>60b.6</p><section></section><text>sngags nyams pa dang bya ba nyams/ /gang yang cho ga nyams gyur pa/ /de ni dpa' bos bzod par 'os/ /mchog gi dbang phyug bka' drin mdzod/ /ces pa 'dis bzod par gsol nas oM badzra muHzhes pa la sogs pa dang oM AHhUM zhes pa 'dis kyang ye shes kyi</text></item>
<item><p>60b.7</p><section></section><text>'khor lo gshegs shing rang gi sprul pa'i 'khor lo bdag nyid kyi nang du bsgoms te/ oM a kA ro mu khaM sarba d+harmA NAM/ A d+ya nut+pan+na twAta oM AHhUM phaT swA hA/ oM la'aHhUM muHzhes brjod cing chos thams cad skye ba med par lhag par mos te/ dril bu 'khrol zhing lag</text></item>
<item><p>61a.1</p><section></section><text>par gnas pa'i rdo rjes shar sgo nas brtsams nas tshangs thig gi lam nas gtso bo'i gnas ji srid pa phyis la rang gi spyi bor rdul tshon cung zad tsam bzhag nas pad+ma la sogs pa dbyi bar bya'o/ /de nas sgo dang zur rnams lag par gnas pa'i rdo rjes</text></item>
<item><p>61a.2</p><section></section><text>gzhig par bya'o/ /de'i rjes la oM badzra kI la ya uta kI la ya/ sarba kI lan badzra d+ha ra Adz+nyA ya hUM hUM hUM hUM phaT hoHzhes pa hUM yig bzhi'i sngags kyis phur pa rnams bton nas/ oM ru ru s+phu ru dz+wa la taSh+Thi sid+d+ha lo tsa ni sarba ar+tha sA d+ha ni swA hA/ zhes brgya rtsa</text></item>
<item><p>61a.3</p><section></section><text>brgyad bzlas pa'i 'o mas khrus byas te phur pa'i lha rnams kyang gshegs la/ de'i khung bu rnams bkang nas thams cad rnam rgyal gyi bum pa'am bum pa gsar pa gzhan la gos kyis brgyan par blugs te 'od li la gzhag nas rnal 'byor ma sbyin bdag gis byin</text></item>
<item><p>61a.4</p><section></section><text>pa'i gos dang ldan pas 'dzin pa/ 'do li la gnas pa'i slob dpon nam slob mas dril bu'i sgra dang bkra shis kyi glu dang rol mo dang gdugs dang rgyal mtshan la sogs pa rnams kyis mdun du bdar ba/ chu bo chen po dang rgya mtsho'i chu ngogs su 'dug ste/ ba'i</text></item>
<item><p>61a.5</p><section></section><text>lci bas byugs pa'i dkar po'i dri rnams kyis maN+Dal byas nas/ pad+ma'i dbus su rdo rje sems dpa' dang / shar la sogs pa phyogs rnams kyi 'dab ma rnams la g.yon skor dang dbang ldan la sogs pa phyogs bral gyi 'dab ma rnams la g.yas skor gyis</text></item>
<item><p>61a.6</p><section></section><text>rim pa bzhin mtha' yas dang nor rgyas dang 'jog po dang pad+ma dang pad+ma chen po dang dung skyong dang stobs kyi rgyu dang ma dros pa rnams/ dkar po dang sngon po dang dmar po dang ljang gu dang ser po dang dud kha dang ljang khu dang ser po rnams te/ lte ba las steng du mi'i cha byad can</text></item>
<item><p>61a.7</p><section></section><text>thal mo sbyar ba spyi bor gdengs ka dang ldan pa bcom ldan 'das la mngon du phyogs pa/ rang dang 'dra ba'i mdzes ma'i phyag g.yon pas 'khyud pa rnam par bsams la/ oM AHbadzra ba ru NA ya hUM swA hA/ oM AHA nan+tA ya hUM swA hA/ de ltar rang rang gi ming rnam</text></item>
<item><p>61b.1</p><section></section><text>par spel ba'i sngags rnams kyis me tog dkar pos yang dag par mchod nas/ lag pa g.yon pas gdengs ka'i tshul gyis bstan cing lag pa g.yas pa brkyang ste/ oM A nan+ta/ bA su ki/ tak+Sha ka/ karko Ta/ pad+ma/ ma hA pad+ma/ shaM kha pA la/ ku li ka/ </text></item>
<item><p>61b.2</p><section></section><text>pA la de ba ti/ ma hA de ba ti/ so ma shi khi/ ma hA so ma shi khi daN+Da d+ha ra ma hA daN+Da d+ha ra/ a pA lA ya hUM lu Na Da nan+da/ u ba nan+ta/ sA ga ra/ ma hA sA ga ra/ tap+ta/ ma hA tap+ta/ shrI kAn+ti/ ma hA kAn+ti/ rat+nakAn+ti/ su ru pa ma hA su rU pa/ b+ha drA hi</text></item>
<item><p>61b.3</p><section></section><text>ka/ ma ho d+ha ra shi li/ ma hA shi li/ oM bak+Sha/ A gats+tsha A gats+tsha ma hA nA ga a d+hi pa ti/ sarbaHb+hur b+hu ba phaiM hUM swA hA/ zhes pa klu'i gtor ma'i sngags brjod cing de rnams la 'o ma dang 'o ma'i gtor ma byin nas mchod de/ de rnams la rdul tshon bskur bar bya zhing de</text></item>
<item><p>61b.4</p><section></section><text>rnams kyis kyang bkur sti chen pos spyan 'dren par bsams la/ chu la bskur bar bya'o/ /rdul tshon khyer ba'i bum pa yang chus bkang la de kho na ltar spyan drangs la de'i chus zhi ba'i don du dkyil 'khor gyi khang pa la sogs pa bsang gtor bya'o/ /dkyil 'khor gyi</text></item>
<item><p>61b.5</p><section></section><text>khang par ba'i lci ba byugs la gzhon nu ma rnams la ston mo bya'o zhes pa dkyil 'khor gyi nye bar bsdu ba'o/ /le'u bcu bdun pa'i rnam par bshad pa'o// //slob dpon gang gis ji ltar bya/ /zhes pa la sogs pa zhu ba bzhi pa'i lan gdab pa'i phyir gsungs pa</text></item>
<item><p>61b.6</p><section></section><text>de nas zhes pa la sogs pa'o/ /de la dul ba zhes pa la sogs pa nas rig par bya zhes pa'i bar ni slob dpon gyi mtshan nyid do/ /slob dpon gyis ni zhes pa la sogs pa dge ba'o zhes pa'i bar ni slob ma'i mtshan nyid do/ /thal mo sbyar zhes pa la sogs pa lhag</text></item>
<item><p>61b.7</p><section></section><text>mas ni dbang bskur ba'i grangs cho ga dang bcas pa ste dbang bzhi pa yang ngo / /snyan pa ni ngag snyan pa'o/ /sems can la bu bzhin du zhes pa rab tu 'jug ces pa lhag ma'o/ /sems ni mnyam nyid phyag rgyar ldan/ /zhes pa sems 'di mnyam pa nyid kyis rgyas</text></item>
<item><p>62a.1</p><section></section><text>btab ces pa ste/ dgra dang bshes dang bran mo rnams la byams pa'i sems so/ /dbang po zhes pa la sogs pa dbang po thams cad yang dag par rdzogs pa'i lus zhes pa'i don to/ /dbang bskur don gyi de nyid shes/ /zhes pa dbang bskur</text></item>
<item><p>62a.2</p><section></section><text>ba dang de'i don gyi de kho na nyid yang ste de shes pa'o/ /rtag par rgyun du gnas bsten pa/ /zhes pa gnas la sogs pa bsten par byed pa zhes pa'i don to/ /'di dag gis rim pa gnyis kyis lha sgom pa'o/ /slob ma'i mtshan nyid gsungs pa slob dpon gyis ni zhes</text></item>
<item><p>62a.3</p><section></section><text>pa la sogs pa go sla'o/ /'di dag ces pa la sogs pa'i 'grub pa zhes pa la sogs pa yang dag par grub pa ste/ 'das pa dang ma 'ongs pa dang / da ltar byon pa'i de bzhin gshegs pa rnams kyi tshul gcig gis bstan pa'i phyir ro/ /dbang bskur ba thob pa'i bya ba</text></item>
<item><p>62a.4</p><section></section><text>gsungs pa/ ji ltar zhes pa la sogs pa'o/ /dbang bskur ba la sogs pa'i 'bras bu gsungs pa snod du zhes pa la sogs pa'o/ /'dir bsdus pa'i don ni 'di yin te/ thog mar ji ltar gsungs pa'i rdul tshon gyi dkyil 'khor dang / thang sku la sogs pa'i</text></item>
<item><p>62a.5</p><section></section><text>dkyil 'khor yang rung ste/ nye bar spyod pa lnga'i mchod pa byas nas/ dkyil 'khor gyi gnas las phyi rol na 'dug pa'i lha'i rnal 'byor du byas pa'i slob ma legs par brtags la/ maN+Dal byas pa me tog gi phreng ba bzung ba pus mo sa la btsugs la/ rang gi</text></item>
<item><p>62a.6</p><section></section><text>lus la kha nas bcug ste rdo rje'i lam nas bton nas lha mo'i pad+mar gzhag pa rnams la snying ga'i sa bon gyi 'od zer gyis spyan drangs te/ kha nas bcug pa'i de bzhin gshegs pa shes rab dang bcas pa zhu ba rnams kyis dbang bskur ba rnams la/ dpal bde</text></item>
<item><p>62a.7</p><section></section><text>mchog gi gzugs kyis de las bton te dkyil 'khor gyi shar sgo dang nye bar gzhag la/ skye rga 'chi ba na kra yis/ /chu srin la sogs 'jigs rung gi /srid pa'i mtsho las sgrol ba gcig /bdag gi ston pa dga' chen khyod/ /byang chub chen po'i tshul bstan pa/ /mgon</text></item>
<item><p>62b.1</p><section></section><text>po chen po bdag 'tshal lo/ /dam tshig de nyid bdag la stsol/ /byang chub sems kyang bdag la stsol/ /sangs rgyas chos dang dge 'dun te/ /skyabs gsum po ni bdag la stsol/ /thar pa chen po'i grong mchog tu/ /mgon po bdag ni gzhug par mdzod/ /</text></item>
<item><p>62b.2</p><section></section><text>ces brjod pas gsol ba 'debs pa rnams/ tshur shog mnyes gshin theg chen gyi/ /sngags spyod tshul gyi cho ga ni/ /khyod la yang dag bshad par bya/ /khyod ni tshul chen po yi snod/ /sku gsung thugs kyi rdo rje can/ /dus gsum 'byung ba'i sangs rgyas</text></item>
<item><p>62b.3</p><section></section><text>rnams/ /rdo rje sngags kyi mthu rnams kyis/ /mnyam med ye shes yang dag brnyes/ /sngags kyi rab sbyor mnyam med pa/ /gang gi shAkya seng ge sogs/ /mchog rnams kyis ni bdud kyi sde/ /stobs chen drag po chen po bcom/ /rjes 'jug 'jig</text></item>
<item><p>62b.4</p><section></section><text>rten thugs chud de/ /'khor lo bskor nas mya ngan 'das/ /de phyir mnyes gshin blo gros 'di/ /thams cad mkhyen pa thob phyir gyis/ /zhes pa brjod nas/ yang dag par len du gzhug ste/ /dkon mchog gsum la bdag skyabs mchi/ /sdig pa thams</text></item>
<item><p>62b.5</p><section></section><text>cad so sor bshags/ /'gro ba'i dge la rjes yi rang / /sangs rgyas byang chub yid kyis gzung / /zhes pa lan gsum du brjod du bcu gnas/ thun mong gi sdom pa bzung ba rnams la slob dpon gyis sdom pa don du gnyer na/ 'khor lo phyir mi ldog pa'i</text></item>
<item><p>62b.6</p><section></section><text>dbang / /dam pa bdag la stsal nas mgon/ /'khor lo lha yi de nyid dang / /slob dpon gyi ni phrin las dang / /sangs rgyas kun gyi dam tshig dang / /sdom pa mchog tu gsang ba gsungs/ /sems can kun don bsgrub pa'i phyir/ /bdag ni rtag tu slob dpon</text></item>
<item><p>62b.7</p><section></section><text>'gyur/ /zhes pa brjod pas slar gsol ba 'debs pa rnams la/ sangs rgyas dang byang chub sems dpa' thams cad bdag la dgongs su gsol/ bdag ming 'di zhes bgyi ba dus 'di nas bzung ste ji srid byang chub snying por mchis kyi bar du/ ji ltar dus gsum</text></item>
<item><p>63a.1</p><section></section><text>mgon po rnams/ /rdzogs pa'i byang chub nges mdzad pa'i/ /byang chub sems ni bla med pa/ /dam pa bdag gis bskyed par bgyi/ /bslab pa rnams gsum tshul khrims dang / /dge ba'i chos ni sdud pa dang / /sems can don byed tshul khrims kyang / /bdag</text></item>
<item><p>63a.2</p><section></section><text>gis so sor brtan por gzung / /sangs rgyas chos dang dge 'dun mchog /bla na med pa'i dkon mchog gsum/ /sdom pa sangs rgyas rnal 'byor 'byung / /deng nas brtsams te gzung bar bgyi/ /rdo rje dril bu phyag rgya yi/ /de nyid so sor gzung bar bgyi/ /rdo rje'i rigs</text></item>
<item><p>63a.3</p><section></section><text>chen las byung ba'i/ /slob dpon yang ni gzung bar bgyi/ /rin chen chen po'i rigs ldan pa'i/ /dam tshig yid du 'ong ba la/ /nyi ma nyi mar lan drug tu/ /sbyin pa bzhi ni rtag tu sbyin/ /byang chub chen po las byung ba'i/ /pad+ma'i rigs chen dag pa la/ /phyi dang gsang ba</text></item>
<item><p>63a.4</p><section></section><text>theg pa gsum/ /dam chos so sor gzung bar bgyi/ /las kyi rigs chen las byung ba'i/ /ji ltar nus pa mchod pa'i las/ /sdom pa thams cad yang dag ldan/ /thams cad so sor gzung bar bgyi/ /sems can kun don bsgrub pa'i phyir/ /bla na med pa'i byang chub</text></item>
<item><p>63a.5</p><section></section><text>sems/ /dam pa bdag gis bskyed bgyis shing / /sdom pa thams cad bzung bgyis nas/ /ma rgal ba rnams bsgral bar bgyi/ /ma grol ba rnams bdag gis sgrol/ /dbugs ma phyung ba dbugs dbyung bgyi/ /sems can mya ngan 'das la dgod/ /ces lan</text></item>
<item><p>63a.6</p><section></section><text>gsum du brjod du bcug nas/ sngon du byang chub tu sems bskyed de slob dpon gyis sdom pa bzung ba rnams la las thams cad pa'i sngags kyis bsrung ste/ de rnams kyi snying ga dang mgrin pa dang spyi bo rnams su rdo rje dang pad+ma dang 'khor lo'i steng du nyi ma dang zla ba la gnas pa'i hUM</text></item>
<item><p>63a.7</p><section></section><text>AHoM gyi yi ge nag po dang dmar po dang dkar po rnams bltas nas/ de nas brjod cing snying ga dang mgrin pa dang spyi bor lag pa g.yas pa nas bzung ba'i dri'i chu dang ldan pa'i rdo rjes reg ste/ spyi bor me tog dang mdun du spos dang mar me dang snying gar dri bzangs rnams me tog</text></item>
<item><p>63b.1</p><section></section><text>la sogs pa'i sngags kyis phul la a shwat+tha la sogs pa'i so shing drang po sor bcu gnyis pa 'bu med pa ma gas pa rma med pa dri bzang po'i chus bkrus la rtse mor me tog gi phreng ba bcings pa/ de rnams la byang du phyogs te byin te/ de rnams kyang gru bzhi pa khru bzhi'i</text></item>
<item><p>63b.2</p><section></section><text>maN+Dal ba'i lci ba la sogs pas byugs par kha shar ram byang du bltas la so shing de/ oM badzra ha sa ha zhes brjod nas rtse mo 'chos te ma gas pa steng du bltas la/ ltos pa med par mdun du dor bar bya'o/ /maN+Dal gyi nang du shar dang byang dang nub dang lho dang steng dang</text></item>
<item><p>63b.3</p><section></section><text>'og tu bltas pa lhung ba las/ zhi ba dang rgyas pa dang dbang dang mngon spyod dang rig pa 'dzin pa dang / sa 'og gi dngos grub 'byung bar 'gyur ro zhes pa de rnams la bshad par bya ste/ phyi rol du lhung na dngos grub med do/ /de nas baM yig las skyes shing de nyid kyi bzlas pa'i</text></item>
<item><p>63b.4</p><section></section><text>chu zhal bsil gyi phyir byin nas/ las thams cad pa lan bdun bzlas pa'i dri'i chu khyor ba gsum/ oM hrIHsu bi shud+d+ha sarba d+harmAHpA pa ni tsa s+ya bi sho d+ha ya sarba bi kalpA na a pa na ya hUM phaT/ ces brjod cing 'thung du gzhug go/ /de nas phyi rol na nye bar 'dug pa rnams la hUM</text></item>
<item><p>63b.5</p><section></section><text>las skyes shing de lan bdun bzlas pa'i ku sha rtse mo ma nyams pa mang po stan gyi don dang / de bzhin du gcig d+hIHyig las skyes shing / de dang de las thams cad pa bzlas pa sngas kyi don du byas te/ oM badzra tik+Sh+NA d+haM zhes pa'i sngags kyis byin nas slob ma'i lus tshad kyi</text></item>
<item><p>63b.6</p><section></section><text>srad bu dmar po sum bldab tu byas pa/ hUM las skyes shing de dang las thams cad pa lan bdun bzlas te/ mdud pa gsum byas la de rnams kyi dpung pa g.yon par/ oM bud+d+ha mai tri rak+Sha rak+Sha sarbA na swA hA/ zhes pa brjod cing btags la yang dag par bsrungs te rab</text></item>
<item><p>63b.7</p><section></section><text>tu spro ba bskyed la/ bskal pa bye ba du ma ru/ /sngon du byas pa'i sdig pa gang / /de dag thams cad 'di lta bu'i/ /dkyil 'khor mthong nas zad par 'gyur/ /spyod mchog 'di la gang rnams kyi/ /blo gros shin tu dri ma med/ /sdug bsngal thams cad 'byung ba yi/ /</text></item>
<item><p>64a.1</p><section></section><text>ngan 'gro rnams de 'byin par byed/ /bdag nyid chen po khyed rnams kyis/ /rnyed pa mnyam med de ring rnyed/ /gang gis khyed rnams rgyal ba kun/ /sras bcas rnams kyi bstan pa 'dir/ /thams cad yongs su bzung nas gnas/ /bdag nyid</text></item>
<item><p>64a.2</p><section></section><text>chen po skye bar 'gyur/ /de yis theg pa chen po la/ /khyed rnams skye ba dag tu 'gyur/ /theg pa chen po 'byung ba che/ /dpal dang ldan pa'i lam mchog 'di/ /gang gis khyed rnams 'gro 'gyur na/ /de bzhin gshegs pa rnams su 'gyur/ /zhes pa nyan du bcug nas</text></item>
<item><p>64a.3</p><section></section><text>de'i rjes la de rnams 'khyil pa'i sngags kyis bsrungs shing / de bzlas pa'i don du 'khyil pa'i sngags bshad de/ /snga dro bdag la smros shig /ces brjod la gzhal yas khang gi nang du dkyil 'khor gyi sa'i tha mar yol bas bar du bcad par ram/ gzhan du'ang</text></item>
<item><p>64a.4</p><section></section><text>rung ste seng ge'i nyal stabs kyis nyal du bcug nas/ rang nyid dkyil 'khor gyi khang par zhugs te/ bsrung ba'i don du 'khyil ba'i sngags bzlas par bya'o zhes pa slob ma lhag par gnas pa'i cho ga'o/ /de'i rjes la bla mas snga dro gtor ma phul nas/ dkyil 'khor</text></item>
<item><p>64a.5</p><section></section><text>gyi khang pa las phyi rol 'thon la slob ma rnams la rmi lam dris te/ ri la sogs pa la lhung ba'i mi dge ba mtshon pa'i rmi lam las thams cad pa'i sngags kyis bsrungs nas/ dkyil 'khor gyi khang par 'jug pa'i dus su slob ma rnams kyis/ oM pra bi sha b+ha ga bAn</text></item>
<item><p>64a.6</p><section></section><text>ma hA su kha mok+Sha pu raM sarba sid+d+hi su kha pra daM/ pa ra ma su kha ut+ta ma sid+d+h+ya dzaHhUM baM hoHpra sid+d+h+ya swA/ zhes pa spro ba bskyed de bcug nas/ g.yas skor du 'khor lo'i dbang phyug gi sku nub la sogs pa'i sgo rnams su gnas te/ dkyil 'khor gyi shar la sogs pa'i sgo rnams</text></item>
<item><p>64a.7</p><section></section><text>la/ oM badzra ut+g+haT ya sa ma ya pra be sha ya hUM/ zhes pa brjod cing sgo phye nas me tog gi phreng ba/ oM pa ra ma su khA sha ya su lA li ta bi lA sa na mi ta/ na mi tair b+ha ga bA na taM/ dzaHhUM bam hoHhi hi hi hi hrIHpra tIts+tshaHku su mAny+dza li nA tha hoH zhes pa'i sngags kyis dkyil</text></item>
<item><p>64b.1</p><section></section><text>'khor du dor nas/ slar blangs te phreng ba'i dbang bskur ba'i bsam pas rang gi spyi bor bcings la/ mngon sum du gyur pa'i 'khor lo'i dbang phyug kyang bla mar lhag par mos te/ des gnang ba'i phreng ba'i dbang bskur ba la sogs pa'i 'chad par 'gyur ba'i dbang</text></item>
<item><p>64b.2</p><section></section><text>bskur ba mtha' dag blangs shing / slob dpon gyi las thams cad pa la cho ga ji lta bar rjes su gnang ba yang thob nas slob ma yang gzhug pa'i phyir bde ba chen po'i bdag nyid thabs dang shes rab kyi rang bzhin de kho na'i bstod pa sngon du 'gro bas dkyil 'khor gyi dngos grub</text></item>
<item><p>64b.3</p><section></section><text>mngon par zhu ba dang bden pa'i byin gyi rlabs kyang bya ste/ nam mkha' las byung mtshan ma'i phyir/ /thog ma tha ma med pa'i mchog /sems dpa' rdo rje che rang bzhin/ /ding bdag mi bskyod rdo rjer bsgrubs/ /grub pa chen po kun gyi mchog /dbang phyug chen po lhag pa'i</text></item>
<item><p>64b.4</p><section></section><text>lha/ /rdo rje 'dzin pa kun gyi rgyal/ /bdag la 'gyur med mchog sgrubs shig /nyes pa med pa rtag med pa/ /chags pa kun gyi rjes su chags/ /chags pa chen po dga' ba che/ /bcom ldan de nyid kyis bdag sgrubs/ /shin tu dag pa chos kyi mchog /gdod nas</text></item>
<item><p>64b.5</p><section></section><text>grol ba de bzhin gshegs/ /kun du bzang po kun gyi bdag /byang chub sems dpa' bdag la sgrubs/ /grub pa chen po kun gyi mchog /dbang phyug chen po phyag rgya mchog /phul byung rdo rje chen po yi/ /rdo rje snying por bdag sgrubs shig /sems can kun yid khyab</text></item>
<item><p>64b.6</p><section></section><text>pa bo/ /sems can kun gyi snying la gnas/ /sems can kun gyi yab nyid de/ /dam tshig mchog gi 'dod pa mchog /bden pa gang gis ye shes yod/ /dkyil 'khor thabs dang shes rab bdag /bden pa de yis mgon po khyod/ /bdag gi 'dod pa yongs rdzogs</text></item>
<item><p>64b.7</p><section></section><text>mdzod/ /chos rnams gzugs brnyan lta bu ste/ /gsal zhing dag la rnyog pa med/ /gzung du med cing brjod du med/ /rgyu dang las las yang dag byung / /de nyid de bzhin nyid nges 'byung / /zhes pa'i bden pas dkyil 'khor ni/ /gzugs brnyan gsal bar slob ma</text></item>
<item><p>65a.1</p><section></section><text>rnams/ /thams cad sgrib med mthong bar shog /ces brjod par bya'o zhes pa slob dpon rab tu 'jug pa'i cho ga'o/ /de nas slob ma khrus bya zhing dri bzangs la sogs pas gtsang bar byas la/ las thams cad pa bzlas pa'i gos dmar po bskon pa'i yol</text></item>
<item><p>65a.2</p><section></section><text>ba'i phyi rol du 'khor lo'i dbang phyug gi skur dmigs la/ oM sarba ta thA ga ta a nut+ta ra bo d+h+yA laM ka ra was+t+ra pU dza me g+ha sa mu dra s+pha ra Na sa ma ye hUM/ oM badzra rak+Sha hUM/ oM badzra uSh+NI Sha hUM phaT/ ces pa'i sngags rnams kyis smad g.yogs stod g.yogs dang gtsug tor byas la/ las</text></item>
<item><p>65a.3</p><section></section><text>thams cad pa'i sngags bzlas pa'i gos dmar po'am ser pos/ oM tsak+Shu ban+d+ha wa ra ma na ya hUM zhes mig ras bcings la/ A khaM bI ra hUM zhes brjod nas/ me tog gi phreng ba gzung zhing yon phul ba las thams cad pa'i chus bsang gtor byas la/ snying kha dang mgrin pa dang</text></item>
<item><p>65a.4</p><section></section><text>spyi bor gnas pa'i rdo rje dang pad+ma dang 'khor lo'i dbus su nyi ma ngang / zla ba'i steng du hUM AH oM yig nag po dang dmar po dang dkar po'i 'od zer gyis lus rab tu gsal bar byas la hUM zhes brjod nas dkyil 'khor gyi shar sgor gzhag pa las kyi rdo rjes gzung ba rnams la dkyil</text></item>
<item><p>65a.5</p><section></section><text>'khor du gzhug pa'i phyir dri ba bya ste/ kye dga' ba la dga' khyed su zhig /ces so/ /des smra bar bya ba ni/ bdag ni skal bzang bde ba che/ /zhes pa'o/ /de nas de yis oM sarba yo ga tsit+ta ut+pA da yA mi/ zhes pa brjod la byang chub kyi sems bskyed nas me tog dang bcas pa'i</text></item>
<item><p>65a.6</p><section></section><text>snying gar/ oM su ra te sa ma ya s+t+waM hoHsid+d+h+ya badzra ya thA su khaM/ zhes pa brjod cing bzung ste/ de ring khyod de bzhin gshegs pa thams cad kyis byin gyis rlob par 'gyur gyis/ de bzhin gshegs pa thams cad kyi gsang chen dam pa'i dkyil 'khor du ma zhugs pa la smra</text></item>
<item><p>65a.7</p><section></section><text>bar mi bya zhing ma dad par yang mi bya'o zhes brjod nas oM A khaM bI ra hUM zhes pa 'dis yol ba'i nang du gzhug par bya'o/ /de nas spyi bor rdo rje bzung la dril bu dkrol zhing / khyod kyis dam tshig rdo rje 'di/ /gal te 'di ni 'ga' zhig tu/ /smras na khyod kyi spyi bo 'gems/ /zhes</text></item>
<item><p>65b.1</p><section></section><text>brjod nas snying gar rdo rje bzung ste/ oM de ring rdo rje sems dpa' nyid/ /khyod kyi snying la yang dag zhugs/ /gal te tshul 'di smras gyur na/ /skad cig de la dral te gshegs/ /zhes bka' bsgos nas/ rnam par rgyal ba'i bum pa'i steng na gnas pa pad+ma'i snod kyi chu</text></item>
<item><p>65b.2</p><section></section><text>bdud rtsi lnga bsres pa la/ oM pany+tsa a mr-i ta u da ka ThaHzhes pa lan bdun bzlas te/ 'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na dngos grub ster/ /rdo rje bdud rtsi'i chu 'thung shig /ces brjod cing g.yon pa'i ming med dang / </text></item>
<item><p>65b.3</p><section></section><text>mthe bong gis bzung ba'i snod kyi kha yis slob ma'i khar byin la 'thung du gzhug go/ /khyod kyis nga la brnyas mi bya/ /dam tshig nyams par mi bya ste/ /dmyal ba la sogs 'gro bar 'gyur/ /zhes brjod nas bdud rtsi lnga dang sgron ma lnga bsres pa'i rdul gos pa'i ras dang / byi</text></item>
<item><p>65b.4</p><section></section><text>la'i brun skam po dang gu gul dag bsres te pad+ma'i snod du dur khrod kyi sol ba'i me la blugs la/ g.yas pas de 'dzin cing g.yon pas dril bu 'khrol ba g.yas brkyang gi stabs su gnas te/ dpal bde mchog gi bdag nyid du dmigs te/ tiSh+Tha ma hA kro d+ha a be sha ya hUM</text></item>
<item><p>65b.5</p><section></section><text>shrI he ru kA ya bid ma he bi h+yA rA dzA ya d+hi ma he swA hA/ zhes pa khengs pa dang bcas par brjod cing bdag nyid du byas pa'i slob ma snying gar thal mo sbyar ba la spos kyis bdug cing dbab par bya'o/ /gal te babs pa ring du 'phar na de'i tshe de'i steng du rdo rje'i rang bzhin lhun po dang / </text></item>
<item><p>65b.6</p><section></section><text>dbang chen gyi dkyil 'khor dang / rdo rje rtse lnga pa ser po dang / dzaHyig dang rnam par snang mdzad rnams rim pas steng nas steng du gnas pa bsams nas de bzlog par bya'o/ /de ltar babs pa na slob ma'i thugs rdo rje'i sa bon gyi 'od zer rnams kyis gsung rdo rje'i sa bon gyi</text></item>
<item><p>65b.7</p><section></section><text>bdag nyid bskul nas/ lce la AHyig dmar po zla ba la gnas pa 'bar ba'i phreng ba 'khrigs par bsams te/ rdo rje smros shig ces pa brjod par bya'o/ /de nas de rang dang gzhan rnams kyi dge ba dang mi dge ba smra bar byed do/ /de'i rjes la phab pa'i lha rang gi snying ga'i</text></item>
<item><p>66a.1</p><section></section><text>'od zer rnams kyis spyan drangs la/ snying ga'i sa bon la thim par bsgom zhing / /slob ma'i spyi bor rdo rje bzung nas oM mdzad do zhes pa la sogs pa sngon du 'gro ba'i hUM haH AHdz+haiM muHzhes gshegs par bya'o/ /de nas 'khor lo la mngon du phyogs</text></item>
<item><p>66a.2</p><section></section><text>pa'i slob ma la khyed kyi mig la ji ltar snang zhes dris nas/ des brjod pa'i dkar po dang ser po dang dmar po dang nag po'i snang ba rnams kyis rim pa ji lta bar zhi ba dang rgyas pa dang dbang dang mngon spyod 'grub par 'gyur te/ de rnams la bshad par bya'o/ /de nas bcom ldan 'das</text></item>
<item><p>66a.3</p><section></section><text>la thal mo sbyar te/ yang dag dkyil 'khor 'di ru ni/ /bdag gis slob ma rab tu gzhug /lha rnams rigs kyi rim pa dang / /ji lta'i bsod nams de ltar shog /'di yis dngos grub ji ltar 'gyur/ /rigs ni gang gi snod du rung / /bsod nams mthu yang ji 'dra ba/ /de</text></item>
<item><p>66a.4</p><section></section><text>ltar dkyil 'khor du gyur cig /ces bden pa'i byin gyi rlabs byas nas/ /sngar bzung ba'i me tog phreng ba las dri ma med pa'i me tog cig traM yig gis sngags la/ hUM yig gis dkyil 'khor du dor zhing / oM he ru ka badzra puSh+pa pra tIts+tsha hUM zhes brjod cing me tog de lha gang</text></item>
<item><p>66a.5</p><section></section><text>la lhung ba'i rigs te de la bstan par bya'o/ /de nas me tog de blangs nas slob ma'i spyi bor bcings la/ sems dpa' stobs chen khyod kyis ni/ /'dir ni rab tu gzung bar mdzod/ /ces brjod do/ /de nas slob ma'i snying gar zla ba la bdag po dang / dpral bar raM dang / </text></item>
<item><p>66a.6</p><section></section><text>mig gnyis la oM gnyis 'bar ba dang bcas pa rnam par bsgoms te/ oM de ring rdo rje sems dpa' nyid/ /khyod kyi mig ni 'byed par brtson/ /mig ni thams cad phye bas na/ /bla na med pa rdo rje'i mig /ces brjod cing mig ras bsal nas/ kye rdo rje ltos shig</text></item>
<item><p>66a.7</p><section></section><text>ces brjod cing / lha'i mtshan dang bcas pa'i gnas bshad par bya'o zhes pa slob ma gzhug pa'o/ /de'i rjes la yon phul ba'i slob ma phyag 'tshal ba sngon du 'gro bas/ pus mo sa la btsugs te thal mo sbyar la/ byang chub rdo rjes sangs rgyas rnams/ /ji ltar</text></item>
<item><p>66b.1</p><section></section><text>mchod chen stsal ba ltar/ /bdag kyang skyob pa'i don gyi phyir/ /nam mkha'i rdo rje deng bdag stsol/ /zhes pas gsol ba 'debs pas kha nas bcug ste/ rdo rje'i lam nas bton pa lha mo'i pad+mar bzhag la/ skad cig la stong pa nyid kyis bar ma chad par hUM las skyes pa'i</text></item>
<item><p>66b.2</p><section></section><text>bde mchog gi sku phyag gnyis pa shes rab dang bcas pa mi bskyod pa'i rang bzhin la rang gi snying ga'i sa bon gyi 'od zer gyis spyan drangs pa'i de bzhin gshegs pa la sogs pa'i shes rab dang bcas pa chags pa chen por zhu bar gyur pa rnam par snang mdzad kyi sgo nas nang du bcug</text></item>
<item><p>66b.3</p><section></section><text>ste/ rdo rje'i lam nas byung ba kun rdzob khu ba'i rang bzhin rnams kyis dbang bskur bar bsams nas/ pad+ma las phyi rol du byas pa de la de rnams nyid dang / de las 'thon pa'i phyag dang zhabs la sogs pa gzugs can rnam pa sna tshogs pa'i mchod pa dang bkur sti</text></item>
<item><p>66b.4</p><section></section><text>rnams kyis dbang bskur ba dang mchod par bsgom zhing / rnam par rgyal ba la sogs pa'i bum pa nas blugs pa pad+ma'i snod na gnas pa'i chu yis/ hUM las skyes pa hUM yig gis byin gyis brlabs pa'i rdo rje las skyes pa'i mi bskyod pa rang gi sa bon gyi 'od zer gyis</text></item>
<item><p>66b.5</p><section></section><text>spyan drangs pa'i ye shes sems dpa' dang gcig tu gyur par bltas nas yang dag par mchod de/ de yongs su gyur pa las lag pa g.yas par bzung ba'i yal 'dab rdo rje dang bcas pa'i rtse mos te/ rnal 'byor ma rnams kyis glu len par bsam shing / bkra shis</text></item>
<item><p>66b.6</p><section></section><text>kyi glu sngon du 'gro bar/ rdo rje chen po'i dbang bskur ni/ /khams gsum pa yis phyag byas pa/ /sangs rgyas kun gyi gsang gsum gyi/ /gnas las byung ba sbyin par bya/ oM tsakra bI ra twaM a b+hi Shiny+tsa mi/ zhes brjod cing dbang bskur bar bya'o zhes pa chu'i'o/ /de nas/ </text></item>
<item><p>66b.7</p><section></section><text>cod pan 'jig rten gsum rgyal srid/ /sems can kun gyi don bsgrub pa'i/ /rdo rje sems dpa' yon tan gnas/ /thugs rje che mnga' bdag la stsol/ /zhes gsol ba 'debs su bcug nas/ aM las skyes shing des byin gyis brlabs pa'i rin po che yongs su</text></item>
<item><p>67a.1</p><section></section><text>gyur pa las/ rin chen 'byung ldan gyi sku ye shes sems dpa' dang gcig tu gyur pa'i slob ma dang / de bzhin du cod pan rin chen 'byung ldan yongs su gyur pa rnam par bsams te/ oM sarba bud+d+ha zhes pa la sogs pa bcom ldan 'das ma dang / </text></item>
<item><p>67a.2</p><section></section><text>bcom ldan 'das kyi snying po la sogs pa'i sngags rnams brjod cing / slob ma'i mgo la bskon par bya'o zhes pa cod pan no/ /de nas/ gang gis bdag gi ma rig pa/ /bsal nas ye shes thob 'gyur ba'i/ /ye shes lnga yi rang bzhin brjod/ /rdo rje'i brtul</text></item>
<item><p>67a.3</p><section></section><text>zhugs bdag la stsol/ /zhes pa gsol ba 'debs pa la dzr-iM las skyes shing des byin gyis brlabs pa'i pad+ma yongs su gyur pa las snang ba mtha' yas kyi sku ye shes sems dpa' dang dbyer med pa'i slob ma dang / de bzhin du rdo rje yang snang ba mtha' yas kyi skur</text></item>
<item><p>67a.4</p><section></section><text>yongs su gyur par bsams te/ slob ma'i lag pa g.yas par gtad la/ de ring he ru ka dpal dang / /dpa' mo rnams kyis khyod dbang bskur/ /'di de sangs rgyas kun rdo rje/ /rab tu grub phyir khyod kyis zung / /zhes brjod par bya'o zhes pa rdo rje'o/ /de nas/ </text></item>
<item><p>67a.5</p><section></section><text>gang zhig thob pas thams cad du/ /bdag ni rmad byung ldan gyur pa/ /shes rab pha rol phyin rang bzhin/ /dril bu'i dbang bskur bdag la stsol/ /zhes gsol ba 'debs pa la/ khaM las skyes shing des byin gyis brlabs pa'i ral gri yongs su gyur pa las/ don</text></item>
<item><p>67a.6</p><section></section><text>yod grub pa'i sku ye shes sems dpa' dang dbyer med pa'i slob ma dang / de bzhin du dril bu yang don yod grub pa yongs su gyur par bsams te/ slob ma'i lag pa g.yon par/ 'di de rnal 'byor ma kun gyi/ /dril bu dbyangs kyi rjes 'gror bshad/ /byang chub mchog</text></item>
<item><p>67a.7</p><section></section><text>tu rgyal ba bzhed/ /khyod kyis kyang ni rtag tu zung / zhes brjod cing gtad nas rdo rje dang rdo rje dril bu ldan pa'i lag pa dag gis lte bar 'khyud pa'i tshul byed du gzhug go zhes pa dril bu'o/ /de nas/ bdag la bsam min chos kyi snod/ /dam pa dbang bskur bdag gis mdzod/ /</text></item>
<item><p>67b.1</p><section></section><text>ces pas gsol ba 'debs pa la b+h+rUM las skyes shing des byin gyis brlabs pa'i 'khor lo yongs su gyur pa las/ rnam par snang mdzad kyi sku ye shes sems dpa' dang dbyer med pa'i slob ma bsams te/ de'i spyi bor rang gi rdo rje dril bu dang bcas pa rang gi lag pa</text></item>
<item><p>67b.2</p><section></section><text>gnyis kyis bzung nas/ oM shrI tsakra a d+hi pa ti shrI he ru ka bI ra twaM a b+hi Shiny+tsa mi/ che ge rdo rje khyod ces pa ming ngo / /de la rdo rje sems dpa'i ming ni/ /mchog gi dang po dang / dpe med dang / dga' ba dang / ro mnyam pa dang / rnam par rgyal ba dang / a la la dang / sems</text></item>
<item><p>67b.3</p><section></section><text>dpa' dang / bde ba chen po dang / yan lag med pa dang / /ye shes dang / lhan cig skyes pa'i rdo rje rnams te/ rdo rje'i sgra ni so sor 'brel par bya'o/ /de bzhin gshegs pa drug gi ming rnams la de ltar ro/ /mi bskyod pa'i bzhad pa dang / rnam par sgeg pa dang / dga'</text></item>
<item><p>67b.4</p><section></section><text>bral dang / rol pa dang / 'gying ba dang / rang byung dang / zhe sdang dang / he dang snying rje dang / thugs dang / hUM mdzad dang / mi bskyod rdo rje rnams so/ /rnam par snang mdzad kyi oM mdzad dang / rtag pa dang / de bzhin gshegs pa dang / sgyu ma dang / sangs rgyas dang / gzugs</text></item>
<item><p>67b.5</p><section></section><text>dang / sku rdo rje rnams so/ /rin chen 'byung ldan gyi rin chen dang / yid bzhin nor bu dang / mkha' 'gro dang / nam mkha' dang / gzi brjid dang / nyi ma dang / 'od zer dang / nga rgyal rdo rje rnams so/ /snang ba mtha' yas kyi/ 'dod chags dang / spyan ras gzigs dang / </text></item>
<item><p>67b.6</p><section></section><text>chos dang / pad+ma dang / rdo rje myu gu dang / pad+ma'i myu gu dang / snying rje myu gu dang / mchog dga' dang / shin tu dga' ba'i dga' ba dang / mtha' yas dang / gsung rdo rje rnams so/ /don yod grub pa'i don yod dang / rta mchog dang / dam tshig dang / pha rol</text></item>
<item><p>67b.7</p><section></section><text>tu phyin pa dang / las dang / rlung dang / reg bya dang / phrag dog rdo rje rnams so/ /bud med rnams kyi rdo rje sems ma'i/ rdo rje shugs ma dang / rdo rje rnam sgeg mo dang / rdo rje myos ma dang / rdo rje kong ka na dang / rdo rje bzhin drangs ma dang / rdo rje ba dan ma dang / rdo rje phreng ba ma</text></item>
<item><p>68a.1</p><section></section><text>dang / rdo rje 'byung ma rnams so/ /mi bskyod pa'i/ rdo rje bdag med ma dang / rdo rje phyag ma dang / rdo rje phreng ba ma dang / rdo rje 'ong ma dang / rdo rje mA ma kI dang / rdo rje dga' ma zhes pa'o/ /rnam par snang mdzad kyi/ mkha' 'gro ma dang / rdo rje dkar mo dang / </text></item>
<item><p>68a.2</p><section></section><text>rdo rje sgeg mo dang / rdo rje spyan ma dang / gti mug dga' ma zhes pa'o/ /rin chen 'byung ldan gyi/ rdo rje do shal ma dang / rdo rje dbugs 'byin ma dang / rdo rje 'bar ma dang / rdo rje phreng ba ma dang / rdo rje nam mkha' ma dang / nam mkha' dga' ma zhes pa'o/ /snang ba mtha'</text></item>
<item><p>68a.3</p><section></section><text>yas kyi/ rdo rje 'dod chags ma dang / rdo rje glu ma dang / rdo rje bde ba e ma dang / rdo rje ro langs ma dang / rdo rje blo gros ma dang / rdo rje bzhad ma dang / rdo rje gos dkar mo dang / 'dod chags dga' ma zhes pa'o/ /don yod grub pa'i/ rdo rje snyems ma dang / rdo rje sgyu ma dang / </text></item>
<item><p>68a.4</p><section></section><text>rdo rje rgod ma dang / rdo rje sgrol ma dang / rdo rje gar gyi dbang phyug ma dang / rdo rje dam tshig ma dang / rdo rje dga' ma zhes bya'o/ /thams cad du gsungs pa'i cod pan la sogs pa rnams dang / 'chad par 'gyur ba'i dbang bskur ba rnams la yang nam mkhar bzhugs pa'i de</text></item>
<item><p>68a.5</p><section></section><text>bzhin gshegs pa la sogs pa phyag na ye shes kyi bdud rtsis gang ba'i bum pa thogs pa rnams kyis slob ma la dbang bskur bar blta zhing / bkra shis kyi glu sngon du 'gro bas/ rdo rje chen po'i dbang bskur ni/ /zhes pa la sogs pa brjod cing chu'i dbang bskur ltar dbang bskur</text></item>
<item><p>68a.6</p><section></section><text>bar bya'o/ /slob dpon gyi sdom pa don du mi gnyer na thun mong gi sdom pa sngon du 'gro bar rim pa de dag nyid kyis ma rig pa bsal ba las ye shes lnga thob pa'i rgyur gyur par sbyin par bya ste/ de las de dag bya ba dang spyod pa'i rgyud nyid kyi nyan pa dang 'chad pa la sogs pa'i skal ba can</text></item>
<item><p>68a.7</p><section></section><text>du 'gyur ro/ /de gsungs pa rdo rje phreng bar/ sangs rgyas lnga ni rnam dag pa'i/ /dbang bskur thob par byed pa des/ /ma rig bsal ba'i rim pa las/ /ye shes lnga rnams thob par 'gyur/ /zhes pa'o/ /don du gnyer ba la ni/ sdom pa gnyis ka sngon du 'gro bar/ de dag</text></item>
<item><p>68b.1</p><section></section><text>'chad par 'gyur ba rnams kyang sbyin par bya'o zhes pa'o/ /de nas/ sngags kyi dbang bskur ye shes mchog /grub pa ster ba bdag la stsol/ /zhes gsol ba 'debs pa'i slob ma'i phyir/ rang nyid bcom ldan 'das kyi snying po'i sngags brgya rtsa brgyad bzlas te/ ri bong</text></item>
<item><p>68b.2</p><section></section><text>can gyi zhal bkang nas/ /rnam par sbyangs pa sngags kyi sku/ /dngos grub ster ba slob ma'i phyir/ /bla ma'i zhal brgyud pa las sbyin/ /zhes pa byin nas/ sngags brjod par bya ste/ bdag gis stsal gyis bcom ldan 'das/ /'di la nye bar mdzad du gsol/ /zhes brjod do/ /slob</text></item>
<item><p>68b.3</p><section></section><text>mas kyang / bdag gis bzung gis bcom ldan 'das/ /bdag la nye bar mdzad du gsol/ /zhes pa 'dis bzung nas lan gsum bzlas par bya'o zhes pa sngags kyi dbang ngo / /de nas ye shes lnga'i rang bzhin zhes pa'i tshigs su bcad pas gsol ba 'debs pa'i slob ma rdo rje</text></item>
<item><p>68b.4</p><section></section><text>sems dpa'i gzugs su bsgom pa la/ 'di ni sangs rgyas thams cad de/ /he ru ka dpal phyag na gnas/ /he ru ka dpal brtul zhugs brtan/ /khyod kyis kyang ni rtag tu zung / /zhes pa brjod cing rdo rje gtad par bya'o/ /des kyang oM sarba ta thA ga ta sid+d+h+ya badzra sa ma ya tiSh+Tha e</text></item>
<item><p>68b.5</p><section></section><text>Sha shwaM d+ha ra yA mi/ oM hIHhi hi hi hi hUM zhes brjod cing blang bar bya'o zhes pa rdo rje'i brtul zhugs so/ /de nas/ gang gi spyod pa sbyang slad du/ /sna tshogs bsam pa'i dbye ba yi/ /sems can kun don sgrub pa'i thabs/ /spyod pa'i brtul zhugs bdag la stsol/ /zhes gsol</text></item>
<item><p>68b.6</p><section></section><text>ba 'debs pa bcom ldan 'das kyi skur byas pa las/ bcom ldan 'das kyi snying po'i sngags lan gsum bzlas pa'i kha T+wAM ga dang / Da ma ru dang pad+ma'i snod rnams/ /kha T+wAM ga dang cang te'u snod/ phyi dang nang du yang dag gnas/ /he ru ka dpal phyag rgya 'di/ /sbyin gyis dpa'</text></item>
<item><p>68b.7</p><section></section><text>bos gzung bar mdzod/ /ces brjod nas sbyin par bya'o zhes pa spyod pa'i brtul zhugs so/ /de nas/ de ring sangs rgyas rigs su zhugs/ /mgon pos bdag ni lung bstan mdzod/ /ces pa gsol pa 'debs pa bcom ldan 'das kyi skur dmigs la rang nyid de bzhin</text></item>
<item><p>69a.1</p><section></section><text>gshegs pa'i spyod lam byas te/ rang gi snam sbyar gyi grwa g.yon pa'i khu tshur gyis snying gar bzung zhing g.yas pa mi 'jigs pa'i phyag rgya byas nas/ 'khor lo gsum gyi dbang phyug bdag /sangs rgyas kun gyi rang bzhin nyid/ /he ru ka dpal zhes</text></item>
<item><p>69a.2</p><section></section><text>bdag gis/ /de bzhin gshegs pa khyod lung bstan/ /dpal he ru ka zhes bya ba'i de bzhin gshegs par 'grub bo/ /sa ma ya s+t+waM b+hur b+hu ba swAM/ khams gsum rgyal srid chen po'i bdag /yon tan 'byung gnas dpal dang ldan/ /grong khyer mchog tu bdud kyi tshogs/ /</text></item>
<item><p>69a.3</p><section></section><text>thams cad btul nas khyod zhugs so/ /zhes brjod de lung bstan par bya'o zhes pa lung bstan pa'o/ /de nas/ 'gro ba'i bya ba mtshan ma med/ /de ltar gang gis byed 'gyur ba/ /phyir mi ldog pa'i dbang bskur che/ /dpa' bo chen pos bdag la stsol/ /zhes gsol ba 'debs</text></item>
<item><p>69a.4</p><section></section><text>pa'i slob ma khri la sogs pa'i gdan la bzhag ste/ rdo rje sems dpa'i skur rnam par bsgoms nas/ chu yi dbang las gsungs pa'i cho gas dbang bskur la mi bskyod pa cod pan du bsgom zhing / gzhan de bzhin gshegs pa dang lha mo rnams ye shes sems dpa'i tshul gyis de nyid</text></item>
<item><p>69a.5</p><section></section><text>du bstims te/ oM su pra tiSh+Tha badzre swA hA/ zhes byin gyis brlabs la me tog la sogs pa mchod pa thams cad kyis mchod par bya'o zhes pa phyir mi ldog pa'o/ /de nas rjes su gnang ba sbyin par bya ste/ de nyid rig pa'i rnal 'byor pa/ /mi bya cung zad yod ma yin/ /dpa' bo de</text></item>
<item><p>69a.6</p><section></section><text>nyid shes de nas/ /'dod pa lnga po rnams la spyod/ /dpa' bo kun gyi rang bzhin bdag /lha mo kun gyi bdag nyid rang / /de phyir bdag gi bya ba kun/ /bdag nyid he ru ka dpal mchod/ /gzugs brnyan rang bzhin sems can rnams/ /rten cing 'brel 'byung chos can te/ /</text></item>
<item><p>69a.7</p><section></section><text>de ltar khams gsum pa rig nas/ /sems can don ni mnyam med kyis/ /zhes pa rjes su gnang ba'o/ /de nas bya ba byas pa yi/ /slob mas bla mar yon phul te/ /bstod cing bdag nyid kun btud nas/ /skye bo dam pa bsdu bar bya/ de nas/ ston pa skyabs med pa</text></item>
<item><p>69b.1</p><section></section><text>yi skyabs/ /bde mchog 'khor lo bdag skyobs shig /rgyu med par ni snying rje che/ /mgon med mgon po bka' drin mdzod/ /ji ltar bdag nyid chen po khyed/ /khyab bdag de ltar bdag kyang mdzod/ /'khor ba 'dam gyi tshogs nang du/ /bying ba skyabs med bdag</text></item>
<item><p>69b.2</p><section></section><text>skyobs mdzod/ /ces slob mas gsol ba btab ste/ bla ma la slob mas phul ba'i dam tshig can ma/ gzugs la sogs pa dang ldan pa/ yol ba la sogs pa skye bos dben par byas pa'i phyogs su rdo rje phag mo'i gzugs dang / bdag nyid dpal bde mchog</text></item>
<item><p>69b.3</p><section></section><text>gi gzugs su bsgrubs te/ pad+ma dang rdo rje'i 'du byed sngon du 'gro bar/ oM sarba ta thA ga ta a nu rA ga Na badzra swa b+hA wa At+ma ko\u0f85 haM/ zhes brjod nas snyoms 'jug bya zhing snying ga'i sa bon gyi 'od zer gyis spyan drangs pa'i spyan la sogs pa dang snyoms par zhugs pa'i</text></item>
<item><p>69b.4</p><section></section><text>rnam par snang mdzad la sogs pa de bzhin gshegs pa rnams bdag nyid la bcug la chags pa chen pos zhu bar gyur pa rang gi byang chub kyi sems dang lhan cig a wa d+hU tI nas song ba rdo rje nor bur brtan par byas nas/ lhan cig skyes pa rjes su myangs te rdo rje nor bu</text></item>
<item><p>69b.5</p><section></section><text>las 'thon pa/ de bzhin gshegs pa'i khu ba'i rang bzhin rang gi byang chub kyi sems kyi khu ba de mthe bong dang ming med dag gis rdo rje nor bu pad+ma las phyir phyung ste btsir nas/ gsung rdo rje'i rang bzhin gyi slob ma'i khar mig ras la sogs pas ji ltar de'i spyod yul du gyur</text></item>
<item><p>69b.6</p><section></section><text>pa ma yin par/ 'di de dpa' bo lha mo yi/ /dam tshig rmad byung chen po ste/ /khams lnga po ni ro gcig pa'i/ /bde ba dam pa myang bar gyis/ /'das pa'i rdo rje 'dzin sogs kyis/ /ji ltar sangs rgyas sras dbang bskur/ /de bzhin byang chub sems bzang pos/ /</text></item>
<item><p>69b.7</p><section></section><text>mnyes shing khyod la dbang bskur bya/ /zhes pa dang / bcom ldan 'das kyi snying po'i sngags kyang brjod cing sbyin par bya'o/ /des kyang rnam par snang mdzad la sogs pa de bzhin gshegs pa thams cad 'dus pa'i blos/ a ho ma hA ta a ti su khaM/ ston pa'i bka' lags</text></item>
<item><p>70a.1</p><section></section><text>zhes brjod cing btung ngo / /shes rab kyang langs la gos med pa nyid du rang gi chu skyes la gnas pa'i sbrang rtsi'i thig le de'i khar gzhug par bya zhing / des kyang de bzhin du btung bar bya'o zhes pa gsang ba'o/ /de'i rjes la/ dngos grub thams cad sdud pa</text></item>
<item><p>70a.2</p><section></section><text>yi/ /dbang bskur bdag la sbyin par mdzod/ /ces gsol ba 'debs pa'i slob ma la/ de'am shes rab gzhan dam tshig dang sdom pa la gnas pa/ gzugs dang lang tsho dang ldan pa/ de yi g.yon logs su gzhag ste/ phyag rgya chen po'i lha mos ni/ /bde ba mtha'i</text></item>
<item><p>70a.3</p><section></section><text>yas ster ba mo/ /gzung phyir bu yis thams cad du/ /bla na med pa'i mchod pa gyis/ /zhes gtad par bya'o/ /des kyang / lha mo de nyid ye shes mchog /shin tu grub phyir bdag la stsol/ /zhes gsol ba btab pas/ byang chub sa bon bza' ba las/ /dpa' bo khyod ni</text></item>
<item><p>70a.4</p><section></section><text>spro'am ci/ /rigs lnga las ni yang dag 'khrungs/ /rig ma gus par yang dag mchod/ /dri chu sha khrag la sogs pa/ /da lta rab tu spyad par gyis/ /gzhan yang ji ltar 'dod pa yis/ /dam tshig bzang po bu khyod smros/ /zhes slob ma la smra bar bya'o/ /des kyang / byang chub</text></item>
<item><p>70a.5</p><section></section><text>sa bon bza' ba la/ /lha mo bdag gis cis mi spro/ /rtag tu spyod par cis mi gus/ /bud med pad+ma cis mi mchod/ /ces smra bar bya'o/ /des kyang gur gum la sogs pa dri bzang pos byugs pa gos dang bral ba'i chu skyes ston cing / e ma bdag gi pad+ma 'di/ /bde ba thams</text></item>
<item><p>70a.6</p><section></section><text>cad yang dag ldan/ /cho ga yis ni gang bsten pa/ /bdag ni de yi mdun na gnas/ /rdzogs pa'i sangs rgyas mnyes byed sogs/ /pad+mar bya ba ji bzhin gyis/ /rang nyid bde chen rgyal po ste/ /'di nyid du ni rtag tu bzhugs/ /zhes pa dang / b+hany+dza mo k+Sha hoHces brjod cing bstan</text></item>
<item><p>70a.7</p><section></section><text>par bya'o/ /de nas sgrub pa po rang nyid bde mchog gi sku dang / rdo rje phag mo'i gzugs su bskyed nas/ rdo rje dang chu skyes kyi 'du byed sngon du 'gro bar pad+ma'i snying por gnas pa'i rtsa mdzub mo dang lce'i rtse mor hrIH yig gis byin gyis brlabs pas bskul nas/ 'dar ba la sogs</text></item>
<item><p>70b.1</p><section></section><text>pa byung ba na de dang lhan cig /oM shI shI shI ho ho ho swA hA zhes pa'i sngags brjod cing / oM sarba ta thA ga ta a nu rA ga Na badzra swa b+hA ba At+ma ko\u0f85 haM/ zhes brjod la snying ga'i sa bon gyi 'od zer gyis spyan drangs pa'i de bzhin gshegs pas lus byin gyis brlabs te dga' bar</text></item>
<item><p>70b.2</p><section></section><text>bya'o/ /de ltar bla mas gdams ngag las nus pa ji lta bar byang chub kyi sems bzung ste/ dga' ba la sogs pa'i dbye ba nye bar dmigs la/ lhung ba ni chu skyes las ro ma nyid blangs nas bza' bar bya'o/ /de nas bcom ldan 'das dgyes ma/ /b+hany+dza mok+Sha'i sngags brjod</text></item>
<item><p>70b.3</p><section></section><text>ma/ /spyi bor rkang pa g.yon pa bzhag /rjes su gnang ba bstan par bya/ /bu khyod de ring nas brtsams te/ /ji srid byang chub snying po'i bar/ /sems can kun don rmi lam bzhin/ /bdag nyid kun gyis bsgrub par mdzod/ /ces pa shes rab ye shes so/ /de'i rjes la</text></item>
<item><p>70b.4</p><section></section><text>shes rab las nyams su myong ba de nyid yan lag bdun dang ldan par bsgom pa'i phyir du nye bar bstan par bya'o zhes pa bzhi pa'o/ /de'i rjes la shes rab de'i lag pa slob ma'i lag par gtad de/ de gnyis ka rang gi lag pa g.yon pas bzung nas/ lag pa g.yas pa rdo rje dang</text></item>
<item><p>70b.5</p><section></section><text>bcas pa slob ma'i spyi bor bzhag la/ khyed rnams dpang por gyur pa 'dir/ /bdag gis 'di la 'di gtad do/ /zhes de bzhin gshegs pa dpang por bya ste/ rig ma 'di ni spangs nas khyod/ /thabs gzhan gyis ni sangs rgyas min/ /'di de sangs rgyas thams cad kyi/ /</text></item>
<item><p>70b.6</p><section></section><text>rig ma'i brtul zhugs bla na med/ /brtul zhugs rnams kyi mchog gi mchog /mnyes gshin rig ma'i brtul zhugs spyod/ /rmongs pa gang zhig 'da' bar byed/ /de la mchog gi dngos grub med/ /ces brjod cing rig ma'i brtul zhugs sbyin par bya'o/ /zhes pa rig</text></item>
<item><p>70b.7</p><section></section><text>ma'i brtul zhugs so/ /gsungs pa'i dbang bskur bzhi rnams kyis/ /gang tshe brtul zhugs can dbang bskur/ /bsam gyis mi khyab chos thob slad/ /de tshe de nyid la de 'dir/ /zhes pa'o/ /le'u bco brgyad pa'i rnam par bshad pa'o// //dus kyi nges pa ji lta</text></item>
<item><p>71a.1</p><section></section><text>bu/ /de bzhin 'chi ba slu ba yang / /zhes zhus pa'i lan gdab pa'i don du gsungs pa/ de nas zhes pa la sogs pa'o/ /sngar gsungs pa ni rlung tsam la brten pa las gtso bor dus su 'chi ba'i mtshan nyid do/ /'di ni rang gi lus dang de'i phyi rol la brten</text></item>
<item><p>71a.2</p><section></section><text>pa phal cher dus ma yin pa la 'chi ba'i mtshan nyid do zhes pa khyad par te go sla'o/ /ji lta'i gdams ngag ldan rnams kyis/ /zhes pa nye bar bstan pa las mi 'da' ba'i rim pas/ rab tu sbyor ba'i nor bu dang / sngags dang sman rnams kyis so/ /de bzhin du de nyid kyis</text></item>
<item><p>71a.3</p><section></section><text>zhes pa bsgoms pas so/ /chos kyis zhes pa sbyin pa la sogs pa byas pas so/ /gang gi tshe 'chi ba bzlog par ma nus na/ de'i tshe rnal 'byor pas 'pho ste lus spang bar bya'o zhes gsungs pa/ gzhan yang zhes pa la sogs pa'o/ /dbyung dang dgang pa'i sbyor ba yis/ /</text></item>
<item><p>71a.4</p><section></section><text>zhes pa gtod dang 'gengs pa'i sbyor bas so/ /sna tshogs zhes pa phyi dang nang gi 'chi ba'i rtags nye bar dmigs pa na'o/ /dbugs zhes pa rlung dag go/ /chad cing chad gyur te zhes pa rang gi gnas 'dor ba'o/ /de nyid gsungs pa 'chi ba'i dus zhes pa la sogs pa'o/ /</text></item>
<item><p>71a.5</p><section></section><text>phyung nas 'pho ba zhes pa lus las byung nas 'pho ba ste/ rnam par shes pa gshegs pa'o/ /sgo dgu zhes pa mig gnyis dang rna ba gnyis dang sna bug gnyis dang kha dang rtags dang gsang ba ste/ sgo dgur grags pa rnams so/ /rab tu zhi bas zhi bar 'gyur/ /zhes pa bum pa</text></item>
<item><p>71a.6</p><section></section><text>can goms pa las rlung brtan par gyur pa na brtan par skye bar 'gyur ro zhes pa'i don to/ /rnam shes 'phrog pa zhes pa rnam par shes pa gshegs pa'o/ /gzhan du pha rol bgrod pa yis/ /zhes pa rang dbang du gyur pa'i rnal 'byor pa rnams kyi tshul dang rnam pa zhes dgongs pa'o/ /</text></item>
<item><p>71a.7</p><section></section><text>bskyed pa dang rdzogs pa'i rim pa la brtan pa thob pa rnams kyis da ltar byung ba'i lus 'dis phyag rgya chen po mngon du byas pas 'ga' yang 'jigs pa mi srid do/ /de nyid kyi phyir thabs 'di cig shos kyi'o/ /A li kA li zhes pa sna bug g.yon dang g.yas kyi rlung dag go/ /phyed bcas</text></item>
<item><p>71b.1</p><section></section><text>yi ge zhes pa hi dang dbyangs spangs pa'i ka yig go/ /rlung gi sa bon yaM yig go/ /rnam shes bzhon pa rlung yin te/ /zhes pa rnam par shes pa'i rlung ngo / /rlung gi sgo ni zhes pa rlung gi sgo yin te/ bsams pa yis zhes pa rnam par bsgom zhes pa lhag ma'o/ /'dir gdams ngag 'di</text></item>
<item><p>71b.2</p><section></section><text>yin te/ dang por re zhig las gzhan med par mnyam par gzhag ste/ tshangs bug tu k+ShuM/ de 'og tu hUM/ smin ma'i dbus su hUM/ bde ba chen po'i chu skyes kyi ze'u 'bru la haM/ mgrin pa'i bu gang suM/ rtags la s+m+chuM/ bshad bar k+ShuM/ rna ba dang sna'i bu ga rnams la yuM/ zhes pa'i sa</text></item>
<item><p>71b.3</p><section></section><text>bon 'di rnams rnam par bsgoms te/ lte ba'i rtsa bar yaM gi gzugs gtum mo'i 'od zer gyi lcags kyu dang / dgang ba la sogs pas kyang spyi bo la sogs pa gnas nyi shu rtsa bzhi rnams las yang dag par bkug pa gnas bcur gnas pa'i rlung gsang ba'i 'khor lo gong bur</text></item>
<item><p>71b.4</p><section></section><text>gyur pa rnams kyis so/ /de bzhin du sbar ba'i gtum mo 'bar ba'i lcags kyu snying ga'i rlung gi dkyil 'khor la sbyar te/ yuM zung las skyes pa'i dkyil 'khor gnyis kha sbyar ba'i hUM/ sems kyi steng 'og tu gnas pa'i sngags bla ma'i gdams ngag gis bzlas par bya'o/ /de</text></item>
<item><p>71b.5</p><section></section><text>nas nges pa'i phyi dang nang gi 'chi ba'i rtags kyis 'chi bar nges nas 'pho ba bya'o/ /gal te tshe yod kyang rnam par shes pa gshegs na dmyal ba la sogs par skye bar 'gyur ro/ /gang dang zhes pa grol ba'i dngos grub rab tu ster ba rnam par shes pa'o/ /lte ba zhes pa lte ba la song na</text></item>
<item><p>71b.6</p><section></section><text>'dod pa la spyod pa'i lhar 'gyur ro/ /thig le yis zhes pa smin ma'i bu ga ste/ gzugs can lus zhes pa gzugs la spyod pa'o/ /steng gi zhes pa tshangs bug gi ste/ gzugs med khams su ste zhes gzugs med pa la spyod pa'o/ /de ni bzang por 'gro dbye ba'o/ /zhes pa</text></item>
<item><p>71b.7</p><section></section><text>bzang por zhes nye bar mtshon pa ste/ 'gro ba bzang po ma yin pa'i gnas su 'gro ba'i dbye ba yang shes par bya'o zhes pa mdor bstan nas/ rgyas par ston pa gnod sbyin zhes pa la sogs pa'o/ /grol ba rnams kyi zhes pa 'phos nas 'gro ba rnams kyis te/ de rnams rang 'dod par</text></item>
<item><p>72a.1</p><section></section><text>'pho ba'i phyir ro/ /'chi ba dus la bab na ste zhes pa 'chi ba'i dus la bab pa nyid na 'pho bar bya'o zhes pa'i don to/ /le'u bcu dgu pa'i rnam par bshad pa'o// //dus bzhi'i yan lag ji tsam zhig /ces pa la sogs pa zhu ba gnyis kyi lan gdab</text></item>
<item><p>72a.2</p><section></section><text>pa'i phyir gsungs pa/ de nas zhes pa la sogs pa'o/ /bskal pa zhes pa bar gyi bskal pa'o/ /stong phrag nyi shu rtsa brgyad ces pa stong phrag nyi shu lhag pa'i stong phrag brgyad rnams so/ /de'i phyir stong phrag nyi shu lhag pa'i 'bum phrag bcu bdun ni rdzogs ldan gyi tshad do/ /de ltar</text></item>
<item><p>72a.3</p><section></section><text>gzhan du bcu pa las/ pha rol mtshams kyi tshad dang bcas pa'o/ /mgon po zhes pa gnod sbyin gyi sde dpon nyid las phyag na rdo rje la bos pa'o/ /le'u nyi shu pa'i rnam par bshad pa'o// //spyod pa ji ltar spyad par bgyi/ /zhes zhus pa'i lan gdab pa'i phyir gsungs pa/ de nas</text></item>
<item><p>72a.4</p><section></section><text>zhes pa la sogs pa'o/ /pha rol son zhes pa 'khor ba'i rgya mtsho'i pha rol du 'gro ba'i rgyu nyid kyis rgyu la 'bras bu nye bar btags pa'i phyir ro/ /yang na gang pha rol tu 'gro ba'i zhes pa ste/ de rnams kyi pha rol son pa'o/ /gang gis zhes pa spyod pas so/ /grub pa'i mthar zhes</text></item>
<item><p>72a.5</p><section></section><text>pa grub pa'i mthar thug pa phyag rgya chen po'i dngos grub ste/ sgrub pa po zhes sgrub pa po yis so/ /thun mong zhes pa bya ba'i rgyud la sogs pa rnams la'o/ /bla ma dam pa zhes pa bla ma dam pa las te/ bsnyen bkur te zhes bsnyen bkur byas pa las so/ /'dir bsdus pa'i don 'di</text></item>
<item><p>72a.6</p><section></section><text>yin te/ cho ga ji lta ba bzhin bla ma mnyes par bya ste/ bskyed pa dang rdzogs pa'i rim pa man ngag dang bcas pa la goms pa phul du byung ba thob pa gzhan rjes su 'dzin pa dang / tshar gcod nus pa nor la sogs pa rang rang gi lus kyi mthar thug pa gtong zhing ma chags pa'i rnal</text></item>
<item><p>72a.7</p><section></section><text>'byor pas/ bla ma dang bcom ldan 'das dpal bde mchog la sogs pa la gsol ba btab cing rjes su gnang bas spyod pa rnam pa gsum po rnams kyis gang yang rung ba brtsam par bya'o/ /de la spros pa med pa'i spyod pa spyad pa'i dbang du byas nas gsungs pa/ sngon du zhes pa</text></item>
<item><p>72b.1</p><section></section><text>la sogs pa ste go sla'o/ /shes rab thabs bdag ces pa bsgyur ba la sogs pa thob pa'i shes rab dang lhan cig go/ /yang na mi mnyam pa zhes pa smyon pa'i spyod pa'o/ /lhan cig min par zhes pa 'dir 'du 'dzi rgyu ba dang / phyag rgya dang gnas pa dang / yid la byed pa med</text></item>
<item><p>72b.2</p><section></section><text>pa nyid du byas te'o/ /de nyid 'dab ma bskyod pa bzhin du zhes 'chad par 'gyur ro/ /gcig pu zhes pa phyi rol gyi yan lag ma dang bral ba'o/ /gcig pu'i yid ces pa brtsams pa'i spyod pa las gzhan gyi sems med pa'o/ /bzo yi khang pa sbas pa'i gnas/ /zhes pa de ltar</text></item>
<item><p>72b.3</p><section></section><text>gyur pa'i brtul zhugs 'di la bza' ba dang bsod snyoms kyi don du yang mi smra ba'i phyir smyon pa'i spyod pa las khyad par 'phags so/ /de nyid gsungs pa/ thub pa'i rnal 'byor gyis gnas bya/ /zhes pa'o/ /'o na lus ji ltar gzung bar bya zhe na gsungs pa/ bza' ba zhes pa la</text></item>
<item><p>72b.4</p><section></section><text>sogs pa'o/ /slong mos gnas pa zhes pa bsod snyoms kyis gnas par bya'o/ /le'u nyi shu rtsa gcig pa'i rnam par bshad pa'o// //rnal 'byor pa'i rgyud ni du zhes pa la sogs pa zhu ba bzhi pa'i lan gdab pa'i phyir gsungs pa/ de nas zhes pa la sogs pa'o/ /theg chen gyi</text></item>
<item><p>72b.5</p><section></section><text>zhes pa theg pa chen po'i las te/ gzhan zhes pa nyan thos kyi theg pa'i'o/ /'di rnams thams cad gsungs pa ni 'di dag thams cad la gsungs pa rnams/ thub dbang zhes pa thub pa'i dbang po rnams kyis te/ sku gsum rang bzhin can zhes pa sku gsum gyi rang bzhin</text></item>
<item><p>72b.6</p><section></section><text>can rnams kyis so/ /bde bar gshegs pa'i bstan pa zhes pa nye bar bsdu ba ste/ 'di lta bur gyur pa ni bde bar gshegs pa'i bstan pa'o zhes pa'i don to/ /gang gis dbang du byas shing bstan zhe na/ gsungs pa 'dul ba'i zhes pa la sogs pa ste/ nyan thos</text></item>
<item><p>72b.7</p><section></section><text>rnams las bdag nyid bstan zhes pa nyan thos kyi rigs can gyi gang zag rnams la zhes pa ste/ rgyu mtshan ni bdun pa'o/ /bdag nyid bstan zhes pa bdag nyid dul ba dang zhi ba la sogs pa'i don du bstan pa zhes pa'i don to/ /che bshad pa zhes pa mdo sde gzhan rnam par</text></item>
<item><p>73a.1</p><section></section><text>bshad par gyur pa'i mdo sde rnams te/ byang chub sems dpa'i zhes pa byang chub sems dpa'i rigs can gyi don du'o/ /rnal 'byor rnal 'byor ma rgyud kyi/ /zhes pa dang po'i don la drug pa'o/ /sangs rgyas spyod yul zhes pa sems can gyi dbang du byas</text></item>
<item><p>73a.2</p><section></section><text>nas zhes pa lhag ma ste/ 'di sangs rgyas kho na'i spyod yul du gyur pa zhes pa'o/ /'di dag gis shes rab chen po'i don gyi phyir sngags kyi tshul bstan to zhes gsungs so/ /ji skad du/ sems nyid rnam dag tu gsungs pa/ /theg pa chen po'i bdag nyid che/ /sems dpa' chen po'i</text></item>
<item><p>73a.3</p><section></section><text>spyod yul lo/ /zhes pa dang gzhan du yang / don gcig na'ang ma rmongs dang / /thabs mang dka' ba med pa dang / /shes rab chen pos dbang byas phyir/ /sngags kyi theg pa khyad par 'phags/ /zhes so/ /ngo mtshar ba bstan pa 'di gang la zhe na/ gsungs pa/ bsod</text></item>
<item><p>73a.4</p><section></section><text>nams dman pa zhes pa ste/ /bsod nams dman pa'i sems can rnams kyang rim gyis 'dul ba la nye bar 'gyur ro zhes dgongs pa'o/ /yang na bsod nams dman pa'i sems can rnams kyi don du sngags kyi theg pa lha'i rnam pa tsam gyis bdag nyid bstan te/ lha'i rnam pa</text></item>
<item><p>73a.5</p><section></section><text>la brten nas/ chos kyi sku la sogs pa bsgom zhing de la brten nas stong pa nyid dang snying rje'i bdag nyid shes rab dang thabs zung du 'jug pa bsgom zhes pa ste/ 'di dag gi sngags kyi tshul la bskyed pa dang rdzogs pa'i rim pa rang bzhin rgyu dang 'bras bu'i bdag nyid can gyis lam</text></item>
<item><p>73a.6</p><section></section><text>rim pa gnyis rab tu bstan to/ /'di yang / myur du sangs rgyas nyid thob 'gyur/ /zhes pa brtson 'grus dang ldan na skye ba 'di nyid la sangs rgyas nyid thob pa'i phyir ro/ /rab gnas kyi zhu ba'i lan gdab pa'i phyir gsungs pa/ de nas zhes pa la sogs pa'o/ /rab gnas kyi zhes pa rab</text></item>
<item><p>73a.7</p><section></section><text>gnas la ste/ cho ga'i pha rol son zhes pa cho ga yongs su rdzogs pa'o/ /las bcu zhes pa chu la sogs pa'i dbang bskur ba rnams te/ slob ma dbang bskur ba la ji ltar byas pa de bzhin du sku gzugs la'ang bya'o zhes pa'i don to/ /skye bo tshim na rgyas pa ste/ /zhes pa skye bo</text></item>
<item><p>73b.1</p><section></section><text>tshim pas sku gzugs rgyas par 'gyur te/ shugs kyis yon bdag gi yang ngo / /sku gzugs rgyas pa las cir 'gyur zhe na/ gsungs pa/ rgyas pas zhes pa la sogs pa'o/ /bkra shis bcas las zhes pa rab gnas kyi dus su bkra shis nye bar bsgrubs pa las de'i zhi bar</text></item>
<item><p>73b.2</p><section></section><text>'gyur ro/ /de las cir 'gyur zhe na/ gsungs pa/ zhi ba'o zhes te zhi ba zhes pa ji srid bsrung ba dang phyir bcos pa zhes pa'o/ /gang gi phyir smod pa'i rnal 'byor zhes pa smad pa'i sbyor ba las te smad pa la sogs pa'i rab tu sbyor ba las zhes pa'i don to/ /nyer 'tshe sdug bsngal sna</text></item>
<item><p>73b.3</p><section></section><text>tshogs 'byung / /zhes pa nye bar 'tshe ba dang / sdug bsngal sna tshogs te/ sku gzugs kyi sdug bsngal ni gcod pa dang bshig pa la sogs pa'o/ /nye bar 'tshe ba ni me dang chu la sogs pas so/ /de la cho ga ni 'di yin te/ gsungs pa'i rdul tshon gyi dkyil 'khor ram/ thang</text></item>
<item><p>73b.4</p><section></section><text>sku'i dkyil 'khor du sku gzugs la sogs pa stong pa nyid du byas pa'i rjes la ji lta ba bzhin bskyed de/ dam tshig sems dpa'i gzugs thugs kar sa bon dang bcas pa rnam par bsams nas/ gos gsar pa dmar po la sogs pas brgyan pa/ me tog dang bcas</text></item>
<item><p>73b.5</p><section></section><text>pa'i yon bdag gis de'i me tog phreng ba'i mtha' nas bzung ba byas nas dkyil 'khor mthong ba'i bdag nyid can du byug pa byed du bcug ste/ dkyil 'khor gyi shar ram dbang ldan gyi mtshams su mi ring bar stegs bu gru bzhi pa dpangs su khru gnyis pa'i 'jim pa'i rang bzhin</text></item>
<item><p>73b.6</p><section></section><text>nam/ ji ltar gnas pa'i sa'am byug pa la sogs pa byas pa'i dbus su sna tshogs chu skyes nub tu sgo dang khru bzhi pa re khA gcig gis bskor ba bris te/ bla re la sogs pas brgyan pa/ sil snyan dang glu la sogs pa mdun du byas shing spras pa/ de'i dbus su shing stan gyi</text></item>
<item><p>73b.7</p><section></section><text>dbus su bris pa'i pad+ma 'dab ma brgyad la bsgoms pa'i zla ba'i dkyil 'khor la gnas pa'i sku gzugs la sogs pa bzhag nas/ mchod yon la sogs pa sngon du 'gro bas/ las thams cad pa'i sngags dang hUM yig gis kyang lan bdun bzlas shing / g.yas pa dang cig shos</text></item>
<item><p>74a.1</p><section></section><text>kyi khu tshur dag gis bzung la so sor lan gnyis kyis g.yon skor du/ oM sarba pA paM da ha na badzrA ya sar+b+ba satwa s+ya sar+b+ba pA paM da ha na swA hA/ zhes brjod cing sbyangs te don grub me la dor bar bya'o/ /de bzhin du g.yas skor gyis so/ /de bzhin du chu yang g.yon dang</text></item>
<item><p>74a.2</p><section></section><text>g.yas su yongs su bskor zhing de ltar dkar rtsis yongs su byugs pa'i kham phor bzhi dang / dUr ba'i myu gu dang bcas pa'i ba'i lci ba'i chang bu dang zan gyi chang bu dang / nya lcibs kyang yongs su bskor zhing sa la gzhag par bya'o/ /me la ni ma yin no/ /de nas lag pa dag</text></item>
<item><p>74a.3</p><section></section><text>gis sku gzugs la sogs pa la nye reg byas la/ 'khor lo'i dbang phyug gi sngags kyis dri la sogs pa byug par rung na dri yis byug cing mi rung na me long gi gzugs brnyan la'o/ /de'i spyi bor me tog gi phreng ba dkris te mdun du mchod yon phul nas/ mar mes yongs</text></item>
<item><p>74a.4</p><section></section><text>su bskor la/ las thams cad pa dang hUM yig gis kyang lan bdun bzlas pa'i spos dkar dmar dang bcas pa'i bdug spos bdug par bya'o zhes pa byur bsal bar byas nas zho dang 'o ma dang mar dang sbrang rtsi dang ka ra zhes pa bdud rtsi lnga rnams zangs kyi snod du bsres pa dang / de'i</text></item>
<item><p>74a.5</p><section></section><text>rjes la zho dang 'o ma dang mar dang ba'i lci ba dang ba'i chu rnams de kho na ltar zangs kyi snod du bzhag pa las thams cad pa bzlas pa'i dUr ba'i chun po blangs pa rnams kyis/ oM hUM trAM hrIHa zhes pa sngar bzhin rung ba dang mi rung bas rab tu byugs te/ las thams cad pa bzlas</text></item>
<item><p>74a.6</p><section></section><text>pa'i dri bzang po'i chus khrus gsol nas 'khar ba'i snod na gnas pa'i shi ri Sha dang u dum bA ra dang pa Da dang par ka dra'i phye mas gtsub par byas la/ oM hUM trAM hrIH a zhes pa brjod cing 'khar ba'i snod na gnas pa'i dri bzangs dang / mar khus byugs te/ slar yang gtsub par</text></item>
<item><p>74a.7</p><section></section><text>byas la/ 'khar ba'i snod na gnas pa'i skyu ru ras byugs la/ bkrus nas 'khar ba'i snod na gnas pa'i yung bas byug cing bkrus te/ shrI khaN+Da dang tsan+dan la sogs ji ltar tshogs pas byugs te/ snying ga'i sa bon gyi 'od zer gyis spyan drangs pa'i de bzhin gshegs pa</text></item>
<item><p>74b.1</p><section></section><text>dang lha mo rnams kyi bum pas khrus byas pa'i bsams pas/ bkra shis kyi glu dang rol mo la sogs pa sngon du 'gro bas rnam par rgyal ba'i bum pa la sogs pa'i chu dung chos sam gzhan du blugs pa rnams kyis ji ltar bltams pa zhes pa la sogs pa brjod cing khrus bya'o/ /</text></item>
<item><p>74b.2</p><section></section><text>de nas de la gos pa'i chu gos 'jam pos phyi nas ji ltar nus pa'i gos la sogs pa rnams kyis brgyan te/ rab tu gnas par bya ba'i ye shes sems dpa' dang / sangs rgyas dang byang chub sems dpa' la sogs pa'i lha rnams snying ga'i sa bon gyi 'od zer rnams kyis mdun gyi</text></item>
<item><p>74b.3</p><section></section><text>nam mkhar spyan drangs la/ mchod yon la sogs pa sngon du 'gro bas yang dag par mchod nas pus mo g.yon pa sa la btsugs te/ g.yon pas dril bu 'khrol zhing g.yas pas spos phor bzung ste/ oM hUM badzra dzi hwA/ bcom ldan che ge rdo rje mchog /rig pa'i rgyal po phyag</text></item>
<item><p>74b.4</p><section></section><text>'tshal bstod/ /mgon po brtse ba'i rang bzhin can/ /khyed kyis rab gnas bgyid par 'tshal/ /slob ma rnams la brtse don dang / /khyed rnams la ni mchod phyir dang / /sems can bsod nams spel don dang / /byang chub sems ni 'byung phyir yang / /de la bdag</text></item>
<item><p>74b.5</p><section></section><text>gus bcom ldan 'das/ /bka' drin dag ni mdzad par 'os/ /bdag la yang dag dgongs sangs rgyas/ /'gro ba'i 'khor lo bya don stsol/ /byang chub sems dpa' 'bras gnas dang / /gang gzhan sngags kyi lha rnams dang / /lha dang 'jig rten skyong rnams dang / /</text></item>
<item><p>74b.6</p><section></section><text>'byung po rdzogs pa'i byang chub gnas/ /sems can bstan la mngon dga' dang / /gang gzhan lha yi spyan mnga' rnams/ /bdag ni che ge rdo rje che/ /che ge yi ni rab gnas dag /bgyid 'tshal de phyir khyed rnams ni/ /nye bar byon par mdzad par 'os/ /zhes lan gsum</text></item>
<item><p>74b.7</p><section></section><text>brjod do/ /rab tu gnas pa'i don dang / lhag par gnas pa'i don dang / nye bar byon par gsol ba btab la/ yang dag par mchod cing phyag 'tshal te bstod nas/ oM badzra pu na rA ga ma na ya muHzhes pas gshegs par bya'o/ /khrus byas pa'i sku gzugs la sogs pa'i</text></item>
<item><p>75a.1</p><section></section><text>snying ga dang spyi bo dang mgrin pa dang gtsug tor la kun du byugs la las thams cad pa'i sngags brjod cing lag pa g.yas pas lan gsum reg ste rang gi sngags ji lta ba bzlas par bya'o/ /phyogs skyong gi gtor ma yang dbul bar bya'o zhes pa lhag par gnas</text></item>
<item><p>75a.2</p><section></section><text>pa'o/ /de nas snga dro khrus kyi stegs bu de nyid las sngar bzhin 'dus byas nas/ dge ba yud tsam la sogs pa la rdo rje 'dzin pa'i sku'i slob dpon shes rab dang bcas pa nye bar 'dug ste/ sngon du gtor ma byin la stong pa nyid kyi rjes la sku gzugs la sogs pa dam tshig sems dpa'i</text></item>
<item><p>75a.3</p><section></section><text>gzugs su rnam par bsgoms nas sngar bzhin khrus dang byur bsal ba brjod ma thag pa'i bdud rtsi lnga byug pa dang chus phyi ba'i mthar thug pa rnams bya ste/ dkyil 'khor gyi khang par bcug la dkyil 'khor mngon du phyogs par bzhag nas/ mig la sogs pa byin gyis brlabs</text></item>
<item><p>75a.4</p><section></section><text>pa sngon du 'gro bar brjod ma thag pa'i ye shes sems dpa' spyan drangs pa'i rim pas bcom ldan 'das zhes pa la sogs pa nas/ nye bar byon par mdzad par 'os/ /zhes pa'i bar lan gsum brjod de/ dam tshig sems dpa' la ye shes sems dpa' gzhug cing ro gcig tu</text></item>
<item><p>75a.5</p><section></section><text>byas nas dbang du bya'o/ /de nas rang gi snying ga'i sa bon gyi 'od zer gyis spyan drangs pa'i phyogs bcu'i de bzhin gshegs pa dang / spyan ma la sogs pa'i lha mo rnams la/ rdo rje can gyis 'gro bskyab phyir/ /sangs rgyas rnams kyis dbang bskur ni/ /yon tan 'byung gnas</text></item>
<item><p>75a.6</p><section></section><text>byin ji ltar/ /de bzhin 'di la sbyin par mdzod/ /ces pa'i tshigs su bcad pas gsol ba gdab cing / /de rnams rnam par snang mdzad kyi lam nas rang gi lus la bcug ste/ shes rab dang snyoms par zhugs pa chags pa chen pos zhu bar byas nas rdo rje'i lam nas</text></item>
<item><p>75a.7</p><section></section><text>'thon pa de'i zhu bas rang gi kha nas zhugs pa lha mo'i pad+mar bzhag pa'i sku gzugs la sogs pa la dbang bskur zhing pad+ma las phyir 'thon te/ slar phyag dang zhal la sogs pa'i gzugs can de rnams kyis pad+ma las 'thon pa la slar bkra shis kyi glu la sogs pa sngon du 'gro ba'i</text></item>
<item><p>75b.1</p><section></section><text>dbang bskur bar bsgom zhing / yal ga dang bcas pa'i rdo rje dang ldan pa'i lag pa g.yas par bzung ba dang rnam par rgyal ba la sogs pa'i chu byang chub kyi sems bdud rtsi'i tshul gyis ji ltar bltams pa zhes pa la sogs pa dang / oM sarba ta thA ga ta a b+hi She ka sa ma ya shri ye</text></item>
<item><p>75b.2</p><section></section><text>hUM swA hA zhes pa dang / oM badzra u da ka a b+hi Shiny+tsa hUM zhes pa yang brjod cing dkyil 'khor gyi bdag po bcom ldan 'das rdo rje sems dpa' kho nas dbang bskur ba'o zhes lhag par mos pa brtan pas dbang bskur bar bya'o zhes pa chu'i dbang ngo / /oM hUM trAM hrIHa zhes pa 'dis cod</text></item>
<item><p>75b.3</p><section></section><text>pan bskon par bya'o zhes pa cod pan gyi'o/ /sngar bzhin thams cad du bcom ldan 'das kho na'i lhag par mos pa'o/ /'di nyid la sku gzugs la sogs pa'i dpral bar dar bcing ba'o/ /de ring zhes pa la sogs pa'i tshigs su bcad pas rdo rje 'dzin du gzhug go zhes pa rdo rje'i'o/ /</text></item>
<item><p>75b.4</p><section></section><text>oM badzra a d+hi pa ti s+t+waM a b+hi Shiny+tsa mi tiSh+Tha badzra sa ma ya s+t+waM/ zhes brjod cing dril bu 'dzin du gzhug go zhes pa dril bu'i'o/ /oM badzra satwa s+t+waM a b+hi Shiny+tsa mi badzra nA ma a b+hi She ka taH/ oM badzra satwa zhes pa brjod cing ming gdags par bya'o zhes pa ming ngo / /sku gzugs la sogs pa rdo rje</text></item>
<item><p>75b.5</p><section></section><text>dang / rdo rje dril bu dang bcas pa'i phyag gnyis kyis ye shes kyi phyag rgya la 'khyud pa rnam par bsgoms te/ chu'i dbang bskur ba'i cho gas dbang bskur zhing rigs kyi bdag pos rgyas btab pa bltas nas/ lhag ma de bzhin gshegs pa la sogs pa de nyid du bcug la/ oM su pra</text></item>
<item><p>75b.6</p><section></section><text>tiSh+Tha badzre swA hA/ zhes pa'i sngags kyis byin gyis brlab par bya'o zhes pa slob dpon no/ /rigs kyi bdag po 'khor lo'i dbang phyug gi sku rdo rje sems dpa' dang / rang gi snying ga'i sa bon gyi 'od zer gyis spyan drangs pa'i rnam par snang mdzad la sogs pa'i de bzhin gshegs pa'i</text></item>
<item><p>75b.7</p><section></section><text>tshogs rig ma dang bcas pa rnam par snang mdzad kyi sgo nas zhugs te/ zhu bar gyur cing bde ba chen pos rjes su myangs te/ rdo rje dang pad+ma dag las byung ba'i byang chub kyi sems kyi rang bzhin sku gzugs la sogs pa'i zhal du 'jug par bsam par bya'o zhes pa gsang ba'o/ /de nas</text></item>
<item><p>76a.1</p><section></section><text>rdo rje sems dpa' des gtad pa'i lha mo dang sku gzugs la sogs pa'i lha rnams snyoms par zhugs te/ lhan cig skyes pa'i dga' ba'i rang bzhin du lhag par mos pa bya'o zhes pa dbang bzhi pa'o/ /de nas lha'i snying po'i sngags kyis gos la sogs</text></item>
<item><p>76a.2</p><section></section><text>pa'i mchod pa phul te/ dam tshig gi rdzas dang gi wang yang byin nas/ oM badzra satwa AH zhes pa'i sngags kyis me long bstan la sbyin bdag la sogs pa dang mngon par 'dod pa'i zhi ba la sogs pa'i don du/ mA Sha ka las mi chung ba'i gser gyi thur ma dngul gyi snod na gnas</text></item>
<item><p>76a.3</p><section></section><text>pa'i mar dang sbrang rtsi bskus pa yis oM tsak+Shu tsak+Shu sa man+ta tsak+Shu ra bi sho d+ha ne swA hA/ zhes brjod cing mig 'byed pa'i bsam pas mig sman bskus nas/ sbyin bdag la sogs pa zhi ba la sogs pa'i don du mchog tu gzigs par mos par bya'o/ /de nas sbyin sreg gi thab kyi</text></item>
<item><p>76a.4</p><section></section><text>me'am de med na gzhan du yang man+ji la gnas pa'i snod du 'o ma dang 'bras ma grugs pa dang / mar dang sbrang rtsi dang ka ra rnams bsras te/ rang gi bdag po'i sngags khengs pa dang bcas par brjod cing 'o thug bsgrubs nas/ oM di byan+ne sa mA d+hi d+h+ya na prI Na ne swA hA/ zhes</text></item>
<item><p>76a.5</p><section></section><text>pa mngon par bsngags shing brjod de/ sku gzugs la sogs pa la mngon sum du'am/ gzugs brnyan la gsol du bcug la zhal bsil dang / tAM bu la yang phul nas/ oM hUM trAM hrIH a zhes pa dam tshig thos par byas nas me tog la sogs pa nye bar phul la thal mo sbyar</text></item>
<item><p>76a.6</p><section></section><text>te/ ji ltar rdzogs pa'i sangs rgyas kun/ /zhes pa la sogs pa'i tshigs su bcad pa brjod cing / yun ring du bzhugs par gsol ba btab nas/ sku gzugs la sogs pa'i smad dang bar dang ro stod kyi cha lag pa g.yas pa rol pa'i rdo rje lan gsum bskor te/ rkang pa brgyad</text></item>
<item><p>76a.7</p><section></section><text>pa'i sngags dang / mi bskyod pa zhes pa la sogs pa'i tshigs su bcad pa rnams kyis bstod la/ oM badzra satwa zhes pa la sogs pa'i yi ge brgya pa lan gsum brjod de/ ma rnyed yongs su ma shes phyir/ /nus pa med cing ma tshang ba/ /gzhan yang gang bgyis de dag kun/ /</text></item>
<item><p>76b.1</p><section></section><text>brtse ba'i rang bzhin bzod par 'os/ /rdzogs sangs rgyas dang lha rnams dang / /de sras rnams dang tshangs la sogs/ /lha klu rnams kyi cho ga gang / /ma tshang la sogs bzod par 'os/ /sa chu me dang rlung rnams las/ /sku gzugs yun ring bsrung bar mdzod/ /sbyin</text></item>
<item><p>76b.2</p><section></section><text>bdag zhi dang rgyas pa dang / /thams cad du ni bkra shis mdzod/ /de yi bu sogs slob ma dang / /bdag cag rnams la'ang de stsal te/ /sangs rgyas yul du gshegs nas kyang / /slar yang 'byon par mdzad du gsol/ /zhes pa lan gsum gsol ba btab nas/ phyogs</text></item>
<item><p>76b.3</p><section></section><text>kyi gtor ma dang 'byung po thams cad pa'i gtor ma dbul zhing sbyin bdag gis kyang sku gzugs la sogs pa la mchod pa dang phyag la sogs pa byas nas/ yon la sogs pa rnams kyis slob dpon mnyes par bya'o zhes pa rab tu gnas pa'i cho ga'o/ /yang na sku gzugs la</text></item>
<item><p>76b.4</p><section></section><text>sogs pa stong pa nyid du byas nas/ skad cig la rdzogs pa'i byang chub dam tshig pa'i gzugs mig la sogs pa byin gyis brlabs te/ rang gi snying ga'i sa bon gyi 'od zer gyis ye shes sems dpa' spyan drangs la/ nang du bsgom zhing / de kho na ltar spyan drangs pa'i de bzhin</text></item>
<item><p>76b.5</p><section></section><text>gshegs pa la sogs pa dang / rang gi bum pa'i chu rnams kyis dbang bskur te/ yang dag par mchod la de'i sngags brgya rtsa brgyad bzlas par bya'o zhes pa 'dis kyang sku gzugs la sogs pa rab tu gnas par bya'o/ /bgrang phreng la ni stong pa nyid kyi de ma thag gsung rdo rjer rnam par</text></item>
<item><p>76b.6</p><section></section><text>bsgoms te/ ye shes sems dpa' dang gcig tu byas/ de yongs su gyur te bgrang phreng gi rnam par bsams la/ bum pa'i chus bsang gtor bya zhing yang dag par mchod nas gsung rdo rje'i snying po brgya rtsa brgyad bzlas par bya'o zhes pa bgrang phreng gi rab gnas mdor bsdus pa'o/ /</text></item>
<item><p>76b.7</p><section></section><text>gal te rab tu mi gnas pa'i sku la bcom ldan 'das ji ltar rab tu gnas she na/ gsungs pa/ ji ltar rab tu mi gnas zhes pa la sogs pa ste/ gsol ba 'debs zhes pa gsol ba 'debs pa ste/ dad pa zhes pa dad pa'i'o/ /bya'o ni byas pa'i'o/ /mchod bya mchod pa mnyam</text></item>
<item><p>77a.1</p><section></section><text>ldan pa/ /zhes pa mchod bya dang mchod pa mnyam par 'gyur ba'o/ /le'u nyi shu rtsa gnyis pa'i rnam par bshad pa'o// //sbyin sreg zhus pa bstan pa'i phyir gsungs pa de nas zhes pa la sogs pa'o/ /sor mo bcu drug pa zhes pa sor bcu drug pa dang sor</text></item>
<item><p>77a.2</p><section></section><text>bco brgyad pa'i thab khung ni rgyas pa nyid kyi'o/ /sor mo nyi shu pa ni zhi ba nyid kyi ste/ yams kyi nad rnams zhi bar byed/ /ces pa yams kyi nad zhi ba'i phyir ro/ /'di dag thab kyi nges pa zhes pa nges pa 'di'o/ /bsreg bya'i rdzas kyi tshad rnams ni/ /zhes pa thab khung gi tshad kyi yam</text></item>
<item><p>77a.3</p><section></section><text>shing la sogs pa'o/ /las kyi rjes mthun te gzugs 'bras zhes pa kha dog dang mtshan ma'o/ /rgya khyon gyi ni cha gsum gyi/ /zhes pa thab khung gi thad ka'i tshad kyi cha gnyis bskor bar bya'o/ /'di ni thab khung zhes pa 'di thab khung thams cad kyi'o/ /brgyad cha yis zhes pa thab</text></item>
<item><p>77a.4</p><section></section><text>khung gi kha'i brgyad cha yis so/ /thab khung dbus su khyad par du/ /rdo rje dag gis mtshan pa'o/ /zhes pa rdo rje rnams de bzhin gshegs pa'i rang bzhin nyid kyis so/ /mtshan ma rnams las kyi bye brag gis bkod par bya'o zhes pa'i don to/ /de la mngon spyod kyi thab khung du pad+ma</text></item>
<item><p>77a.5</p><section></section><text>nag po la gnas pa'i rdo rje drag po'o/ /rgyas pa'i thab khung du 'khor lo rtsibs brgyad pa'i lte ba la gnas pa'i rdo rjes mtshan pa'i rin po che'o/ /dbang gi thab khung du pad+ma dmar po la gnas pa'i rdo rje'o/ /zhi ba'i thab khung du pad+ma dkar po la gnas pa'i zhi ba'i rdo rje'o/ /las thams</text></item>
<item><p>77a.6</p><section></section><text>cad pa'i thab khung du pad+ma la rdo rje phreng bas bskor ba'o/ /phyogs kyi 'dab ma rnams la de bzhin gshegs pa bzhi'i mtshan ma rnams so/ /ze'u 'bru las dang rjes su mthun pa'i mtshan ma rnams te/ 'di rnams kyi tshad ni ji ltar mdzes pa'o/ /rang snying chu skyes zhes pa rang rdo rje sems</text></item>
<item><p>77a.7</p><section></section><text>dpa'i gzugs kyi snying gar chu skyes la gnas pa'i hUM yig go/ /yig gsum las byung zhu rnam pa/ /zhes pa sbyin sreg gi gdams ngag go/ /lhag ma ni go sla'o/ /de la 'di ni bsdus pa'i don to/ /bde mchog phyag gnyis pa'i rnal 'byor dang ldan zhing gtor ma sbyin pa sngon du</text></item>
<item><p>77b.1</p><section></section><text>'gro bas/ thab khung brko ba'i nang du sa stong par bsgoms te/ lag pas mnan la 'khor lo'i dbang phyug gi sngags brgya rtsa brgyad bzlas nas/ der las dang rjes su mthun pa'i las thams cad pa'i thab khung bshad pa'i mtshan nyid can brko bar bya'o/ /las dang rjes su</text></item>
<item><p>77b.2</p><section></section><text>mthun par spyad pa'i sa dang ba'i lci ba bsres pa byugs te/ de kho na ltar dri'i chu yis bran cing me tog gtor bar bya'o/ /de nas las dang rjes su mthun pa'i yam shing dang / bud shing la sogs pa dang ldan par/ slob dpon rdo rje gsor zhing dril bu 'khrol ba sngon du 'gro bas/ gtor</text></item>
<item><p>77b.3</p><section></section><text>ma byin nas srung ba'i cho ga bya ste/ dum skyes ma'i sngags kyis mar gyi sgron me 'bar bas me rab tu spar bar bya ste/ de bzlas pa'i chu ku sha'i rtse mos blangs pas bsang gtor byas la/ zhi ba la g.yas skor dang drag po la g.yon skor gyis rtswa skam po gtsang ma'i tshem bus lhan</text></item>
<item><p>77b.4</p><section></section><text>cig du ba dang bral ba dang / drag po la du ba dang bcas pa thab khung du bcug la/ hUM yig dang rlung yab kyis rab tu sbar zhing rigs kyi snying po lan bdun bzlas pa'i blugs gzar na gnas pa'i mar gyis rab tu sbar bar bya ste/ drag po la tsha ba dang til mar gyis so/ /de nas</text></item>
<item><p>77b.5</p><section></section><text>oM badzra satwa AHzhes pa 'di bzlas nas ku sha gsar pa ljang gu dri ma med pa ma ral pa ma chag pa gnyis gnyis stegs bu la shar dang lho dang nub dang byang du rtse mo bstan pa'o/ /shin tu ring ba ma yin pa gzhan pa lang gi rna ba lta bu rnams kyis te/ zhi ba dang rgyas pa dang dbang</text></item>
<item><p>77b.6</p><section></section><text>dang mngon spyod rnams la rim pa ji lta bar shar dang byang dang nub dang lhor rtse mo bstan pas thab khung la bskor bar bya'o/ /shar la sogs pa ni sgrub pa po'i kha lta ba la ltos nas so/ /de nas lha'i bdag nyid can sa bon hUM las skyes pa'i thab khung rnam par bsams la/ de'i</text></item>
<item><p>77b.7</p><section></section><text>dbus su stong pa nyid de/ raM las byung ba'i me'i dkyil 'khor la pad+ma dang nyi mar gnas pa'i me lha raM yig las byung ba thung zhing gsus pa 'phyang ba/ zhal gsum pa phyag drug pa zhal so so la spyan gsum pa/ rtsa ba'i phyag gnyis kyis rang 'od kyi shes rab ma la 'khyud pa/ lhag ma</text></item>
<item><p>78a.1</p><section></section><text>g.yas kyi phyag dag gis mi 'jigs pa dang bgrang phreng 'dzin pa g.yon pa dag gis dbyug pa dang ril pa 'dzin pa/ sma ra dang ral pa'i thor tshugs dang ldan pa/ rnam par shes pa'i 'od zer gyi phreng ba dang ldan zhing rigs kyi bdag pos rgyas btab pa/ sku</text></item>
<item><p>78a.2</p><section></section><text>mdog dang rgyan las dang rjes su mthun pa'o/ /de la yan lag thams cad dang rtsa ba'i zhal dkar po nyid la g.yas g.yon gyi zhal nag po dang dmar po'o/ /ser po dang dmar po dang ljang gu nyid la sngon po dang dkar po'o/ /sngon po nyid la dkar po dang dmar po'o/ /snying</text></item>
<item><p>78a.3</p><section></section><text>gar sa bon raM dang bcas pa'i me'i dkyil 'khor gyis byin gyis brlabs pa'i dam tshig sems dpa' rnam par bsams nas/ de'i snying ga'i sa bon gyi 'od zer gyi lcags kyus dam tshig sems dpa' lta bu'i ye shes sems dpa'i me lha me'i phyogs kyi nam mkhar spyan drang bar bya ste/ </text></item>
<item><p>78a.4</p><section></section><text>oM tshur gshegs tshur gshegs 'byung po che/ /lha yi drang srong bram ze mchog /sreg blugs zhal zas bzhes slad du/ /'dir ni nye bar bzhugs par mdzod/ /oM ag+ne ye/ A dI bya/ A dI bya/ A bi sha A bi sha ma hA shri ye ha bya ka bya ba ha nA ya swA hA/ zhes pa mdun</text></item>
<item><p>78a.5</p><section></section><text>du spyan drangs la mchod yon la sogs pa sngon du 'gro bas/ dam tshig sems dpa' la dzaHhUM baM hoH'i yi ge rnams kyis dgug pa dang / gzhug pa dang bcing ba dang / mnyes pa rnams bya'o/ /der g.yon logs su gser la sogs pa la byas pa med na/ 'dab ma'i kyong</text></item>
<item><p>78a.6</p><section></section><text>bur las dang rjes su mthun pa'i me tog dang dri bzang po bdud rtsi lnga dang bcas pa bcug pa ste/ khyad par du zhi ba la til dang 'bras yos dang / nas dang 'o ma dang ldan pa'o/ /rgyas pa la til dang zho dang ldan pa ste/ yi ge gsum dang 'khor lo'i dbang phyug gi sngags dang / las</text></item>
<item><p>78a.7</p><section></section><text>thams cad pas kyang lan bdun bzlas pa'i snod gsum dang de'i mdun du bzed zhal gyi snod gsum yang bzhag la/ bsang gtor ni zhal bsil gyi snod nas ku sha'i chun pos chu blangs te/ oM AHhrIHpra wa ra sat+kA ra prok+Sha NaM pra tIts+tsha hUM swA hA/ zhes pa'i sngags kyis rol pa dang bcas</text></item>
<item><p>78b.1</p><section></section><text>pa'i lag pa yongs su bskor zhing / bsang gtor sku la dbul ba'i bsam pas/ bzed zhal gyi snod du lan gsum dbul bar bya'o/ /de nyid las me tog dang bcas pa'i chu khu tshur kha 'og tu bstan pa'i mdzub mo dag gis blangs te/ mthe'u chung dang ming med</text></item>
<item><p>78b.2</p><section></section><text>dang gung mo dang mdzub mo rnams rim gyis brkyang zhing phyag gam zhal bkrus pa'i bsam pas/ snod de nyid du brjod ma thag pa'i sngags prok+Sha Na'i gnas su/ Any+tsa ma naM bcug ste lan gsum du dbul bar bya'o/ /sngags 'di nyid kyis mchod yon dang zhabs bsil yang</text></item>
<item><p>78b.3</p><section></section><text>ar+g+haM dang pA d+yaM gi sngags sgra bcug nas lan gsum dbul bar bya ste/ mchod yon gyi snod las me tog dang bcas pa'i chu rdo rje snyim pas mdun du dbul ba'i bsam pas/ bzed zhal gnyis par mchod yon no/ /zhabs bsil gyi snod nas me tog dang bcas</text></item>
<item><p>78b.4</p><section></section><text>pa'i khu tshur kha steng du bstan pa'i mdzub mo dang mthe bong dag gis blangs te/ rol pa dang bcas pa yongs su bskor zhing mdzub mo dang gung mo dang / ming med dang mthe'u chung rnams rim pas brkyang ste/ zhabs dag la dbul ba'i bsam pas/ bzed zhal gsum</text></item>
<item><p>78b.5</p><section></section><text>par zhabs bsil lo/ /thams cad du mchod yon la sogs pa'i skabs su cho ga 'di nyid do/ /da nas oM badzra a na la ma hA b+hU ta dz+wa la ya sarba b+ha smiM ku ru sarba duSh+TaM hUM phaT dr-i sh+ya dzaHhUM baM hoHsa ma ya s+t+waM sa ma yo haM/ zhes lan gsum dam tshig bsgrag ste/ gser la sogs</text></item>
<item><p>78b.6</p><section></section><text>pa las byas pa'am mchod sbyin gyi shing las byas pa/ yu ba'i srid du skyes bu tshang dang ldan pa'i mthe bong gi sor nyi shu rtsa bzhi pa sboms su rdo rje dang bcas pa'i khu tshur gyis gzung du rung ba yu ba'i steng du sor bzhi gru bzhi pa/ zabs su sor gnyis dma' ba'i dbus su sor</text></item>
<item><p>78b.7</p><section></section><text>gnyis pa'i rdo rje rtse lnga bas mtshan pa zabs kyi steng gi logs bzhir rgyar sor gcig pa'i rdo rje phreng bas mtshan pa'o/ /gru bzhi pa'i steng du sor bzhi pa'i rdo rjes mtshan pa zabs su mthe'u chung gi tshad dang ldan pa/ pad+ma 'dab ma'i mtshan ma mthe'u chung gi tshad kyi bcud 'dzag</text></item>
<item><p>79a.1</p><section></section><text>pa'i bu ga dang ldan pa'o/ /yu ba las 'og tu gnas pa'i sor gsum pa'i rin po che'i 'og tu sor gsum pa'i rdo rje ste/ mar gyis bkang ba lag pa g.yon pa byang chub mchog gi phyag rgya kha gyen la bstan pas bzung nas/ lag pa g.yas pas kha 'og tu</text></item>
<item><p>79a.2</p><section></section><text>bstan pas blugs gzar dgang gzar gyi yu ba'i phyed kyis phra ba khru gang tsam gyi yu ba ste/ yu ba'i steng gi char pad+ma'i 'dab ma lta bur rgyar sor gnyis pa zabs su sor gcig pa rdo rje rtse lnga pas mtshan pa'o/ /'og gi char sor gsum pa'i rdo rje dang ldan pa/ sor gsum pa'i</text></item>
<item><p>79a.3</p><section></section><text>rin po ches mtshan pa kha gyen la bstan pa mar gyis bkang ba ste/ drag po la ni gnyis ka yang dug dang tsha ba'i mar khus bkang ba phyin ci log tu bzung la/ dgang gzar dang blugs gzar dag gi kha la rang gi 'dod pa'i lha'i sa bon yi ge gsum gyi nang du spel ba 'od zer dang bcas</text></item>
<item><p>79a.4</p><section></section><text>pa dang / me lha'i zhal du raM bkod de dgang gzar gyi zhal du blugs gzar gyi zhal bkab pa'i lag pa dag bus mo'i bar du bcug ste/ drag po la ni phyi rol du byas nas g.yas skor dang / zhi ba la ni g.yon skor gyis yongs su bskor zhing / zhal cung zad gdangs pa dang / drag po la rab tu gdangs par/ </text></item>
<item><p>79a.5</p><section></section><text>oM ag+ne ye A di pya zhes pa la sogs pa'i sngags kyis dgang blugs gsum mam bdun sbyin par bya'o/ /oM ag+ne ye swA hA zhes cig shos kyi sreg blugs kyi sngags so/ /dgang blugs phul ba'i tshe dge ba dang mi dge ba'i mtshan ma ji ltar gsungs pa'i me'i kha dog la sogs</text></item>
<item><p>79a.6</p><section></section><text>pa rnams kyis mtshon par bya'o/ /mi dge ba'i mtshan ma la ni me la ni bsang gtor dang bsrung ba dang mar gyi sreg blugs bdun du ma skyes ma'i sngags kyis bya ste/ de nas me lha'i sngags kyis kyang ngo / /de nas slar las thams cad pa'i sngags kyis bsang gtor bya ste/ me lha'i</text></item>
<item><p>79a.7</p><section></section><text>sngags kyis dgang blugs lan gsum dbul bar bya'o/ /thog mar ni oM swA hA/ zhes pa'i sngags kyis yam shing la sogs pa rab tu bkrus te/ oM AHswA hA/ zhes pa yam shing dang / oM dzrIM swA hA/ zhes pa 'bru rnams dang / oM ku ru ku ru swA hA/ zhes pa rdzas gzhan rnams dang / </text></item>
<item><p>79b.1</p><section></section><text>oM shrI swA hA zhes pa mar rnam par sbyang bar bya'o/ /de nas rab tu 'bar ba'i me la rim pas yam shing dang mar dang til dang / dUr ba dang 'bras dang zho zan rnams rang rang gi sngags kyis so/ /de la zhi ba la pa la sha dang u dum bA ra dang byang chub kyi shing dang kasma ri dang a mra dang / </text></item>
<item><p>79b.2</p><section></section><text>ka dam pa dang / sa mi dang / blak+Sha dang / ba Da la sogs pa 'o ma can gyi shing rnams kyi rtse mo'i char skyes pa rtse mor 'dab ma zung dang bcas pa 'khyog po ma yin pa mnyam par bcad pa rlan dang bcas pa sboms su mthe'u chung gi sor gyi tshad tsam pa rtse mo gnyis sbrang rtsi dang 'o ma dang mar la</text></item>
<item><p>79b.3</p><section></section><text>bsnyugs pa bdud rtsi dang dri'i chus rab tu bsangs pa'i yam shing rnams ming med dang mthe bong gis bzung ste rtse mo gcig sreg blugs bya'o/ /ku sha dang a mra'i 'dab ma dang dUr ba rnams ni gnyis sbyar te'o/ /'bras zan dang 'o ma dang til dang nas dang zho dang / /pri yang ku</text></item>
<item><p>79b.4</p><section></section><text>dang tsan+dan dang 'bras yos rnams ji ltar rnyed pa'o/ /rgyas pa la ni yam shing de dag nyid kyi dbus kyi char skyes pa bdud rtsi dang bcas pa'i dri'i chu ser pos bran la/ zho dang 'o ma dang mar dang mngar gsum la bsnyugs pa zas mchog dang zho dang sbrang rtsi dang ldan pa'i til nag po dang / </text></item>
<item><p>79b.5</p><section></section><text>zho zan dang / mar la snyugs pa'i sha ta puSh+pa dang bil pa'i 'bras bu dang 'bras khar ma dang / pad+ma dang klu shing dang kar+Ni kA ra'i me tog dang 'bru rnams kyang ngo / /dbang la tsam pa ka dang mya ngan med pa dang / pan+ta ga dang klu shing dang / ka se ra dang la ku tsa dang / pri yang ku rnams dang</text></item>
<item><p>79b.6</p><section></section><text>zhi ba'i mtshan nyid dang ldan pa'i yam shing dang 'bras bu dang me tog rnams ji ltar rnyed pa'o/ /drag po la ni nim pa dang seng ldeng la sogs pa tsha ba dang tsher ma can dang kha ba'i shing rnams kyi rtsa ba'i char skyes pa dug dang khrag dang tsha ba'i yungs mar la bsnyugs pa rtse mo gnyis</text></item>
<item><p>79b.7</p><section></section><text>rno ba'i yam shing ngo / /tsha ba'i yungs mar dang khrag dang yungs kar dang ske tshe dang nim pa'i 'dab ma la sogs pa ji ltar rnyed pa'am/ thal ba dang sol ba dang phub ma la sogs rnams kyis dgra'i gzugs su bya ste/ dug la sogs pa la bsnyugs pa la rkang pa g.yon</text></item>
<item><p>80a.1</p><section></section><text>pa'i mthe'u chung nas brtsams te/ mtshon rnon pos bcad cing sreg blugs bya'o/ /las thams cad pa la zhi ba lta bu'i yam shing dang seng ldeng dang a karka dang kaM ka ta dang a pa marga las byung ba'i gsar pa bdud rtsi dang bcas pa'i dri bzang po'i chus</text></item>
<item><p>80a.2</p><section></section><text>bran pa las dang rjes su mthun pa'i snum la sogs pa rtse mo gnyis bsnyugs pa mkhyid gang tsam pa'o/ /zhi ba dang rgyas pa la gsungs pa'i mar dang 'o ma la sogs pa dang mar dang bsres pa'i gu gul lam spos dkar dang / gang cung zad bdag nyid kyi bza' ba de thams cad do/ /bud</text></item>
<item><p>80a.3</p><section></section><text>shing ni mchod sbyin gyi shing rnams dang / 'brog gi ba lang gi lci ba ni zhi ba la'o/ /de nyid 'brog gi ba lang gi lci ba spangs pa ni rgyas pa la'o/ /nim pa dang skyu ru ra'i shing las skyes pa'i me tog dang bcas pa ni dbang la'o/ /tsher ma can la sogs pa'i shing las skyes pa dang / dur</text></item>
<item><p>80a.4</p><section></section><text>khrod kyi shing dang bong bu la sogs pa'i brun skam po ni mngon spyod la'o/ /'on kyang yam shing ni 'od la'o/ /zho zan la sogs pa'i bza' ba dang 'bras bu rnams kyang phyag tu'o/ /btung ba zhal du'o/ /bdug pa dang mar me dag mdun du'o/ /me tog spyi bor te/ me dang rang 'dod pa'i</text></item>
<item><p>80a.5</p><section></section><text>lha la yang dbul bar bya'o/ /de'i rjes la me lha la zhal bsil dang bsang gtor byin nas/ de'i snying gar pad+ma la bcom ldan 'das 'khor dang bcas pa dang snyoms par 'jug pa'am gcig pu'ang rung ste ji lta ba bzhin rdzogs pa las dang rjes su mthun pa'i sku mdog la</text></item>
<item><p>80a.6</p><section></section><text>sogs pa bskyed de/ /spros pa'i sku rnams dang dkyil 'khor ba rnams kyis mngon par 'dod pa'i don bsgrub par bsams nas rang yang de'i rnal 'byor dang ldan par hUM yig dang dum skyes ma'i sngags kyis kyang / yam shing la sogs pa rnams bsangs te/ ye shes sems</text></item>
<item><p>80a.7</p><section></section><text>dpa' spyan drangs la sngar bzhin bsang gtor la sogs pa sngon du 'gro bas dam tshig sems dpa' la gzhug par bya zhing / dbang bskur ba'i mthar thug pa bsams nas snying po la sogs pa mngon par 'dod pa'i sngags kyis sngar bzhin dgang blugs zhes pa la sogs pa'i rim pas</text></item>
<item><p>80b.1</p><section></section><text>ji ltar 'dod pa'i sreg blugs bya'o/ /de nas mthar 'khor lo'i dbang phyug la sogs pa'i sngags kho nas gsum mam bdun nam nyi shu rtsa gcig tu mar gyi sreg blugs phul nas/ dgang blugs kyang phul te snying po'i sngags bzlas pa'i mchod yon la sogs pa dbul par</text></item>
<item><p>80b.2</p><section></section><text>bya'o/ /de nas bsangs la zhal bsil dang na bza' gsar pa dang rdo thal dang bral ba'i tAm+bu la dang / drag po la ni rdo thal dang bcas pa phul nas yang dag par mchod cing bstod de phyag 'tshal nas mchod yon phul la snying gar thal mo sbyar te/ rmongs pa'i blo can bdag gis slar/ /</text></item>
<item><p>80b.3</p><section></section><text>nyes byas cung zad bgyis pa gang / /gang phyir lus can rnams kyi skyabs/ /mgon po khyod kyis de bzod mdzod/ /gtso bo nus pa ma mchis shing / /ma rnyed yongs su ma 'tshal slad/ /'dir ni bya ba gang bgyis pa/ /de dag thams cad bzod par 'os/ /zhes bzod par</text></item>
<item><p>80b.4</p><section></section><text>gsol nas ma tshang ba la sogs pa'i skyon zhi ba'i phyir dang / mngon par 'dod pa'i dngos grub kyi phyir yang yi ge brgya pa brjod de/ oM khyed kyis sems can zhes pa la sogs pa brjod la lha rnams gshegs par bya zhing thab khung na nye bar bzhugs pa'i me lha slar yang yang dag par</text></item>
<item><p>80b.5</p><section></section><text>mchod de/ rdzas lhag ma sreg blugs byas nas sngar bzhin gshegs par bya'o/ /de ltar nyi ma so sor ji ltar gsungs pa'i zhi ba la sogs pa'i dus dang thun gsum dang thun bzhir yang bya'o zhes pa'o/ /gzhan don du sbyin sreg byed na yon phul ba'i slob ma'i g.yas pa'i</text></item>
<item><p>80b.6</p><section></section><text>mthe bong g.yon pa'i mthe'u chung gis bzung ste thab khung las g.yas skor gsum byed du bcug la/ blugs gzar gyis mgo bo la bskor zhing sreg blugs bdun byin nas dgang blugs dbul bar bya'o/ /las thams cad pa bzlas pa'i srung skud de'i lag pa la bcings te/ </text></item>
<item><p>80b.7</p><section></section><text>bsang gtor bya'o/ /de nas rab gnas kyi skabs su gsungs pa'i cho gas tsA ru dang bral ba ma yin par las dang rjes su mthun par dri yis byugs pa'i me tog gi phreng ba mgrin pa la bcings te/ sa bon hUM las skyes pa bdud rtsi'i rang bzhin gyi'o thug rab tu bsgrubs nas/ </text></item>
<item><p>81a.1</p><section></section><text>'di ni de bzhin gshegs pa mchod/ /gsol na sdig pa rnam par 'joms/ /zhes brjod nas lha dang 'jig rten skyong ba la sogs pa rnams la dbul te/ sbyin bdag dang bdag nyid kyang bza' bar bya zhing 'dod pa rnams la'ang bgo bar bya'o/ /de'i</text></item>
<item><p>81a.2</p><section></section><text>rjes la zhi ba la 'o ma dang rgyas pa la chu ser po dang / dbang la 'o ma dmar po dang / drag po la nag pos me bsad la sbyin sreg gi thab khung gi thal ba la sogs pa las thams cad pa'i bum pas khyer te/ 'bab chu'i rgyun la bskur bar bya'o zhes pa'o/ /phyi rol gyi sbyin sreg</text></item>
<item><p>81a.3</p><section></section><text>gsungs nas/ nang gi sbyin sreg bstan pa'i phyir gsungs pa/ 'jig rten zhes pa la sogs pa ste rtogs sla'o/ /le'u nyi shu rtsa gsum pa'i rnam par bshad pa'o// //grub pa'i sngags ni ji ltar 'gyur/ /zhes zhus pa'i lan gdab pa'i phyir gsungs pa/ de nas zhes pa la sogs</text></item>
<item><p>81a.4</p><section></section><text>pa'o/ /dngos grub sna tshogs go 'phang zhes pa dngos grub sna tshogs yang dag par gnas te/ sna tshogs las kyi rang bzhin gyi 'bras bu gang rnams la 'byung ba de bzhin du de'o/ /bsnyen pa khri yis zhes pa rang gi 'dod pa'i lha'i rnal 'byor gyis so/ /ling ga bzung nas zhes pa lha</text></item>
<item><p>81a.5</p><section></section><text>chen po'i ling ga ste rang gi ling ga zhes pa kha cig go/ /oM tsa muN+Da zhes pa la sogs pa'i sngags rnams la sngon du bsnyen pa de kho na ltar ro/ /oM badzra zhes pa la sogs pa'i sngags la'ang de bzhin de thams cad du sngon du bsnyen pa'i khyad par ma gsungs pa'i sngags la sngon du</text></item>
<item><p>81a.6</p><section></section><text>bsnyen pa'i rim pa de kho na ltar ro/ /bsres pa zhes pa lhag ma'o/ /klu'i me tog ces pa klu shing gi me tog go/ /yaM yig dag gis zhes pa rlung gi dkyil 'khor dag gis so/ /rlung gis bskyod pa'i lo 'dab ces pa tshub ma'i rlung gis khyer ba'o zhes so/ /don 'di yin te rlung gis</text></item>
<item><p>81a.7</p><section></section><text>khyer ba'i lo 'dab blangs te/ de la dug la sogs pa rnams kyis bya rog gi sgro'i bris smyug gis ya yig gi nang du hUM hUM hUM che ge mo uts+tsha Ta ya phaT phaT phaT zhes pa lo 'dab gnyis la bris nas kha sbyar du bya ste/ mtshan mo ling ga gcig par sngags bzlas la rlung tshub</text></item>
<item><p>81b.1</p><section></section><text>bam 'bab chu drag po la bskur bar bya ste dgra bskrad par 'gyur ro/ /ba'i lci ba sa la ma lhung bas zhes pa la sogs pa'i sbyor ba la yang sngags 'di nyid kyi'o/ /rlung gi zur du zhes pa nas brtsams pa'i sbyor ba ni bcom ldan 'das kyi snying po dang nye ba'i snying po'i sngags dag</text></item>
<item><p>81b.2</p><section></section><text>go zhes kha cig go/ /lha khang zhes pa ling ga gcig par ro/ /thams cad kyi zhes pa thams cad las ti bla ma la gus pa las 'grub par 'gyur ro zhes pa lhag ma ste/ bla ma'i gdams ngag dang bral ba las 'grub pa med do zhes dgongs pa'o/ /gnyis zhes pa dkar po</text></item>
<item><p>81b.3</p><section></section><text>dang dmar po ste/ gnyis ka yang gcig tu bgrang bar bya'o/ /de ltar tsha ba gsum dang 'bras bu gsum yang ngo / /me tog shing dang yung ba dag /ces pa me tog shing dang shing yung ba yang ngo / /nyi ma yis zhes pa nyi ma la 'gro ba la'o/ /bsnyen gnas zhes pa gso sbyong</text></item>
<item><p>81b.4</p><section></section><text>gis so/ /le'u nyi shu rtsa bzhi pa'i rnam par bshad pa'o// //bcud len yang ni ji ltar blta/ /zhes zhus pa'i lan gdab pa'i phyir gsungs pa/ de nas zhes pa la sogs pa'o/ /lus kyi thabs kyi mtshan nyid 'gyur/ /zhes pa lus brtan par byed pa'i thabs su 'gyur ro</text></item>
<item><p>81b.5</p><section></section><text>zhes pa'o/ /zla ba zhes pa la sogs pa mdor bstan pa'o/ /de la zla ba ni snang ba mtha' yas so/ /si h+la ni rin chen 'byung ldan no/ /gla rtsi ni mi bskyod pa'o/ /sman ni don yod grub pa'o/ /tsan+dan ser po ni rnam par snang mdzad do/ /so so zhes pa gcig kyang rung ngo / /lnga</text></item>
<item><p>81b.6</p><section></section><text>zhes pa dam tshig dang ldan pa'i rigs lnga la sogs pa las yang dag par blangs pa'o/ /dang po tha ma zhes pa 'dir nus pa'i man ngag ni shing nim pa las byas pa'i sbubs sam/ smyug ma las byas pa'i sbubs la cha gsum gyi bar du bug pa gnyis bya ste/ bsil bar gyur</text></item>
<item><p>81b.7</p><section></section><text>pa'i mi bskyod pa steng gi cha dor ba'i bar gyi cha blang bar bya'o/ /smyug sbubs la ni ke ta ka'i yal ga'i phye ma btab nas/ de'i steng du mar khu'i cha dang 'og tu lan tshwa'i cha dang bar du dag pa'i char 'gyur ro/ /zhi bar byed ces pa gza' la sogs pa zhi ba'o/ /rtag tu bzhi</text></item>
<item><p>82a.1</p><section></section><text>mnyam gyur pa ni/ /zhes pa rtag tu gzhon nur byed pa'o/ /zla ba la rgyu btung byas te/ /zhes pa zla bas zla ba btung bar bya zhes pa lhag ma'o/ /de'i phyir rgyu ba ni lus la rgyu ba'o/ /gang gi tshe zhe na gsungs pa/ zla ba zhes pa la sogs pa ste/ zla ba 'ba'</text></item>
<item><p>82a.2</p><section></section><text>zhig gam/ yang na rdzas gzhan dang ldan pa'o/ /de nyid gsungs pa 'di dag ces pa la sogs pa'o/ /gnag dang zhes pa dmar po ma yin pa'o/ /dri ma dri med rnam par spangs/ /zhes pa mar khu dang lan tshwa'i cha dang bral ba'o/ /rab dang zhes pa la sogs pa rang</text></item>
<item><p>82a.3</p><section></section><text>bzhin nyid kyis de ltar gyur pa blang bar bya'o/ /'di ni mdor bstan pa'i rgyas par bshad pa'o/ /gong bu ni lus te de'i bcing ba ni brtan par byed pa'o/ /sman rnams kyi cho ga gsungs pa/ nya zhes pa la sogs pa ste yang dag ldan zhes pa ldan par byas nas so/ /de yi zhes</text></item>
<item><p>82a.4</p><section></section><text>pa de yis so/ /lnga po zhes pa dngos po lnga rnams nyid de rtogs shing zhes pa sbyangs pa dang rtogs pa la sogs pa sngon du 'gro bar 'gyur ro/ /'dir bsdus pa'i don ni 'di yin te nye bar 'tshe ba dang bral ba'i phyogs 'ga' zhig tu spyil po bya ste/ dad pa dang gus pa mchog</text></item>
<item><p>82a.5</p><section></section><text>dang ldan pa'i slob bu gcig pa sgrub pa'i grogs su byas nas sbyin pa dang yon phul la/ rang nyid spyil por zhugs te/ gtor ma dang mchod pa rnams kyis rang gi lha mnyes par bya zhing gzhan thub par byas la ji srid lo bdun gyi bar du rang gi lus sbyang bar bya'o/ /de la 'di ni sbyang</text></item>
<item><p>82a.6</p><section></section><text>ba'i rim pa ste/ dge ba'i nyi ma la bu ram cung zad zos nas/ 'bras bu gsum gyi thang dang lan tshwa dang rgya skyegs kyi shing gi 'bras bu phye ma dang ldan pa btung bar bya ste/ srin bu lhung zhing dri ma dag par 'gyur ro/ /de nas ke ta ka'i yal ga'i khu ba dang tsha ba'i mar khu dang hi la</text></item>
<item><p>82a.7</p><section></section><text>mo tsi dang rgyam tsha rnams gcig tu byas nas 'thungs te/ nyi ma la gdung zhing lus bcag par bya ste/ shig dang bral bar 'gyur ro/ /de dag nyid hi la mu tsi'i khu ba dang / lhan cig 'thung zhing de kho na ltar bcag par bya ste/ lus kyi lan tshwa med par 'gyur ro/ /hi la mu</text></item>
<item><p>82b.1</p><section></section><text>tsi'i khu ba rgyam tsha dang bcas pa 'thung zhing grib ma la bsdad na/ mkhris pa med par 'gyur ro/ /ka ta ka'i yal ga'i khu ba dang / te la ku tsa'i khu ba dang ba'i 'o ma rnams mnyam par gcig tu byas nas btung bar bya ste/ mar khu med par 'gyur ro/ /ku smaN+Da'i yal ga'i</text></item>
<item><p>82b.2</p><section></section><text>khu ba dang rgyam tsha ldan pa btung bar bya ste/ mig nad med par 'gyur ro/ /sbrang rtsi rnar blugs na bad kan med par 'gyur ro/ /sbyor ba 'di dag kyang nyi ma gcig gam gnyis su bzhag cing re re la lan gnyis rab tu sbyar bar bya'o/ /de nas rdo'i snod du bzhag pa'i gla rtsi 'bras bu</text></item>
<item><p>82b.3</p><section></section><text>gsum dang ldan pa nyi ma so sor btung bar bya'o/ /nya dang sha dang chang dang 'o ma dang skyur po dang bral ba bza' bar bya zhing bud med dang 'grogs pa yang spang bar bya'o/ /de nas rdo rje gsum du bdud rtsi lnga'i ya gyal lam/ mtha' dag cho gas brten par bya'o/ /de'i rjes la sman</text></item>
<item><p>82b.4</p><section></section><text>spangs te/ sman gyi dus kho nar bza' ba dang spyod pa'i bya bas lo gsum du gnas par bya'o/ /dril phyis gsungs pa bud+d+ha zhes pa tsakra marda ka'o/ /a ka ra zhes pa yung ba'o/ /bal gu dze zhes pa so ma ra dza'o/ /gla rtsi zhes pa mar khu'i cha'o/ /tsan+dan ldan zhing phye ma skam</text></item>
<item><p>82b.5</p><section></section><text>pa'o/ /tsar zhes pa spang spos so/ /rdzas 'di rnams gla rtsi btags nas dril phyis bya'o/ /gdungs pa'i rtog pa'i cho ga bya bar mi nus na/ bcud len gyi cho ga gsungs pa/ 'bras bu gsum zhes pa la sogs pa'o/ /bcud len gyi cho ga la drang ba dang rlung la sogs pa</text></item>
<item><p>82b.6</p><section></section><text>yongs su spang bar mi bya'o/ /lo ma skyur po dang chang dang bud med dang 'grogs pa ni spang bar bya'o/ /de la sbyor ba bzhi pa ni gla rtsi'i dbus kyi cha ji ltar gsungs pa'i cho gas blangs te 'bras bu gsum dang tsan+dan gyi phye ma dag dang sbyar la btung bar bya'o/ /'bras bu gsum dang</text></item>
<item><p>82b.7</p><section></section><text>tsan+dan gyi phye ma dang gla rtsi rnams kAn+ta'i snod du sbyangs te blugs par bya'o/ /rdo'i snod du gla rtsi blugs nas 'bras bu gsum gyi phye ma steng du btab ste skabs su btung bar bya'o/ /'di dag kyang snga dro bzhag ste thun gcig lon pa na bya'o/ /'bras bu gsum dang tsan+dan gyi</text></item>
<item><p>83a.1</p><section></section><text>phye ma zho re nyi ma so sor bza' bar bya'o/ /sbyor ba bzhi po 'di rnams gang yang rung ba'i sbyor ba bya'o/ /le'u nyi shu rtsa lnga pa'i rnam par bshad pa'o// //chang zhus pa bstan pa'i don du gsungs pa/ de nas zhes pa la sogs pa'o/ /gzhan</text></item>
<item><p>83a.2</p><section></section><text>ma brjod ces pa 'dir ma brjod pa ma yin te bya ba'i rgyud la sogs par ro/ /ye shes rdo rje zhes pa rdo rje sems dpa'o/ /mkha' dbyings ni chos kyi dbyings so/ /man+dA ra dang 'o ma'i mtsho dag ni 'jig rten la rab tu grags pa tsam la brten nas dpe dag go/ /yang na ye</text></item>
<item><p>83a.3</p><section></section><text>shes rdo rje dang mkha' dbyings 'di dag ni tha snyad gzhan no/ /bdud rtsi la zhes pa rgyu mtshan gyi bdun pa'o/ /man+dA ra las byung ba zhes pa man+dA ra las 'bab pa'o/ /kun zhes pa thams cad de/ chu bor 'gyur te zhes pa chu bo rnam pa lnga rnams so/ /dbus 'gro ba zhes pa de rnams kyi</text></item>
<item><p>83a.4</p><section></section><text>dbus nas 'gro ba gang gA zhes pa'i don to/ /'o ma'i rgya mtsho zhes bya ste/ /zhes pa 'di dag phyi rol bstan pa'o/ /zla ba'i btung ba'i zhes pa zla ba'i btung ba'i rang bzhin no/ /sku zhes pa lus la bcom ldan 'das ma rdo rje phag mo gnas so/ /ji ltar gnas she na gsungs pa/ </text></item>
<item><p>83a.5</p><section></section><text>rnam snang mdzad ma'i zhes pa la sogs pa ste/ bcom ldan 'das he ru ka dang rnam snang mdzad ma phan tshun 'khyud nas gnas pa dag chags pa chen pos zhu bar gyur zhes pa'i don to/ /de dag nyid gsungs pa/ dpa' bo kun zhes pa la sogs pa ste/ thams cad gcig tu</text></item>
<item><p>83a.6</p><section></section><text>gyur pa'i zhes pa brtan pa dang g.yo ba'i bdag nyid kyi dngos po'o/ /thams cad gcig tu gyur pa nyid de yang na rtsa thams cad nyid do/ /bdud rtsi ni lhan cig skyes pa'i dga' ba'i rang bzhin thar pa ste/ 'di nyid bcom ldan 'das ma nyon mongs pa la sogs pa'i bdud rnams</text></item>
<item><p>83a.7</p><section></section><text>la mi 'jigs par mdzad pas drag po'i gzugs can ma'o/ /'di dag gi spyi bo'i 'khor lo las a wa d+hU tI'i lam nas rtsa thams cad khyab par byas te/ bde ba chen po'i rang bzhin nyid kyis zhu ba'i byang chub kyi sems dang bcom ldan 'das ma gnyis dga' ba chen po skyed</text></item>
<item><p>83b.1</p><section></section><text>par byed pa nyid las chang gi gzugs can ma'o/ /gang gsungs pa/ gang zhig thig le dkar po'i rgyun rnams nyin dang mtshan mor 'bab pa de ni chang min mA ma kI/ zhes pa dang / 'di nyid du yang / khu ba'i rnam pa bcom ldan 'das/ /de yi bde ba 'dod</text></item>
<item><p>83b.2</p><section></section><text>mar dran/ /zhes pa'i tshig las dbye ba med pa de nyid kyi phyir/ 'ga' zhig tu bcom ldan 'das kyi rang bzhin gyis bde ba dang byang chub kyi sems kyang bstan to/ /de nyid 'ga' zhig tu skyes pa'i rtags dang / bud med kyi rtags kyis kyang ste/ bde ba tsam la ltos pas ma</text></item>
<item><p>83b.3</p><section></section><text>ning gis kyang bstan to/ /'phrog pa zhes pa sdug bsngal la sogs pa'o/ /byed pa ni dga' ba la sogs pa'o/ /longs spyod ni sems kyi rang bzhin nyid las sems kho na bde ba chen po'i rang bzhin te/ de'i snying po'i bdud rtsi de bzhin no zhes pa'o/ /de dang de dag kun rdzob</text></item>
<item><p>83b.4</p><section></section><text>tu lus kyi nang du bdud rtsi ji lta ba de ltar phyi rol du yang ngo zhes ston pa thab khung zhes pa la sogs pa'o/ /dgos pa gsungs pa chang med ces pa la sogs pa ste ye shes ni 'jig rten las 'das pa'o/ /rnam shes ni 'jig rten pa'o/ /de'i phyir ye shes rnam shes phun sum</text></item>
<item><p>83b.5</p><section></section><text>tshogs pa zhes pa dang / 'gro ba kun du rmongs pa ste/ 'di dag gis 'di'i rang bzhin bsgrags pa'o/ /khyad par gyi dgos pa yang gsungs pa/ gnas zhes pa la sogs pa ste/ gnas la sogs par phyin nas mchod pa'i don du 'di mchog go zhes pa'i don to/ /de ci 'di</text></item>
<item><p>83b.6</p><section></section><text>bstan bcos thams cad kyi yang dag pa'i 'dod pa'am zhe na gsungs pa rgyud dang zhes pa la sogs pa'o/ /kun spyod kyi cho ga nye bar ston pa gsungs pa/ lhag par zhes pa la sogs pa ste/ lhag par byed pa ni rnal 'byor pa'i btung ba'i don du'o/ /bla ma dpa' bo dang rnal 'byor ma rnams</text></item>
<item><p>83b.7</p><section></section><text>so/ /'di ltar gsungs te lag pa g.yas par hoHyig las skyes pa'i 'khor lo rnam par snang mdzad kyi rang bzhin hoHyig gis byin gyis brlabs pa rnam par bsgoms te/ de'i steng du rdzas kyi snod la ha yig las skyes pa'i pad+ma dmar po 'dab ma brgyad pa ha yig gis byin</text></item>
<item><p>84a.1</p><section></section><text>gyis brlabs pa snang ba mtha' yas kyi rang bzhin rnam par bsgoms pa'i lag pa g.yon pas bkab cing rdzas kyi steng du nyi ma la gnas pa'i hrIHyig mi bskyod pa'i rang bzhin bltas nas lan gsum dang lnga dang bdun du ha hoHhrIHzhes pa'i sngags brjod de/ oM</text></item>
<item><p>84a.2</p><section></section><text>AHhUM zhes pa'i sngags rdzas kyi steng du rim pas g.yas dang g.yon dang mdun du gnas pa de kho na ltar brjod cing mnyes par byed pa'i cho gas bla ma dang dpa' bo dang rnal 'byor ma rnams mnyes par byas te rang nyid brten par bya'o/ /de ltar ma byas par brten pa'i nyes pa gsungs pa/ </text></item>
<item><p>84a.3</p><section></section><text>lha gsum zhes pa la sogs pa ste/ lha gsum ni rnam par snang mdzad dang snang ba mtha' yas dang mi bskyod pa'i bdag nyid oM la sogs pa'o/ /bla ma la 'khu bla mar smod/ /sems can 'khu la zhes pa 'di rnams la sbyin par mi bya ste/ 'di rnams dam tshig la gzhug</text></item>
<item><p>84a.4</p><section></section><text>par mi bya'o zhes pa'i don to/ /dam tshig dang ldan pa la ni slu bar mi bya'o zhes gsungs pa/ rnal 'byor zhes pa la sogs pa'o/ /cho gas bsten pa'i 'bras bu gsungs pa/ shes rab ces pa la sogs pa'o/ /gtso bo'i don du rnam par dbye bas bstan pa'i phyir</text></item>
<item><p>84a.5</p><section></section><text>gsungs pa/ rdzas zhes pa la sogs pa ste rdzas ni skyu ru ra la sogs pa'o/ /rtsa ba ni sman sna tshogs pa rnams kyi'o/ /shing skyes zhes pa a mra la sogs pa'o/ /gtso bo'i cho ga gsungs pa/ mtha' yas zhes pa la sogs pa'o/ /shi gru ni shau b+hany+dza na'o/ /pAs+thA ma</text></item>
<item><p>84a.6</p><section></section><text>zhes pa srang bcu drug go/ /'byung po'i me tog ces pa 'byung po'i skra zhes pa ste rab tu grags so/ /ma la ya ni tsan+dan no/ /shA ri ba zhes pa ut+pal shA ri ba ste/ ats+tshu at+ti zhes 'jig rten du grags so/ /krAn+ta zhes pa khyab 'jug krAn+ta ste/ legs mthong zhes 'ga' zhig</text></item>
<item><p>84a.7</p><section></section><text>go/ /rkang pa'i cha yis zhes pa chu ste d+ha ta ki la sogs pa rnams kyi srang brgyad rnams zhes pa'i don to/ /se bya ni u shI ra'o/ /mA ga d+ha zhes pa pi pi ling ngo / /chu ni zhes pa srang bcu drug go/ /tsakra ni legs mthong ngo / /bung ba can zhes pa sbrang rtsi ste/ shi gru'i rtsa ba'i</text></item>
<item><p>84b.1</p><section></section><text>khu ba ras la btsags pa sbrang rtsi'i brgyad 'gyur la sbrang rtsi'i lhag mar btso bar bya'o zhes pa'i don to/ /brgya'i cha shas kyis zhes pa sbrang rtsi'o/ /'bigs pa zhes pa gzhug pa'i don to/ /sbrang ma ni sbrang ma las te/ de las grub pa zhes pa 'di ni sbrang rtsi zhes pa'i don to/ /</text></item>
<item><p>84b.2</p><section></section><text>de yang bzhi 'gyur te/ sau b+hany+dza na dang ra'i chu sbrang rtsi'i lhag mar btso bar bya'o/ /rnam pa gnyis pa zhes pa nyis 'gyur te/ tu hi na zhes pa tu hi na ga bur la sogs so/ /grub pa rkang pa'i lhag ma ni/ zhes pa bzhi cha lhag pa'o/ /dri'i rdzas zhes pa brjod ma thag pa'i'o/ /de nyid</text></item>
<item><p>84b.3</p><section></section><text>kyis ni rim pa 'grub pas zhes pa 'grub ste/ zla ba so sor sbyar ba'o/ /yul gyi rjes 'gro zhes pa chang yul gyi rjes su 'gro ba zhes shes par bya'o/ /yul ni nye bar mtshon pa ste/ /dus kyi yang ste drod chung ba'i yul dang dus su nyin gcig la tshar ba'i chang mi bya'o zhes dgongs</text></item>
<item><p>84b.4</p><section></section><text>pa'o/ /mchod pa zhes pa mchod pa rnams te ji ltar mar dang bral ba'i sbyin sreg dang / mi rigs nyid gzhan du srid min zhes pa 'di mi rigs pa ste gsungs pa las gzhan du 'di'i mchod pa la sogs pa'i bye brag gi rigs pa srid pa ma yin no zhes pa'i don to/ /glegs</text></item>
<item><p>84b.5</p><section></section><text>bam kha cig las grol ba/ /zhes brjod de/ grol ba nyid gzhan du srid pa min te chos dang bral ba zhes pa'i don to/ /'bras las zhes pa 'bras las yang dag par byung ba'i chang / mchog ma yin zhes pa lhag ma'o/ /gang du zhes pa gang du yang ste de dam tshig tu 'gyur ba</text></item>
<item><p>84b.6</p><section></section><text>ma yin no/ /'bras la sogs pa gtso bor gyur pa'i myos byed ni ro dang nus pa dang smin pa khyad par du 'phags pa ma yin pa'i phyir dam tshig tu 'os pa ma yin no/ /de'i phyir gsungs pa'i bye brag rnams bsgrub par bya'o zhes dgongs pa'o/ /glegs bam kha cig la gzhan du</text></item>
<item><p>84b.7</p><section></section><text>srid pa zhes brjod do/ /de'i tshe myos byed las gzhan gang du'ang dam tshig srid pa ma yin no zhes pa'i don to/ /de'i phyir dam tshig yongs su bskyang ba dang bla ma mnyes par byed pa ni myos byed do zhes ston pa bdag nyid ces pa la sogs pa'o/ /la la zhes pa rnal 'byor pas dam</text></item>
<item><p>85a.1</p><section></section><text>tshig yongs su bskyang ba'i bsod nams dang bla ma mnyes pa las kyang 'jig rten dang 'jig rten las 'das pa'i don thob par 'gyur te/ de yang dam tshig gi rdzas dang bral bas ma yin no zhes pas gdon mi za bar dam tshig gi rdzas gtso bor bya'o</text></item>
<item><p>85a.2</p><section></section><text>zhes khyad par gyis bstan par byas pa'o/ /de la 'di ni btso bo'i cho ga ste yul dang dus dang nus pa ji lta ba bzhin ji ltar gsungs pa'i sman rnams nye bar bzhag nas/ shes rab dang bcas pa'i sngags pas gtor ma sbyin pa sngon du 'gro bas rang gi lhag pa'i</text></item>
<item><p>85a.3</p><section></section><text>lha'i rnal 'byor dang ldan pa'i mdun du mtha' yas dang nor rgyas dang / chu lha ste klu'i bdag po gsum gyi rang bzhin chun po la sogs pa'i gdan gyi steng du rdza ma gu gul gyi bdug pas bdugs te/ me tog gis mchod la/ de'i nang du shau b+hany+dza na la sogs pa</text></item>
<item><p>85a.4</p><section></section><text>gnur ba'i gong bu chu dang bsres pa bcug nas rdza ma'i nang du skad cig la dpal rdo rje phag mos 'khyud pa'i dpal bde mchog 'khor dang bcas pa bde ba chen por zhu bar gyur pa las skyes pa'i maM yig las byung ba'i chang gi lha mo ji ltar gsungs pa'i rang bzhin can rnam</text></item>
<item><p>85a.5</p><section></section><text>par bsgoms te/ bde ba chen po'i rang bzhin ye shes kyi bdud rtsi khu ba'i rang bzhin nam gzugs nyid kyis gnas pa lhag par mos shing spro ba la sogs pa rgyun du bya'o zhes pa'o/ /le'u nyi shu rtsa drug pa'i rnam par bshad pa'o// //sngags btu bzhus pa'i lan</text></item>
<item><p>85a.6</p><section></section><text>gdab pa'i phyir gsungs pa/ 'di las zhes pa la sogs pa'o/ /'dod pa zhes pa bcu gsum pa'o/ /drag po zhes pa bcu gcig pa'o/ /bu ga zhes pa dgu'o/ /thub pa zhes pa bdun no/ /mda' zhes pa lnga pa'o/ /gzugs zhes pa gcig ste 'di ni me'i pha rol du rtogs</text></item>
<item><p>85a.7</p><section></section><text>par bya'o/ /me zhes pa gsum mo/ /man ngag las zhes pa re'u mig bcu gsum gyi bdag nyid kyi phreng ba'i re'u mig dang po nas brtsams te zhes pa gdams ngag go/ /re'u mig dang po'i zhes pa re'u mig gi phreng ba dang po'i sde/ lnga pa zhes pa re'u mig lnga pa na gnas pa'o/ /de la</text></item>
<item><p>85b.1</p><section></section><text>re'u mig dang po nyid gong du yang dag sbyin par bya zhes pa de nyid la re'u mig gi phreng ba dang po'i re'u mig dang po na gang gnas pa de gong du sbyin par bya'i zhes pa'i don to/ /de la re'u mig gcig pa nyid ces kha cig rjod pa la'ang de bzhin no/ /de la yon tan du byas te oM yig</text></item>
<item><p>85b.2</p><section></section><text>tu 'gyur ro/ /de la re'u mig bcu gcig pas zhes brjod pa ni de las zhes pa de la ste/ re'u mig las bri ba'i rim pas bgrangs pa'i bcu gcig pa na gnas pa'i oM yig ste/ de'i gong du bzhag pas lhan cig yon tan du byas te/ zla ba phyed pa dang / lhan cig</text></item>
<item><p>85b.3</p><section></section><text>pa'i oM yig tu 'gyur ro/ /mtshams sbyar ba nyid las so/ /des na dgu pa'i grangs kyi re'u mig gi phreng ba'i gsum pa ma yig thig le'i gzugs zla ba phyed pa'i steng du sbyin par bya'o/ /lhag ma ni go sla'o/ /'dir thog mar bcom ldan 'das kyi snying po'i sngags yi ge bcu</text></item>
<item><p>85b.4</p><section></section><text>pa'o/ /de nas nye ba'i snying po'i sngags yi ge bdun pa'o/ /de nas lha mo'i snying po'i sngags yi ge bcu gsum pa'o/ /de nas rkang pa bzhi pa'i sngags te 'di dag btu ba ni bla ma las shes par bya'o/ /de ltar sbas pa'i dgongs pa gsungs pa/ glegs bam zhes pa la</text></item>
<item><p>85b.5</p><section></section><text>sogs pa'o/ /sngags btu ba 'di dag gang gi tshe bya zhe na/ gsungs pa/ bcu pa zhes pa la sogs pa'o/ /sngags dang lha dag la dbye ba ni dam tshig nyams pa ste de'ang mi bya'o zhes gsungs pa/ srog ni zhes pa la sogs pa'o/ /shes rab snod pa spong ba 'jig</text></item>
<item><p>85b.6</p><section></section><text>rten pa la zhes pa la sogs pa'o/ /tshim dang bza' ba g.yon pa ste/ /zhes pa lag pa g.yon pas tshim pa dang bza' ba yang ngo / /byams pa chen po spong ba dgag pa rigs lnga zhes pa la sogs pa'o/ /kun rtog thams cad nges grol zhing / /zhes pa thog ma</text></item>
<item><p>85b.7</p><section></section><text>dang bar dang tha ma dang stong pa'i chos rnams thams cad la thog ma la sogs par rtog pa dang bral lo/ /gnyis pa thams cad rnam par spangs/ /zhes pa phung po lnga dang de bzhin gshegs pa lnga po dag dbye bar mi bya'o/ /bla ma la mi gus pa dang smod pa spong ba/ bla ma zhes</text></item>
<item><p>86a.1</p><section></section><text>pa la sogs pa ste thams cad ces pa la sogs pa bla ma'i khyad par ro/ /'di dag gis rtsa ba'i ltung ba yongs spangs shing / /zhes pa dbang gi le'ur gsungs pa'i rtsa ba'i ltung ba bcu bzhi po rnams kyis ji tsam bstan pa dang / rgyud gzhan du gsungs pa</text></item>
<item><p>86a.2</p><section></section><text>thams cad kyang shes par bya'o/ /'di lta ste/ bla ma dam pa la brnyas shing / /rdzogs sangs rgyas kyi bka' las 'das/ /khros pas spun gyi nyes pa brjod/ /byams pa chen po rnam par spong / /byang chub sems ni yongs spong dang / /theg gsum gzhan la smod pa</text></item>
<item><p>86a.3</p><section></section><text>dang / /ma smin pa la gsang ba sgrogs/ /sangs rgyas bdag nyid phung por smod/ /rang bzhin dag par som nyi dang / /gdug la thog mtha' bar du byams/ /stong par de dang der rtog cing / /dad dang ldan pa'i sems sun 'byin/ /dam tshig ji bzhin rnyed mi brten/ /</text></item>
<item><p>86a.4</p><section></section><text>bud med smod ces bcu bzhi'o/ /'di rnams gang rung ltung ba la/ /slar yang dbang bskur gyis dag bya/ /rtsa ba'i ltung ba'o/ /shes rab stobs kyis de bzung zhing / /de bzhin byang chub sems kyang bzung / /gsang ba skal med la mi sbed/ /tshogs kyi dkyil</text></item>
<item><p>86a.5</p><section></section><text>'khor du rtsod cing / /dad ldan las gzhan chos kyi gtam/ /nyan thos rnams kyi zhag bdun gnas/ /brdzun nyid rnal 'byor pa nga rgyal/ /ma dad pa la chos ston pa/ /zhes pa sbom po'i ltung ba brgyad/ /nyams par gyur na bshags bya ste/ /cho ga las ni shes</text></item>
<item><p>86a.6</p><section></section><text>par bya/ /rtsa ba sbom po'i ltung ba'i rim/ /zhes pa'o/ /le'u nyi shu rtsa bdun pa'i rnam par bshad pa'o// //tshar bcad rjes gzung zhus pa'i lan gdab pa'i phyir gsungs pa/ de nas zhes pa la sogs pa'o/ /sngags zhes pa bcom ldan 'das kyi snying po'i sngags</text></item>
<item><p>86a.7</p><section></section><text>so/ /gdol ba'i me la zhes pa gdol pa'i khyim nas blangs pa'i me la'o/ /mtshan phyed ces pa mtshan phyed na'o/ /sha za'i me zhes pa dur khrod kyi me'o/ /rlung gi steng gi phyogs gnas pa/ /zhes pa rlung gi dkyil 'khor la zhon pa'o/ /'di ltar gsungs te/ 'gugs</text></item>
<item><p>86b.1</p><section></section><text>par byed par 'dod pas rlung du bltas te/ gtor ma byin la bde mchog dmar po'i rnal 'byor dang ldan pas rol pa'i stabs kyis gnas te/ rlung gi dkyil 'khor la zhon pa'i bsgrub bya la snying ga'i sa bon las 'thon pa'i dum skyes ma lcags kyu dang zhags pa'i</text></item>
<item><p>86b.2</p><section></section><text>phyag gi zhags pas ske bcings te/ lcags kyus snying phug nas bkug par bsgom zhing dzaHche ge mo A kaR+Sha ya dzaHzhes pa spel ba'i snying po la sogs pa'i ji ltar mngon par 'dod pa'i sngags bzlas par bya ste/ gro ga la rang gi ming med kyi khrag dang gi wang dag gis thang</text></item>
<item><p>86b.3</p><section></section><text>phrom gyi shing gi bri smyug gis bsgrub bya'i gzugs mngon par bris nas rma med pa dum bu gcig pa mdzes pa'i thod par bzhag la ras kyis g.yogs te/ de'i steng du ka ra bI ra dmar po'i me tog sngags re re brjod pa sngon du 'gro bas sbyin sreg byas na 'gugs par 'gyur ro/ /</text></item>
<item><p>86b.4</p><section></section><text>de nas gzhan yang ni bkug pa'i rab tu sbyor ba gzhan yang ste go sla'o/ /b+ha ga mngon par bris la zhes pa mdun du zhes pa lhag ma'o/ /lag pa g.yon pas zhes pa mnan nas zhes shes par bya'o/ /gyen du langs pa'i tshub ma zhes pa rlung gi dkyil 'khor la'o/ /yi</text></item>
<item><p>86b.5</p><section></section><text>dwags kyi gos zhes pa ro'i gos so/ /nA ga'i kong bu zhes pa nA ga ge sha ra'i shing las byas pa'i mar me'i kong bu'o/ /zha nye'i kong bu zhes kha cig go/ /glang po che'i lci ba zhes pa glang po che dang lhan cig pa'o/ /le'u nyi shu rtsa brgyad pa'i rnam par bshad pa'o// //de nyid</text></item>
<item><p>86b.6</p><section></section><text>rnams zhes pa la sogs pa bzhi zhus pa'i lan gdab pa'i don du gsungs pa/ de nas zhes pa la sogs pa'o/ /de la sgom pa zhes pa la sogs pa rgyal ba zhes pa'i bar gyis de kho na bstan to/ /gnyis kyis zhes pa la sogs pa he ru ka'i dbyibs zhes pa'i bar</text></item>
<item><p>86b.7</p><section></section><text>gyis de kho na nyid kyi stong pa nyid dang snying rje'i rnam par dbye ba bstan to/ /snang ba med ces pa la sogs pa tshigs su bcad pa gnyis kyis de dag bzung ba'i dngos po thams cad kyi mi mthun pa'i phyogs nyid kyis rang bzhin med pa'i tshul rab tu bstan to/ /de bzhin zhes</text></item>
<item><p>87a.1</p><section></section><text>pa la sogs pa bzhi zhes pa'i bar gyis slar yang / de dag nyid kyi spros pa dang bral ba'i phyir rnam par rtog pa dang bral ba bde ba chen po'i sku'i mtshan nyid kyi rang bzhin rab tu bstan to/ /ngo bo ni dbang bzhi pa'i don gyi rang bzhin 'od gsal gyi</text></item>
<item><p>87a.2</p><section></section><text>rim pa ming gzhan lhan cig skyes pa'i dga' ba nyid ldog pa'i dbye ba las rnam par phye bar gsungs so/ /ji lta'i zhes pa phyin ci ma log pa ste de nyid ni dngos po ma bcos pa ste rang bzhin med pa'o/ /srid pa'i rang bzhin nyid bsgom pa/ /zhes pa srid pa nyid bsgom</text></item>
<item><p>87a.3</p><section></section><text>pa'i bdag nyid can no/ /de'ang ngo bo nyid ni dngos med ces pa rang bzhin med pa'o/ /rang bzhin med pa gang zhe na spros pa dang bral ba ste/ rnam par rtog pa'i 'jug pa thams cad dang bral ba zhes pa'i don to/ /gal te phyi rol gyi gzung ba brtags pa rnams dngos po med par</text></item>
<item><p>87a.4</p><section></section><text>'gyur mod/ rang rig pa'i rang bzhin nyid kyis spros pa'i gzugs dang sems dag ji ltar 'gyur zhe na/ gsungs pa/ rang rig ces pa la sogs pa ste/ rnam par shes pa yang kho na'o/ /don gyi bya ba byed pa ni dngos po nyid de/ de'ang 'das pa dang ma 'ongs pa dang</text></item>
<item><p>87a.5</p><section></section><text>da ltar byung ba'i dbye bas tha dad pa'o/ /de la gang 'das pa de ni rjes 'gro med par zhig pa'o/ /ma 'ongs pa ni mo gsham gyi bu lta bu'o/ /da ltar byung ba yang rang bzhin med pa kho na'o/ /gang las she na/ gsungs pa gcig dang zhes pa la sogs pa ste/ da ltar</text></item>
<item><p>87a.6</p><section></section><text>byung ba'i rnam par shes pa'i mtshan nyid kyang gcig dang gcig min gyi rang bzhin dang bral ba kho na ste/ gang gi phyir de yang cha dang bcas pa'am cha med par 'gyur/ cha dang bcas pa nyid na rdul phra rab las chags pa'i skyon las grol ba med do/ /cha med pa nyid na</text></item>
<item><p>87a.7</p><section></section><text>nam mkha' dang mtshungs pa kho na'o/ /skad cig nyid las zhes pa snga ma las te/ rab skyes zhes pa kun rdzob tu'o/ /de nyid gsungs pa rang rig ces pa la sogs pa ste/ ri bong gi rwa ltar btags pa 'ba' zhig ni ma yin no/ /ngag gi spyod yul las 'das pa ste 'di</text></item>
<item><p>87b.1</p><section></section><text>dag nyid de kho na dang thams cad pa'i stong pa dang 'od gsal gyi rim pa dang chos kyi sku zhes pa 'di yi rnam grangs cung zad ston pa kun mkhyen zhes pa la sogs pa ste go sla'o/ /de ci 'di dag bde ba'i rang bzhin ma yin nam zhe na/ gsungs pa/ 'di ni zhes pa la sogs pa</text></item>
<item><p>87b.2</p><section></section><text>ste sangs rgyas bde ba 'byung ba ni 'di las zhes pa ste sangs rgyas kyi bde ba 'byung ba'o/ /gang la zhes pa don dam pa'i bden pa gang las te/ chos thams cad kyi rten nyid kyis bstan to/ /'ga' zhig tu zhes pa gzhan 'ga' zhig tu'o/ /byang chub gnas zhes pa byang chub kyi</text></item>
<item><p>87b.3</p><section></section><text>gnas so/ /dpe med so sor mnyam par de nyid kho na de bzhin nyid kyi mtshan nyid de/ rgyal ba rnams kyis bstan to/ /de ni bdag gis gzhan du ma bstan te/ 'dir ni gsal bar byas zhes dgongs pa'o/ /gnyis zhes pa gnyis ni gzung ba dang 'dzin pa dang dngos po dang</text></item>
<item><p>87b.4</p><section></section><text>dngos po med pa dang 'khor ba dang mya ngan las 'das pa dang kun rdzob dang don dam pa zhes pa la sogs pa'o/ /de spangs pa gang la de rab gsal bde ba chen po'i rang bzhin gyis rab tu mtshon pa nyid kyi phyir gsal ba ni spros pa'i dga' ba'i rlabs gzhan dang gzhan nyid las te/ </text></item>
<item><p>87b.5</p><section></section><text>yang dag rig ni des skal pa bzang ste/ yid 'phrog ces pa khyad par bsdus pa de'i skyes bu'o/ /tshogs ni bar med pa'i dga' ba'o/ /rab spel ni gang la spel nas gnas pa de bzhin du de'o/ /stobs mchog ste mi ldog pa'i ros rdzogs shing khyab pa mkha' dkyil</text></item>
<item><p>87b.6</p><section></section><text>te/ nam mkhar sgro ma btags pa de bzhin du de'o/ /rnam pa du ma spros pa rnams kyis te/ rnam pa sna tshogs pa'i sprul pa rnams kyis nyer bsags khyab pa'o/ /mtha' dag bar snang gnas gyur te/ /nam mkha' ma lus pa skabs 'byed pas gnas pa de bzhin du de'o/ /</text></item>
<item><p>87b.7</p><section></section><text>de ltar gyur pa'i yid la 'jig rten gsum po la thim pa lta bur rab tu gsal zhes pa'i don to/ /rang bzhin zhes pa rang bzhin te/ /brjod zhes pa le'u gsum par ro/ /dkyil 'khor zhes pa 'di nyid yang dag rig ni chos thams cad kyi yang dag pa'i bdag nyid can gyi</text></item>
<item><p>88a.1</p><section></section><text>snying po len ba zhes bya ste/ phung po la sogs pa mtshan nyid thams cad kyis khyad par 'phags pa'i mtshan nyid 'di'i zhes pa mchog mtshan nyid do/ /yang na gang rnam pa thams cad kyis khyad par du 'phags pa'i mtshan nyid 'dis zhes pa ste/ </text></item>
<item><p>88a.2</p><section></section><text>rnam pa thams cad mchog mtshan nyid/ /mtshan sum cu rtsa gnyis dang dpe byad bzang po brgyad cus brgyan zhing spras pa'i sku'o/ /mkha' 'gro ma zhes pa dran pa nye bar gzhag pa la sogs pa'i chos rnams te/ de nyid 'di'i rtsa rnams so/ /'di dag gis byang chub kyi</text></item>
<item><p>88a.3</p><section></section><text>phyogs la sogs pa sangs rgyas kyi yon tan mtha' dag gi rdul phra rab las yongs su grub pa de ni sku ma yin no zhes gsungs so/ /de nyid gsungs pa thams cad ces pa la sogs pa ste thams cad ces thams cad kyi'o/ /snang ba med ces pa brtan pa dang sra ba la sogs</text></item>
<item><p>88a.4</p><section></section><text>pa'i snang ba nye bar dmigs pa med par rtogs pa de bzhin du de'o/ /skabs med ces pa bu ga la sogs pa dang bral ba'o/ /lus pa med pa zhes pa lhag ma med ces pa'i don to/ /bag chags kyang ma lus pa nyid kyi phyir ro/ /gnas med ces pa rten dang brten pa'i</text></item>
<item><p>88a.5</p><section></section><text>dngos po dang bral ba nyid las so/ /ci'i don du de ltar thog mar nye bar bstan zhe na/ gsungs pa/ rang bzhin zhes pa la sogs pa ste gang la zhes pa gang las so/ /gzugs med ces pa gzung du med pa'i dbye bas nye bar dmigs pa med pa nyid las te/ byas pa'i</text></item>
<item><p>88a.6</p><section></section><text>dga' ba zhes pa skyes pa'i dga' ba'o/ /de bzhin sems des sems med la/ /zhes pa bsam pa dang / rtog pa'i spros pa dang bral ba des sems med pa rnam par mi rtog pa'o/ /gsungs pa ni bcom ldan 'das mar sems de ni yod de sems gang bsam gyis</text></item>
<item><p>88a.7</p><section></section><text>mi khyab pa'o zhes so/ /gcig ces pa gnyis med pa'o/ /sna tshogs rtogs par byed ces pa phyogs dang dus mtha' dag bstan to/ /'di dag nyid gsungs pa dngos po zhes pa la sogs pa ste/ gang la zhes pa gsungs pa'i mtshan nyid rtog pa dang bral ba'i rang bzhin</text></item>
<item><p>88b.1</p><section></section><text>gang la yod pa de ni bzhi par brjod de rab tu grags pa lhan cig skyes pa'i dga' ba ste gsal zhes 'brel lo/ /ji ltar bya ba de dag rtogs shing khong du chud pa'i chen po dang ldan pa gang la bdag nyid chen po ste de bzhin du de'o/ /yang ji ltar/ nam mkha'i mtha'</text></item>
<item><p>88b.2</p><section></section><text>klas khyab pa po/ /zhes pa'o/ /yang ji ltar 'gyur na/ dngos po dang dngos po med pa dag rnam par dben pas so so'i dngos po de dang mi ldan pa'o/ /yang ji ltar 'gyur na/ me long dang mtshungs dkyil 'khor spro/ /dri ma med pa'i rgyun nyid kyis/ /'gro ba rnam pa thams</text></item>
<item><p>88b.3</p><section></section><text>cad kyi gzugs brnyan 'char ba'i rgyun nyid las me long dang mtshungs pa'i dkyil 'khor spro ba'o/ /rnam pa kun khyab ces pa rnam pa thams cad kyis khyab par byed pa ni 'di'i ngang tshul lo zhes bya ba'i khyad par ro/ /yang na rnam pa kun bral zhes pa ste/ thams cad du de</text></item>
<item><p>88b.4</p><section></section><text>dag chags pa dang bral ba nyid dang / dri ma dang bral ba nyid kyis zhes dgongs pa'o/ /yang ji ltar 'gyur na thams cad kyi bde ba rnams kyi phul du byung ba mthar thug pa 'grub pas gnas te gzhi'o/ /yang na gang la zhes pa lhan cig skyes pa'i dga' ba la ltos pas so/ /</text></item>
<item><p>88b.5</p><section></section><text>des na don 'di yin te/ gang yod na de ltar yon tan gyi rnam pa'i tshogs grub pa de nyid bzhi par zad par 'bras bur 'gyur ba'i lhan cig skyes par rig par bya ste/ cig shos ni bstan pa tsam mo/ /de nyid gsungs pa yang dag ces pa la sogs pa ste go sla'o/ /zung 'jug</text></item>
<item><p>88b.6</p><section></section><text>bsgom pa'i spyod pa gsungs pa/ chags med ces pa la sogs te rim pa 'di yang gang la brjod par bya zhe na/ gsungs pa/ dge ba zhes pa la sogs pa'o/ /'di'i rnal 'byor gyis 'di ltar gyur pa rtag tu goms pa nyid phyi rol gyi bya ba mtha' dag gi 'bras bu thob</text></item>
<item><p>88b.7</p><section></section><text>par byed do zhes gsungs pa/ de bzhin zhes pa la sogs pa'o/ /le'u nyi shu rtsa dgu pa'i rnam par bshad pa'o// //ji ltar gsungs pa'i de kho na nyid bsgom pa'i nus pa med pas/ bskyed pa'i rim pa bsgom pas lha'i rnam pa bsgom par bya'o/ /de yang</text></item>
<item><p>89a.1</p><section></section><text>gzugs brnyan ma mthong ba las mi nus so zhes pa'i don gyis 'phangs pa'i thang sku dang sku gzugs mtshan nyid dang ldan pa kho na bsod nams dang ye shes kyi tshogs kyi rgyu yin la/ bzlog pa ni mthong ba dang ma mthong ba'i skyon gyi rgyu yin te/ gang 'chad</text></item>
<item><p>89a.2</p><section></section><text>par 'gyur ba'i ring ba gsum ni zhes pa la sogs pa'o/ /gzhan du yang / mtshan nyid rnam ldan sku gzugs ni/ /zhi ba la sogs nyams dang ldan/ /tshad dang nye ba'i tshad kyis mdzes/ /de lta bu la rab gnas 'gyur/ /sku gzugs byed pa 'jig rten na/ /tshad dang nye tshad</text></item>
<item><p>89a.3</p><section></section><text>dman rnams kyis/ /nad dang 'chi dang nor 'joms so/ /de bzhin gnyen dang 'bral bar 'gyur/ /cha shas thams cad mdzes gyur zhing / /thams cad zhi bar byed pa'i mchog /dman min lhag pa min pa'i sku/ /gsungs pa'i tshad ldan mchod pa bya/ /gzugs dang</text></item>
<item><p>89a.4</p><section></section><text>dbyibs kyi rang bzhin dang / /snying rje gdan dang rol pa dang / /gnas kyi kha dog yang dag ldan/ /de la lha ni nye bar 'gyur/ /zhes pa'o/ /de'i phyir thad sku la sogs pa'i mtshan nyid gsungs pa/ de nas zhes pa la sogs pa'o/ /khyon zhes pa dkyus dang zheng ngo / /tshangs</text></item>
<item><p>89a.5</p><section></section><text>pa'i ri mo gzugs kyi sngar/ /zhes pa gzugs byed pa'i dang por tshangs pa'i ri mo zhes pa tshangs thig go/ /cha lnga dag ni gdan yin no/ /zhes pa mtho lnga'i rgya ste g.yas brkyang gis gnas so/ /sku ni dum bu gsum can gyi/ /zhes pa dum bu ni 'khyog pa ste/ sku gsum</text></item>
<item><p>89a.6</p><section></section><text>'khyog ces pa'i don to/ /de nyid gsungs pa/ zhal dang mnyam pa phrag pa'o/ /zhes pa zhal dang phrag pa gnyis la yang zhes pa'i don to/ /de'i phyir gdan dang sku dang mgrin pa yang 'khyog pa ste/ mgrin pa dang sku ni zhal dang phrag pa'i rten nyid kyi phyir ro/ /tshangs pa'i thig btab</text></item>
<item><p>89a.7</p><section></section><text>la zhal la sogs pa bgo bar bya'o zhes pa'i don gsungs pa/ zhal zhes pa la sogs pa ste/ sku gzugs ji srid pa khru la sogs pa'i tshad bya ste/ de'i bcu cha dang zhal gyi khyon dang thal mo dang / mtho zhes pa rnam grangs so/ /zhal gyi yang bcu gnyis cha dang cha chung dang / sor dang</text></item>
<item><p>89b.1</p><section></section><text>sor mo zhes pa don gcig ste/ de thams cad du cha chung gi rnam par dbye bar shes par bya ste/ bcom ldan 'das kyi ni sangs rgyas kyi gzugs nyid las phyed dang bcas pa'i cha chung bcu gnyis pa'i zhal bya'o zhes sku gzugs kyi mtshan nyid la sogs pa gsungs pa shes par</text></item>
<item><p>89b.2</p><section></section><text>bya'o/ /bcu gnyis cha zhes pa ni sangs rgyas las gzhan thams cad la thun mong ba nyid du gsungs pa'o/ /sor mo bzhi ni mgrin pa la'o/ /zhes pa bcom ldan 'das kyi mgrin pa sor mo bzhi'o/ /dbu dang skra mtshams de nyid ltar/ /zhes pa dbu'i gnas dang skra'i mtho dman yang de nyid</text></item>
<item><p>89b.3</p><section></section><text>ltar zhes te cha chung bzhi pa zhes pa'i don to/ /snyan gnyis dag la'o zhes pa snyan gnyis dag kyang srid du de kho na ltar phyed dang bcas pa'i cha chung bzhi dag go/ /de nyid gsungs pa/ legs par mtshan zhes pa mtshan nyid mchog ces pa'i don to/ /zhal ni cha gsum rnams kyi</text></item>
<item><p>89b.4</p><section></section><text>ste/ /zhes pa zhal ni cha gsum ste/ /cha chung bzhi bzhi rnams kyi cha re re'o/ /de la cha gcig dpral ba'o/ /gnyis pa shangs so/ /gsum pa zhal lo/ /zhal ni shangs kyi 'og nas o sko'i bar la tha snyad byas so/ /de yang bcom ldan 'das kyi phyed dang bcas pa'i</text></item>
<item><p>89b.5</p><section></section><text>sor mo bzhi ru 'gyur te/ phyed dang bcas pa'i cha chung bcu gnyis kyi zhal nyid las so/ /smin ma'i mtha' dang zhal steng gi zhes pa smin ma'i 'og gi gnas dang zhal gyi steng du rgyar sor mo gnyis te spyan gyi zheng zhes pa'i don to/ /sor mo bzhi ru bcad pa zhes pa mig</text></item>
<item><p>89b.6</p><section></section><text>thad kar sor mo bzhi bcad pas zhes pa'i don to/ /dbus kyi nor lha'i cha las thal mo gnyis zhes pa rgyar cha chung brgyad pa'i mgrin pa'i mtha' nas phrag pa gnyis kyi thad kar zhal re re ste so sor cha chung gnyis gnyis kyi sha 'bur ba'i cha spangs nas zhes pa'i don to/ /lha'i</text></item>
<item><p>89b.7</p><section></section><text>cha la zhes klog pa la yang lha ni nor lha kho na'o/ /snying ga dang ni lte ba'i gnas/ zhes pas mgrin pa'i rtsa ba nas snying ga dang snying ga nas lte ba'i gnas la thal mo'i tshad do/ /nu ma'i bar ni thal mo ste/ /zhes pa nu ma dag gi bar thal mo gcig go/ /nu ma dag las</text></item>
<item><p>90a.1</p><section></section><text>brang mthil bzhin/ /zhes pa nu ma dag las steng du mchan khung dag gi bar du brang ni mgrin pa dang lte ba'i bar gyi thal mo bzhin zhes pa cha chung nyi shu rtsa lnga zhes pa'i don to/ /yang na nu ma dag las rgyab tu mngon par phyogs par logs la drang por thal mo</text></item>
<item><p>90a.2</p><section></section><text>gcig go/ /phyag ni thal mo gsum pa ste/ /zhes pa phyag dag ni mchan khung nas nor bu'i 'ching ba bcu ji srid pa ste/ so so so sor re rer thal mo gsum gyi phyag dag go/ /thal mos 'di'i phyag mgo gnyis/ /zhes bya ba phyag mgo gnyis so sor thal mo'i tshad du 'gyur</text></item>
<item><p>90a.3</p><section></section><text>ro/ /sor mo bzhi dang ldan pa yi/ /brla dang byin pa yang dag ldan/ /zhes pa pus mo'i lha nga sor mo gsum dor nas pus mo'i steng dang 'og tu mtshams cha chung gnyis gnyis dag dang lhan cig brla dang byin pa la yang dag ldan te/ phyag gnyis kyi tshad dang ldan zhes pa'i don</text></item>
<item><p>90a.4</p><section></section><text>to/ /des na brla'i rtsa ba nas ji srid byin pa'i rtse mo la cha chung lnga bcu rtsa bdun du 'gyur ro/ /cha shas sor mo bzhi yin te/ /zhes pa cha chung gnyis gnyis sha 'bur ba nyid kyi cha shas cha chung bzhi dag go/ /yang na long bu las 'og tu rting pa'i cha chung bzhi bya'o/ /de nyid bzhin</text></item>
<item><p>90a.5</p><section></section><text>du zhabs mthil lo/ /zhes pa zhabs kyang de nyid thal mo'i tshad de rting pa'i sor mo drug dor nas zhes pa'i don to/ /mthil dang thal mo bcu gnyis kyi/ /lha yi gzugs ni bri ba la/ /zhes pa la thun mong ba'i lha'i gzugs su bri ba la thal mo cha bcu gnyis su 'gyur ro zhes</text></item>
<item><p>90a.6</p><section></section><text>pa'i don to/ /yang na ral pa'i thor tshugs dang / /gdan dang lhan cig thal mo bcu gnyis pa'i lha bri bar bya'o zhes pa lhag ma'o/ /gdan la thal mo dang cha chung gang bya ba de gsungs pa/ sor mo bzhi yi lhag ma ni/ /zhes pa lhag ma sor mo bzhi dor nas/ 'jigs byed</text></item>
<item><p>90a.7</p><section></section><text>dus mtshan mor brjod pa'i gdan sor brgyad rnams kyis mtho bar bya'o zhes pa'i don to/ /dor ba'i cha chung bzhi la ci bya zhe na/ gsungs pa/ gdan dang gdan gyi 'brel pa yi/ /gnyis kyi sor dang sor mo'o/ /zhes pa gdan nyi ma dang sna tshogs chu skyes gnyis sor</text></item>
<item><p>90b.1</p><section></section><text>gcig dang gsum mthong ba dag gis 'brel pa zhes pa'i don to/ /yang na 'di la bcom ldan 'das mi bskyod pa bzhugs pa'i phyir gdan ni ral pa'i cod pan no/ /gdan la 'di'i gdan zhes pa gdan dang gdan te/ gtsug gi nor bu sor gnyis mtho ba'o/ /des</text></item>
<item><p>90b.2</p><section></section><text>'brel pa'i ral pa'i cod pan bya'o zhes pa'i don to/ /de nyid ral pa'i cod pan gyi khyad par gyis gsungs pa/ snying bor zla ba'i dkyil 'khor te/ zhes pa zla ba tshes pas brgyan pa'i ral pa'i cod pan no/ /thal mo bcu gnyis mtshan nyid do/ /zhes pa thal mo'i mtshan nyid cha bcu</text></item>
<item><p>90b.3</p><section></section><text>gnyis zhes pa snga ma rnams nyid kyi don nye bar sdud pa'o/ /yang na gang gdan gyi mtha' nas ral pa'i mthar thal mo bcu gnyis bcom ldan 'das kyi mtshan nyid do/ /zab mo'i sa bcu gnyis rnam par dag ba'o/ /dma' ba zhes pa dma' ba dang mtho ba dang / sbom pa yan lag</text></item>
<item><p>90b.4</p><section></section><text>dang nying lag thams cad rol pa phun sum tshogs pa bri bar bya'o zhes pa'i don to/ /de yang zhes pa de thal mo'i tshad kyi khongs su gtogs pa nyid do/ /slar yang ji ltar gsungs pa'i thal mo'i tshad spangs nas rang gi 'dod pas brtag par bya ba ma yin no zhes dgongs pa'o/ /</text></item>
<item><p>90b.5</p><section></section><text>phyag gnyis dag gis mtshungs pa yi/ /zhes pa phyag gnyis ka yang dbyibs mnyam po dag bya'o zhes pa'i don to/ /spang bar bya ba zhes pa zhi ba'i lha 'dri na cha chung gnyis gnyis spang bar bya'o zhes pa mdor bstan pa'o/ /de yang zhes pa de'i yang ngo / /rtag tu phyal ni dga' bar</text></item>
<item><p>90b.6</p><section></section><text>bya/ /zhes pa phyal ni mngon du phyogs pas dga' zhing dang ba 'dren pa zhes pa'i don to/ /mdor bstan pa nges par ston pa dor bar bya ba zhes pa la sogs pa ste/ mtshams dang mtshams la so sor cha chung gnyis gnyis chad par 'gyur te/ des na byang chub sems dpa' la</text></item>
<item><p>90b.7</p><section></section><text>sogs pa zhi ba'i lha rnams la sku'i stod dang smad dag gi cha chung phyed dang bcas pa gnyis gnyis bri ba las cha chung nyi shu lhag pa brgya'i tshad kyi skur 'gyur ro zhes dgongs pa'o/ /khro bo la sogs pa'i mtshan nyid gsungs pa/ khro bo zhes pa la sogs pa ste thal mo bcu zhes pa</text></item>
<item><p>91a.1</p><section></section><text>gdan gyi mtha' nas ji srid skra'i zhags pa'i mthar shes par bya'o/ /thung zhing gsus pa 'phyang ba'i lha ni thal mo brgyad pa zhes gsungs so/ /rol pa'i khro bo'i lha ni thal mo bcu pa nyid do/ /gzugs mdzes yid du 'ong ba ni/ /zhes pa yid 'phrog pa'i gzugs</text></item>
<item><p>91a.2</p><section></section><text>nyid de/ thal mo dgu zhes pa sku thal mo dgu pa bya'o/ /rdo rje phag mo la sogs pa dkyil 'khor pa'i lha mo rnams dang 'phags ma sgrol ma la sogs pa rnams kyang thal mo dgu pa bya'o zhes pa'i don to/ /de nyid gsungs pa rim pa zhes pa la sogs pa ste/ rim pa 'dis lha</text></item>
<item><p>91a.3</p><section></section><text>rnams thams cad bri bar bya'o zhes dgongs pa'o/ /'dir bsdus pa'i don 'di yin te/ ji srid sku gzugs byed pa de srid kyi tshad kyi tshangs thig btab nas/ de'i bcu cha la thal mor rnam par gzhag cing / slar de phyed dang bcas pa'i cha chung bcu</text></item>
<item><p>91a.4</p><section></section><text>gnyis su byas la de'i cha gcig ni cha chung ngu nges par bya ste/ de'i dbus su dpangs sor bzhi'o/ /'di yang cha chung dang sor dang sor mo zhes pa rnam grangs te/ de'i brgyad cha 'di nas zhes tha snyad bya'o/ /de bzhin du dbu'i 'og nas dpral ba cha chung bzhi'o/ /de'i</text></item>
<item><p>91a.5</p><section></section><text>'og nas shangs cha chung bzhi'o/ /de'i 'og tu o sko'i mthar phyed dang bcas pa'i cha chung bzhir bgo bar bya'o/ /de nas dpral ba la ni tshangs thig gi logs gnyis su sor bzhi bzhi nyid kyis thad kar sor brgyad de/ sor dgu zhes kha cig go/ /dpral ba'i mtha'i cha las 'phred la song</text></item>
<item><p>91a.6</p><section></section><text>ba'i smin ma dag ni tshangs pa'i logs gnyis nas rkang pas dman pa'i cha chung re re'i mthar dpral ba'i cha chung bsnan la gzhu lta bu 'khyog pa ji ltar mdzes pa ste/ dkyus la cha chung bzhi dang sboms su dbus la nas gnyis so/ /de'i 'og tu tshangs pa'i logs gnyis nas cha chung</text></item>
<item><p>91a.7</p><section></section><text>phyed phyed dor te/ mig 'gebs pags pa sha'i rang bzhin mig shugs su brjod pa nang gi grwa dang phyi'i grwa la ltos pa'i rim pas/ dbus su rkang pa dman pa'i sor gcig mtho ba nyid kyi pad+ma'i 'dab ma lta bu steng du zheng gi tshad dang 'phred la dkyus kyi tshad dag gis cha chung</text></item>
<item><p>91b.1</p><section></section><text>gsum dang bzhi'i dbus su smin ma'i bar gyis sor gnyis dor nas mig lam gyi thig go/ /mig dag ni tshangs pa'i logs gnyis nas cha chung phyed phyed kyi mtha' nang gi grwa dang phyi'i grwa dag so so'i cha chung phyed dag dang lhan cig cha chung bzhi pa 'phred la song ba'o/ /de la sna dang nye ba ni nang gi grwa</text></item>
<item><p>91b.2</p><section></section><text>ste/ de la cig shos ni phyi'i grwa'o/ /'di gnyis kyang dkar po zlum po'i rtsa ba ste/ de dor nas dkar po zlum po rgya sor gsum dang sor gnyis so/ /de'i dbus su mthong mig tu brjod pa nag po zlum po kun nas cha chung gcig go/ /de'i dbus su cha chung gi lnga chas pu ta li'o/ /rno mig</text></item>
<item><p>91b.3</p><section></section><text>ming gzhan mu khyud kyang pu ta li dang mnyam pa'o/ /mig lam gyi rten gyi gzugs ni mig gis mud ga brjod pa cha chung bzhi chas mtho ba'o/ /mig 'bur ni dpangs su smin ma'i dbus kyi 'og gi nang gi cha las brtsams te/ mig lam gyi rtsa ba'i mthar thug pa las 'bur ba'i sgra'i</text></item>
<item><p>91b.4</p><section></section><text>brjod bya sor gnyis so/ /'dir nyams dang rjes su mthun pa'i tshul btsums pa dang bgrad pa la sogs pa'o/ /yang na sangs rgyas thams cad bsam gtan gyis gzigs pa'i spyan gyi zheng nas gnyis dang dkyus nas drug lhag pa'i sor gnyis te gzhu'i rnam pa'o/ /byang</text></item>
<item><p>91b.5</p><section></section><text>chub sems dpa' rnams kyi zheng nas bzhi dang / dkyus nas nyi shu ste ut+pa la lta bu'o/ /bcom ldan 'das dpal bde mchog gi ni rtsa ba'i zhal gyi spyan gyi zheng nas bcu dang / dkyus nas bcu bzhi ste zlum pa'o/ /khro bo'i lha rnams gzhan gyi yang ngo / /g.yas pa dang g.yon</text></item>
<item><p>91b.6</p><section></section><text>pa'i zhal gyi spyan ni slar zheng sor mo gcig dang dkyus sor mo gnyis te pad+ma lta bu'o/ /nub kyi zhal gyi spyan zheng nas drug dang / dkyus nas bco brgyad de nya'i lto ba'i rnam pa'o/ /sgeg pa'i ro gtso bor gyur pa'i bud med kyi yang ngo / /mig dag gi bar du sna'i rtsa ba rgya dang dpangs</text></item>
<item><p>91b.7</p><section></section><text>kyang cha chung gcig go/ /rtse mo ni rgyar sor gnyis dang dpangs su phyed dang bcas pa'i sor mo'o/ /sna'i bu ga dag ni 'phred la cha chung phyed phyed pa dpangs cha chung re re'o/ /bu ga gnyis kyi dbus su sna'i rgyud thad kar cha chung phyed do/ /sna'i rtse mo ni zlum po 'khyog pa'i tshad kyis nas</text></item>
<item><p>92a.1</p><section></section><text>dang bcas pa'i sor gcig go/ /sna bug gnyis ni so so nas gnyis rgyas pa'o/ /sna'i 'og tu yang mchu ni sna'i mtha' nas brtsams te 'thon pa dang / so'i rtsa ba nas rngams su yang cha chung gcig go/ /'phred la rgyar tshangs pa'i logs gnyis nas cha</text></item>
<item><p>92a.2</p><section></section><text>chung re re'o/ /mchu'i steng du dbus dma' ba nyid kyis rkang pas dman pa'i cha chung ste gots+tshi kha ti lta bu'o/ /gots+tshi'i 'og tu tshangs thig dang mnyam pa'i ya mchu'i rtse mor thad ka'i rgyar cha chung gnyis te dbus cung zad mtho ba'o/ /de'i 'og tu de lta bu'i ma mchu ste/ 'phyar ba dang rngams</text></item>
<item><p>92a.3</p><section></section><text>dag cha chung re re nyid dang thad ka'i rgyar cha chung gnyis las dbus su ni tshangs thig dang mnyam pa cung zad dma' ba ri mor brjod pa'o/ /mchu gnyis kyi mtha' gnyis kyi cha dag tu kha 'gram cha chung re re ste nas gcig rgyas pa'o/ /mtha' mar ni nas las cung zad lhag pa rgyas pa</text></item>
<item><p>92a.4</p><section></section><text>ste bsdus pas zhal sor bzhi'o/ /'dir mig 'bras dang o sko dang kha 'gram gyi thig mnyam par bya'o/ /de bzhin du mig gi nang gi grwa dang sna'i bu ga dag kyang ngo / /ma mchu'i 'og tu o sko sor gnyis ring ba'o/ /mgrin pa'i rtsa ba las 'thon pa dang kha 'gram gnyis ka'i mtha'i</text></item>
<item><p>92a.5</p><section></section><text>mnyam pa'i thig gi mthar thug par khyab pa ste 'phred la sor bzhi'o/ /o sko'i rtse mor ni 'phred la rgyar sor gnyis kho na'o/ /osko'i 'phreng la khyab pa'i mtha' ma las rna ba'i rtsa ba ji srid pa kha'i cha 'gram pa'i sgra'i brjod par bya ste/ srid du sor drug dang zheng la phyed dang bcas</text></item>
<item><p>92a.6</p><section></section><text>pa'i sor gnyis so/ /rna ba'i mtha' nas brtsams te 'gram pa'i rgya'i gnas kyi mtha' ma la zlum po ji srid mkhur tshos kyi dkyus dang zheng dag sor bzhi'o/ /mkhur tshos kyi rnam grangs ji srid sna'i rgya'i mthar mig gi 'og nas zlum po'i cha ste de yang sor gsum pa kun nas sor</text></item>
<item><p>92a.7</p><section></section><text>gcig mtho ba'o/ /'gram pa'i rtsa ba nas rna ba'i srid du sor phyed dang bcas pa bzhi ste/ ji ltar smin ma'i 'khyog po dang mnyam pa'i thig rna ba'i rtse mor gyur pa de ltar bya zhing thad kar sor gnyis rgyas pa'o/ /de la ber ka ris kyi rnam pa rna ba'i 'khyil pa'i 'og mig gi zur</text></item>
<item><p>92b.1</p><section></section><text>nas/ phyed dang bcas pa'i sor lnga na gnas pa za 'gram gyi mtha' nas 'thon pa me tog kha phye ba'i rnam pa'i 'dab ma'i thad ka'i rgya dang 'phyar ba la yang cha chung phyed dang srid du cha chung gcig go/ /de'i 'og zhags pa'i rtsa ba'i steng du ka kA ni rna ba'i 'dab ma lta bu'o/ /de'i pha</text></item>
<item><p>92b.2</p><section></section><text>rol du rna ba'i bu ga cha chung phyed de 'phyar ba la cha chung gcig go/ /de las lhag ma cha chung gcig pa rdo gzhong lta bu dpangs dang 'phyar ba dang rgya la yang cha chung gcig nyid do/ /ka kA ni'i steng du gyen gyi tshad kyis sor gnyis pa rgyar sor gcig pa bu ga'i rnam pa rdo gzhong lta</text></item>
<item><p>92b.3</p><section></section><text>bu las pha rol rna ba'i 'dab mar brjod pa las tshu rol du rna ba'i cha shas sha ku li zhes pa thad kar nas gnyis dang rgyas pa rdo gzhong bskor ba ltar gnas pa rdo gzhong lta bu'i steng du yang gyen gyi tshad kyi phyed dang bcas pa'i sor mo dang rgya rkang pa dang bcas pa'i sor gcig bya'o/ /rna</text></item>
<item><p>92b.4</p><section></section><text>ba'i 'khyil pa ni rna ba la bskor ba pags pa'i rang bzhin ber ka ris lta bu zheng dang dpangs la cha chung bzhi cha'o/ /lhag pa'i cha las rna ba'i rgyab 'phyar ba la phyed dang bcas pa'i sor mo'i snyan shal rna ba'i thig le ni ji ltar mdzes pa mngon du phyogs pa rgya cha chung phyed dang bcas</text></item>
<item><p>92b.5</p><section></section><text>pa'o/ /rna ba'i 'dab ma yang de ltar ro/ /mdun du phyogs pa'i rna ba dag gis bar gyi dbu la sor bco brgyad do/ /rgyab la ni sor bcu bzhi'o/ /bcom ldan 'das ni zhal bzhi nyid dang zhal gsum nyid la yang rgyab kyi cha med par rig par bya ste/ bsdus pas dbu bskor ba la</text></item>
<item><p>92b.6</p><section></section><text>cha chung sum cu rtsa gnyis so/ /de'i phyir zlum po'i dbus kyi thig drang po de cha gsum nyid kyis te/ cung zad lhag pa'i phyed dang bcas pa'i cha chung bcur 'gyur ro/ /de nas 'dri ba la yang sku gzugs kyi zhal la thad kar rna ba nas rna ba'i mthar cha chung ji snyed pa de snyed kho nar 'gyur</text></item>
<item><p>92b.7</p><section></section><text>ro/ /dbu ni slar gdugs kyi rnam par bya'o/ /sangs rgyas bcom ldan 'das kyi dbu'i dbus kyi gtsug tor la dpangs dang rgyar yang sor bzhi'o/ /gtsug tor dpral ba dag gi bar la sor brgyad do/ /bcom ldan 'das dpal bde mchog gi gtsug tor dbus su byas te/ sor bcu</text></item>
<item><p>93a.1</p><section></section><text>gnyis kyis ral pa'i thor tshugs so/ /dpa' bo rnams kyi sor brgyad dam sor bcu ste/ byang chub sems dpa' rnams kyi yang ngo / /zhal ni bsdus pa rnam pa bzhi ste khyim bya'i sgo nga dang til dang zlum po dang gru bzhi'i rnam pa nyid kyis so/ /de gsungs pa/ khyim</text></item>
<item><p>93a.2</p><section></section><text>bya'i sgo nga til rnam pa/ /gru bzhi dang ni zlum por bcas/ /thun mong sku rnams thams cad kyi/ /zhal gyi dbyibs ni rnam bzhi'o/ /skyes bu chen po lha mo yis/ /khyim bya'i sgo nga til gyi dbyibs/ /mdzes shing blta na sdug pa yi/ /zhal ni rnam pa gnyis nyid bya/ /yi dwags</text></item>
<item><p>93a.3</p><section></section><text>'byung po sha za dang / /khro bo rnams kyi rnam 'gyur dbyibs/ /zlum po dang ni gru bzhi ste/ /zhal ni gnyis dag bya ba yin/ /zhes pa'o/ /de la zhal gyi gnas lngar byas pa'i mtshan nyid la nas bzhi dor nas bcu gnyis su bgos te rgyar 'og gi zur dag la gcig dang phyed dang bcas</text></item>
<item><p>93a.4</p><section></section><text>pa gcig dang / gcig dang gnyis dang phyed dang bcas pa gnyis kyi/ cha spangs pa bskor ba las bcom ldan 'das bde mchog gi rtsa ba dang g.yon pa dang g.yas pa dang nub kyi zhal rnams so/ /g.yas pa'i zhal ni rdzogs pa'i sangs rgyas dang byang chub sems dpa' la sogs pa'i</text></item>
<item><p>93a.5</p><section></section><text>zhal lta bur nas bzhir lhag pa'i khyim bya'i sgo nga lta bu'o/ /rdo rje phag mo dang dum skyes ma dang gzugs can ma rnams kyi nub kyi zhal lta bur til gyi gzugs kyi rnam pa'o/ /mkha' 'gro ma'i rtsa ba'i zhal lta bur zlum po'i rnam pa'o/ /lA ma dang dpa' bo dang dpa' mo'i dbang phyug</text></item>
<item><p>93a.6</p><section></section><text>ma rnams kyi/ g.yon gyi zhal lta bur gru bzhi'o/ /zhal gyi 'og tu mgrin pa sor bzhi thad kar sor brgyad de dbus la kun du bskor bas sor nyi shu rtsa bzhi'o/ /de yang gnyer ma gsum dang ldan pa ste/ de la gnyer ma dang po sor gnyis so/ /gnyis pa rkang pa dang bcas pa'i</text></item>
<item><p>93a.7</p><section></section><text>sor gcig go/ /gsum pa rkar pas dman pa'i sor gcig go/ /gnyer ma dang po ni phrag pa'i rtsa bar te/ ji ltar de las kyang gyen du mgrin pa sor bzhi nyid du 'gyur ba de ltar bya'o/ /mgrin pa'i mtha' nas thad kar phrag pa sor brgyad do/ /de las thad kar dpung mgo</text></item>
<item><p>93b.1</p><section></section><text>sor bzhi ste phrag par brjod pa'o/ /'di gnyis ka yang sha 'bur bas zlum zhing sha rgyas pa nyid kyi phrag pa thad kar sor drug ste de bzhin du mchan khung gi steng du yang ngo / /mchan khung gi 'og nas phyag dag la srid du thal mo bzhi'o/ /de la mchan khung gi rtsa ba</text></item>
<item><p>93b.2</p><section></section><text>nas brtsams te gru mo'i cha ni cha chung nyi shu'o/ /gru mo las 'og nor bu 'ching bu las gong du lag ngar cha chung bcu drug go/ /nor bu 'ching bu'i 'og tu lag pa'i 'dab ma cha chung bcu gnyis so/ /gru mo dang nor bu 'ching bu dag so sor cha chung re re dag go/ /dpung pa</text></item>
<item><p>93b.3</p><section></section><text>dang lag ngar dang nor bu 'ching ba rnams kyis bskor ba'i tshad ni rim pas cha chung nyi shu dang bcu drug dang bcu gnyis rnams so/ /lag pa'i 'dab ma la ni nor bu 'ching ba nas sor mo'i rtsa ba'i bar gyi cha la lag mthil zhes bya ste/ thad ka'i zheng dang srid du yang cha chung bdun no/ /</text></item>
<item><p>93b.4</p><section></section><text>mdzub mo dang mthe bong gi bar gyi mtha' nas brtsams te rgyar lag pa'i mthar thug pa'i cha chung lnga'o/ /de la dung dang 'khor lo la sogs pa'i dbyibs kyi ri mo bya'o/ /lag mthil nas steng du sor mo dbu ma srid du cha chung lnga'o/ /de las tshigs phyed dman pa mdzub</text></item>
<item><p>93b.5</p><section></section><text>mo'o/ /gung mo las sor phyed kyis dman pa'i ming med do/ /de las tshigs gcig dman pa mthe'u chung ngo / /thams cad tshigs gsum pa ste ji ltar mdzes pa'o/ /tshigs phyed kyis sen mo'o/ /mthe bong ni nor bu'i 'ching ba las cha chung bzhi ring ba ste bskor ba</text></item>
<item><p>93b.6</p><section></section><text>la'ang bzhi'o/ /tshigs gnyis pa'i tshigs kyi phyed sen mo'o/ /de ltar mthe bong ji lta ba bzhin bya ste/ 'di las mdzub mo cha chung gsum lhag par 'gyur ro/ /de'i phyir mthe bong gi rtsa ba nas mdzub mo'i rtsa ba'i cha chung gsum du rnam par gzhag go/ /mthe'u chung ni slar</text></item>
<item><p>93b.7</p><section></section><text>nor bu 'ching ba las sor lnga bar na gnas par ro/ /lag pa'i rtse mo'i mtha' skor yang sor bcu gnyis so/ /sor mo rnams kyis ni mthar skor du rtsa ba las rang gi dkyus kyi sum cha chad pa'o/ /dbus la rtsa ba'i tshigs kyi sum cha chad pa'o/ /rtse mo la dbus kyi tshigs kyi</text></item>
<item><p>94a.1</p><section></section><text>sum cha chad pa'o/ /'di dag gi rtsa ba nas brtsams te rim gyis phra ba shin tu zlum pa'i sor mo ji ltar mdzes par bya'o zhes brjod par 'gyur ro/ /mgrin pa nas snying gar phyed dang bcas pa'i cha chung bcu gnyis te/ snying ga nas lte ba'i bar du yang</text></item>
<item><p>94a.2</p><section></section><text>de'o/ /nu mi'i zlum po las nu rdog tu grags pa nas tsam gyi rgya las gzhan de lta bu'i nu ma zlum po ji srid par yang de bzhin no/ /'dir nu rdog gi logs zlum por brjod pa'i rgya la kun du nas bzhi'o/ /nas gnyis kyi rgya'o zhes kha cig go/ /nu ma las steng du mchan khung</text></item>
<item><p>94a.3</p><section></section><text>gi rtsa bar sor drug gi bar ro/ /mchan khung las steng du phrag pa'i mthar thug pa'i cha la cha chung dgu'o/ /mchan khung nas mchan khung gi bar du brang sor nyi shu rtsa lnga'o/ /mchan khung gi rtsa ba la ni 'phred la drang por sor brgyad do/ /kun nas bskor ba'i tshad ni brang dang mchan</text></item>
<item><p>94a.4</p><section></section><text>khung gi rtsa ba mnyam pa la sor drug cu rtsa drug go/ /mchan khung gi 'og gi cha logs kyi sgrar brjod pa de/ thad ka'i rgyar rgyab nas nu rdog gi bar cha chung bcu gnyis so/ /logs gnyis kar gnas pa'i rgyar nu ma'i rtsa ba dang mnyam pa las phyed dang bcas pa'i cha chung nyi shu rtsa gnyis su</text></item>
<item><p>94a.5</p><section></section><text>brjod do/ /kun nas bskor bas sor drug cu rtsa dgu'o/ /snying ga'i mthar thug pa las rgyar cha chung nyi shu ste/ de bzhin du rgyab la'o/ /logs gnyis las so sor cha chung bcu'o zhes de bskor bas cha chung drug cu'o/ /gsum pa'i phyogs kyi cung zad zlum pa nyid dbus la cha chung bco</text></item>
<item><p>94a.6</p><section></section><text>lnga ste bskor ba la ni cha chung bzhi bcu rtsa lnga'o/ /lte ba dang mnyam pa la ni mtha' skor cha chung bzhi bcu rtsa drug go/ /lte ba'i steng du cung zad 'phred la nu ma'i thad kar ji srid nu rdog gi bar la sor bcu drug go/ /mgrin pa'i gshong mo nas nu rdog la sor bcu gnyis so/ /lte ba ni</text></item>
<item><p>94a.7</p><section></section><text>kun nas cha chung gcig pa g.yas su 'khyil ba cha chung gcig zab pa'o/ /lte ba'i 'og tu sor brgyad dor nas/ rked pa thad ka'i rgyar cha chung bco brgyad de/ cha chung bcu dgu pa zhes kha cig go/ /bskor bas ni sum 'gyur ro/ /lte ba nas pho mtshan gyi bar la zhal gcig go/ /</text></item>
<item><p>94b.1</p><section></section><text>pho mtshan la ni dkyus dang mtha' skor du yang zhal phyed do/ /'bras bu dag ni srid du cha chung lnga dag dang / rtsa ba'i rgyar thad kar cha chung bzhi dag go/ /gnyis po 'di dag yid kho nas sprul par byas te/ bcom ldan 'das kyi mdoms kyi gsang ba sbubs su nub pa'i phyir ro/ /rgyab</text></item>
<item><p>94b.2</p><section></section><text>tu ni 'phongs tshos dag kun nas cha chung bzhi dag go/ /'phongs tshos 'bur ba'i zlum po sor brgyad de/ sor gsum zhes kha cig go/ /'bras bu'i rtsa ba nas pus mo'i mthar thug pa'i brla cha chung nyi shu rtsa lnga ste de'i rtsa ba bskor ba la sor sum cu rtsa drug go/ /dbus la sor sum cu rtsa</text></item>
<item><p>94b.3</p><section></section><text>gnyis so/ /pus mo sor nyi shu rtsa brgyad do/ /pus mo'i steng dang byin pa dag gi mtshams sbrel ba'i gnas kyi dum bu sor gsum gyi tshad do/ /'di'i steng dang 'og tu yang brla dang byin pa dag 'brel ba'i mtshams dag la cha chung gnyis gnyis so/ /de'i 'og tu byin pa ji srid long</text></item>
<item><p>94b.4</p><section></section><text>bu'i bar te cha chung nyi shu rtsa lnga'o/ /de'i dbus la mtha' skor cha chung nyi shu rtsa gcig go/ /rtse mo ni cha chung bcu bzhi'o/ /'di dag gis brla'i rtsa ba bskor ba'i cha chung sum cu rtsa drug nas ji srid byin pa'i rtse mo cha chung bcu bzhi'i rim gyis gzhol bar bya'o zhes brjod par 'gyur ro/ /</text></item>
<item><p>94b.5</p><section></section><text>de gsungs pa/ brla yi rtsa ba de dbus dang / /pus mo'i steng dang pus mo'i gnas/ /de yi 'og dang byin pa'i zlum/ /byin mjug dang ni long bu'i steng / /re re bri'o thal mo nas/ /ji srid sor lnga gnas pa'i bar/ /de ltar de dag rnams kyi rgya/ /sum 'gyur bskor ba dag</text></item>
<item><p>94b.6</p><section></section><text>la'o/ /zhes so/ /byin pa'i rtse mo nas long bu dkyus dang zheng la'ang cha chung gnyis te de yang mi mngon pa'o/ /long bu la mdun du 'thon pa'i zhabs cha chung gnyis so/ /rtse mo la thad ka'i rgyar de'i phyed do/ /dbus la cha chung lnga'o/ /rtsa bar rting pa'i gnas la cha chung bzhi'o/ /</text></item>
<item><p>94b.7</p><section></section><text>mthe bong gi rtsa bar zhabs kyi dpangs sor gnyis so/ /dbus su long bu'i 'og nas rting pa'i dpangs cha chung bzhi'o/ /de'i phyir 'bras bu'i rtsa ba nas ji srid rting pa'i rtse mo'i bar sku smad sor drug cu rtsa gsum mo/ /'bras bu'i rtsa ba nas steng du ji srid gtsug tor gyi rtsa ba'i sku</text></item>
<item><p>95a.1</p><section></section><text>stod sor drug tsu rtsa gsum mo/ /mthe'u chung gi rtsa ba nas ji srid rting ba'i rtsa ba'i bar la dpangs cha chung gcig pa'o/ /zhabs kyi rtsa ba nas 'thon pa'i rting pa cha chung drug go/ /de'i phyir bsdus pas zhabs kyi dkyus sor mo bco brgyad do/ /zhabs kyi</text></item>
<item><p>95a.2</p><section></section><text>rtsa ba las mtha' skor du yang de bzhin no/ /de la mthe bong gi tshigs gnyis pa tshigs phyed kyi sen mo ste mtha' sor lnga dang sor gsum du ring ba'o/ /mthe bong dang dkyus mnyam par mdzub mo'o/ /mdzub mo'i bcu drug cha chad pa gung mo'o/ /gung mo'i brgyad cha chad pa</text></item>
<item><p>95a.3</p><section></section><text>ming med do/ /de'i brgyad cha chad pa mthe'u chung ngo / /mthe'u chung la sogs pa'i sor mo ni bzhi po ste/ tshad ni rang gis dkyus bskor bas so/ /'di dag ni re zhig sangs rgyas bcom ldan 'das dang dpal bde mchog gi mtshan nyid de/ byang chub sems dpa' dang dpa'</text></item>
<item><p>95a.4</p><section></section><text>bo rnams kyi yang 'di dag kho na'o/ /'on kyang thal mo bcu rnams la yang thal mo so sor cha chung phyed phyed dor nas cha chung gnyis pa'i thal mos thal mo bcu'i rnam gzhag bya'o/ /yang bcom ldan 'das rdo rje phag mo la sogs pa ni sor bcu gnyis kyi thal mos thal mo</text></item>
<item><p>95a.5</p><section></section><text>dgu'o/ /lha'i bud med rnams kyi yang ste/ dbang po dang nye dbang dang chu lha dang dbang phyug dang rlung dang tshangs pa dang gza' zhi ba dang klu rnams thung zhing / gsus pa 'phyang ba'i khro bo gshin rje mthar byed la sogs pa rnams ni thal mo brgyad pa ste/ thags bzangs ris dang</text></item>
<item><p>95a.6</p><section></section><text>lus ngan dang bden bral dang gshin rje dang me lha dang gza' drag po rnams kyang ngo / /ro langs ni thal mo bcu gnyis so/ /de la zhi ba rnams ni zhal khyim bya'i sgo nga lta bu'o/ /drag po rnams ni zhal gru bzhi'o/ /lhag ma rnams ni sngar bzhin te/ 'di dag gi rjes su 'brangs</text></item>
<item><p>95a.7</p><section></section><text>nas de nyid la cha chung gi rnam par gzhag par byas la/ mkhas pa rnams kyis rang gis dpags la sku'i dpyi dang yan lag rnams ji ltar mdzes pa'i sbom pa dang grims pa dang rol pa la sogs pa rtogs par bya'o/ /bcom ldan 'das ma'i cha chung lnga bcu rtsa bzhi'i sku'i</text></item>
<item><p>95b.1</p><section></section><text>phyed snga ma dang phyi ma dag go/ /skra'i rtsa ba nas lte ba'i mthar thug pa la cha chung bzhi bcu rtsa gnyis te/ lte ba dang mnyam pa'i mtha' skor la cha chung bzhi bcu rtsa drug go/ /nu ma'i rtse ba la ni cha chung nyi shu rtsa brgyad do/ /de ltar rjes su 'brangs te 'gram pa dang shangs dang mgrin</text></item>
<item><p>95b.2</p><section></section><text>pa dang phrag pa dang dpung pa dang mchan khung dang phyag dang brla'i rtsa ba la sogs pa rnams la gsungs pa'i bcom ldan 'das kyi cha chung gi mtshan nyid las cung zad phra zhing yangs pa ji ltar mdzes pa'o/ /gsungs pa yang / spyan dang spyan la mnyam blangs te/ /byin pa brla dang rked</text></item>
<item><p>95b.3</p><section></section><text>ba'i gnas/ /dbus su dkyus las yang dag bzung / /cha las thad kar de bzhin sor/ /nu ma gnyis dag rab tu brtag /zlum mkhregs mtho zhing rgyas pa dag /rgyas pa nyid las zhal gyi sor/ /bzung bya mtho tshad las rab brtag /sna yi mtho ba yang dag bzung / /</text></item>
<item><p>95b.4</p><section></section><text>smin ma zung la gnas dgod bya/ /rtsa bar sbom po'i don lha mo/ /mdun nas sngar bzhin ji lta bar/ /'gram pa dag la rtsa ba'i phyogs/ /rgyas pa nyid la sor mo bzung / /rnam gnyis bgos te dgod par bya/ /de bzhin dpral ba zhal la'o/ /mkhur tshos mtho ba cha</text></item>
<item><p>95b.5</p><section></section><text>shas drug /bzung nas mig dag la dgod bya/ /dkyus las thad kar de phyed kyang / /rna ba dag 'phyang de bzhin sor/ /skra yi rtsa ba spang bar bya/ /dpral ba'i cha ni bzhi pa ste/ /cha shas gnyis ni rab tu bya/ /dbang rten tshad la dman pa'o/ /mdzes ma dbang rten phyed kyis</text></item>
<item><p>95b.6</p><section></section><text>dman/ /phrag pa dag ni rab tu bya/ /mgrin pa sor mo chad par yang / /thad kar bya ste steng du dgod/ /lag ngar gnyis kyi cha dag las/ /bzung ste sor gnyis rim pa las/ /brla dang pus mo byin pa las/ /rgyas pa ru ni rab brtag bya/ /zhabs dag mtho ba nyid la</text></item>
<item><p>95b.7</p><section></section><text>yang / /zhabs dag mthil dang mnyam de bzhin/ /cha gnyis yang dag bzung nas ni/ /dpung ba'i dkyus las yang dag bskyed/ /'phongs tshos rgyas shing zlum pa dag /sor mo rnams las rang tshad bya/ /cha shas bdun ni yang dag bzung / /dkyus la de rnams nyid</text></item>
<item><p>96a.1</p><section></section><text>brtag bya/ /lhag ma ji ltar bstan pa 'dir/ /bud med tshad du yongs brtag bya/ /phrag pa mtho zhing logs mdzes pa/ /rab tu dngas shing 'jam pa'i mdangs/ /ma mchu pim pa mig yangs ma/ /bud med du ni yongs su grags/ /zhes pa'o/ /</text></item>
<item><p>96a.2</p><section></section><text>'khyog po zhes pa 'khyog po'o/ /zhom pa zhes pa phra ba'o/ /mig yon zhes pa mig dag 'khyog pa nyid do/ /sna nyams na zhes pa sna'i tshad dag nyams pa ste rna ba dag dang mchu dang dpral ba rnams kyi yang ngo / /nges par bdag ces pa nges par rnal 'byor pa rnams kyi bdag</text></item>
<item><p>96a.3</p><section></section><text>nyid do/ /steng du gzigs pa'i dbugs zhes pa mig dag dang sna'i bu ga dag steng nyid du'o/ /stobs gzhan tha dad gyur rnams kyis/ /zhes pa sbom phra dang 'dug stangs phyin ci log na'o/ /rang gi gdan las zhes pa rang gi gdan 'khrugs na'o/ /nang tshoms zhes pa brang</text></item>
<item><p>96a.4</p><section></section><text>la sogs pa'i tshad phyin ci log tu gyur na nyes pa mang por rab tu grags so/ /yon po'i mig ni tshad nyams pa ste mtshan ma dang phyag rgya phyin ci log pa la yang ngo / /khyad par gyis dul zhing legs par bslabs pa'o/ /legs par mnyam par gzhag ste bri/ /zhes pa 'dri ba</text></item>
<item><p>96a.5</p><section></section><text>na legs par mnyam par gzhag par 'gyur ba'o/ /mtshan nyid thams cad ces pa la sogs pa ni mtshan nyid thams cad yongs su rdzogs shing / gzugs mdzes pa'i cho ga zhes pa'i don to/ /sku gzugs la nyams kyang bya'o/ /zhes gsungs pa zhi ba zhes pa la sogs pa ste/ </text></item>
<item><p>96a.6</p><section></section><text>nyams gang gtso bor gyur pa'i lha de kho na ltar bri bar bya yis/ bzlog pa ni ma yin no zhes pa dgongs pa'o/ /le'u sum cu pa'i rnam par bshad pa'o// //rnal 'byor pa rim pa gnyis ka la gnas pa dag gi yang shes rab de nyid bsten par bya'o/ /de yang ma mnyes na</text></item>
<item><p>96a.7</p><section></section><text>dngos grub sbyin par mi 'gyur ro zhes pas de yongs su mnyes pa'i phyir ston pas gsungs pa/ de nas zhes pa la sogs pa'o/ /pad+ma'i bcing bas zhes pa pad+ma'i gdan gyi bcings pas so/ /reg pa pad+ma lta bu zhes pa yan lag shin tu 'jam pa'o/ /ri lu'i rnam pa'i reg</text></item>
<item><p>96b.1</p><section></section><text>pa zhes pa pad+ma'i nang du'o/ /ba lang lce rnams zhes pa pad+ma'i nang du rtsub pa'o/ /tshigs bcad snyan ngag gtsang sbra dag /ces pa tshigs bcad la sogs pa tshig dang don gtsang ba la chags pa zhes pa'i don to/ /phyag rgya bsten pa'i rnal 'byor pas rlung dang sems kyi yang dag par</text></item>
<item><p>96b.2</p><section></section><text>rgyu ba mtshon par bya'o zhes pa'i skabs 'dir le'u lnga dang mthun par gsungs pa'i 'pho ba'i dbye ba 'khor lo bzhi'i mtshan nyid kyi khyad par ston pa gsungs pa/ de nas zhes pa la sogs pa'o/ /nang gi bdag nyid ni rlung dang byang chub kyi sems dag gi 'pho ba phra ba'o/ /de yang gtum</text></item>
<item><p>96b.3</p><section></section><text>mo'i rnal 'byor dang bral bas mtshon par dka'o zhes de nye bar bstan pa'i phyir gsungs pa/ spyi bor zhes pa la sogs pa ste spyi bor zhes pa gtsug tor la'o/ /chang gnas zhes pa bde ba chen po'i 'khor lo la'o/ /phyi rol tu zhes pa de'i 'og go/ /byang chub ces pa byang chub kyi</text></item>
<item><p>96b.4</p><section></section><text>sems kyi bdag nyid can cha bco lnga'i steng du zla ba'i dkyil 'khor rdzogs pa'i rang bzhin no/ /rnal 'byor ma zhes pa cha bcu drug pa bcom ldan 'das ma zhes pa'i don to/ /logs gnyis su zhes pa de'i logs gnyis su A li kA li'i rang bzhin la la nA dang ra sa nA'o/ /</text></item>
<item><p>96b.5</p><section></section><text>'bras bu zhes pa phyi ma phyi ma 'bras bu dang snga ma snga ma rgyu ste dga' ba bzhi'o/ /gtso bo nyid kyis ni lhan skyes dga' ba'i rang bzhin no/ /de nyid kyi phyir gnyis med mchog gi dbang phyug mo de yang rnam pa gnyis so zhes gsungs pa kun rdzob ces pa la sogs pa ste kun rdzob byang chub kyi sems 'bab</text></item>
<item><p>96b.6</p><section></section><text>pa kun da ltar dkar ba'o/ /sgrib med ces pa don dam pa ste rtog pa med pa bde ba tsam gyi rang bzhin no/ /de gnyis ka'i thun mong gi rang bzhin gsungs pa/ sangs rgyas zhes pa la sogs pa ste phung po dang khams dang skye mched rnams kyi rten no/ /rdo rje 'dzin pa zhes pa byang chub</text></item>
<item><p>96b.7</p><section></section><text>kyi sems rdo rje'o/ /de las zhes pa de nyid las so/ /tshangs pa'i sgo nga zhes pa dbus su shin tu stong pa nyid las so/ /rang byung ye shes kyi ni 'di kun rdzob tu rten dang brten pa'i dngos po'o/ /pad+ma la zhes pa pad+mar ro/ /gnas su zhes pa gnas la'o/ /stong phrag bdun</text></item>
<item><p>97a.1</p><section></section><text>cu rtsa gnyis rnams la zhes pa drug pa'i don la bdun pa'o/ /thams cad ces pa thams cad kyi ste kun rdzob dang don dam pas gtso bor gyur pa 'di bstan pa'i phyir bcom ldan 'das de rnams la phyag 'tshal lo/ /de nyid gtso bor ston pa gang gis zhes pa</text></item>
<item><p>97a.2</p><section></section><text>la sogs pa'o/ /yang na 'di ni bshad pa dang 'chad par 'gyur ba'i lam goms pa'i rim pa'i rigs pa'o/ /don dam pa la ni khyad par du ston pa/ dngos po zhes pa la sogs pa ste/ phung po dang khams dang skye mched kyi tshogs tshig gcig dang gcig ma yin pa'i rang bzhin</text></item>
<item><p>97a.3</p><section></section><text>dang bral ba'i mtshan nyid kyis rnam par dpyad pas gang zhig bskul ba'i shes rab de nyid rlung ste/ des bskyod pas 'bar bar 'byed par 'gyur ba gtum mo gsal ba dang / rab tu gsal ba dag sdug bsngal dang btang snyoms dang mun pa'i gnyen por gyur pa/ bde ba chen po</text></item>
<item><p>97a.4</p><section></section><text>'bar ba'i mtshon chas rnam par 'phro zhing thams cad du rgyas par gyur pas yang dag rig cing dri med de nyid do/ /'di gang gi tshe gsal bar 'gyur zhe na gsungs pa/ bsregs zhes pa la sogs pa ste phung po la sogs pa'i rnam par rtog pa nub par gyur na'o/ /de nyid gsungs pa/ </text></item>
<item><p>97a.5</p><section></section><text>dmigs pa med pa yang dag rig /ces pa gang zhig 'di ltar de las nam mkha'i dkyil 'khor khyab pa'i dngos po mtha' dag ro mnyam par bsgoms pa'i go 'phang dang ldan pa ni bdud rtsi'o/ /dmigs pa dang bcas pa ni phyogs gcig la gnas pa dang nyams par 'gyur ba</text></item>
<item><p>97a.6</p><section></section><text>zhes pa dgongs pa'o/ /thog mar phyi rol gyi dga' ba'i cho ga dang / shes rab nyid kyis zhu bar 'gyur ba rig par bya'o zhes de'i don du gsungs pa/ de nas zhes pa la sogs pa'o/ /thig le'i gzugs zhes pa thig le'i gzugs can no/ /ji lta ba de nyid bzhin zhes te/ khyad par</text></item>
<item><p>97a.7</p><section></section><text>ni g.yon pa zhes pa dkar po'i phyogs la mthe bo nas spyi bor lus kyi g.yon la brten nas 'dzeg par byed cing / nag po'i phyogs la ni spyi bo nas mthe bong du lus kyi g.yas la brten nas 'bab par byed de/ de nyid rim pa ji lta bar 'phel ba dang zad pa'i sbyor ba las zla ba dang nyi</text></item>
<item><p>97b.1</p><section></section><text>ma'i tha snyad kyi cha'o/ /rim pa ji lta bar 'phel ba dang mtshon par dka' ba nyid kyis phra ba'i rang bzhin no/ /'grib pa'i tshul nyid kyis rags pa'i rang bzhin zhes pa rnam par gzhag par bya'o/ /khu ba dang 'dod pa dang tshes kyi rim pas gnas nye bar bltas te/ gnas de dang de</text></item>
<item><p>97b.2</p><section></section><text>rnams su yi ge de dang de rnams la nyi ma la gnas pa'i zla ba dang thig le dang 'bar ba dang bcas pa mgo gyen la bstan pa bsgom ste/ 'o byed pa dang / nyed pa dang / sen mos 'debs pa la sogs pa rnams zhu bar bya'o zhes pa'o/ /gal te zla ba'i cha dang 'pho ba bcu drug ji ltar</text></item>
<item><p>97b.3</p><section></section><text>zhe na/ gsungs pa byang chub ces pa la sogs pa'o/ /'di dag gi tshes kyi dbye ba las nang gi gnas kyi dbye ba dang sna bug 'pho ba'i dbye bas kyang 'pho ba rnam pa gnyis gsungs pa ste rags pa dang phra ba'i rang bzhin no/ /rlung dang lhan cig so sor steng dang 'og tu khu ba'i</text></item>
<item><p>97b.4</p><section></section><text>gzugs nyid kyis g.yon dang g.yas la zla ba yang dag par rgyu'o/ /de yang mnyam par gzhag pa rnams kyis rgyu ba mtshon par dka'o zhes pa phra ba'o/ /gal te 'pho ba bcu drug ji ltar zhe na/ gsungs pa/ zla ba zhes pa la sogs pa ste/ gang gi phyir zla ba dang nyi ma dag 'dzin</text></item>
<item><p>97b.5</p><section></section><text>par 'gyur ro/ /de nyid gang las she na/ gsungs pa/ thig le 'gog dang nam mkha' 'gog /ces pa rlung gi phyi rol du rgyu ba dang nang du 'jug pas zla ba skam par byed de/ de'i phyir de'i cho gas rgyu ba'i rtsa'i bu ga zum par byed do/ /sbyor ba 'di dag dang ldan pas 'pho ba bcu drug</text></item>
<item><p>97b.6</p><section></section><text>shes par bya zhes pa nye bar bsdus pa'o/ /yang na gang ji ltar gsungs pa'i 'pho ba bcu drug mchog tu nges pa'i rnal 'byor pa'i zla ba dang nyi ma dag 'gag par 'gyur ro/ /de nas thig le 'gag go/ /de nas nam mkha' zhes pa rnam par shes pa 'gag cing spros pa'i rgyu nye ba med pa bde ba</text></item>
<item><p>97b.7</p><section></section><text>la thim par 'gyur ro/ /gtan tshigs 'di dang yang dag ldan/ /'pho ba bcu drug rnam par gzhag /ces pa'o/ /de nyid gsungs pa rnam par mi rtog pa zhes pa la sogs pa ste/ mngon 'dod ye shes gzugs can te/ /zhes pa 'di dag kho na rnam par rtog pa dang bral ba'i bde ba the</text></item>
<item><p>98a.1</p><section></section><text>tshom med pa'i ye shes kyi rang bzhin no/ /yang na lhag par ltos pa dang bral ba'i ye shes phyi rol la reg pa las skyes pa ma yin pa nyid las mnyam pa med par zhes pa'i don to/ /phyi rol du ni khyad par du 'phags shing khyad par du 'phags pa 'byung ba'i rgyu nyid</text></item>
<item><p>98a.2</p><section></section><text>kyis rdzogs pa dang mthar thug pa med do/ /de ci phyi rol gyi dgongs pa med dam zhe na/ gsungs pa/ dga' ba zhes pa la sogs pa ste nang du mnyam pa dang bde ba'i khang par 'jug pa'i thabs su gyur pa zhes dgongs pa'o/ /le'u sum cu rtsa gcig pa'i rnam par bshad pa'o// // </text></item>
<item><p>98a.3</p><section></section><text>myos byed gtor ma ji ltar gtso/ /zhes zhus pa'i lan gdab pa'i phyir gsungs pa/ de nas zhes pa la sogs pa'o/ /dkyil 'khor zhes pa dkyil 'khor bri ba dang sbyin sreg dang bzlas pa la sogs rtsom pa'i dus su'o/ /myos byed gtor ma zhes pa/ chang dang khu ba'i rdzas</text></item>
<item><p>98a.4</p><section></section><text>dang ldan pa'i gtor ma med na'o/ /bsrung ba zhes pa bcom ldan 'das dang bcom ldan 'das ma dag gi go cha gnyis so/ /hUM yig sgra ni bsgrags pa dang / /zhes pa yi ge gsum brjod pa sngon du 'gro ba'o/ /skad cig ces pa rdzogs pa'i rim pa sgom pa po la sogs pa la</text></item>
<item><p>98a.5</p><section></section><text>ltos pas so/ /sngags zhes pa/ oM sarba bI ra zhes pa la sogs pa'o/ /don 'di yin te bsam gtan rtsom pa la sogs pa thams cad du skad cig la bde mchog phyag gnyis pa'i rnal 'byor sngon du 'gro bar/ oM AHhUM sarba bI ra yo gI nI nAM kA ya bAka tsit+ta badzra swa b+hA ba At+ma ko\u0f85haM/ </text></item>
<item><p>98a.6</p><section></section><text>oM badzra shud+d+haHsarba d+harmA badzra shud+d+ho\u0f85haM/ zhes pa'i sngags gsum brjod nas skad cig nyid la phung po dang khams dang skye mched rnam par dag pa dang / go cha gnyis dang lus kyi gnas nyi shu rtsa bzhi rnams la dpa' bo dang dpa' mo'i dbang phyug ma nyi shu rtsa bzhi la sogs pa mtha' dag ma tshang ba</text></item>
<item><p>98a.7</p><section></section><text>med par lhag par mos te/ mdun du dri bzangs la sogs pa'i maN+Dal byas la/ ji lta ba bzhin lha'i 'khor lo yang dag par mchod nas ji ltar bya zhe na gsungs pa/ thog mar zhes pa la sogs pa go sla'o/ /sa ma ya s+t+waM zhes pa la sogs pa lha rnams mnyes par bya'o zhes pa'i mthar</text></item>
<item><p>98b.1</p><section></section><text>ya thA su khaM zhes pa 'di bar ma chad par blta bar bya'o/ /de la don 'di yin te/ gsungs pa'i rim pas gtor ma bsgrubs nas dra ba'i phyag rgya dang de'i sngags dag gis bcom ldan 'das spyan drang bar bya zhing / de dang dus mnyam pa kho nar in+d+ra zhes pa la sogs pa'i sngags kyis dbang</text></item>
<item><p>98b.2</p><section></section><text>po la sogs pa 'khor dang bcas pa rnams te/ mchod yon la sogs pa sngon du 'gro bas yang dag par mchod nas ji ltar rigs par dam tshig gi 'khor lo la bcug ste/ zla ba dang nyi ma'i rang bzhin rang gi lag pa g.yon pa dang cig shos kha sbyar bar gnas pa hUM yig las skyes</text></item>
<item><p>98b.3</p><section></section><text>pa'i rdo rje'i snyim pa las gtor ma'i snod bzhag pa'am bsams te/ sa ma ya zhes pa la sogs pa'i sngags brjod cing lha mo zhes pa la sogs pa'i tshigs su bcad pa yang brjod nas hUM yig las skyes pa'i rdo rje rtse gcig pa las 'thon pa'i 'od zer gyi sbu gu rnams kyis bdud rtsi</text></item>
<item><p>98b.4</p><section></section><text>bkug ste lha rnams gsol bar bltas la/ g.yon pa dang cig shos kyis bskor ba dag gis bskor zhing / oM ka ra zhes pa la sogs pa'i sngags kyis bcom ldan 'das dang bcom ldan 'das ma dag la ste/ mkha' 'gro ma la sogs pa gshin rje 'joms ma'i mthar thug pa</text></item>
<item><p>98b.5</p><section></section><text>rnams la yang / oM badzra zhes pa la sogs pa'i sngags kyis gtor ma dbul bar bya'o/ /de nas zhes pa la sogs pa ste go sla'o/ /rkang pa brgyad pa zhes pa go sla'o/ /mtha' dag la tAM bu la sogs pa phul nas rkang pa brgyad pa'i sngags kyis bcom ldan 'das la mngon par</text></item>
<item><p>98b.6</p><section></section><text>bstod de/ mngon par 'dod pa'i don zhu ba la sogs pa gsol ba gdab par bya'o/ /brda zhes pa mdor bstan pa'i tshig ste/ oM zhes pa la sogs pa rgyas par bstan pa'o/ /ba dan gsum gyi phyag rgya ni brda'i lag pa zhes kha cig go/ /de'i phyi nas zhes pa tshogs kyi 'khor</text></item>
<item><p>98b.7</p><section></section><text>lo'i skabs kho na'i lhag pa'i gtor ma'i khyad par ro/ /'dir snod thams cad la gnas pa'i bza' ba dang tshod ma la sogs pa bsdus te snod gcig tu bzhag nas me tog dang bdug pa la sogs pa byin la/ slob dpon gyis myos byed kyis kha bkang ste dra ba'i phyag rgyas mngon du</text></item>
<item><p>99a.1</p><section></section><text>phyogs par bzhag nas/ de'i bu ga na gnas pa'i rdzas hA pUM gi yi ge brjod par bya zhing des gtor ma'i snod la bran te/ oM sarba kha khA zhes pa la sogs pa'i sngags kyis sbyin par bya'o/ /dur khrod la sogs pa dben pa'i phyogs su bskyal bar bya ste/ las kyi rdo rjes zhes</text></item>
<item><p>99a.2</p><section></section><text>pa'o/ /snying rje zhes pa tshogs kyi 'khor lo la rdo rje'i glu blang bar bya'o zhes pa'i don to/ /gang gis zhi ba la sogs pa'i las rnams 'grub par 'gyur zhe na gsungs pa/ rnam pa thams cad ces pa la sogs pa ste/ rnam pa thams cad kyi mchog dang ldan pa rnam par dag pa'i</text></item>
<item><p>99a.3</p><section></section><text>bde ba chen po'i rang bzhin thabs dang shes rab kyi bdag nyid can dpal bde mchog dang rdo rje phag mo bsgom pa'i rnal 'byor pa'i zhes pa'i don to/ /rdzogs pa'i byang chub ces pa tshogs kyi 'khor lo la sogs pa byas pa'i bsod nams byang chub kyi sems kyi rang bzhin de</text></item>
<item><p>99a.4</p><section></section><text>bzhin nyid du bsngo bar bya'o/ /nyin re zhes pa 'byor na tshogs kyi 'khor lo nyi ma so sor ram zla ba so sor bya ste/ ma 'byor na yang lo re re la gdon mi za bar bya'o/ /sbyin pa'i bdag pos yon la sogs pa phul te/ dkyil 'khor gyi dbang phyug dang dkyil 'khor pa rnams kyis 'dus</text></item>
<item><p>99a.5</p><section></section><text>nas/ de'i ched du dge ba'i bkra shis bya ste/ sbyin ba la sogs zhes pa tshigs su bcad pa 'di yis so/ /de 'di dpal 'byor khyed la gyur cig ces 'brel lo/ /gang dag ce na/ gang zhes pa gang zhig ste 'khor lo yongs su bskor zhes pa rab tu skor bar byed pa'o/ /rnam pa gang</text></item>
<item><p>99a.6</p><section></section><text>gis na/ he ru ka la sogs pa mkha' 'gro ma yis zhes pa dpal bde mchog dang dpal rdo rje phag mo la sogs pa'i rnam pas so/ /ci byas nas she na/ 'gro ba zhes te 'gro ba rnams kyang yid la re ba yongs su rdzogs par bya'o/ /slar yang ci bya zhe na/ rnam rtog gti mug grong khyer</text></item>
<item><p>99a.7</p><section></section><text>thams cad bcom zhing ste/ skal ba ji lta bar gdul bya rnams byang chub gsum la rab tu bzhag nas te/ rang nyid sangs rgyas thob par byas nas zhes pa yang na'o/ /rgyal ba bla ma zhes pa rdo rje sems dpa'o/ /ye shes las gnyis su med pa ni ye shes 'byung gnas te/ 'di dang</text></item>
<item><p>99b.1</p><section></section><text>zhes pa ye shes 'byung gnas so/ /sbyin pa la sogs pa'i pha rol tu phyin pa rnams kyis tshogs gnyis yongs su rdzogs par bya ste/ bla na med pa yang dag par rdzogs pa'i byang chub lhag par rtogs nas/ rdo rje phag mos 'khyud pa'i dpal bde mchog la sogs pa'i gtso bo</text></item>
<item><p>99b.2</p><section></section><text>dang dkyil 'khor gyi 'khor lo'i rnam pas/ so sor yang dang yang khams gsum ma lus pa'i sems can gyi don mdzad pa'i bcom ldan 'das dpal rdo rje sems dpa'i dge ba gang / stobs dang mi 'jigs pa la sogs pa mtshungs pa med pa'i yon tan gyi tshogs dbang phyug chen</text></item>
<item><p>99b.3</p><section></section><text>po'i bdag nyid can de rnams kyis mnyes pa las khyed la yang de ltar gyur cig ces pa tshigs su bcad pa'i don to/ /le'u sum cu rtsa gnyis pa'i rnam par bshad pa'o// //thams cad ces pa la sogs pa zhus pa'i lan gdab pa'i don du gsungs pa/ de nas zhes pa la sogs</text></item>
<item><p>99b.4</p><section></section><text>pa'o/ /ye shes zhes pa ye shes kyi 'byung ba gsal bar gyur pa'o/ /dngos grub ni phul du 'byung zhing mthar thug pa'i gnas te/ gang gi sdom pa mdor bsdus te brjod pa de bzhin du de'o/ /sna tshogs zhes pa nges par byed pa dang thob par byed pa rnam pa sna tshogs pa zhes pa'o/ /tshul</text></item>
<item><p>99b.5</p><section></section><text>'bras bu de gang gis nges par byed na thabs gang gis te de bzhin du de'o/ /de nyid gsungs pa dngos grub ces pa la sogs pa'o/ /rdzogs pa'i rim pa'i le'u mdor bstan pa dang / de kho na nges par bstan pa'i le'u rgyas par bshad pa ste 'di ni shin tu rgyas par bshad pa'o/ /bsam</text></item>
<item><p>99b.6</p><section></section><text>pa thams cad bsam du med/ /ces pa sems can thams cad bsam gyis mi khyab pas so/ /bsam du med ces pa bsam pa dang bral bas so/ /ji ltar zhes pa sems can thams cad dang rnal 'byor pa'i sems dang de bzhin gshegs pa rnams kyi khyad par med pa'i phyir ro/ /</text></item>
<item><p>99b.7</p><section></section><text>bsam du med pas zhes pa sems med pas so/ /bsam gyis mi khyab sems pa de'i zhes pa bsam du med par sems pa'o/ /sna tshogs sgro 'dogs min zhes pa sgro 'dogs dang bcas pa med sgro 'dogs dang bral ba yang med pa'o/ /'dir gdams ngag 'di yin te/ bskyed</text></item>
<item><p>100a.1</text></item>
<item><p>100a.2</p><section></section><text>kyi bdag nyid can/ dpal rdo rje phag mo dang bde mchog gi rang bzhin gyis khyab pa'o zhes rab tu bstan par bya ste/ yod pa ma yin pa'i rnam par rtog pa mtha' dag bsal nas de kho na ltar bla ma'i gdams ngag las 'od gsal gyi rim pas rnam par rtog pa med par gnas</text></item>
<item><p>100a.3</p><section></section><text>na/ yun mi ring bar rnam par mi rtog pa'i ye shes gsal bar 'gyur ro zhes pa'o/ /de las langs nas kyang rmi lam lta bur rang gi ngo bo tha dad pa dang bral ba brtan pa dang g.yo ba'i dngos po ma lus pa la/ kye gang zhig blang zhing dor bar bya ste/ de bzhin du rnam par blta</text></item>
<item><p>100a.4</p><section></section><text>bar bya'o zhes pa'o/ /de dag ston pa rmi lam zhes pa la sogs pa ni/ gang zhig rnam par rtog pa dang bral ba la gnas par 'gyur ba'i rnal 'byor pa de kho na ltar rang rig pa'i bde ba ste/ de nyid shes rab kyi pha rol tu phyin pa'o/ /dga' ba'i 'bras bu la gnas pa kho na rtogs pa ste/ </text></item>
<item><p>100a.5</p><section></section><text>de nyid rang bzhin bral ba'o/ /de dag nyid shes rab dang thabs dag ste/ stong pa nyid dang snying rje yang ngo / /sems gcig nyid kyi chos 'di gnyis te/ bde ba chen po rtogs pa'i rang bzhin med pa nyid do/ /'di ltar gnas skabs gnyis kar yang 'di bsgom zhing 'dod pa</text></item>
<item><p>100a.6</p><section></section><text>lnga la nye bar spyod pas tshogs yongs su rdzogs par 'gyur ro/ /'di ji ltar rmi lam la sogs pa lta bur yang mthong la/ nye bar longs spyod pa'i phyir rab tu 'jug pa yin zhe na/ gsungs pa/ sgyu ma zhes pa la sogs pa'o/ /de ltar bstan pa'i rim pa gnyis yan</text></item>
<item><p>100a.7</p><section></section><text>lag dang bcas pa goms pa mthar thug pa 'bras bur gyur pa'i bcom ldan 'das khams gsum ma lus pa khyab pa/ dga' ba bzhi'i rang bzhin nye bar sdud pa'i sgo yis bstan pa'i phyir gsungs pa/ e ma ho bde chen zhes pa la sogs pa ste/ bza' zhes pa longs spyod</text></item>
<item><p>100b.1</p><section></section><text>pa'o/ /dmigs pa zhes pa gzung ba'i rnam pas te gzhon nu ma'i rmi lam ji bzhin no zhes pa gzhon nu mas bu rnyed pa mthong ba bzhin no/ /'di dag thams cad kyang bla ma kho na las yang dag par khong du chud par bya'o zhes gsungs pa/ mchod pa thams cad ces pa la sogs</text></item>
<item><p>100b.2</p><section></section><text>pa'o/ /de la man ngag gi snod du gyur pa'i slob ma'i mtshan nyid gsungs pa/ 'jigs dang zhes pa la sogs pa ste/ 'jigs dang sdig pa 'phrog pa dang / /zhes pa 'jigs pa dang sdig pa spangs pa'o/ /rgyud kyi che ba'i bdag nyid gsungs pa dpal ldan zhes pa la</text></item>
<item><p>100b.3</p><section></section><text>sogs pa'o/ /gal te 'di kho na mchog gi lam yin na/ de ltar spyod pa gzhan yang bstan zhe na/ gsungs pa/ mos pa sna tshogs zhes pa la sogs pa'o/ /de'i phyir 'di la lhag par mos pa med pa rnams kyis kyang tshul 'di la rab tu smad par mi bya'o zhes</text></item>
<item><p>100b.4</p><section></section><text>gsungs pa/ zab mo yis zhes pa la sogs pa'o/ /gtan tshigs gsungs pa/ bsam gyis mi khyab ces pa la sogs pa ste/ chos nyid thams cad ces pa/ sangs rgyas thams cad kyi chos nyid kyi rang bzhin 'gro ba'i don phun sum tshogs pa'i mtshan nyid do/ /bsam</text></item>
<item><p>100b.5</p><section></section><text>gyis mi khyab pa ni gzhal du med pa nyid las te/ byang chub sems dpa' rnams kyi yang zhes dgongs pa'o/ /bsam gyis mi khyab pa yang / stong nyid snying rje dbyer med pa/ /zhes pa shes nas/ sangs rgyas rol pa 'di nges par ro/ /gsungs pa yang / stong nyid snying rje</text></item>
<item><p>100b.6</p><section></section><text>dbyer med pa/ /gang la sems ni rab sgom byed/ /de nyid sangs rgyas chos dang ni/ /dge 'dun gyi yang bstan pa'o/ /zhes so/ /de nyid 'dir yang stong pa nyid dang snying rje dbyer med pa'i ye shes mkha' 'gro ma'i 'khor lo las yongs su 'khor ba dpal he ru ka'i rnam par bstan no</text></item>
<item><p>100b.7</p><section></section><text>zhes pa sangs rgyas pa rnams kyis gzung zhing blang bar bya'o zhes pa dgongs pa'o/ /lam gzhan rnam pa gang gis ci'i don du cir gyur pa yang dag par bstan zhe na/ gsungs pa/ sems can zhes pa la sogs pa ste/ sems can rnams gzhug pa'i phyir ro/ /mos pa ni gang</text></item>
<item><p>101a.1</p><section></section><text>zhig mos pa'i lam 'di rnams kyis zhes bya ste/ de rnams thams cad la dga' ba ltar bstan to zhes pa lhag ma'o/ /rang gi ngo bos ni dpa' mo thams cad kyis yongs su bskor ba dpal he ru ka'i ting nge 'dzin bde ba chen po'i rang bzhin la rnam par gnas</text></item>
<item><p>101a.2</p><section></section><text>pa rnams so/ /'di dag gis lam gzhan gyis rab tu 'jug pa rnams kyi yang mthar thug pa na lam nyid mthar thug pa'i 'bras bur gnas so zhes yongs su gsal bar byas par 'gyur ro/ /de ni sdud par byed pas bsdus pa nye bar bsdu ba gsungs pa zhes pa la sogs pa ste/ </text></item>
<item><p>101a.3</p><section></section><text>'bum phrag gsum gyi bdag nyid can dpal he ru ka mngon par brjod pa'i rgyud las/ de don mtha' dag bsdus pa'i khyad par gyis 'dir lhan cig skyes pa'i dga' ba rab tu bstan pa'i phyir/ phyi ma'i rgyud dang nyung ngu'i rgyud bshad pa'i rgyud kyang ste/ lhan cig skyes pa 'byung ba'i rtog</text></item>
<item><p>101a.4</p><section></section><text>pa zhes bya ba/ ming gzhan sdom pa 'byung ba'i yang dag par phyung ste/ snyigs ma lnga'i dus su skyes pa'i gdul bya rnams rjes su gzung ba'i phyir zhes pa'o/ /slob mas gsol btab thos pa'i rjes 'brangs rab brjod khengs pa la sogs tshul gyis min/ /skyon gang de 'dir</text></item>
<item><p>101a.5</p><section></section><text>bdag la bskyed mdzad dpal ldan rdo rje phag mo bzod par mdzod/ /skyes pa'i long ba grogs med bgrod dka'i lam du yang dag gnas pa yod min te/ /skad cig so so so sor 'khrul zhing the tshom du gyur des na bzod par 'os/ /gzhan yang byis pa'i brjod pa don bral 'khrugs pa'i</text></item>
<item><p>101a.6</p><section></section><text>tshig rnams kyang / /ma la rab tu 'dod cing dga' ba kho na skyes par 'gyur/ /zhes pa yid la gzhag ste 'di nyid brjod las gang thob pa'i/ /dge ba des 'dir mtha' dag rdzogs pa'i byang chub grub gyur cig /gang yang grub pa slob dpon gzhan dang gzhan 'ongs man ngag dam</text></item>
<item><p>101a.7</p><section></section><text>pa'i nyi ma phog pa las/ /rgyas par 'gyur ba'i yid kyi pad+ma can 'di'i dri zhim ngad la phan chun du/ /gti mug las ni yun ring 'khor zhing dal med ngal bar gyur pa de dang de rnams kyi/ /sems la zhen par gyur pa skal ldan bung ba'i tshogs la dga' bas kun du khyab gyur cig /dpal</text></item>
<item><p>101b.1</p><section></section><text>sdom pa 'byung ba'i rgyud kyi rgyal po'i dka' 'grel pad+ma can zhes bya ba grub pa brnyes pa'i mkhas pa chen po dge slong rat+na rak+Shi ta'i zhabs kyis mdzad pa rdzogs so// //de nyid kyi dngos kyi slob ma thams cad mkhyen pa'i dpal bzang pos rang 'gyur du mdzad pa las dus phyis</text></item>
<item><p>101b.2</p><section></section><text>yon tan mtha' yas pa dang ldan pa bla ma dam pa chos kyi rgyal po'i bka' lung dang / dpon chen kun dga' bzang po'i gsung gis bskul nas/ bod kyi lo tsA ba dge slong blo brtan gyis phu ri'i gtsug lag khang du bsgyur cing bcos te dag par byas pa'o/ /zab mo stong nyid snying</text></item>
<item><p>101b.3</p><section></section><text>rje'i don/ /rdo rje'i tshig gis bcings pa'i rgya/ /bdag lta bu yis mi phyed mod/ /gus pas 'jug la'ang 'gal ci yod/ /'di 'bad dge ba nyi zer gyis/ /mtha' dag 'gro ba bung ba la/ /pad+ma can gyi sbrang rtsi'i rgyun/ /gegs med dus su sbyin par shog / </text></item>
<item><p>101b.4</p><section></section><text>@##/ /rgya gar skad du/ shrI he ru kA b+h+yu da ya ma hA yo gi nI tan+t+ra rA dza ka ti pa yAk+Sha ra pany+tsi kA/ bod skad du/ dpal he ru ka mngon par 'byung ba rnal 'byor ma'i rgyud kyi rgyal po chen po'i dka' 'grel yi ge nyung ngu / dpal bde mchog 'khor lo la phyag 'tshal lo/ /</text></item>
<item><p>101b.5</p><section></section><text>he ru ka dpal phyag 'tshal te/ /de yi mngon 'byung rgyud kyi ni/ /dka' 'grel yi ge cung zad cig /sngon du byas te bri bar bya/ /de nas zhes bya ba la sogs pa ste/ gsang ba ni bcom ldan 'das dpal he ru ka zhes bya ba ste brjod bya bstan to/ /rig pa ni mngon du bsgom pa</text></item>
<item><p>101b.6</p><section></section><text>ste lam du bstan to/ /sgrub pa po ni rnal 'byor pa'o/ /bcom ldan 'das de nyid bdag dang ldog pa tha dad med pa'i phyag rgya chen po'i dngos grub len cing thob par 'gyur bas dgos pa bstan pa yin no/ /bcom ldan 'das de nyid lam dang 'bras bur bstan to/ /dri ma dang</text></item>
<item><p>101b.7</p><section></section><text>bcas pa dang dri ma med pa nyid du byas pa de ni khyad par ro/ /med ces bya ba la sogs pa ste/ tshes grangs la sogs pa ni rnam par rtog pa dang bral ba zhes bya ba la sogs pa'i tha tshig ste drug par khong du chud par bya'o/ /yang na gang gi tshe grangs med par zhes bya ba la</text></item>
<item><p>102a.1</p><section></section><text>sogs pa de'i zhes bya bar sbyar ro/ /dus tshod thun zhes bya ba la sogs pa ni dus tshod do/ /thabs dang shes rab kyi grong gi srid pa ni grong pa'i chos te snyoms par 'jug pa'i mtshan nyid do/ /spyad pa yis ni rnal 'byor pa'o/ /'grub pa ni lhan</text></item>
<item><p>102a.2</p><section></section><text>cig skyes par 'gyur ba'o/ /rtsod ldan ni thig le dang bzhi pa'i skad cig la thams cad spros pa dang bcas par mi dmigs pa'i mtshan nyid do/ /rdzogs ldan ni bral ba'i skad cig ma la 'grub pa ste dga' bral gyi'o/ /yon tan zhes bya ba ni shes rab kyi ye shes tsam</text></item>
<item><p>102a.3</p><section></section><text>gyis snang ba med par 'gyur te/ thabs kyi ye shes tsam gyis kyang snang ba dang bcas pas so/ /gsum ldan no/ /lta ba dang gsum dang 'khyud pa'i srid ba 'dis dga' ba'i skad cig ma la 'grub ste dga' ba'o/ /nyis 'gyur ni thabs dang shes rab tsam gyis</text></item>
<item><p>102a.4</p><section></section><text>so/ /gnyis ldan ni mchog gi skad cig ma ste/ gnyis po dag ni thabs dang shes rab dag gi mchog tu byung ba ste/ rdo rje dang pad+ma yang dag par sbyor ba bsnun pa dang bsnun pa'i mtha'i skad cig ma la 'grub ste/ mchog gi'o/ /sum 'gyur ni gsum po yang ma ning gi ye shes tsam gyis</text></item>
<item><p>102a.5</p><section></section><text>so/ /skad cig ma bzhi'i thig le ro gcig par gyur pa'i skad cig ma la 'grub ste/ thig le bzhi po ro gcig pa de nyid do/ /bzhi 'gyur ni bzhi po gcig gi ngo bo'o/ /dus nas rgya chen po nur nur po dang byed pa dang rkang pa la sogs pa rnams gcig go/ /dbang po la sogs</text></item>
<item><p>102a.6</p><section></section><text>pa ni gnyis pa'o/ /rnam par shes pa skyes pa ni gsum pa'o/ /skyes par 'gyur ba bzhi pa zhes pa'o/ /bzhi ni 'khor lo bzhi dang / skad cig ma bzhi dang / phyag rgya bzhi zhes bya ste/ 'dis ni lhan cig skyes pa 'grub par the tshom med do/ /gcig dang bcu dang brgya dang stong la ltos</text></item>
<item><p>102a.7</p><section></section><text>nas/ gcig 'gyur la sogs pa'i tshig rnams sbyar ba byas so/ /rdzogs ldan ni gcig 'gyur zhes bya ba'i lugs las bzlog pa ste/ skye ba stong phrag gis so/ /gsum ldan de bzhin nyis 'gyur zhes bya ba ni bcu tham pas so/ /gnyis ldan sum 'gyur zhes pa ni brgya</text></item>
<item><p>102b.1</p><section></section><text>phrag gis so/ /rtsod ldan pa'i bzhi 'gyur zhes bya ba ni go rims las bzlog pa ste/ skye ba gcig gis 'grub pa'o/ /bstan pa'i rim pa 'grub par 'jug pa'i cho ga de'i bshad pa'o/ /rim par phye ba zhes bya ba ni dpal he ru ka mngon par 'byung ba'i rim par phye ba'i dang po'i bshad</text></item>
<item><p>102b.2</p><section></section><text>pa'o/ /de nas zhes bya ba la sogs pa ni dpal he ru ka'i gsang sngags chen po ste/ A li kA li rnams so/ /bsrung ba bya zhes pa ni/ lha'i sku la go bgo ba la sogs pa dang / rdo rje'i gur la sogs pa dang / snying po sngags la sogs pa rnams kyis phyogs bcing bar bya'o/ /</text></item>
<item><p>102b.3</p><section></section><text>shes pa yis zhes bya ba ni sngags btu ba shes pa'o/ /shin tu rnam par dag pa ni dam tshig bstan pa'o/ /thams cad kun ni chos kyi dbyings kyi phyag rgya'i ngo bo stong pa nyid kyis chos thams cad la khyab pa nyid do/ /btsun mo'i phyag rgya ni yi ge e'i rnam pa'o/ /lte bar bcas</text></item>
<item><p>102b.4</p><section></section><text>zhes bya ba ni dkyil 'khor la gnas pa ste/ lte ba dang bcas pa'i pad+ma 'dab ma brgyad pa'o/ /'dab ma brgyad po rnams la sde tshan brgyad po bri'o/ /de la shar gyi 'dab ma la ni dbyangs kyi sde tshan no/ /tsheg drag dang bcas pa la sogs pa ste/ tsheg drag kyang yi ge aH'o/ /</text></item>
<item><p>102b.5</p><section></section><text>bcas pa nyid la sogs pa gang gis de skad cig ces bya'o/ /de'i rjes thogs su thig le dang bcas pa ste/ yi ge aM dang bcas pa'o/ /de'i rjes thogs su ring po yi ge au la sogs pa'o/ /de'i rjes thogs su thung ngu yi ge o la sogs pa'o/ /aHaM au o ai e</text></item>
<item><p>102b.6</p><section></section><text>l-I l-i r-I r-i U u I i A a zhes pa'i rim pas/ tsheg drag dang / rjes 'jug dang / ring po dang / thung ngu'i bye brag gis bzhi ste/ dbyangs kyi ming ngo / /gru gsum gnyis kyis ni yi ge bdun pa'i sngags btu ba bstan to/ /dbyangs kyi ming nang nas bstan pa'i yang</text></item>
<item><p>102b.7</p><section></section><text>dag ldan ni rjes 'jug dang / rjes can te/ yi ge aM dang yi ge aH'o/ /'di dag kyang thig le gcig dang gnyis kyis spel ba'i phyir ro/ /ma ning dang dbyangs ring po mo dang dbyangs thung ngu pho zhes bya'o/ /bzhi zhes bya ba ni dbyangs kyi sde tshan gyi'o/ /gnyis pa'i dbyangs</text></item>
<item><p>103a.1</p><section></section><text>thung ngu'i yi ge o la sogs pa'o/ /dang po'i ring po ni yi ge au la sogs pa'o/ /'di dag ni pho dang mo'i brdas bshad pa ste ring po dang thung ngu la sogs pa'i bshad pa'o/ /dbyangs kyi yi ge'i sde tshan ni go rims las bzlog pas/ gnyis pa la sogs</text></item>
<item><p>103a.2</p><section></section><text>pa'i sde tshan bdun no/ /bu lnga'i 'dab ma ni brda'o/ /lce rtsa can ka'i sde tshan no/ /tsheg drag ni tsa'i sde tshan no/ /nye bar 'ongs pa ni Da'i sde tshan no/ /ta'i sde tshan dang / pa'i sde tshan dang / mthar gnas kyi sde tshan dang / dro ba'i sde tshan no/ /mtha' ni yi ge k+ShaHsa bsdus pa ste/ </text></item>
<item><p>103a.3</p><section></section><text>spangs pa ni yi ge k+ShaH'o/ /yi ge k+ShaHspangs pa'i lte ba'i har 'dod do/ /dri ba'i sngags kyi yi ge has 'dab ma rnams la bsdus pa ni mi bden pa'o/ /yang na bkod pa dang bcas par yod pa'i nus pa lte ba ha dang bcas pa zhes bya ba ni yang dag par rdzogs pa'i sangs rgyas kyi dgongs</text></item>
<item><p>103a.4</p><section></section><text>pa'o/ /de nas zhes bya ba la sogs pa ni/ rkang pa brgyad pa'i btu ba ste/ yi ge oM dang por bcas pa'i rkang pa brgyad pa'i sngags ni thabs kyi ngo bo'o/ /phaT kyi mtha' can gyis las thams cad sgrub par byed do/ /ka ra ka ra la sogs pa ni shes rab kyi ngo bo ste/ 'dus shing</text></item>
<item><p>103a.5</p><section></section><text>tshogs pa ni phreng ba'i sngags so/ /las thams cad byed do/ /sngags thams cad kyi dang por yi ge oM dang tha mar yi ge phaT du shes par bya'o/ /de nas zhes bya ba la sogs pa ni sngags bzhi btu ba'o/ /snying po ni nying khu ste zhal bzhi pa'i sngags 'di thams cad las rnam</text></item>
<item><p>103a.6</p><section></section><text>par rgyal ba'i sngags kyi mchog yin pa'i phyir ro/ /'jig rten gsum las rnam par rgyal ba ni gang gi phyir de skad ces bya'o/ /yi ge oM ni dang por zhugs te/ oM suM b+ha ni suM b+ha hUM phaT/ gr-ih+Na gr-ih+Na hUM phaT/ gr-ih+NA pa ya gr-ih+NA pa ya hUM phaT/ oM A na ya ho b+ha ga bAn badzra hUM phaT/ </text></item>
<item><p>103a.7</p><section></section><text>zhal bzhi 'byung ba'i phyir zhal bzhi pa'i sngags so/ /zhi ba la sogs pa'i las bzhi sgrub par byed pa'i phyir yang ngo / /de nas zhes bya ba la sogs pas ni na mo b+ha ga ba te la sogs pa'i rkang pa brgyad pa'i yi ge rnams la dbyangs kyis sbyor bar byed pa'o/ /dpa' bo ni dpa'</text></item>
<item><p>103b.1</p><section></section><text>bo rnams te/ kA li'i sde tshan rnams so/ /rnal 'byor ma ni A li rnams so/ /ma mo ni mo rnams so/ /yang dag sbyor ni phan pa dang 'dod pa dang shes par byed pa'o/ /bcom ldan 'das bdag nyid dang gnyis su med pa'i rnal 'byor pas bzlas pa'i sngags kyi cho ga rnams shes par</text></item>
<item><p>103b.2</p><section></section><text>byed do/ /'khor lo bzhi la sogs pa la gnas pa'i dngos grub shes par byed do/ /chos ni chos kyi sku'o/ /'dod pa la longs spyod rdzogs pa'o/ /don zhes bya ba ni don ni btu bar 'os pa ste ngan 'gro la sogs pa las thar cing grol bar byed pas na de skad ces bya ste/ sprul pa'i</text></item>
<item><p>103b.3</p><section></section><text>sku'o/ /de'i sngags so/ /de nas zhes bya ba la sogs pa ni bklags pas 'grub pa ste/ snying po la ltos nas nye ba'i snying po ston to/ /gzhan du ni sbas pa yin la/ 'dir ni yang dag par brgyud pa rgya mtsho chen po'i sngags kyi cho ga shes par bshad par bya ste zhes bya bar 'gyur ro/ /</text></item>
<item><p>103b.4</p><section></section><text>lnga bcu zhes bya ba la sogs pa ni yi ge bdun pa btu ba'o/ /sde tshan brgyad po la ltos nas lnga bcu ste yi ge k+Sha'o/ /de'i steng ni gong gi yi ge ha'o/ /lnga bcu pa'i gong ma zhes bya ba'i don to/ /ma mo ni dbyangs kyi sde tshan no/ /gnyis dag ces bya ba ni gnyis dang gnyis zhes bya bar</text></item>
<item><p>103b.5</p><section></section><text>brnan par nges par brnan no/ /ma mo gnyis dag ni ma mo gnyis te/ de'i yang gnyis pa'i ma mo ni yi ge I ste bzhi pa zhes bya ba'i don to/ /dngos grub thams cad kyi gzhi ni thig le gnyis so/ /rnal 'byor ma rnams dang snying dga' ba ni rdo rje sems dpa' ste raM mo/ /de rnams</text></item>
<item><p>103b.6</p><section></section><text>kyis bskor ba ni hrIH'o/ /dgu pa ni lte ba'i gnas na gnas pa'i yi ge ha'o/ /sum cu rtsa gsum pa ni yi ge ha'o/ /de yang yi ge gnyis zhes bya ba ni yi ge ha gnyis so/ /re re zhes bya ba ni/ so sor bya ba la ma mo bcu gnyis po rnams kyi yi ge dbu dag yang dag par ldan pa'o/ /</text></item>
<item><p>103b.7</p><section></section><text>de yang bco lnga pa yis spras pa ni hUM hUM ngo / /mkha' 'gro chen mo ni rnam par snang mdzad ma ste yi ge oM mo/ /bsad pa yis zhes bya ba ni bsad pa ni yi ge phaT do/ /de yis yongs su bskor cing dkyil du bcug pa'o/ /lam gyis zhes bya ba ni kha cig brjed pa ste de yang yi ge ga phyis</text></item>
<item><p>104a.1</p><section></section><text>pas bsad pa zhes bya ba lhag mar gyur te/ 'di ni de bzhin nyid kyi don to/ /oM hrIHha ha hUM hUM phaT/ yang na lnga bcu ni yi ge k+Sha'o/ /de nyid dgu ba ste/ sde tshan brgyad kyi phyi rol yin pa'i phyir ro/ /de nas steng ni gang zhes pa'o/ /sum cu gsum</text></item>
<item><p>104a.2</p><section></section><text>pa ni ha'o/ /de nyid snying dga' ba'o/ /ma mo bcu gnyis dag ni ma mo gnyis pa rnams ni ring po gnyis pas bskor ba'o/ /bco lngas spras pa ni/ haM hiM huM heM hoM haHzhes bya ba'i don ni mkha' 'gro chen mo'i lam ni yi ge oM dang phaT de/ de yis yongs su bskor ba'o/ /oM hAM</text></item>
<item><p>104a.3</p><section></section><text>hIM heM hUM haiM hauM hA phaT/ de ltar na yang thung ngu rnams las dngos su snying po btus pa'o/ /haM hiM hUM he ho ha zhes par sbyar ba nyid du dmigs pa'o/ /'dir btus pa yang haM hIM hUM heM ho ha zhes bya ba ni yi ge re re ni brjod pa'i khyad par ro/ /yang na lnga bcu'i steng ni ha'o/ /dgu ba ha'o/ </text></item>
<item><p>104a.4</p><section></section><text>sum cu gsum pa ni ha ste/ 'di gsum ni ha'o/ /ma mo gnyis dag gis bskor ba ni go rims las bzlog pa'i gnyis pa'o/ /de dang ldan pa ni dang po'i ha'o/ /dbyangs kyi sde tshan gyi bzhi pa'i bye brag thung ngu'i sde tshan dang / ring po'i sde tshan dang / ma ning gi sde tshan dang / yang</text></item>
<item><p>104a.5</p><section></section><text>dag par ldan pa'i sde tshan no zhes pa'o/ /de las ring po'i sde tshan la ltos nas ma mo gnyis pa I'o/ /des na gnyis po'i hI'o/ /go rims las bzlog pa ni thung ngu'i sde tshan la ltos nas ma mo'i gnyis pa e'o/ /des na gnyis po'i he'o/ /yi ge gnyis zhes bya ba ni yi ge hI hA+e</text></item>
<item><p>104a.6</p><section></section><text>'di dag go/ /rnal 'byor ma rnams snying dga' ba yis ni rdo rje sems dpa'i bye brag tu khyad par du byas pa ste/ de las hI hA+e zhes bya bar 'gyur ro/ /dngos grub thams cad kyi gzhi ni ha bzhi'o/ /ma mo bcu gnyis rnams zhes pa ma mo bcu gnyis kyi yi ge u'o/ /de bzhin zhes bya ba ni bye</text></item>
<item><p>104a.7</p><section></section><text>brag tu byas pa ste hUM ngo / /re re zhing so sor bco lnga pas spras pa/ zla tshes dang thig le mgo bor gnas par bya'o/ /de las hrAM hrAM hrAM huM zhes pa'o/ /mkha' 'gro chen mo ni rnam par snang mdzad ma ste oM mo/ /bsad pa ni phaT do/ /de dag gis kun nas yongs su bskor cing dkyil du</text></item>
<item><p>104b.1</p><section></section><text>byas pa'o/ /de nas oM hri hriM hraiM hreM hUM zhes bya ste/ dpa' mo drug gi go cha'i yi ge btu ba'o/ /lugs mi mthun la sogs pa ni phyi rol dang nang gi dngos grub 'du ba'i gnas kyi pho nya mo'o/ /he ru ka spangs pa'i drug pa'i skad cig ma dang / phyag rgya phag mo ni bdun pa'i skad cig</text></item>
<item><p>104b.2</p><section></section><text>ma dang / zla ba ni sbrang rtsi'o/ /tsA ru ni gzhom du med pa'o/ /bza' ba gcig ni dpa' bo la sogs pa yang ngo / /'di rnams las gzhan mchog tu gyur pa ni med do/ /de nas zhes bya ba la sogs pa ste/ zhag ni mar khu'o/ /sha chen zhes bya ba ni kha cig go/ /me tog ni rang</text></item>
<item><p>104b.3</p><section></section><text>byung ngo / /bdud rtsi las byung ba ni khu ba'o/ /zho ni klad pa'o/ /dri chen zhes bya ba ni kha cig go/ /'o ma ni rdo rje'i chu'o/ /dkyil 'khor thams cad kyi mchog ni tshogs kyi dkyil 'khor ro/ /'di'i chos 'byung las 'byung zhing yang dag pa'i sbyor bas dam tshig gi rdzas sgrub</text></item>
<item><p>104b.4</p><section></section><text>pa'o/ /oM zhes bya ba la sogs pas ni mngon par bsngags par gsungs so/ /rdo rje zhes bya ba la sogs pa ste/ thod pa ni pad+ma'o/ /rdo rje pad+ma'i sbyor bas thod par thal mo sbyar te/ rab tu sgrub pa'i rdzas kyis mchod par bya'o/ /pad+mas bskor zhing sbyin pas phyag rgya mchod par</text></item>
<item><p>104b.5</p><section></section><text>bya'o/ /mchod pa 'di dag gis ni sangs rgyas la mchod par 'gyur ro/ /de ltar zhes bya ba la sogs pas ni bskyed pa dang rdzogs pa'i rim pas 'grub ste/ phyag rgya chen po'i ye shes bsam gyis mi khyab pa'i tshul yang ngo / /de la zhes bya ba ni rnal 'byor pa'i yul gyi phyag rgya mchod</text></item>
<item><p>104b.6</p><section></section><text>pa yang ngo / /rnal 'byor chen po ni bde mchog gi rnal 'byor chen po'i phyag rgya'o/ /sangs rgyas gtsug na nor bu ni de bzhin gshegs pas rgyas btab pa'o/ /phag mo ni bdag nyid kyi phyag rgya ma'o/ /mtshon cha ni gri gug dang thod pa'i pad+ma'o/ /stan gcig ni chos thams</text></item>
<item><p>104b.7</p><section></section><text>cad kyi bdag nyid du'o/ /sa ni sa'i ngo bo'o/ /nam mkha' ni bde ba'o/ /gnas pa ni 'khyud pa'o/ /phag mo'i phyag gis he ru ka la 'khyud pa'o/ /de ltar zhes bya ba ni phyi rol dang nang gi tshul gyis so/ /sa ni zhes bya ba la sogs pa ni sa'i phyag rgya ste/ phyag rgya'i rnal</text></item>
<item><p>105a.1</p><section></section><text>'byor bya zhing las la sogs pa bya zhes bya ba'i don to/ /de nas zhes bya ba la sogs pas ni rnal 'byor ma ni phag mo'o/ /dpa' bo dang gnyis su med par phyag rgyar ldan pa'o/ /de nas las thams cad brtsam mo/ /de nas zhes bya ba la sogs pas ni nye</text></item>
<item><p>105a.2</p><section></section><text>ba'i snying po dang rtsa ba'i phreng ba'i sngags dag 'dra ba'i rim pa'o/ /dpal zhes bya ba la sogs pa ni gnyis ka snyoms par 'jug pa'o/ /'bum phrag ni mngon par brjod pa'i 'bum pa'o/ /rgyas par mngon par brjod pa 'bum phrag gsum yang ngo / /'bum phrag tu mi dmigs</text></item>
<item><p>105a.3</p><section></section><text>pa'i skad cig gi phyir ro/ /'bum phrag gsum ni bskyed pa dang / skyes pa dang / yongs su rdzogs pa'o/ /dga' ba gsum yang ngo / /bzlas pa bya ba ni sngon du bsnyen pa'o/ /kun las zhes bya ba la sogs pa ni yongs su rdzogs pa'i rim pa'o/ /dran pa dang ni bskyed pa'i rim</text></item>
<item><p>105a.4</p><section></section><text>pa'o/ /shes pa ni 'khor lo bzhi'i rim pa'o/ /de nyid ni mnyam par bde ba'i ngo bo'o/ /khyad par ni chos kyi dbyings kyi tshul lo/ /chos thams cad la khyab pa'i rgyu de'i phyir ro/ /bzlas pa dang bsgom pa ni bsam gyis mi khyab pa'o/ /thams cad ni nang pa'i chos la 'jug</text></item>
<item><p>105a.5</p><section></section><text>pa'i dang ngo / /bdag nyid kyi grub mtha' grub pa'o/ /rigs rnams ni gzugs la sogs pa'i yul nyid do/ /bza' ba ni rnam par rtog pa'o/ /de nas zhes bya ba la sogs pa ni bdag nyid kyis mngon par 'dod pa'i las kyi brnag pa de'i lha'i dkyil 'khor ro/ /ras ris</text></item>
<item><p>105a.6</p><section></section><text>bris te/ bcom ldan 'das ma mchod cing bzlas pa bya'o/ /de nas rdo rje phag mo'i sku bdag nyid kyi phyag rgya snyoms par 'jug par bya'o/ /bzlas pa'i btung ba bya ba kun sbyin sreg go/ /'thungs nas skyugs pa mar ro/ /dran pa ni sbyin sreg go/ /de nas zhes bya ba la sogs</text></item>
<item><p>105a.7</p><section></section><text>pa ni dpa' bo ni bcom ldan 'das so/ /dpa' bo dang gnyis med ni rnal 'byor ma dang tha mi dad pa'o/ /rtag tu 'khyud ni ling ga mkhrang bas gsang ba'i mchod pa'o/ /khar bcug ces bya ba la sogs pa ni des mtshan ma 'greng bar bya ba'i phyir ro/ /sha za ni sna go d+ha ti'i ba ru</text></item>
<item><p>105b.1</p><section></section><text>ra'o/ /b+hU mi ta ni ki tsu ling ga'o/ /pa tha ni a ba di d+ha ka Ni'o/ /ra tsa ni yung ba nag po'o/ /gzhan dag ni rab tu grags pa'o/ /'di dag zhes bya ba ni phru ba gcig tu byas pa'o/ /rdzogs zhes bya ba la sogs pa ni bcud kyis len no/ /bdag gi byang sems dang bsres pa</text></item>
<item><p>105b.2</p><section></section><text>ni dbang po'i phye ma bdag nyid kyi mchil mas byug par bya'o/ /rang ngam gzhan gyi 'dod pa'i bud med kyi khyim du'o/ /lug mo ni lug mo'o/ /de'i khrag ni khrag gis kyang skyes pa lug tu 'gyur ro/ /lug gi rang 'byung gi khrag dang / rang gi khrag gi rang gi byang sems kyi rdzas de</text></item>
<item><p>105b.3</p><section></section><text>yis khyo ga 'am bud med la bskus na pad+ma kha 'byed cing khyo gas mtshan ma 'jug par mi 'gyur ro/ /mtshan ma mi ldang zhes ni kha cig go/ /bdun pa mngon par phyogs pa ras ris shar du mngon par phyogs pas bri bar bya'o/ /de'i tshul gyis bdag nyid rdzogs par 'gyur ro/ /phag mo phyag rgya</text></item>
<item><p>105b.4</p><section></section><text>bzang mo dang snyoms par 'jug pas he ru ka dang phag mo mchod pas phyag rgya chen po 'grub par 'gyur ro/ /phyag rgyas 'jig rten gsum la khyab pa'i tshul gyis bag chags dang bcas pa'i nyon mongs pa dang shes bya'i sgrib pa shin tu rab tu spangs shing mngon sum du</text></item>
<item><p>105b.5</p><section></section><text>byas pa'i mtshan nyid 'grub par rnam par bshad par grags so/ /de nas zhes bya ba la sogs pa ni des bza' ba sgom zhing bsgom par 'dod pas dngos grub ste/ dpa' bo he ru kas dngos grub ster ba'o/ /lus la gnas pa kun gyi zhal ni zhal bzhi la sogs pa</text></item>
<item><p>105b.6</p><section></section><text>rnams so/ /thams cad ces bya ba ni bdun pa'i mtshan nyid skye ba bdun pa'i gzugs rdo rje phag mo'i sku can sems nyid dang sems dang sems kyi ngo bo dmigs pas stong pa'o/ /phyag ces bya ba la sogs pa ni chos kyi dbyings de las khyab pa'i phyir ro/ /bdag gis zhes bya ba</text></item>
<item><p>105b.7</p><section></section><text>la sogs pa ni bdag nyid lus las mkha' 'gro ma spros la bsgrub bya'i lam nas zhugs te/ de'i rtsa'i sgo'i lam nas zhugs te/ bsgrub bya'i sa bon dang srog gi sa bon khu ba la sogs pa blangs nas phyung ste rang gi lus la gzhug par bya'o/ /me zhes bya ba la sogs pa ni/ </text></item>
<item><p>106a.1</p><section></section><text>de nas dgug pa ni rlung tshub kyis sbar ba ni mes bsreg cing / mkha' 'gro ma la sogs pa rnams kyis gsol bar blta'o/ /bcings zhes bya ba la sogs pa ni bsam gtan gyi mkha' 'gro ma rnams rbad pas de 'gugs par byed pa'o/ /dbang zhes bya ba</text></item>
<item><p>106a.2</p><section></section><text>la sogs pa ni de dbang du byed pa ste bdag nyid kyi phyi bzhin 'brang bar 'gyur ro/ /a ha pya ni mi g.yo ba ste mi 'gyur ba'o/ /brgyad pa ni bla ma'i man ngag go/ /de de ltar gsungs pa ni phan zhing bde ba'i rgyur ro/ /de nas zhes bya ba la sogs pa ni drug cu rtsa lnga'i bdag nyid kyi dkyil</text></item>
<item><p>106a.3</p><section></section><text>'khor rim pa lnga zhes bya ba phyi'i don to/ /pad+ma 'dab ma bzhi ni pad+ma bzhi'o/ /gang zhe na/ bde ba chen po'i 'khor lo'o/ /bde ba chen po'i 'khor lo'i dkyil 'khor du dpa' bo dang rnal 'byor ma gnyis su med par ro/ /bzhi zhes bya ba la sogs pa ni bzhi yang yin la pad+ma yang yin pas</text></item>
<item><p>106a.4</p><section></section><text>pad+ma bzhi'o/ /pad+ma gcig bstan no/ /de'i phyi rol du 'dab ma brgyad pa'o/ /de'i phyi rol du 'dab ma bcu drug pa'o/ /de'i phyi rol du 'dab ma sum cu rtsa gnyis pa'o/ /de'i phyi rol du dam tshig gi dkyil 'khor ro/ /'dab ma bzhi po rnams la mkha' 'gro ma la sogs pa bzhi'o/ /brgyad po</text></item>
<item><p>106a.5</p><section></section><text>rnams dang bcu drug po rnams la rab tu gtum mo la sogs pa nyi shu rtsa bzhi'o/ /sum cu rtsa gnyis po 'di dag la ni ya mi ni la sogs pa'i sum cu rtsa gnyis so/ /sgo bzhi po rnams su rdo rje lcags kyu ma dang / rdo rje zhags pa ma dang / rdo rje lcags sgrog ma dang / rdo rje dril bu ma'o/ /lan</text></item>
<item><p>106a.6</p><section></section><text>cig ni dang po'i mchod pa'o/ /de nas gzhan rnams mchod do/ /de nas de'i byang chub kyi sems kyis so/ /drang po ni yon po ma yin pa'o/ /sbom po ni zlas drangs pa'i mtho ba ste/ shin tu mtho ba ma yin pa'o/ /mnyam pa ni sbom pa ma yin pa ste/ 'og tu phra zhing steng du lhag</text></item>
<item><p>106a.7</p><section></section><text>par bya'o/ /de nas zhes bya ba la sogs pas ni bzhi dang / nyi shu rtsa bzhi dang / sum cu rtsa gnyis so/ /bzhi zhes bya ba ni drug cu rtsa bzhi las ruk+mi ni dang / g.yon bden ma zhes bya ba dang / gnyis rnal 'byor pa bdag nyid bden pa'o/ /g.yon med ces pa ni bcom ldan</text></item>
<item><p>106b.1</p><section></section><text>'das bdag nyid kyi rig ma phag mo 'grub par rab tu grags pa'o/ /sngon zhes bya ba ni sngar gyi dkyil 'khor 'di dag go/ /khaN+Da ro hA la sogs pa nyi shu rtsa brgyad ni dkyil 'khor gyi snying po la dbus ma gzhan dang 'brel lo/ /snying po bzhi dang brgyad dang bcu gnyis dang</text></item>
<item><p>106b.2</p><section></section><text>'dab ma rnams la zhes bya ba'i don to/ /de'i snying po de'i phyi rol la 'dab ma sum cu rtsa gnyis la shugs kyis gshin rje spyan ma la sogs pa dang / snying bo'i phyi rol du sgo bzhi don gyis shes par bya'o/ /yi ge oM zhes bya ba dang hUM hUM phaT ces bya ba'i sngags ni thams cad la</text></item>
<item><p>106b.3</p><section></section><text>mchod par bya zhing bsgom par bya ba 'di dag ni thams cad kyi thams cad du'o/ /gus pas zhes bya ba la sogs pa ni yon gyis mchod pa'o/ /de la zhes pa ni dkyil 'khor du chu skyes kyi snod du dri chen la sogs pa legs par sbyar te slob dpon lhor mngon par phyogs par gnas/ </text></item>
<item><p>106b.4</p><section></section><text>slob ma gdong bcings pa de drang bar bya ba'o/ /yi ge oM la sogs pa'i dbyangs kyis gzhan bsrung zhing / po taM gi dang / pra sa'i lan bya ba sngon du 'gro bas gzhag par bya'o/ /dbyangs gsum gyis mngon par bsngags la de nyid kyis bsrung bar bya zhing dpal he ru ka rab tu</text></item>
<item><p>106b.5</p><section></section><text>bskul bar bya zhing bzlas par bya'o/ /bzlas pa ngal bar byas na rmi lam la sogs par 'chi ba ston par 'gyur ro/ /bzlas shing gsol ba btab pas rang dang gzhan gyi tshe tshad ston par 'gyur ro/ /bdag nyid ces bya ba ni bdag go/ /dben par gcig pu nyid kyis zhag</text></item>
<item><p>106b.6</p><section></section><text>gsum du ras ris la sogs pas dbyangs gsum gyis mchod par bya ste/ tho rangs nas brtsams la nyi ma gsum dang mtshan mo gsum ji srid du bdag nyid kyi phyag rgya dang snyoms par zhugs shing dbyangs gsum bzlas par bya'o/ /de nas lha'i sku la sogs par 'gyur ro/ /</text></item>
<item><p>106b.7</p><section></section><text>de nas zhes bya ba la sogs pa ni bdag nyid 'grub par bya ba'i ched dam/ slob ma rjes su gzung bar bya ba'i don du tshogs kyi dkyil 'khor ro/ /bcu bzhi la sogs par shes rab ma dang bcas pa'i rnal 'byor ma bcu drug bya'o/ /de nas phag mo ni phag mo'i sngags bzlas nas</text></item>
<item><p>107a.1</p><section></section><text>phyir zhing sum+b+ha la sogs pa'i sngags kyis dkyil 'khor gyi bsrung ba bya'o/ /pho nya mo ni mchod bar bya zhing slob ma kun du gzung ba la sogs pa bya'o/ /dpa' bo dang pho nya mo bcu drug po rnams gnyis su med par gnas pa'i rnal 'byor pas cho ga</text></item>
<item><p>107a.2</p><section></section><text>thams cad bya ba'o/ /dbang thob pa'i ye shes can nyid la bdag gis bshad kyis nyon cig pa'o/ /mchog dang bar ma'i sgron ma lnga'o/ /dri'i chu ni bdud rtsi lnga'o/ /ri lu bza' ba ni tshogs kyi dkyil 'khor la sogs par pho nya mo mchod pa'o/ /tha ma ni sngags skyes so/ /</text></item>
<item><p>107a.3</p><section></section><text>mchog ni lhan cig skyes pa'o/ /bar ma ni zhing skyes so/ /mngon pa'i dngos grub tu gyur pa ni rnal 'byor pa de'i'o/ /dpal zhes bya ba la sogs pa ni he ru ka'i rnal 'byor dang sngags dang phyag rgya las byung ba'i rnal 'byor pa dang / rnal 'byor ma rnams 'dus te bza'</text></item>
<item><p>107a.4</p><section></section><text>ba dang btung ba la sogs pa rnams kyis cho ga bzhin du mchod par bya'o/ /me tog gcig ni dang po'i khrag go/ /rdo rje dang pad+ma dag gis bsgrubs nas thod par bzhag ba'i bza' ba sbyin par bya'o/ /lha'i 'khor lo rnams kyi phyag des bza' zhes pa'o/ /snod gnyis ma</text></item>
<item><p>107a.5</p><section></section><text>lus par legs par sbyar te tsA rur bya'o/ /sngags kyang rgyud kyi shes rab kho na nyid rig pa'o/ /gang dang gang gis ni rigs dang rgyud do/ /bya khyung gdong ni 'gro ba'o/ /kha yis shes rab kyi pad+ma la gnas pa'i byang chub kyi sems blang bar bya'o/ /lnga zhes pa ni ba ri su ma mu/ </text></item>
<item><p>107a.6</p><section></section><text>go ku da ha na'o/ /de rnams gcig tu bya ba'o/ /rgya chen po dang der gnas pa ni shes rab kyi pad+ma la gnas pa'i tsA ru dang thod pa la gnas pa'o/ /me yis bya ba ni 'bar ba dang sreg pa'o/ /rgyu dang mi rgyur bcas pa ni sa bon lnga la sogs pa'o/ /me tog ni me tog go/ /pad+ma ni</text></item>
<item><p>107a.7</p><section></section><text>mtsho las skyes pa'o/ /de la gnyis gnyis las byung ba'i byang chub sems de bza' ba'i rnal 'byor bya'o/ /sgrub pa ni nyon mongs pa spangs pa ste/ bsgrub dka' ba'i dngos grub 'bar ba la sogs pa'i sgrub pa spangs pa'o/ /pad+ma la gnas pa'i me tog la sogs pa'i rnal 'byor</text></item>
<item><p>107b.1</p><section></section><text>gyis so/ /skye ba bdun pa'i phyugs kyi mtshan nyid kyi don to/ /bong bu'i phyugs kyi rnal 'byor bstan pa'o/ /ce sbyang la sogs pa'i rnal 'byor gyis tha mal la sogs pa'i dngos grub sbyin pa'o/ /mkha' 'gro ma zhes pa la bsreg bya'i bza' ba dbul lo/ /de dag rdzas ni de'i</text></item>
<item><p>107b.2</p><section></section><text>byang chub sems so/ /'byung ba ni rdzas las so/ /nang gi tsA ru mnyam par sbyor ba'i lte ba'i zla ba la gnas pa'i yi ge hUM las spros pas thugs kar son pa'i de bzhin gshegs pa rnams mi g.yo zhing skur mi dmigs pa'i rgya che ba la bsam gyis mi khyab pa'i mchod pa gzugs la</text></item>
<item><p>107b.3</p><section></section><text>sogs pa las 'das shing bye brag tu bral zhing ye shes lnga dang tha mi dad par gzhom du med pa'i dgang blugs stobs can skad cig ma bdun du mkha' 'gro ma la dbul lo/ /rnal 'byor gnas ni 'khor lo bzhi po der byung ba'i rdzas gzhom du med pa'i tsA ru 'phos pas dga' ba la sogs</text></item>
<item><p>107b.4</p><section></section><text>pa'i khyad par yi ge hUM gi mes phyi rol gyi bza' ba dang / phyi rol gyi sbyin sreg gi rim pas bsreg par bya'o/ /ji srid ces bya ba la sogs pa ni bden pa nyid du sngags kyi phyag rgya la sogs pa ji ste slob mar byed na sngags yi ge hUM ngo / /de'i ni rnal 'byor ma'i'o/ /mtshan mo</text></item>
<item><p>107b.5</p><section></section><text>thams cad du shes rab ma'i cho ga dran pa'i tshul lo/ /phyag rgya'i sbyor ba'i ngang tshul ni dbang bskur ba ye shes dang ldan pa'i dam tshig dang snying rje ldan pa gang la yang khro ba med pa can no/ /ye shes ni lnga'o/ /lus ni mtshan dang dpe byad do/ /kun du zhes bya ba la sogs pa ni/ zhag</text></item>
<item><p>107b.6</p><section></section><text>bcu drug tu rnal 'byor dang rnal 'byor ma mchod de bkur stir bya zhing bzlas pa dang sngags dang phyag rgyar ldan pa'i gcer bus rtag tu shes rab dang bcas pa de don du gnyer zhing bzlas pa bya'o/ /gcer bu ni sngags dang phyag rgya dang go cha la sogs pa dang bral ba'o/ /ye shes lnga'i ma</text></item>
<item><p>107b.7</p><section></section><text>mo'o/ /bdag gi pho nya ni lhan cig skyes pa mdzes pa dang ldan pa gnyis su med pa nyid las gzhan kun du mchog tu gyur pa cung zad kyang yod pa ma yin no/ /de'i rdzas ni snyoms par zhugs pa'i dus so/ /de'i dus su mi dmigs pa'o/ /mtshan mo ni shes rab ste dngos su gcer bu</text></item>
<item><p>108a.1</p><section></section><text>bya ba'o/ /nyin par ni thabs so/ /gsang ba ni gcig tu gyur pa'o/ /mi dmigs pa ste ji srid du nam mkha'i khams kyi mthar thug par gsal ba dkyil 'khor gyi 'khor lor gsang bar snyoms pa'o/ /srog chags yan lag gos ni rang gi lus kyi</text></item>
<item><p>108a.2</p><section></section><text>pags pa de nyid kyis te/ gnas su shes bar bya'o/ /bde ba ni rdo rje 'dzin pa ste don du gnyer bas bskyod cing bsgom pa'o/ /dkar ba ni dkar ba ste bcom ldan 'das kyis 'byung ba bzhi la sogs pa'i zhal spangs pa'o/ /rgyud pa ni dbang po'i yul la sogs pa'o/ /zos pa ni rang</text></item>
<item><p>108a.3</p><section></section><text>bzhin med pa nyid du lhag par rtogs pa'o/ /bza' ba'i btung ba ni dgra kun mi dmigs pa'o/ /gnyis su med par mchod pa ni gtsang sbra gsum pa mo'o/ /de nas zhes bya ba la sogs pa ni spyod pas spun zla ni rdo rje spun no/ /zla ba ni gnyis su med pa ste/ rdo rje dang pad+ma'i thig le'i</text></item>
<item><p>108a.4</p><section></section><text>skad cig ma'o/ /gnyis su med pa ni ye shes so/ /bde ba ni byang chub kyi sems so/ /sdug bsngal ni khrag go/ /lhan cig ni lhan cig go/ /bde ba dang sdug bsngal lhan cig par gyur pa zhes bya ba'i don to/ /sngags sun 'byin pa la yang ngo / /de bzhin du gsal bar ston pa</text></item>
<item><p>108a.5</p><section></section><text>nyid dam/ sngags sun 'byin pa nyid la mchog tu mi bya bar 'gyur ro/ /tsA ru ni gang la legs par sbyar ba'o/ /g.yon pas za ba ni shes rab kyi byang chub sems so/ /g.yon pa ni bud med do/ /lus ni lus so/ /de yis g.yon pa'i bud med la der 'khyud pa la g.yon pa</text></item>
<item><p>108a.6</p><section></section><text>mchod par bya'o/ /g.yon pas spyod ces pa ni bud med mchod pa thos nas lhan cig skyes par mngon par byang chub pa'o/ /g.yon pas thar ba ni phag mo ste/ skad cig ma bdun pa'i dus su mya ngan las 'das pa'o/ /bstan pa zhes bya ba la sogs pa ni bzlas pa dang / brtul zhugs</text></item>
<item><p>108a.7</p><section></section><text>la sogs pa gsungs kyang / skad cig ma bdun pa la phyi rol gyi phag mo dang he ru ka'i sku bskul nas thams cad 'grub par 'gyur ro/ /de nas zhes bya ba la sogs pa ni snying ga'i thig le rang gi sna rtser bltas la brnag pa'i bud med sna'i rlung gis bkug nas de'i gong 'og tu bcug ste</text></item>
<item><p>108b.1</p><section></section><text>rgyu ba'i bu ga nas bcug ste mgo la bskor nas bskul zhing brjod de rang gi mgrin par gzhug go/ /yi dwags mo ni shi ba'o/ /rma med la sogs pa ni der dri zhim po'i chus khrus bya'o/ /de'i skye gnas su gi wang dang rang gi rdo rje bcug ste bsam gtan dang bzlas pa brtsams la de ru</text></item>
<item><p>108b.2</p><section></section><text>ngu ba la sogs pa bya'o/ /der 'dzag pa ni gi wang blangs nas so/ /de'i thig las thams cad dbang du dgug par 'gyur ro/ /ba bla la zhes bya ba la sogs pas ni ba bla dang ldong ros dag bu mo mig ser skya'i skye gnas su bcug la de dang snyoms par zhugs la de srid du bsam gtan dang</text></item>
<item><p>108b.3</p><section></section><text>bzlas pa bya ste/ ji srid du 'jags kyi bar du bya'o/ /de'i thig les gter la sogs pa'i nor dbyung ba'o/ /ba bla la sogs pa ni ba bla dang ldong ros dag bu mo mig ser skya'i skye gnas su bcug la de dang snyoms par zhugs pa'i rnal 'byor dang ldan pas kha dog gi thig le byas pas</text></item>
<item><p>108b.4</p><section></section><text>nor la sogs pa ster ro/ /'tsho ba ni zhes pa ni 'tsho ba'i thabs so zhes pa ni kha cig gi'o/ /sde zhes bya ba la sogs pa ni mig gi steng du raM bsams la rlung g.yos pas yi ge yi byin gyis brlabs te rlung gi dkyil 'khor gyis rab tu 'bar bar blta'o/ /de nas de la tsheg drag gi yi ge</text></item>
<item><p>108b.5</p><section></section><text>aH'o/ /mtshon cha'i go cha'o/ /mtshon cha mchog ni raM mo/ /de nas zhes bya ba la sogs pa la de ltar go cha'i rig pa des mngon par shes pa'i rnal 'byor pas bskal par go cha gang la nye bar spyod do/ /rgyud ces pa ni kha cig gi'o/ /snying ga ni snying ga tsam nas sbyin sreg byed</text></item>
<item><p>108b.6</p><section></section><text>do/ /rim pas bsam gtan dang bzlas pa dang brtul zhugs kyi nus pas dur khrod la sogs pa'i ro langs ni rang gi nus pas so/ /de nas zhes bya ba la sogs pa ni/ snying po la sogs pa'i sngags kyi bzlas pa'i tshul lo/ /rigs ni rigs te rgyas pa'i dang srog chags kyi dang</text></item>
<item><p>108b.7</p><section></section><text>shing gi khyad par ro/ /grangs ni phreng ba zhes bya'o/ /rdo rje phreng ba ni rdo rje'i bgrang phreng ste/ shing gi bye brag kha cig gi'o/ /dbang chen skyes bu'i rus pa yis/ /zhes bya ba ni/ mtshan nyid dang ldan pa'i skyes bu'i rus pa'o/ /rnal 'byor chen po'i pang gnas pa ni/ bcom ldan 'das</text></item>
<item><p>109a.1</p><section></section><text>kyis sngon nas 'khyud pa ste/ rdo rje phag mo'i rang gi btsun mo g.yon nas su'o/ /nus pa gsal ba'i rnal 'byor ma rnams dang lhan cig tu rol pas dga' ba'i tshal na bzhugs pa'o/ /de nas zhes bya ba la sogs pa ni rang gi phyag rgya dang gnyis su</text></item>
<item><p>109a.2</p><section></section><text>med pa'i bsreg rdzas kyi sbyin sreg bya'o/ /'o ma ni bstan pa'o/ /bsreg rdzas la mtshan mo stong phrag mngon par bsngags te/ 'bum phrag gcig sbyin sreg bya'o/ /de nas zhes bya ba la sogs pas ni de ltar brgya rtsa brgyad mngon par bsngags pa'i rdzas de rnams rtsa ba'i sngags kyis</text></item>
<item><p>109a.3</p><section></section><text>stong phrag gcig tu sbyin sreg dbul bar bya'o/ /sngags gzhan brgyas sbyin sreg bya'o/ /zla ba'i 'o ma'o/ /longs spyod pa ni sa gzhi la'o/ /bdag gis ni rdo rje phag mo dang rnal 'byor gyi dbang phyug bcom ldan 'das dang thabs cig tu'o/ /sha chen po'i 'am gzhan gyis sbyin sreg</text></item>
<item><p>109a.4</p><section></section><text>bya'o/ /pad+ma ni me tog pad+ma'o/ /re re ni gcig go/ /de nas zhes bya ba la sogs pa ni dpa' bo ni rnal 'byor pa'o/ /bsnyen ba ni byed pa'o/ /gdol pa'i me blangs nas spar bar bya'o/ /gdol pas 'dus byas pa'i me zhes pa ni kha cig gi'o/ /mtshan mo ni dben par ro/ /mdung thung</text></item>
<item><p>109a.5</p><section></section><text>gis phug dgug pa'i rnal 'byor pas bsreg bya'i rdzas la bsgrub bya bkug la bcug ste bya'o/ /pho nya de nyid ni chos thams cad rang bzhin med pa nyid de'i rnal 'byor gyi sdig pa 'gyod pas 'byang ste/ de nyid la phyi nas mar la sogs pa'i mar gyi sbyin sreg gi bzlas pas kyang sdig pa zad</text></item>
<item><p>109a.6</p><section></section><text>par 'gyur ro zhes pa ni kha cig gi'o/ /zhi ba zhes bgyi ba ni gzhan gyi'o/ /nim pa'i khu bas khra'i gshog pa dang sha za'i sha kho d+ha ka sbags te brgya rtsa brgyad ni brgya rtsa brgyad po lan cig go/ /dbang du byas pa la bcom ldan 'das sin d+hu ra'i mdog can no/ /rdzas la yang sin d+hu ra</text></item>
<item><p>109a.7</p><section></section><text>byug go/ /de ni bsgrub bya'i ming sngags kyi mthar smos te yid la mngon par 'dod pa'i phyag rgya brnags pa'i cho gas so/ /rgyal dbang ni rnal 'byor pa'o/ /ye shes gzugs ni nus pa thob pa'o/ /mngon par 'gugs so/ /rol pa drug cu rtsa bzhi'i rnal 'byor ni rol pa phyag rgya chen</text></item>
<item><p>109b.1</p><section></section><text>po'o/ /'di dag ni tha ma dang 'bring po la ltos nas bstan pa'o/ /dbang po rab kyi rnal 'byor pa ni lhag pa'i rnal 'byor pa'o/ /thams cad ces bya ba la sogs pa ni he ru ka'i nga rgyal byed pa'o/ /bdag gi phyag rgya dang ldan pa gcig tu phyag rgya gnyis su med par rtag tu mchod do/ /de nyid</text></item>
<item><p>109b.2</p><section></section><text>ces bya ba la sogs pa ni gsod pa ni yi ge hUM gi 'od zer gyis gzhom du med par 'gyur ba'i ye shes kyi mes rtog pa thams cad spangs te/ gnyis su med par legs par brten par ldan pa'o/ /pho nya lhan cig skyes zhes bya ba la sogs pa ni lha'i rnal 'byor gnyis su med pa'i rnal 'byor</text></item>
<item><p>109b.3</p><section></section><text>ro/ /gsod pa ni khu tshur la sogs pa'i rnal 'byor gyis so/ /len pa ni bza' ba'i cho ga la sogs pa ste/ bza' ba bsten pa dang ldan pa'o/ /de nas zhes bya ba la sogs pa ste/ dkyil 'khor gyi 'khor lo ni rnal 'byor pa ste ro la sbyin sreg byed pa'o/ /de dang de'i sgrub sngags nyid</text></item>
<item><p>109b.4</p><section></section><text>kyis nga rgyal bya ste bzlas pa bya'o/ /bcom ldan 'das dang rnal 'byor ma du mas yongs su bskor cing ngo / /de nas 'jig rten gsum du rgyu zhes pa la sogs pa ni srid pa mtha' dag las rgyal ba'o/ /che zhes bya ba la sogs pa ni rim pa 'dis ni he ru ka dang rdo rje sems dpa'i go 'phang thob</text></item>
<item><p>109b.5</p><section></section><text>pa'o/ /bzlas med ma byas ni sngon du bsnyen pa'o/ /ma lus zhes bya ba la sogs pa ni nam mkha' rdo rje bsgoms pas rdo rje sems dpa' nyid du 'grub par 'gyur ro/ /de nas zhes bya ba la sogs pa ni dum bu gcig pa'i thod pa ni dum bu gcig pa'o/ /dum bu gcig pa'i thod pa'am gro ga</text></item>
<item><p>109b.6</p><section></section><text>la pad+ma 'dab ma brgyad phyed pa can gyi lte ba la ming dang lhan cig pa'i bsgrub bya'i lus bri bar bya'o/ /'dab ma rnams la lugs las bzlog pa'i sngags dang ming thod pa la blta bar bya'o/ /de bzhin du yang pha rol gyi dmag tshogs bris pa des 'dod pa 'grub po/ /de nyid pad+ma'i 'dab</text></item>
<item><p>109b.7</p><section></section><text>ma rnams la sngags bri zhing 'dab ma rnams la sngags bzlog ste bzlas pa bya zhing re rer sbyin sreg bya'o/ /der yid la 'dod pa'i bsgrub bya bsam mo/ /sbyin sreg zhes bya ba la sogs pa ni rnal 'byor ma rnams kyi 'dab ma bsregs pas bsgrub bya grangs nas bcug ste 'gugs so/ /'khor</text></item>
<item><p>110a.1</p><section></section><text>los gtor ma dbul lo/ /gnyis med pa ni phyag rgya'o/ /a ha ta la gzhan du na bya ba ma yin no/ /tsan+dan dmar po las byung ba'i gzugs brnyan byas pa'i snying gar ni rang gi khrag dang gi wang dag gis 'khor lo bri bar bya'o/ /dam tshig phyin ci log gis ni/ /zhes</text></item>
<item><p>110a.2</p><section></section><text>pa ni/ sgrub pa phyin ci log gis so/ /gser gyi mdog ni btsag go/ /kun du rig pa'i 'khor lo phag mo'i snying po'i sngags so/ /rang gi lus mtha' dag la rtsa ba'i sngags bsgom pa la sogs pas bkod pa byas na rnal 'byor pa de de bzhin gshegs pa dang mtshungs bar 'gyur ro/ /</text></item>
<item><p>110a.3</p><section></section><text>sngags gzhan gyis so/ /de nas zhes bya ba la sogs pa ni phyag rgya ni rang gi phyag rgya rdo rje phag mo yis bcings nas 'khyud pa'o/ /sa bon dgod par tshig rnam par sbyar ro/ /sngags dgod pa bcom ldan 'das kyi sku'i gzugs rnal 'byor pa la'o/ /'di dag rig pa ni rdo rje phag mo'i</text></item>
<item><p>110a.4</p><section></section><text>snying ba'i sngags bsgrub bya'i ming dang lhan cig tu lan cig bzlas pas thams cad 'gugs pa la sogs pa'o/ /rlung gi dkyil 'khor gcig gis khyer ba'i 'dab ma la che ge mo skrod cig ces bya ba la sogs pa bris pa'i 'khor lo rlung gi dkyil 'khor gzhan la bskur bar bya'o/ /de</text></item>
<item><p>110a.5</p><section></section><text>nas zhes bya ba la sogs pa ni po tang gi legs par 'ongs par dris pa dang / pra ti po tang gi phyag 'tshal ba ste legs par 'ongs so zhes pa ni lan no/ /de nas zhes bya ba la sogs pa ni g.yon pa dag ni 'byung ba'i gnas ni rnal 'byor ma rtogs pa'i rgyur ro/ /cho ga shes pa rnal 'byor</text></item>
<item><p>110a.6</p><section></section><text>pa'o/ /skul byed ces pa ni stong pa nyid dang pha rol tu phyin pa zhes bya ba ming gi rnam grangs so/ /spyi bo ni bla ma dang dbu ma'o/ /gtso bo ni ming med do/ /byis pa can ni mthe'u chung ngo / /shing ni mthe bong ngo / /dkyil du dpa' bo dang rnal 'byor ma thams cad kyi dkyil du 'dus te/ dkyil</text></item>
<item><p>110a.7</p><section></section><text>du dpa' bo dang rnal 'byor pa dang / rnal 'byor ma rnams gang du 'tshogs pa gang gi tshogs tshul gyis brda dang skad la sogs pa shes pa de nyid spyod pa'o/ /gnas la lha'i 'khor lo bkod de dbang por byas la rmongs pa 'di yang skal pa dang mi ldan pa'o/ /dkyil 'khor 'dir zhes pa ni</text></item>
<item><p>110b.1</p><section></section><text>bstan pa'i lag pa g.yon pas lag pa g.yas pa'i rgyab phyis te gshegs su gsol ba'o/ /de nas des gzhan du bza' bar bya'o/ /de ltar zhes bya ba la sogs pa ni rang gi rigs kyi slob ma dam tshig shes pa dang lhan cig tu bza' bar bya'o/ /rnal 'byor pa dang rnal 'byor ma'i</text></item>
<item><p>110b.2</p><section></section><text>lag mthil gyi rgyab kyi dkyil 'khor gyi 'khor lo dri ma med par gshegs su gsol to/ snod gnyis kyi lhag ma'i tsA ru slob ma brda shes pa dang lhan cig tu bza' bar bya'o/ /de bzhin mchog gi dkyil 'khor ni sku rnam kun zhi ba la sogs pa rnams kyi dkyil 'khor dgod par</text></item>
<item><p>110b.3</p><section></section><text>bstan to/ /gshin rje la sogs pa'i yul gyi rim pas rnal 'byor ma la sogs pa dgod par bya'o/ /rnal 'byor ma g.yon nas spyod pa'o/ /mkha' 'gro ma ni yang dag pa'i bka' drin gyis rtogs nas gnas so/ /'di dag ni 'di rnams te sgrub po de dang de rnal 'byor ma dang g.yon</text></item>
<item><p>110b.4</p><section></section><text>nas so/ /mi mo ni rnal 'byor ma ste/ rtag tu rang gi dam tshig dang dngos grub ston par byed cing gnas kyi yang dag par ston par 'gyur ba dang yang dag par 'byung bar 'gyur ro/ /g.yon pa'i sor mo ni rang gi phyogs kyi gnas la sogs pa kun du ston par byed do/ /rnyed par</text></item>
<item><p>110b.5</p><section></section><text>dka' zhes bya ba la sogs pas ni bdud rtsi lnga bsten pa'i rnal 'byor ma dang 'dra ba de yang dngos grub byed pa'o/ /dpa' bo ni rnal 'byor pa'i rigs khang par phyag rgya rnams mtshon par bya'o/ /dga' ba dang zag med ni 'phel ba dang mi zad pa'i dngos po rang gi dam tshig bsrung</text></item>
<item><p>110b.6</p><section></section><text>ba'o/ /de nas zhes bya ba la sogs pa ni sngags ni bcom ldan 'das kyi snying po'o/ /kun du rdo rje ni sna tshogs rdo rje'o/ /de nyid ces pa bzhi pa'o/ /de nas zhes bya ba la sogs pa ni bsgom pa dang / sngags dang / phyag rgya dang / go cha la sogs pas bsrung ba byas ba'o/ /brgyan</text></item>
<item><p>110b.7</p><section></section><text>pa ni mtshan pa'o/ /man ngag ces bya ba la sogs pa ni lte ba'i phyogs su spros pa dang bral ba'i thig le nA da'i yi ge oM AHhUM la sogs pa'i gzugs kyis 'bar ba'i tshul srog gi rlung rgyu ba'o/ /gang dang zhes bya ba la sogs pa ni sngags nyid de bzhin gshegs pa'i dgongs</text></item>
<item><p>111a.1</p><section></section><text>pas bzlas na de bzhin gshegs pas brnags pa'i 'bras bu kun ster te/ yid bzhin gyi nor bu bzhin no/ /de nas zhes bya ba la sogs pa ste/ shin tu gsang ba'i sngags shes pa'o/ /sbyor ba de nyid brtsam par bya ba ni 'di dag gzhan bya ba</text></item>
<item><p>111a.2</p><section></section><text>la sogs pa'i rgyud de rnams su sgrub pa po rnams rmongs par byed pa'o/ /de gzhan du snying po ma lus pa'i sngags la sogs pa sbas nas snying po med pa bstan pa ma yin no/ /he ru ka bsgoms pas mnyam par 'jug cing bdag nyid he ru ka'i gzugs su nga rgyal brtan por ro/ /</text></item>
<item><p>111a.3</p><section></section><text>slob dpon gyi ni bdag nyid chen po ni bla ma de'i bka' drin gyis te/ bla mas brdas bstan pa'i phyag rgya'i phyi rol dang nang gi shes rab ste/ shes rab kyi pha rol tu phyin pa yang ngo / /rnal 'byor gyis goms pa'i rdzogs pa'o/ /g.yon pa'i shes rab bud med do/ /brten pas</text></item>
<item><p>111a.4</p><section></section><text>kyang spyod pa'o/ /srid pa gsum la dmigs pa ni ye shes kyi skyed par byed pa'o/ /g.yon pa'i sngags zhes bya ba ni rgyud du gsungs pa'i sngags dang lha mo yis so/ /rnal 'byor ye shes sbas pa ni/ /zhes bya ba ni stong pa dang ye shes so/ /bya ba'i bstan bcos la 'jug pa zhes bya</text></item>
<item><p>111a.5</p><section></section><text>ba ni stong pa dang snying rje'i bdag nyid can gyi rdo rje 'chang gi ngo bo sbas pa'i don du kri ya'i bstan bcos la sogs pa la 'jug pa'o/ /de yis na rgyud kyi rjes su 'brangs pa'i nyon mongs pa med pa dngos grub 'grub ba ste phyag rgya chen po'i dngos grub mi 'grub pa'o/ /gang du de'i don</text></item>
<item><p>111a.6</p><section></section><text>sbas pa'o/ /de nyid de la 'jug par byed pa la kri ya la sogs pa'i bstan bcos bstan to/ /de nas de'i 'grub ces pa ni kri ya la sogs pa'i dngos grub de ni 'dir dka' ba med par 'grub pa'o/ /smin par byed pa ni rnal 'byor gyi rgyud do/ /grol ba la ni rnal 'byor bla na med</text></item>
<item><p>111a.7</p><section></section><text>pa'i rgyud do/ /gzhan du rten sbas pa nyid de/ 'dir smras pa/ ba glang lci ba ni rlung ngo / /lhag ma ni me'o/ /skam pa med pa ni chu'o/ /mgo skam ni sa'o/ /ri ni ri'i rgyal po ri rab bo/ /rten ni pad+ma'o/ /bdag po sems kyi dkyil 'khor ro/ /ba glang lci ba zhes bya ba la</text></item>
<item><p>111b.1</p><section></section><text>sogs pa'i mdor bstan pa'i rgyas par bshad pa ni 'byung ba bzhi zhes bya ba la sogs pa'o/ /gcig gis brgya phyed ma tshang ba ni ha'o/ /gsum zhes pa ni tshes gsum ste/ mtha' ni zla ba cha gsum pa'o/ /de'i steng du cha gsum pa'i thig les brgyan pa'o/ /bzhi pa'i</text></item>
<item><p>111b.2</p><section></section><text>mtha' ni dbyangs yig lnga pa ste de yang dag par sbyar ba ste/ des na hUM zhes bya bar 'gyur ro/ /kha cig ni gsum pa'i mtha' zhes pa ni sha Sha sa'i mtha' ste ha zhes zer ro/ /des na hUM las bskyed pa'o/ /dkyil 'khor zhes zer ro/ /mtshon zhes bya ba ni bcom ldan 'das kyi</text></item>
<item><p>111b.3</p><section></section><text>sku bsgom pa'i ste/ rten 'brel bcu gnyis dag pas nyi shu rtsa bzhi'i phyed kyi phyag rgya'o/ /phyag 'bum pa'i bar du'o/ /bden pa gnyis la mnyam par brten pa ni phyag gnyis kyi rnam par dag pa zhes bya ba'i don to/ /don dam par shes rab dang kun rdzob tu gzugs mthar</text></item>
<item><p>111b.4</p><section></section><text>phyin pa'o/ /drug cu rtsa bzhi'i 'khor zhes pa ni mchod cing bsgom pa'o/ /'jig rten dbang phyug thang shing ni pad+ma dmar po la gnas pa'o/ /de'i rjes su 'brang ba'i rdzas so/ /de nyi shu rtsa bzhis 'khor lo mchod pa'o/ /sangs rgyas nyid sgrub par byed pa'i thabs so/ /</text></item>
<item><p>111b.5</p><section></section><text>dus 'di nyid la rgyas par byed pa'o/ /'di zhes bya ba ni tshe 'di nyid la'o/ /da ltar 'di nyid ni rta dang glang po che'o/ /khro bo ni mi'o/ /bya rgod ni bya rgod do/ /gzhan yang rdzas des gtor ma dbul lo/ /rdo rje phag mo'i snying po'i sngags dngos su bskor ro/ /nyi ma bris pa spyi</text></item>
<item><p>111b.6</p><section></section><text>bor gzung bar bya'o/ /skyes pa dang bud med dag gi dpung pa dang lag par byin la de'i sngags bzlas par bya'o/ /de dang de yang dbang du 'gyur ro/ /rkang mgyogs ni mun pa la 'bar bar 'gyur te/ tsher ma la sogs pas mi 'bigs so/ /gzhan gyi rig pa zlos pa las thal</text></item>
<item><p>111b.7</p><section></section><text>ba la gzhan gyi sngags la sogs pa blos gnas par bltas nas bsnun pa nus pa mi 'byung ngo / /sngags des thal ba la mngon par bsngags te bsnun pas rengs par 'gyur ro/ /brgya rtsa brgyad bzlas te bcings na gos mang po dbang du 'du bar 'gyur ro/ /de bzhin du so ga</text></item>
<item><p>112a.1</p><section></section><text>la sogs pa'o/ /mdzub mo dang gung mo dang ming med rnams kyis dpral bar thal ba'i ri mo'i thig le gsum bya'o/ /mthe bos thal ba byugs te/ thig le bya'o zhes pa ni kha cig gi'o/ /sa phyogs tsam du thal re thal re sbyin sreg bya'o/ /'chi zhes bya ba</text></item>
<item><p>112a.2</p><section></section><text>ni go bar bya'o/ /skyes pa'i mtshan ma dang bud med kyi skye gnas su ni bud med smyo bar 'gyur ro/ /dpa' bo'i chu ni chang ngo / /phyag rgya yongs su bsgyur ba ni sngags zlos pa ste/ skyes pa 'am bud med kyi ming nas smos te brjod na gzhan par 'gyur ro/ /'di dag ni rim par phye ba nyi shu rtsa</text></item>
<item><p>112a.3</p><section></section><text>dgu pa'o/ /brtse ba'i ston mo ni tshul gcig pa la mos pa rnams ni lhan cig pa'i ston mo'o/ /rdo rje spun rnams lhan cig la ni 'khor lo'i ston mo'o/ /bdag nyid kyi slob ma rnams dang lhan cig pa ni tshogs kyi ston mo ste/ tshogs kyi 'khor lor 'gyur ro/ /rang gi rnal</text></item>
<item><p>112a.4</p><section></section><text>'byor ma rnams 'dus pa ni gtor ma'i ston mo'o/ /dngos grub kyi dkyil 'khor bya ba'o/ /gnyis su med pa'i ye shes shes pa'i rnal 'byor pas de kho na nyid rig pa ni gang zag rnams yongs su longs spyad pas bsod nams kyi tshogs las 'gyur ro/ /skal bzang gi rnal</text></item>
<item><p>112a.5</p><section></section><text>'byor pas 'grub par 'gyur ro/ /bud med ces bya ba la sogs pa ni nor ro/ /lha'i skur rnal 'byor pa dang rnal 'byor ma rnams kyis bsams te bza' bar bya'o zhes pa'i don to/ /bud med ni phyi rol dang nang gi tshul gyis shes rab kyi pha rol tu phyin pa'o/ /ka ba gcig ni mgo</text></item>
<item><p>112a.6</p><section></section><text>bo dang bcas pa'i sgal tshigs so/ /sgo ni 'byung ba dang 'jug pa'i thabs kyi bug pa phung po lnga dang dbang po dang nyon mongs par gyur pa la sogs pa'o/ /he ru ka'i gzugs kyis so/ /rab tu grub pa ni rab tu 'grub par 'gyur ro/ /zla ba ni chang ngo / /dri chu la sogs pa ni bdud rtsi</text></item>
<item><p>112a.7</p><section></section><text>lnga'o/ /'tsho ba'i rdzas byang chub sems so/ /bcom ldan 'das ma zhes bya ba la sogs pa ni phag mo'i gzugs can gyi rnal 'byor pas bzlas pa la sogs pa dang bral bas kyang 'grub cing skyes pa'i dngos grub ces bya ba'i don to/ /gsang ba'i zhes bya ba la sogs pa sangs rgyas</text></item>
<item><p>112b.1</p><section></section><text>dang mnyam pas kyang gsang ba'i pad+ma'i spyod pa brten pa la sogs pa'o/ /gru gsum zhes bya ba la sogs pa ni chos 'byung ngo / /bsten pa ni rang byung gi me tog nye bar longs spyod pa'o/ /bdag gis zhes bya ba la sogs pa ni rang gi me tog gi mchod pas phag mo'i bka'</text></item>
<item><p>112b.2</p><section></section><text>drin gyis tshe ring zhing nad med pa'i mchog rnal 'byor pas rnyed par 'gyur ro/ /bdag gis zhes pa ni rang byung gi thig le byas na rdo rje phag mo zhes pa kha cig gi'o/ /phag mo dag gi bka' drin gyis mchog brnyes so/ /sngags ni snying po la sogs pa'o/ /yid kyis</text></item>
<item><p>112b.3</p><section></section><text>bzlas pa ni gzhan gyis mi thos pa'i phyir ro/ /'di dag ni rim par phye ba sum cu tham pa'o/ /kun sbas ni yi ge drug pa'i sngags so/ /de nas mngon par bsngags pa'i dbyig pa la sogs pa bkrus pa'i chus gtor nas thig le byas na ji skad bstan pa bzhin du 'gyur</text></item>
<item><p>112b.4</p><section></section><text>ro/ /bsgrub bya'i ming yi ge phaT kyi mtha' can gyi yi ge drug pa'i sngags kyis bsngags pa la sogs pas bcing ngo / /de nas zhes bya ba la sogs pa ni bcom ldan 'das ma'i bzlas pa ji skad du bstan pa 'grub bo/ /thang ka bkram ste yo byad rnam pa lngas mchod</text></item>
<item><p>112b.5</p><section></section><text>cing phyag rgya'i gsang bas kyang mchod par bya'o/ /de ltar ma yin na brtse ba'i ston mo la sogs pa'i phyi'i gtor ma'o/ /rang gi ston mo ni zhal zas dang mar me dbul lo/ /mar me'i dud pas ltung bar 'gyur ro/ /mar me zhes bya ba la sogs pa ni chu'i snod la</text></item>
<item><p>112b.6</p><section></section><text>sogs par sbyin par bya'o/ /'di dag ni sum cu rtsa gcig go/ /brje ba nyid ni cher gsang zhing sba ba'o/ /bya ba'i cho ga nges par bshad pa ba lang gi spu zhes bya ba la sogs pa'o/ /thal ba dang bcas pa ni dur khrod kyi thal ba'o/ /yi ge e byas shing gnas pas dgug pa</text></item>
<item><p>112b.7</p><section></section><text>dang lhan cig tu bzlas par bya'o/ /sngags bri zhing bzlas par bya'o/ /sbas pa'i las ni byed pa'o/ /de nyid kyi sol bas bri bar bya'o/ /ba lang gi ra ba na ba lang gnas pa'o/ /gnas ni bris so/ /thams cad rang gi lus so/ /rig pa ni bcom ldan 'das ma'i snying po'i</text></item>
<item><p>113a.1</p><section></section><text>sngags dang / bcom ldan 'das ma'i nye ba'i snying po'i sngags so/ /de dag brjod pa'i bzlas pa la sogs pas las thams cad byed do/ /rig pa ni nges par bstan pa ji lta bar zhes bya ba la sogs pa'o/ /sa ni oM mo yi ge ba dang yi ge oM dang sa bon ni yi ge ha</text></item>
<item><p>113a.2</p><section></section><text>las yi ge e'o/ /me'i bu ni ra'o/ /gsum pa na i'o/ /hUM phaT/ de nas oM bo hi re hUM phaT/ rtog pa gzhan gyi bya ba'i cho ga'i rim par phye ba bcu las gsungs pa'i bud med kyi khrag la sogs pas bdug cing sngags 'di bzlas so/ /snod du 'bebs pa ni sgrub pa po nub tu mngon</text></item>
<item><p>113a.3</p><section></section><text>par phyogs pas 'dug ste/ brjod par 'dod pa bcu drug la sogs pa dkyil 'khor gzhan nyid bsgrubs te/ gor bstan la gos dor te 'dug la/ de'i mdun du dkyil 'khor byas te bza' ba la sogs pas dbul lo/ /nir yas go ku da ha na bdud rtsis mchod de ji ste mngon</text></item>
<item><p>113a.4</p><section></section><text>sum du bin na smra bar 'gyur ro/ /de rnal 'byor pa'i yid la rnam par shes pa skyed par 'gyur ro/ /de lta ma yin na gtor ma dang ston mo la sha la sogs pa dbul bar bya'o/ /dam tshig bla ma mchod pa he ru ka la mchod pa byas par 'gyur ro/ /'di dag ni sum cu rtsa bzhi'o/ /rab</text></item>
<item><p>113a.5</p><section></section><text>smra ba ni rab tu sgrub ba byed pa'o/ /gang gis ni ye shes gang gis so/ /phyag rgya chen po sgrub pa ni de'i ye shes kyi khyad par ro/ /bdag nyid kyis kyang dbang bskur thob cing bsgoms pa la sogs pas mtshan ma thob pas sngar gyi bzhin ni phag mo'i ras ris kyi spyan sngar phyi rol</text></item>
<item><p>113a.6</p><section></section><text>gyi phyag rgya chen po mchod par bya'o/ /mtshan gsum ni phyag rgya chen po'i rnal 'byor gnyis su med pa'i sbyor ba la gnas gsang ba'i rnal 'byor pas phyag bya'o/ /de nas bdag nyid phyag rgya gnyis su med pa'i sbyor bas mchod par bya'o/ /de nas bar do'i sems bzhin du rmi</text></item>
<item><p>113a.7</p><section></section><text>lam dang sgyu ma dang gzugs brnyan la sogs pa dang mtshungs par dpal he ru ka dang rdo rje phag mo sgrub pa po dang de'i phyag rgya dag gis lus la 'jug par bya'o/ /de nas de dang mtshungs par 'gyur ro/ /bcom ldan 'das nyid rnal 'byor par 'gyur ro zhes bya ba'i don to/ /phyag rgya chen</text></item>
<item><p>113b.1</p><section></section><text>po grub pa ni 'grub par 'gyur ba'i tha tshig go/ /gsum ni mtshan ma gsum mo/ /he ru ka dang lhan cig ni de'i bcom ldan 'das dang lhan cig tu phag mo'o/ /gzhan yang mchod yon dang sngags dgod pa la sogs pa'o/ /pus mo ni snying rje'o/ /sa ni chos 'byung</text></item>
<item><p>113b.2</p><section></section><text>ngo / /phyag 'tshal ba ni rdo rje'i spyi bor dga' ba bzung ba'o/ /mchod pa ni bskyod pa'o/ /de ni lhan cig skyes pa'i sgrub pa po'o/ /de lta bas na mchog 'di ni mchog tu rnam par chad pa bde ba chen po'i sgrub pa'o/ /'bras bu'i rnam par gzhag pa rnam par 'chad cing dngos</text></item>
<item><p>113b.3</p><section></section><text>po med pa'o/ /de nas bsgrub par bya ba'i thabs kyi lus kyi rdo rje'i sgo nas shes rab la thim pa'i byang chub sems kyi snyoms par zhugs pa 'jug cing 'dus te/ sngags dang phyag rgya'i dngos grub sgrub pas na sgrub pa po'i phyag rgyar 'brel pa ste/ byang chub kyi sems gcig gi</text></item>
<item><p>113b.4</p><section></section><text>sems su 'gyur zhes bya ba'i don to/ /thabs dang shes rab kyi byang chub kyi sems gcig nyid du 'gyur zhes pa'i tha tshig go/ /chad ba dang dngos po med par de la 'jug pas na the tshom med do/ /dga' ba dang ldan pa ni lhan cig skyes pa'i dga' ba'i rang bzhin gyis mtshon pa'i skad</text></item>
<item><p>113b.5</p><section></section><text>cig gi skad cig la thob pa'o/ /dpa' bo ni bcom ldan 'das so/ /kun ni lhan cig skyes pa ro gcig pa'i sna tshogs des mkhyen cing kun kyang mkhyen pas kun mkhyen no/ /de ni gzhan dang dngos po med pa'o/ /'jig rten gsum spyod pa ni 'jig rten gsum gyi bdag nyid rtsa ba'i 'khor</text></item>
<item><p>113b.6</p><section></section><text>lo yan lag dang / nying lag rkang pa'i mthil nas spyi bor thug gi bar gyi lus thams cad la byang chub kyi sems 'pho ba'i bde ba chen po phyag rgya dang bcas pa'o/ /ye shes ni phyag rgya chen po'i ye shes so/ /thams cad du ni chos kyi dbyings rig pas ni chos kyi sku'o/ /rab tu dga'</text></item>
<item><p>113b.7</p><section></section><text>ba'i yid ces bya ba la sogs pa ni longs spyod rdzogs pa'o/ /thams cad du thams cad kyi don byed pa zhes bya ba ni sprul pa'i sku'o/ /'jig rten gsum gyi mnga' bdag ni bsnyen bkur ba'o/ /rtsod pa thams cad ji srid du spang bar bya ba'o/ /gang gi phyir phyag rgya chen po'i ye shes kyi</text></item>
<item><p>114a.1</p><section></section><text>shes pas mngon par sangs rgyas nas mkhyen cing mkhyen pas zhes pa kha cig gi'o/ /sa zhes bya ba la sogs pa ni skye rags so/ /rengs pa ni 'dir skyes pa las so/ /'di'i zhes pa ni de bzhin du rengs par 'gyur ro zhes pa'i don to/ /de bzhin du gzhan yang</text></item>
<item><p>114a.2</p><section></section><text>rengs bar byed pa'i sngags rgyu ba dang bcas pa gsum la sogs pa rengs par byed do/ /sa gzhi bzhin du mi g.yo ba'o/ /sngags kyi mthus so/ /de bzhin du zhes bya ba la sogs pa ni chos kyi 'byung gnas kyi nang du gnas par sngags dgod par bya'o/ /kha zhes bya ba la</text></item>
<item><p>114a.3</p><section></section><text>sogs pa ni lkugs par bya ba bsgrub par bya ba'i khar ro/ /phyir rgol ba'i rig pa 'gugs pa ni lce la'o/ /dga' ba'i tshul gyis sngags bsgrub bya'i lus la'o/ /bdag gi ni bdag nyid de/ yid bzhin gyi nor bu ni sngags so/ /thams cad du bdag kyang yid</text></item>
<item><p>114a.4</p><section></section><text>bzhin du dpal he ru ka'i rnal 'byor dang ldan pa'o/ /brtul zhugs bzang po ni lhung ba med pa'o/ /chu bo zhes bya ba la sogs pa ni he ru ka'i rnal 'byor pa la gnod par byed pa'o/ /'jug pa la sogs pa ni rang bzhin du 'gyur te rdo rje sems dpa' dag tu 'gyur zhing nye bar</text></item>
<item><p>114a.5</p><section></section><text>'dug ste bsrung ba'i don to/ /sngags pa zhes bya ba la sogs pa ni las kyi rab 'byams ming brten pa'i sngags bri bar bya'o/ /'di dag ni rim par phye ba sum cu rtsa lnga pa'o/ /'khyam du gzhug pa rlung gi dkyil 'khor gyi steng du bcings te/ rlung gi gzugs brnyan gyi snying</text></item>
<item><p>114a.6</p><section></section><text>gar snying po sngags kyis brten pa'i ming bris te 'khor lor bcug la snying po phyin ci log tu bzlas so/ /yi ge drug pas pho nya mo rnams kyis 'phyan zhing khyer bar blta'o/ /rlung gi dkyil 'khor ni rlung gis bsgrub bya bsreg go/ /snying po ni sum+b+ha la sogs pa'i sngags</text></item>
<item><p>114a.7</p><section></section><text>kyis so/ /gang la zhes bya ba ni de bzhin du snying gar nges par bcug nas brgya rtsa brgyad bzlas te/ rnal 'byor ma rnams zhes bya ba la sogs pa bsam gtan de bzhin du bya'o/ /zla ba phyed pa bya ste bstan pa ltar bri zhing zla ba phyed pa la bsgrub bya'i ming dang sngags bri'o/ /de nyid</text></item>
<item><p>114b.1</p><section></section><text>kyis zhes pa ni las kyis sngags sun 'byin par byed pa 'chi bar 'gyur ro/ /khrag 'dzag pa zhes bya ba ni kha cig go/ /bdag nyid kyi dngos grub yid la 'dod pa ste/ de rnams de bzhin gshegs pa la sogs pa'i spyan sngar bla ma dang sangs rgyas la sogs pa la</text></item>
<item><p>114b.2</p><section></section><text>gnod par byed pa thos par 'o dod 'bod par bya zhing las bya'o/ /stong pa chen po ni dur khrod de der las brtsam mo/ /'di de lha nyid dang lhan cig tu bya'o/ /'jig rten spyod pa ni dbang la sogs pa'o/ /mkhas pa ni sbyor ba la mkhas pa'o/ /sum cu drug pa'o/ /rang gi</text></item>
<item><p>114b.3</p><section></section><text>ming ni mtha' yas la sogs pa'i so so'i ming gi dang po dang tha mar so so'i sngags so/ /lnga pa'i gnyis pa ni pha'o/ /lnga pa ni u'o/ /bcu drug pa ni aH'o/ /de rnams la phuH'o/ /dang po'i mthar ni zhes pa ni phuHa nan+ta phuHzhes bya ba la sogs pa'i sngags kyis so/ /</text></item>
<item><p>114b.4</p><section></section><text>des chu bo'i 'jim pa la ni gdengs ka bdun pa'i klu brgyad byas te/ dur khrod kyi ras la pad+ma 'dab ma brgyad pa la klu brgyad bri'o/ /de rnams la re re'i snying ga rnams su de'i ming brten pa'i he ru ka'i snying po'i sngags dkyil rnams su bri bar bya'o/ /de nas ras la sogs pa</text></item>
<item><p>114b.5</p><section></section><text>las byas pa de klu rnams kyi snying gar bcug la de klu gnas pa'i mtsho las skyes pa'i 'dab ma brgyad po rnams la gzhag par bya'o/ /de nas nyi ma bdun du de mchod par bya'o/ /yul ni phyogs so/ /kha dog ces pa ni rang rang gi mdog go/ /dur khrod kyi ras la de dang 'dra</text></item>
<item><p>114b.6</p><section></section><text>ba nyid kyi de'i 'khor lo bris nas sbu gu'i nang du bcug nas bsro bar bya'o/ /dang po thog mar gang byung nas mtha' mar ci zhe na/ dang po dang mtha' ma'i bar gyi gza' zla ba la sogs pa'i mthar mjug rings so/ /dang por yi ge oM mo/ /rang rang de'i dang de'i mig dang khro</text></item>
<item><p>114b.7</p><section></section><text>bo'i snying po'i mthar swA hA/ de nas oM AHdar+ya hUM hUM swA hA zhes bya ba la sogs pa ni sngags so/ /de nas grags pa 'di rnams kyang yi ge oM dang po dang / rang gi ming dang / hUM hUM swA hA mtha' ma'i sngags de grags pa'o/ /khro bo ni yi ge hUM ngo / /de dang ldan pa dang ni rang gi ming</text></item>
<item><p>115a.1</p><section></section><text>ngo / /bstan bcos ni bdag nyid phag mo'i rnal 'byor pa dkyil 'khor gyi bdag pos phyi rol dang nang gi sbyin sreg bya'o/ /de nas de rnams kyi thab khung du phyag mtshan gyi gtso bo dang rang gi sngags kyis bris la phyi rol gyi sbyin sreg gis bsgrub bya ci bgyi</text></item>
<item><p>115a.2</p><section></section><text>ba'i bar du 'gyur ro/ /zhal bzhi ni sum+b+ha la sogs pa'i sngags so/ /de la sogs pa'i sngags kyis phyogs bcings la bdag nyid bsrung bar bya'o/ /de nas mar spags pa'i 'bras bu sbyin sreg bya'o/ /khri phrag gnyis dang dgu bcu rtsa brgyad bya'o/ /de nas de mnyes</text></item>
<item><p>115a.3</p><section></section><text>shing ye shes de'i mchog dang lhan cig tu ma bral bar thams cad mkhyen pa de rnal 'byor pas mnyes par 'gyur ro/ /kun zhes bya ba la sogs pa ni mnyes pa'i khyad par te kun mkhyen ye shes de ni mchog go/ /rang gi sngags dang phyag rgya des rtogs pa ni kha cig gi'o/ /drug</text></item>
<item><p>115a.4</p><section></section><text>cu rtsa bzhi ni phyi rol dang nang gi bye brag gis mchod par bya'o/ /gzhi'i ye shes ni lhan cig skyes pa'i ye shes te/ de ni sna tshogs ro gcig par bstan pa'i phyir ro/ /de nyid rang byung ye shes zhes bya ba ni thams cad mkhyen pa'i ye shes ni brda'o/ /bdag nyid kyang der 'gyur zhing</text></item>
<item><p>115a.5</p><section></section><text>de'i stobs kyis 'gyur ro/ /'di dag ni rim par phye ba sum cu rtsa bdun pa'o/ /mchog ni mchog tu 'byung ba'o/ /pho nya mo dbang phyug ni mya ngan las 'das pa'i mtshan nyid kyi phag mo'o/ /zhal bzhir 'gyur ba ni yi ge hUM ngo / /las kyi dbye ba las kha dog gi dbye ba'o/ /</text></item>
<item><p>115a.6</p><section></section><text>sum+b+ha ba la sogs pa'i sngags zhes pa ni kha cig gi'o/ /gos chen phyogs kyi gos can nam/ /mi la sogs pa'i pags pa 'am/ /ro gtums pa'i ras so/ /dur khrod las 'byung ba ni phyag dar khrod do/ /dbang chen ni rgyus pa'o/ /sbrang chen ni mar khu chen po'o/ /</text></item>
<item><p>115a.7</p><section></section><text>thams cad dur khrod ni rang gi lus te de nyid la lhan cig skyes pa ni gnas shing nang gi shes rab ste dur khrod ces bya ba'i phyag rgyas bstan to/ /khams gsum pa thams cad kyang dur khrod de bdag med pas so/ /de'i 'di shin tu rnam pa sna tshogs pa'i shes rab kyi pha rol tu</text></item>
<item><p>115b.1</p><section></section><text>phyin pa sna tshogs pa'i phyag rgya'i phyag rgya'o/ /phyi rol lam nang gi gos chen la sogs pa brten pa de rnal 'byor pa 'di'i phyag rgya'o/ /nang gi 'khor lo bzhi yin no zhes pa kha cig go/ /dgongs pa cir 'gyur zhe na/ gsungs pa/ ji srid du rdul phra rab kyi dngos po</text></item>
<item><p>115b.2</p><section></section><text>grangs med pa'i bar du ni shes par 'gyur zhes pa'i don to/ /rdul phra rab kyi grangs su yang dgra bo dgug go/ /zhags pa zhes bya ba la sogs pa ni kha cig gi'o/ /bsgrub bya'i mgo la gnas nas sbyin sreg byas pas 'chi bar 'gyur ro/ /de bzhin du grub pa'i rnal 'byor</text></item>
<item><p>115b.3</p><section></section><text>ma la sogs pas kyang mgo la bzhugs nas sbyin sreg bya/ bsam gtan bya'o/ /snying po'i sngags kyis bsgrub bya'i gzugs brnyan byas te/ rang gi snying ga nas rnal 'byor ma rnams spros te gang du gang gi gzugs brnyan la gzhug pa ste/ phyag rgya kub dzi ka bsgom pa la sogs</text></item>
<item><p>115b.4</p><section></section><text>pas bya'o zhes pa ni kha cig gi'o/ /phyag rgya'i rnal 'byor ma kub dzi ka zhes pa gzhan no/ /'dis gsungs pa/ bsdu ba ni rengs bar byed pa'o/ /'dis pho nya mo gzhan de'i rang bzhin gyis 'jig rten 'jig par byed do zhes pa kha cig gi'o/ /yul thams cad dang yul can gyi ldog</text></item>
<item><p>115b.5</p><section></section><text>pa thams cad mi dmigs pa'o/ /kub dzi ka'i phyag rgya des 'khor gsum bsdus zhes pa gzhan gyi'o/ /sngar bstan pa'i rim par phye ba bcu dgu pas gsungs pa'i cho ga ni nim pa'i 'dab ma dang khu bas sbags nas sbyin sreg bya'o/ /'di dag ni rim par phye ba sum cu</text></item>
<item><p>115b.6</p><section></section><text>rtsa brgyad pa'o/ /cho ga ni bdag nyid sgrub cing phyogs bcing ba la sogs pa'o/ /shin tu rnam par dag pa ni sngags kyi lus la sogs pa'o/ /rdza rnga bris pa de'i dkyil du thad kar ri mo drug drug bya'o/ /rdza rnga'i cha chings ma ri mo thag pa ri mo gcig steng du bri bar bya'o/ /</text></item>
<item><p>115b.7</p><section></section><text>de'i rjes su ri mo dgus bcings la zhes pa bcings shing bsdams pa'o/ /yi ge rim gyis dang mnyam por te mi mnyam pa yang ma yin no/ /steng du ri mo brgyad thad kar kun nas zlum por ri mo sbyin no/ /rdza rnga'i bya ba la sogs pa gzhan shin tu mang bar yod do/ /yi ge ra ni re</text></item>
<item><p>116a.1</p><section></section><text>pha'o/ /dbyangs kyi lnga pa ni yi ge u'o/ /'dis ru zhes par 'gyur ro/ /oM he he ru yi ge bzhi pa la ltos nas lnga pa ru zhes pa kha cig gi'o/ /oM sum+b+ha ni sum+b+ha hUM hUM phaT/ rdo rje sems dpa'i 'o/ /oM hI hrIM gr-ih+Na gr-ih+Na hUM hUM phaT/ rnam par snang</text></item>
<item><p>116a.2</p><section></section><text>mdzad kyi'o/ /oM A ro li ka swA hA/ pad+ma gar gyi dbang phyug gi'o/ /oM he he ru ru kaM hUM phaT/ he ru ka'i 'o/ /oM kha solkA ya hUM phaT/ rdo rje nyi ma'i'o/ /oM b+ho b+ho ga baM a na ya hUM phaT/ rta mchog gi sngags so/ /'di dag ni rim par phye ba sum cu rtsa dgu pa'i'o/ /</text></item>
<item><p>116a.3</p><section></section><text>kun du mtshon pa ni sngags bkod pas so/ /las thams cad ni zhi ba la sogs pa'o/ /dgod par bya ba ni bzla bar bya ba'i don du'am/ rnal 'byor pa glo bur du 'ongs pa la brda bstan par bya'o/ /lag pa la phag mo dang snyoms par zhugs pa'i he ru ka'o/ /lag pa'i</text></item>
<item><p>116a.4</p><section></section><text>rgyab tu rnal 'byor ma drug cu rtsa bzhi bsam par bya'o/ /brda byas na mnyam pa go'o/ /dpa' bo dang rnal 'byor ma phyogs kyi rim pas lho dang / shar dang / byang dang / nub kyi phyogs rnams su'o/ /phyogs dang bral ba ni rim pas bden bral dang / rlung lha dang / dbang ldan</text></item>
<item><p>116a.5</p><section></section><text>dang / me'i mtshams rnams su snod la sogs pa'i snod rnams su btung ba la sogs pa bya'o/ /yang gsungs pa/ lugs 'byung lugs las bzlog pas go rims kyis thod pa dbul bar bya'o/ /dus ni rnal 'byor ma'o/ /drug ni rim par phye ba bzhi bcu rtsa gcig pa</text></item>
<item><p>116a.6</p><section></section><text>las gsungs pa'i spyan ma dang / mA ma kI dang / gos dkar mo la sogs pa pha rol tu phyin pa'i mthar thug pa'o/ /nyis 'gyur zhes pa ni bstan pa'i rdo rje sems dpa' la sogs pa'o/ /mchod paHni bkod pa'i 'khor lo dang bcas pa'i bcom ldan 'das mchod par</text></item>
<item><p>116a.7</p><section></section><text>bya'o/ /tsA ru ni bza' ba dang ston mo'i las gzhan bde mchog gi bdag nyid kyis 'khor lo snod gnyis kyi lhag ma tsA ru'o/ /tshes ni bcu pa'o/ /tshes grangs ni bco lnga pa'o/ /dus rim pa zla ba kun du rdzogs pa'i thig le dang tsA ru'i thig le dus kyi rim pas kun du</text></item>
<item><p>116b.1</p><section></section><text>rdzogs nas he ru ka nyid kyi dkyil 'khor thig le gzugs so/ /nang du ni lus kyi nang du ste yi ge ha'i thig le'o/ /shes rab kyi bde ba zhu ba'i dus su lag pa'i mchod pa la rab tu 'jug par bstan to/ /lag pas mchod pa mthe bong g.yon pa la sogs pas bza' ba'o/ /</text></item>
<item><p>116b.2</p><section></section><text>rnal 'byor gyi dbang phyug ni gsang ba shes rab po/ /dus drug gi sgra'i brjod bya ba ni rnal 'byor ma nyis 'gyur du sgra'i brjod bya rdo rje sems dpa' la sogs pa rnams dang lhan cig tu 'dus nas dkyil 'khor bya ba ste bcu gnyis pa rnams rnal 'byor ba dang rnal 'byor ma zhes bya ba'i</text></item>
<item><p>116b.3</p><section></section><text>don to/ /bcu gnyis kyi grangs la rnal 'byor ma bcu gnyis po rnams dang bcu gsum gyi bdag nyid can he ru ka'i dkyil 'khor du son pa'i lha'i grangs mkha' 'gro ma'i brda bstan no/ /sring mo'i sgra'i brjod bya ni rnal 'byor ma'o/ /'di dag ni rim par phye ba bzhi bcu pa'o/ /bzhi</text></item>
<item><p>116b.4</p><section></section><text>ni 'khor lo'i skad cig gi dga' ba'o/ /'jig rten pa thams cad la grags pa'i dus la sogs pa yang rdzogs ldan la sogs par bstan te/ de rnams la mkha' 'gro ma 'byung ste/ thams cad kyi ma la sogs pa'i sgra'i brjod bya ni 'dir rnal 'byor ma ste de rnams der brten</text></item>
<item><p>116b.5</p><section></section><text>pas yon tan 'grub par 'gyur ro/ /ma ni bla ma'i shes rab ma dbang lnga bskur ba'o/ /sring mo ni lhan cig tu mnyan pa'i bla mas dbang drug bskur ba'o/ /bu mo ni bdag nyid kyis sngags la sogs pa byin te 'dus byas nas dbang bdun bskur ba'o/ /gzhan gyis dbang bskur zhing bdag</text></item>
<item><p>116b.6</p><section></section><text>nyid la mnyan pa ni chung ma ste bdag nyid kyis kyang shes rab kyi dbang bskur ba'o/ /dpa' bo thabs ni he ru ka dang gnyis su med pa'i ye shes rjes su 'dod pa'o/ /tshangs pa la sogs pa ni thams cad kyis grub pa mchod pa'o/ /bzhi mchog gi mchog ni mkha' 'gro ma phag</text></item>
<item><p>116b.7</p><section></section><text>mo'i rig pa dang de'i sngags gcig go/ /rgyal po he ru ka'i rig pa dang de'i sngags gnyis so/ /sngags la sogs pa dang dam tshig dang sdom pa ni gsum pa'o/ /rnal 'byor gyi ye shes dang / thabs dang shes rab gnyis su med pa'i ye shes ni rin po che'i bzhi pa'o/ /</text></item>
<item><p>117a.1</p><section></section><text>dkyil 'khor zhes pa der skyes bu'i pad+ma'i lag pas btung ba la sogs pa dbul lo/ /bdag nyid kyang de bzhin nyid du blang ngo / /de bzhin du mchod pa dang bcas na nga mchod pa yin no/ /rnal 'byor pa lhan cig tu dpa' bo thams cad de las gnyis med du gnas</text></item>
<item><p>117a.2</p><section></section><text>pa yin no/ /der 'dus ni nga'i sku ji ltar mchod pa de bzhin du thams cad la mchod pa bya'o/ /gang zhig bdag nyid gnyis su med pa 'dod na skye bo'i bdag nyid du 'dus te thams cad du gnas la gzhan thams cad spangs pa'o/ /gzhan thams cad go sla'o/ /rim par phye ba zhe</text></item>
<item><p>117a.3</p><section></section><text>gcig pa'o/ /zla ba gcig ni bsgom pa dang bzlas pa la sogs pa bya'o/ /de nas mtshan mar rnal 'byor mas ston ni bdag nyid kyang gzhan nas 'ongs phrad de dngos su mthong bar 'gyur ro/ /'bras kyi phye ma las gzugs brnyan byas te/ grog la sogs pa la bsgrub bya'i ming</text></item>
<item><p>117a.4</p><section></section><text>dang sngags 'khor lo bris te gzhug par bya'o/ /de'i lus la tsan+dan dmar po byugs te mchod nas sngags kyi bzlas pa la sogs pa bya'o/ /de nas de dbang du byas par 'gyur ro/ /yang na bsgrub bya bkug la de'i khrag btung zhing zos pas mkha' spyod kyi gnas dngos grub po/ /</text></item>
<item><p>117a.5</p><section></section><text>dkyil 'khor gyi dus su mchod pa'i khyad par ro/ /bya ba'i dam tshig he ru ka'i gzugs kyi phyi rol dang nang gi sbyin sreg bya ste chang dang sha'i sbyin sreg bya zhing dur khrod du gtor ma btang ngo / /rtogs pa ni bcom ldan 'das kyi sku'i bdag nyid du bsdus pa'o/ /rnal 'byor bzhi ni</text></item>
<item><p>117a.6</p><section></section><text>rdzogs pa'i phyag rgya bsdus pa'o/ /thams cad ni ji srid bya bar 'gyur ro/ /de nyid gsungs pa/ rang gi bya ba la sogs pa'i rim pas phye ba'i mtha' mas so/ /lha'i rnal 'byor gcig dang bcas pa'i rnal 'byor ro/ /'di las gzhan cung zad kyang rnal 'byor yod par bya ba</text></item>
<item><p>117a.7</p><section></section><text>ma yin no/ /rnal 'byor bzhi dang phyag rgya dang sku dang sngags dang phyag mtshan 'dus par rang gi phyag rgya'o/ /chos dang longs spyod rdzogs pa dang sprul pa dang bde ba chen po'i bye brag gi thig le dang nA da'i gzugs bstan cing bltas la/ sbyor ba med cing rang bzhin med pa de'i mtshan</text></item>
<item><p>117b.1</p><section></section><text>nyid ni phyag rgya chen po'i rnal 'byor ro/ /phyag rgya chen po ni la lar tshig ste de'i ni spang ba nyid kyi don te zhes pa ni kha cig gi'o/ /las kyi dbye bas dge ba la sogs pa la zhi ba la sogs pa'i don to/ /lte ba dang snying ga la sogs par hUM gi yi ge dmigs pa dngos</text></item>
<item><p>117b.2</p><section></section><text>po'i bye brag gi dbang gis 'phar ba la sogs par brjod de zhes bya ba ni kha cig gi'o/ /mi 'dod pa spangs pa ni thar pa dang zhi ba dang gsod pa dang mngon spyod do/ /dril bu zhes bya ba la sogs pa ni 'phang ba'i nges pa med pa yang ngo / /bshad pa sprin zhes pa ni ring ba'o/ /ba</text></item>
<item><p>117b.3</p><section></section><text>lang zhes pa ni thung ba'o/ /ji ltar ba lang rnams u zer zhing mjing pa bkug nas 'thung zhing chags pa can dal gyis 'don par 'gyur ro/ /ji ltar sbrul rnams phu zhes zer zhing de ma thag tu rnam par gcod do/ /rnam par shes pa ni pu lu ste brgyad do/ /dbang du bya ba'i</text></item>
<item><p>117b.4</p><section></section><text>don du gsang chen du brjod do/ /phyi rol lam ni phyi rol gyi lam la phyogs pa'o/ /thabs ni sri zhu dang bkur sti nye bar dmigs pa'i mtshan nyid do/ /mtshan ma ston cing rtogs pa mngon pa'i thabs te chu'i dong du chu 'du ba la sogs pa bzhin no/ /gzung ba'i yul te he ru</text></item>
<item><p>117b.5</p><section></section><text>ka'i rnam pa las kyi rab 'byams so/ /de'i ye shes ston par byed pa'i bla ma ste/ lam bsgom pa la sogs pa'i rim pa'o/ /bstan bcos nye bar ston pa la sogs par go bar bya'o zhes pa ni kha cig gi'o/ /bstan bcos kyi mtshan nyid ston pa'i thabs so/ /'di dag ni rim</text></item>
<item><p>117b.6</p><section></section><text>par phye ba bzhi bcu rtsa gnyis pa'o/ /nyon zhes pa ni bcom ldan 'das la'o/ /ngas ni phag mos bshad pa'o/ /bshad pa ni rgyas par mngon par brjod pa 'bum pa'o/ /'dir yang ka ba gcig la sogs pa ni dkyil 'khor gyi gzhal yas khang ngo / /gzhan du na yang lte ba'i</text></item>
<item><p>117b.7</p><section></section><text>nang na gnas so/ /de la pad+ma'o/ /de la pad+ma'i ste bcom ldan 'das rang bzhin med pa cha med pa'i stong pa nyid kyi phyir ro/ /cha'i rnam pa'ang lus kyi thig le dang nA da la sogs pa'o/ /nyon mongs pa med pa zhes pa ni kha cig gi'o/ /gos pa med pa ni rang bzhin med pa dngos po</text></item>
<item><p>118a.1</p><section></section><text>med pa zhes pa kha cig gi'o/ /phag mo rnam par sbyar ba dang ldan pa khar 'khyud pa ste bcom ldan 'das nyid la yang dag par phyogs pa b+ha ga dang / la la nyid ni lte ba'i pad+mar 'di shes rab kyi pha rol tu phyin pa gnas so/ /shes pa ni 'dir dam pa'i</text></item>
<item><p>118a.2</p><section></section><text>chos la phyogs pa'i sgo nas dang bskyed pa'i sgo nas gtso bo'i lus so/ /dang po la sogs pa ni 'dir rab tu sgrub par byed pa'o/ /rlung ma lus pa bkag ste/ sems dang sems las 'byung ba 'gog pa nam mkha' kun khyab kyi ting nge 'dzin no/ /de'i gzugs ni gong bu gzhom du</text></item>
<item><p>118a.3</p><section></section><text>med pa'i lus thig le dang ldan pa zhu ba'o/ /de nas de yang gong du thig le dang nA da yang de tsam mo/ /de nas yang thams cad mi dmigs shing dmigs su med pa'i sems tsam mo/ /de yang sems zhes bya ba'i chos kyi dbyings so/ /rim par phye ba bzhi bcu rtsa gsum pa'o/ /de la</text></item>
<item><p>118a.4</p><section></section><text>ni pad+ma'o/ /de bzhin ni gzhom du med pa'i sgyu 'phrul shes rab kyi pha rol tu phyin pa'i phyir dang de bzhin nyid yin pa'i phyir yang ngo / /sna tshogs pa'i sgyu 'phrul gyis gzugs can zhes pa ni kha cig gi'o/ /mgo bo'i zla ba ni rang gi snying gar ro/ /lte ba zhes pa la sogs pa ni sngon</text></item>
<item><p>118a.5</p><section></section><text>du 'gro ba'i rnal 'byor nyid rdzogs pa'o/ /pad+ma sum cu rtsa gsum gyi 'dab ma ze ba dang ldan pa'o/ /zla ba la gnas shing gzhom du med pa'i byang chub kyi sems g.yon nas 'jug pa'i A li dang / de'i phyi rol gyi g.yas su bskor ba'i kA li dag ni thabs dang shes rab yin te/ kha sbyor du</text></item>
<item><p>118a.6</p><section></section><text>byas nas 'og dang steng du phyogs shing yang dag par ldan pa'i bskor ba'o/ /de stong pa nyid de nyid la blta'o/ /chos dang longs spyod rdzogs pa dang sprul pa dang bde ba chen po'i pad+ma dang zla ba rnams so/ /dag pa zhes bya ba la sogs pa rnams ni rnam par dag pa'i A li kA li g.yo bas</text></item>
<item><p>118a.7</p><section></section><text>nyi ma sna bug nas 'char ba dang nub par blta'o zhes pa ni kha cig gi'o/ /dag pa ni mdor bstan te/ 'dir rnal 'byor pa'i nyi ma dang zla ba'i phyi rol du shar nas rgyu zhing snar nub pa'o/ /sems g.yo ba med cing rlung rgyu ba'i dngos po med pa'o/ /sna rtse ni kun 'dar ma bya rog gi gdong can gyi</text></item>
<item><p>118b.1</p><section></section><text>thig le yungs kar tsam mo/ /rgyu ba ni brten pa'o/ /mi rgyu ba ni rten no/ /sgra la sogs pa ni stong pa nyid kyi ye shes nges par bsam gtan byas pa'i rim pa 'dis byang chub mthong zhing mngon sum du byed par 'gyur ro/ /nyon mongs pas ni sngon du mngon par phyogs par</text></item>
<item><p>118b.2</p><section></section><text>byas pa'o/ /de nas rang gi ngang gis bya bas nyon mongs pa spangs shing rnal 'byor gyi yul gyi bde ba'i tshogs zhes pa kha cig gi'o/ /rnal 'byor pa mtshon pa ni mtshan ma'o/ /'dod pa na spyod pa'i lha mo gang gis 'dod pa'i yon tan la longs spyod par nyams su myong bar blta zhing</text></item>
<item><p>118b.3</p><section></section><text>gnas bzang por gnas pa nyid du dmigs par bya'o/ /gzugs na spyod pa'i lha mo gang gi dga' ba'i zas la sogs pa sems las byung ba'i bsam gtan no/ /gzugs med pa na spyod pa gang gi yang snyoms par 'jug pa la sogs pa'i zas la snyoms par 'jug pa'o/ /nam</text></item>
<item><p>118b.4</p><section></section><text>mkha' dang rnam shes dang ci yang med pa'i 'du shes dang gsum srid pa'i rtse mo sems las byung ba dang yid kyi chos kyi dbyings su yid kyi shes pa la sogs pa nyams su myong bar 'gyur ro/ /chos kyi dbyings ni 'od gsal lo/ /sangs rgyas ni zung 'jug gi mngon par byang chub pa'o/ /</text></item>
<item><p>118b.5</p><section></section><text>rtse gcig du bsam zhing nA da de tsam yang rdul phra rab kyi gzugs so/ /de ni rtog pa thams cad las 'das pa phra mo'i ye shes su 'gyur ro zhes pa kha cig gi'o/ /sems med ces bya ba la sogs pa ni bsam gyis mi khyab par bshad pa'o/ /don dam par rdul med do/ /rdul phra rab</text></item>
<item><p>118b.6</p><section></section><text>kyi phra mo gang la dkyil 'khor gyi 'khor lo'o/ /sa bon ni gzhom du med pa la sogs pa'i gzugs dkyil 'khor gyi 'khor lo la sogs pa'i rang bzhin du bsam zhing bltas pas lha'i mig dang / rna ba dang / sna dang / gzhan gyi sems dang / sngon gyi gnas rjes su dran pa'i</text></item>
<item><p>118b.7</p><section></section><text>shes pa dang lnga'o/ /drug pa zag pa zad pa'i mngon par shes pa mngon sum du byas pa'o/ /zag pa zad pa'i mngon par shes pa zad pa mkhyen cing mngon par shes par nges par 'gyur ro/ /rnam pa thams cad du zad pa 'di bzhin du zag pa zad pa zhes pa ni zad pa'i shes pas mthong na</text></item>
<item><p>119a.1</p><section></section><text>zad pa'i shes pa mngon par shes pa'o/ /yang mi skye bar 'gyur ba zhes pa ni mngon par shes pa'i don gyis na yang mi skye zhing zad pa'i mngon shes te 'dir ni zad pa ni dngos po med pa'o/ /de yang slar mi skye ba ni mngon sum du rnam par shes pa brgyad do/ /kun</text></item>
<item><p>119a.2</p><section></section><text>shes ni sprul pa kun byed pa ste sprul pa dang ye shes kyi sku dang / chos kyi sku'o/ /stobs kyi rtse ba mthong ba ni sku blta bas chog mi shes pa dang / dpag bsam gyi shing bzhin du rnam par rtog pa med par yang 'gro ba'i don byed pa longs spyod rdzogs pa'i sku ste/ yongs su lhag ma</text></item>
<item><p>119a.3</p><section></section><text>zhes bstan to/ /byung ba ni rdzogs pa'o/ /skye ba'i chos ston cing rtag tu gang yang rnam par ma chad pa'i dngos po'o/ /ji srid ces bya ba la sogs pa ni lha'i rnal 'byor gsungs pa/ ji srid du rigs thams cad kun du 'dzin par byed pa lus kyi rnam par g.yeng ba ni zlos gar ro/ /ngag</text></item>
<item><p>119a.4</p><section></section><text>gi rab 'byams hUM phaT kI la ya kI la ya la sogs pa'i sgra brjod pa'i mtha'i dngos po lnga po rnams rang rang gi sngags kyi sa bon las rdzogs pa'i phyag rgya dang lus gang dag de dag gis sngags dang phyag rgya'o/ /rang gi sa bon la sku rdzogs par bskyed do/ /bye brag tu gsungs pa dpal</text></item>
<item><p>119a.5</p><section></section><text>khrag 'thung dang / rdo rje dang / sangs rgyas dang / rin po che dang / pad+ma dang / sna tshogs mkha' 'gro ma'i 'o/ /go 'phang ni thabs dang shes rab kyi khyad par la gnas shing de la rnam par zhugs pa'o/ /pad+ma 'dab ma bzhi ni pad+ma bzhi'o/ /'khor lo ni gzhal yas khang du pad+ma 'dab ma bzhi</text></item>
<item><p>119a.6</p><section></section><text>pa la mkha' 'gro ma bzhi'o/ /lte ba la mkha' 'gro gcig 'khor ro/ /'di dag ni bzhi bcu rtsa bzhi pa'o/ /bstan pa'i rdzas kyi nad pa 'dra ba'i gzugs bya'o/ /ji srid pa ni nad pa'i tshad du skra yang de srid kyi tshad du bu mos bkal ba'i skud pa dum bu dum bur gtubs la 'dra</text></item>
<item><p>119a.7</p><section></section><text>gzugs kyi sku bya'o/ /nad pa la ras la sogs pa bla re dang me tog la sogs pas mdzes par ldan pa'i bag ca bcas la/ de la ro bzhin du 'dra gzugs mdun du gzhag go/ /de nas bcom ldan 'das dang bcom ldan 'das ma'i snying po dang / nye ba'i snying po dang / phreng ba</text></item>
<item><p>119b.1</p><section></section><text>dang dkyil 'khor pa mtha' dag gi sngags rnams dgos pa bsnyen la/ de'i nga rgyal du shugs phyung la bskul bar bya'o/ /de'i ye shes sems dpa' gzhug par bya'o/ /rang 'dod pa'i lha'i sa bon gyis byin gyis brlabs la dpa' bo drug gi go bskon pa dang / phag mo'i yi ge</text></item>
<item><p>119b.2</p><section></section><text>drug pa'i go cha dang / rje btsun dang rje btsun ma'i sngags gnyis kyis bsrungs la gos sar pa dmar po bgo bar bya'o/ /snying po'i sngags kyi me tog dang phreng ba'i khyad par dang bcas pa dang / bdug pa yang gzhag go/ /de nas de'i sa btang bar gang ci yang rung ba'i rgyan la</text></item>
<item><p>119b.3</p><section></section><text>sogs pa de rnams thams cad de'i mdun logs su gzhag go/ /de nas zhugs pa dbyung bar bya'o/ /yi dwags 'gro ba ni bag tsha'i las so/ /kye kye shing ngo / /gang gi phyi rol gyi lag gdub la sogs pas slob dpon la lag gdub la sogs pas brgyan pa'o/ /skyed pa bcings nas</text></item>
<item><p>119b.4</p><section></section><text>mtshon cha ral gri thogs nas gtsug tor bcings la go bgo ba la sogs pa byas la/ dpa' bo la sogs pa rnams kyis bskor nas 'gro'o/ /gdod ma la sogs pa dur khrod ni rnying par ro/ /de nas yi ge hUM brjod par bya zhing bya ba byed pa song shig pa'o/ /de nas zhi ba'i sbyin sreg kyang</text></item>
<item><p>119b.5</p><section></section><text>bya'o/ /dkyil 'khor yang bzhengs par bya'o/ /de phyogs dang phyogs dang bral ba brgyad du khwa gdong ma la sogs pa brgyad kyi sngags dgod par bya'o/ /dkyil du 'dra gzugs mgo lhor bstan la sngags slob dpon gyis mtshan pa'o/ /'dra gzugs byas pa'i go cha la sogs pa</text></item>
<item><p>119b.6</p><section></section><text>phyung la nad pa'i lus la dgod do/ /de yang sum+b+ha la sogs pas bsrung ba byas la/ bsgrub bya dkar por nad las thar par blta ba byas la nad las thar na 'di bzhin du 'gyur zhes pa'o/ /g.yon brkyang ni slob dpon no/ /bsrung ba ni bsrung bya la g.yogs pa'o/ /'dra ba ni lus so/ /</text></item>
<item><p>119b.7</p><section></section><text>'dra gzugs de brgal bar bya ba lha sbyin gyi sdug bsngal gcod pa ni shi ba nyid la de ral gris gtubs la dbang po dang gzhan shar gyi khwa gdong la sogs pa'o/ /ma mo brgyad po rnams la de dum bu dum bur gtubs la zhi ba'i don du snying po sngags kyis dbul bar bya'o/ /de nas</text></item>
<item><p>120a.1</p><section></section><text>gnas der bzhugs pa'i yo byad thams cad slob dpon la dbul bar bya'o/ /nad las thar pa ni zhi ba'o/ /de nas der zhugs pa thams cad khrus byas te/ gtor ma btang la/ dang por re zhig des zar gzhug go/ /gzhan dang gzhan la sogs pa yang</text></item>
<item><p>120a.2</p><section></section><text>zar gzhug go/ /gos la sogs pas mnyes par bya'o/ /de nas zhi bar byas par 'gyur ro/ /dpal he ru ka mngon par 'byung ba las rim par phye ba bzhi bcu rtsa lnga'i dka' 'grel lo/ /dpal he ru ka mngon par 'byung ba rnal 'byor ma'i rgyud kyi rgyal po'i yi ge cung zad ces bya</text></item>
<item><p>120a.3</p><section></section><text>ba'i 'grel pa slob dpon zla ba gzhon nus mdzad pa rdzogs so// //mngon 'byung he ru ka yi dka' 'grel byas pas bsod nams gang bsags pa/ /de yis sna tshogs kun nas he ru ka dpal 'byung bar shog /kye ma bla ma slob ma'i skye bos bsten cing kye ma bla ma'i thugs rjes slob</text></item>
<item><p>120a.4</p><section></section><text>ma la'o/ /gang zhig mngon par 'byung ba zab mo'i rgyud kyi bka' 'grel zla ba'i gzhon nus byas/ /lho phyogs o Di bi Sha'i yul/ /b+ha tsha ma yi grong khyer du/ /gso sbyor sman gyi rigs su 'khrungs/ /rje btsun yi ge pa yi rigs/ /mkhas pa'i mkhas pas</text></item>
<item><p>120a.5</p><section></section><text>bsngags pa yi/ /rak+Shi ta pa'i zhal sngas bsgyur// //rgya gar gyi mkhan po ta thA ga ta rak+Shi ta'i zhal snga nas dang / bod kyi lo tsA ba dge slong d+harma blo gros kyis dpal bi kra ma shrI lar bsgyur ro// //[]@##/ /rgya gar skad du/ yo gi nI saM tsAr+ya ni ban+d+haM/ bod skad du/ </text></item>
<item><p>120a.6</p><section></section><text>rnal 'byor ma kun du spyod pa'i bshad sbyar/ 'jig rten dbang phyug la phyag 'tshal lo/ /rtag tu bde ba'i sems ni thugs kyi mgon po gcig po ste/ /nang gi ngo bor bden zhing mi bden shin tu mi gsung ba/ /srid la phan pa'i don du gang gis sku ni sprul mdzad de/ /sdu gu mdzes</text></item>
<item><p>120a.7</p><section></section><text>ma'i phyag gis 'khyud pas 'gro las rgyal gyur cig /rgyud 'dir 'di skad bdag gis thos pa zhes bya ba la sogs pa'i gleng gzhi'i tshig ci'i phyir med ces rgol ba la/ bcom ldan 'das ni rtag tu gnas pa'i phyir yongs su mya ngan las 'das pa nyid ma yin no zhes slob dpon</text></item>
<item><p>120b.1</p><section></section><text>kha cig gsung ngo / /yang gsungs pa/ sangs rgyas mya ngan mi 'da' zhing / /zhes bya bas so/ /yongs su mya ngan las 'das pa srid na sdud pa pos gleng gzhi'i tshig rjod par byed do/ /de bzhin du mdo las kyang / dge slong dag nga yongs su mya ngan las 'das nas 'di skad bdag</text></item>
<item><p>120b.2</p><section></section><text>gis thos pa'i zhes bya ba la sogs pa'i tshig gis nga'i chos bsdu bar gyis shig ces so/ /gzhan yang rgyud gzhan gyis gleng gzhi'i tshig rgyud 'dir drang bar bya snyam du sems so/ /dang por re zhig rjod par byed pa dang / brjod par bya ba dang / 'brel ba dang / dgos pa</text></item>
<item><p>120b.3</p><section></section><text>dang / de'i dgos pa rnams nye bar mthong nas rtog pa dang ldan pa rnams 'jug par 'gyur ro zhes bya ba ste/ de nyid bstan par bya ba'i phyir 'di skad du/ nyan po thos la 'jug bya'i phyir/ /don sgrub 'brel pa grub pa dang / /'brel pa dgos par bcas pa ni/ /bstan bcos kyi ni</text></item>
<item><p>120b.4</p><section></section><text>dang por brjod/ /ces so/ /de la de nas zhes bya ba nas brtsams nas/ kun du spyod pa zhes bya ba'i gzhung gi tshogs thams cad ni rjod byed do/ /gang zhig de'i brjod bya bcom ldan 'das dang / bcom ldan 'das ma'i ngo bo nyid ni brjod par bya ba'o/ /brjod bya dang rjod byed dag</text></item>
<item><p>120b.5</p><section></section><text>gi dngos po'i mtshan nyid dang / thabs dang thabs las byung ba'i dngos po'i mtshan nyid ni 'brel pa'o zhes bya ba ni gzhan gyi'o/ /dgos pa ni kun du spyod pa'i don gus pas rgyun mi 'chad par dus ring bar goms par byed pa'o/ /dgos pa'i dgos pa ni dpal bde mchog 'khor lo'i go</text></item>
<item><p>120b.6</p><section></section><text>'phang thob par byed pa yin no/ /de nas zhes bya ba la sogs pa la/ de nas zhes bya ba ni 'dir tshig phrad kyi tshogs so/ /de la de nas kyi sgra ni rjes thogs dang / rim pa ston pa ste nam mkha' dang mnyam pa'i rgyud kyi rjes thogs la rim pa 'dis 'og nas 'chad par 'gyur ba'i don to/ /</text></item>
<item><p>120b.7</p><section></section><text>yang dag bshad bya ba zhes pa ni yang dag pa phyin ci ma log par bstan par bya ba'o/ /kun du spyod pa'i cho ga zhes bya ba ni kun du spyod pa ni rab tu spyod pa ste/ rnal 'byor ma rnams dang rnal 'byor pa'i lus kyi dkyil 'khor ro/ /de'i cho ga ni cho ga rnam par gzhag pa'o/ /gong na med</text></item>
<item><p>121a.1</p><section></section><text>pa'i go 'phang thob pa'i rgyur gyur pas na mchog go/ /ston cig ces bya ba'i ston pa ni 'dir gsal bar byed pa ste/ de yang sems can rnams la ston cig ces pa'i don to/ /phyag na rdo rje zhes bya ba ni lhag ma'o/ /de nyid kyis na phyag na rdo rjes sdud pa po mdzad do/ /</text></item>
<item><p>121a.2</p><section></section><text>'di zhes bya ba ni 'dir thugs la gnas par byas pa'i kun du spyod pa'i cho ga'o/ /cir gyur pa zhe na/ 'khor lo gsum bdag 'di bsgom pa/ /rnal 'byor lam la rnam gnas pa/ /zhes pa ni/ 'khor lo gsum gyi bdag nyid bcom ldan 'das de'i rnal 'byor ni sgom pa'o/ /</text></item>
<item><p>121a.3</p><section></section><text>de nyid kyi rim pas sgrub byed nye bar gnas par byed pa'i phyir lam ste/ de'i tshul gyis rnam par gnas pa'o/ /slar yang cir 'gyur zhe na gsungs pa/ sbas pa zhes bya ba la sogs pa ste/ sbas pa ni ma dad pa rnams la mi gsal bar byas pa'o/ /gang zhes pa ni gang zhig la'o/ /de</text></item>
<item><p>121a.4</p><section></section><text>bzhin zhes pa ni de bzhin du yod kyang ste/ lam nyid du yod ces pa'i don to/ /rgyud du zhes pa ni mngon par brjod pa 'bum par ro/ /ji ltar sbas she na/ gsungs pa/ lugs 'byung lugs las bzlog par gnas/ /zhes pa ste/ rim pa dang rim pa las bzlog pa gnyis su</text></item>
<item><p>121a.5</p><section></section><text>brjod pa'i phyir ro/ /de ni sbas pa zhes bya ba'i don to/ /rim pa dang rim pa las bzlog pa gnyis su mdor bstan pa la sogs pa de las gsungs pa de 'dir bstan pa'i phyir ro/ /mdor bstan zhes bya ba la sogs pa gsungs te/ mdor bstan pa zhes bya ba ni mdor bstan pa ste</text></item>
<item><p>121a.6</p><section></section><text>mdo'o/ /ji ltar bstan zhes bya ba ni ji lta ba bzhin du brjod pa ste/ bshad pa zhes bya ba ni ma lus par bstan pas 'brel pa'i rang gi ngo bo yin no/ /rgyas bshad ces bya ba ni rang gi ngo bo mi gsal ba gsal bar ston pa rgyas bshad ni 'grel bshad do/ /ma lus nyid ces pa ni</text></item>
<item><p>121a.7</p><section></section><text>'di gsum mo/ /brda yi cho ga rgyas pa yin/ /zhes pa ni/ brda'i cho ga chos mang po zhes pa'i don to/ /phan yon gang yin zhe na/ gsungs pa/ gang zhig ces pa la sogs pa ste/ gang zhig ces pa ni kun du spyod pa'i cho ga'o/ /shes pa tsam gyis ni zhes pa ni bsgoms</text></item>
<item><p>121b.1</p><section></section><text>pa'i stobs kyi rim pas khyad par du shes pa tsam gyis mngon du byas par 'gyur ro/ /sgrub pa po ni bde mchog gi bdag nyid do/ /grub pa ni sangs rgyas nyid do/ /thob pa ni brnyes pa'o/ /da ni rgyud kyi don bstan pa'i phyir gsungs pa sum cu rtsa bdun zhes pa la sogs pa ste/ sum cu rtsa</text></item>
<item><p>121b.2</p><section></section><text>bdun rnal 'byor gyis zhes pa ni/ bcom ldan 'das dang bcas pa'i lha sum cu rtsa bdun dang sbyar ro/ /byang chub phyogs zhes pa ni/ dran pa nye bar gzhag pa la sogs pa byang chub kyi phyogs kyi chos rnams so/ /'jig rten du ni bsgom byar bshad/ /ces pa ni thabs kyi ngo bo nyid yin</text></item>
<item><p>121b.3</p><section></section><text>pa'i phyir rab tu bsgom par bya ba yin par 'jig rten la rab tu grags par gyur pa'o/ /thabs nyid ji ltar yin zhe na/ 'dir gsungs pa/ he ru ka dpal 'gro ba'i mchog /ces pa ste/ dpal he ru ka zhes pa ni nye bar mtshon pa ste/ rab tu gtum mo la sogs pa</text></item>
<item><p>121b.4</p><section></section><text>gzhan yang rig par bya'o/ /gang gi phyir 'di rnams 'gro ba'i gtso bor gyur pa bsgom par bya ba yin pas na dpal he ru ka la sogs pa'o/ /dran pa nye bar gzhag pa la sogs pa ni byang chub kyi phyogs te/ de'i phyir thabs nyid yin no zhes dgongs so/ /da ni sgom pa'i rim</text></item>
<item><p>121b.5</p><section></section><text>pa bstan pa'i phyir gsungs pa de la thog mar zhes bya ba la sogs pa ste/ thog mar zhes pa ni sgom pa rtsom pa'o/ /rnal 'byor gyi dbang phyug gis zhes bya ba ni/ skad cig gis lhag par mos pas dpal bde mchog gi rnal 'byor dang ldan pas so/ /phung po lnga la lha'i nga rgyal</text></item>
<item><p>121b.6</p><section></section><text>zhes bya ba ni bdag nyid kyi phung po lnga la lha'i nga rgyal du byed pa'o/ /gzugs kyi phung po la sogs pa ni go sla'o/ /khams zhes bya ba ni khams gsum thams cad lha'i rnam par bstan pa'o/ /sa'i khams zhes bya ba la sogs pa ni go sla'o/ /de ltar zhes bya ba la sogs pa ni</text></item>
<item><p>121b.7</p><section></section><text>mjug bsdu ba'o/ /'di ni nges par bstan pa dang po'o// //de nas zhes bya ba la sogs pa ni lha'i rnal 'byor gang gis byang chub kyi phyogs kyi chos dang sbyar bar bya ba de kun kyang gang zhe na zhes pa ni sbyar bar bya ba ste zhes pa la sogs pa'o/ /rdzu 'phrul skyed par byed pa zhes bya ba ni 'dis</text></item>
<item><p>122a.1</p><section></section><text>rdzu 'phrul bskyed pa ste/ 'dun pa nyid rdzu 'phrul rkang pa ste/ 'dun pa'i rdzu 'phrul rkang pa'o/ /de ltar gzhan la yang ngo / /de lta na zhes bya ba la sogs pa ni mjug bsdu ba'o/ /'di ni nges par bstan pa gnyis pa'o/ /de la de rnams kyi zhes bya ba la</text></item>
<item><p>122a.2</p><section></section><text>sogs pa ni/ da ni 'di kun gyis dran pa nye bar gzhag pa la sogs pa lha'i ngo bo nyid du go bar bya'o/ /de kun ni go sla'o/ /'di ni nges par bstan pa gsum pa'o// //de nas zhes bya ba la sogs pa la/ dpa' bo gnyis med ces bya ba ni/ dpal bde mchog gi bdag nyid kyi rnal</text></item>
<item><p>122a.3</p><section></section><text>'byor pa dpa' bo khaN+Da ka pA la la sogs pa rnams dang lhan cig gnyis med ni gcig pa'o/ /gnyis med pa nyid ji ltar yin zhe na/ he ru ka dpal zhes bya ba la sogs pa gsungs te/ sku yan lag ces bya ba ni mdor bstan pa'o/ /yan lag kun gyi cha shas gnas/ /zhes bya ba ni rgyas</text></item>
<item><p>122a.4</p><section></section><text>par bstan pa'o/ /so dang sen mo la ni zhes bya ba la sogs pa ni shin tu rgyas par bstan pa yin no/ /'di ni nges par bstan pa bzhi pa'o// //de nas gzhan yang bshad bya ba/ /zhes bya ba la sogs pa ni go sla'o/ /ji ltar nang gi bdag nyid ji lta ba de bzhin du phyi rol gyi dkyil 'khor</text></item>
<item><p>122a.5</p><section></section><text>shes par bya ba zhes sbyar ro/ /rnam dgod ji ltar sbyar ba ni/ /zhes bya ba ni/ de ma thag tu lha mo rnams kyi dgod pa gsungs pa ji lta ba de bzhin du gzhan yang shes par bya'o zhes pa'i don to/ /da ni lha rnams dgod pa la 'jug par bya ba'i phyir/ rten dang zhes bya ba la sogs pa</text></item>
<item><p>122a.6</p><section></section><text>gsungs te/ rten dang brten pa'i tshul gyis 'khor lo ste/ der yi ge yaM yongs su gyur pa las rlung gi dkyil 'khor la sogs pa'i steng du gyur par bsam mo zhes dgongs so/ /shes pas zhes bya ba la sogs pa ni/ der dkyil 'khor bzhi rnam par bsgom par bya'o/ /gang zhig</text></item>
<item><p>122a.7</p><section></section><text>cho ga zhes bya ba ni gang cho ga bzhin no/ /bla ma brgyud rim ji bzhin du/ /zhes pa ni/ de dang de rnams bla ma'i gdams ngag gi rim pa ji lta ba bzhin du bsgom par bya'o zhes bya ba ni lhag ma'o/ /ri zhes bya ba la sogs pa ni de ma thag tu bstan pa'i rlung gi dkyil 'khor la sogs</text></item>
<item><p>122b.1</p><section></section><text>pa bzhi'i steng du yi ge suM yongs su gyur pa las ri rab kyi steng du yi ge paM yongs su gyur pa las sna tshogs pad+ma 'dab ma brgyad pa lte ba dang bcas pa la zhes pa'i don to/ /de yi dbus bzhugs dpa' bo ni/ /zhes pa ni de'i lte ba'i steng du A li kA li yongs su gyur pa las zla ba'i</text></item>
<item><p>122b.2</p><section></section><text>dkyil 'khor la gnas pa'i nam mkha'i phyogs na gnas pa'i nA da las skyes pa'i yi ge hUM yongs su gyur pa las dpa' bo'i dbang phyug gau rI dang / de'i bdag po g.yas brkyang bas mnan pa nyi ma'i dkyil 'khor la bzhugs pa zhes bya bar dgongs so/ /mkha' 'gro ma zhes bya ba la</text></item>
<item><p>122b.3</p><section></section><text>sogs pa'i tshigs su bcad pa 'dis shar la sogs pa'i phyogs dang 'dab ma rnams su mkha' 'gro ma la sogs pa rnams g.yon skor gyis dgod par bya'o zhes brjod do/ /phyag gnyis pa la zhal gcig pa ste/ de thams cad zhal gcig pa phyag gnyis par zhes bya ba'i don to/ /</text></item>
<item><p>122b.4</p><section></section><text>sna tshogs gzugs dang sgeg mo'i zhes pa ni gzugs sna tshogs pa dang sgeg pa'o/ /mtshams kyis zhes bya ba la sogs pa ni go sla'o/ /yi ge pu sogs yang dag sbyar/ /zhes pa ni/ pul+lI ra ma la ya la sogs pa blos dmigs par bya'o/ /yul dang yul du gnas pa yin/ /</text></item>
<item><p>122b.5</p><section></section><text>zhes bya ba ni pul+lI ra ma la ya la sogs pa de rnams su bzhugs pa'o/ /rab tu gtum mo la sogs pa dang lhan cig pa thod pa'i dum bu la sogs pa'o/ /spyan drangs zhes bya ba ni dgug pa'o/ /'khor lo'i dbus gnas zhes bya ba ni thugs kyi 'khor lo la sogs pa 'khor lo</text></item>
<item><p>122b.6</p><section></section><text>gsum gyi dbus su bzhugs par mdzad pa'o/ /mchod ces pa ni bsgom pa'o/ /rtag tu zhes pa ni thun mtshams so sor ro/ /pu zhes bya ba la sogs pa la/ pu la sogs pa zhes bya ba ni mdor bstan pa'o/ /pul+lI ra ma la ya zhes pa ni rgyas par bshad pa'o/ /de ltar kun</text></item>
<item><p>122b.7</p><section></section><text>la sbyar te/ thams cad du go sla'o/ /phyogs su zhes pa ni phyogs kyi sgo rnams kyi phyogs su'o/ /mtshams zhes bya ba ni phyogs mtshams so/ /de ltar zhes bya ba la sogs pa ni da ltar ji bzhin bstan pa'i dkyil 'khor ro/ /phyi dang nang gi bdag nyid ces bya ba ni phyi rol</text></item>
<item><p>123a.1</p><section></section><text>dang nang gi bdag nyid do/ /dmigs zhes pa ni dmigs par bya'o/ /dus ji tsam du zhe na/ gsungs pa ji srid du nges par rtogs pa'i spyod yul du zhes pa ni ji srid mya ngan las 'das pa spyod yul du ma gyur gyi bar du zhes bya ba'i don to/ /'di ni nges</text></item>
<item><p>123a.2</p><section></section><text>par bshad pa lnga pa'o// //de nas zhes bya ba la sogs pa la/ bdag po sogs kun gyi mtshan ma phyag rgya'i tshogs rnams dang zhes pa ni lha thams cad kyi bdag po ni bcom ldan 'das so/ /sogs pa'i sgras rdo rje phag mo la sogs pa yongs su gzung ngo / /de rnams kyi</text></item>
<item><p>123a.3</p><section></section><text>phyag mtshan dang bcas pa'i phyag mtshan gyi tshogs nges par bya zhes pa gzhan du sbyar ro/ /brjod ces pa lhag ma'o/ /rang mdog phyag mtshan bzhugs tshul rnams/ /zhes pa ni lha thams cad kyi bdag po'i sku mdog la sogs pa yang ngo / /rgyud du sbas pa zhes bya ba ni rgyas pa'i</text></item>
<item><p>123a.4</p><section></section><text>rgyud du sbas pa 'dir brjod ces dgongs pa'o/ /dpal he ru ka zhes bya ba la sogs pa ni go sla'o/ /phyag gnyis yang dag 'khyud pa dang / /zhes bya ba ni 'khyud pa'i phyag gnyis kyis rdo rje dang dril bu bsnams so zhes pa lhag ma'o/ /g.yas kyi lhag mar zhes bya ba ni phyag</text></item>
<item><p>123a.5</p><section></section><text>g.yas kyi lhag ma rnams su phyag mtshan 'di rnams bsnams zhes pa'i don to/ /thod pa khrag gis bkang ba zhes bya ba ni/ khrag gis bkang ba'i thod pa'o/ /mgo bo ni tshangs pa'i mgo bo'o/ /g.yon gyi lhag mar zhes bya ba ni sngar gyi bzhin du phyag g.yon gyi lhag ma rnams</text></item>
<item><p>123a.6</p><section></section><text>kyi phyag mtshan rnams bshad do/ /bcu gnyis kyis ni brgyan pa yin/ /zhes bya ba ni phyag mtshan bcu gnyis po bsnams pa 'dis phyag bcu gnyis brgyan par grags pa'i bcom ldan 'das sgom mo zhes bya ba'i don to/ /thod pa'i phreng ba'i mchod phyir thogs/ /brgya phyed</text></item>
<item><p>123a.7</p><section></section><text>par ni shes par bya/ /zhes bya ba ni/ brgya phyed pa'i mgo bo'i phreng ba 'phyang pa'o/ /mchod phyir thogs zhes pa ni mchod phyir thogs 'chang ba'o/ /bcom ldan 'das yum ni mdun du bzhugs zhes pa ni/ bcom ldan 'das ma mdun na bzhugs pa la gzigs zhes pa</text></item>
<item><p>123b.1</p><section></section><text>lhag ma'o/ /'khyud pa yis ni thod pa dag /gdug pa'i bdud kyi khrag bkang bsnams/ /zhes pa ni 'khyud pa'i phyag rgya g.yon pa na gdug pa'i khrag dang rgyu mas bkang ba'i thod pa bsnams pa'o/ /g.yas pas rtag tu sdigs mdzub dang / /ma rungs pa yi gri gug</text></item>
<item><p>123b.2</p><section></section><text>bsnams/ /zhes bya ba ni phyag g.yas pa na gdug pa can la bsdigs pa'i sdigs mdzub dang bcas pa'i rdo rje rtag par kun du bsnams pa'o/ /thod dum brgyan pa'i ske rags can/ /zhes bya ba ni thod pa dum bur byas pa'i ske rags kyis rked pa'i phyogs brgyan pa'o/ /gnyis</text></item>
<item><p>123b.3</p><section></section><text>ka kha sbyar tshul gyis bzhugs/ /zhes bya ba ni bcom ldan 'das dang / bcom ldan 'das ma'i sku snyoms par zhugs shing kha sbyar ba zhes bya ba'i don to/ /mkha' 'gro ma sogs zhes bya ba ni mkha' 'gro ma la sogs pa'o/ /bzhi po zhes bya ba ni bzhi po rnams so/ /kha T+wAM ga snod</text></item>
<item><p>123b.4</p><section></section><text>ces bya ba ni thams cad kyi g.yon na kha T+wAM ga dang bcas pa'i thod pa 'chang ba'o/ /mtshon cha rnams zhes bya ba ni de bzhin du g.yas na gri gug go/ /sku la spyan gsum phyag rgya lnga/ /sogs zhes bya ba ni sku la ji ltar rigs pas phyag rgya lnga 'chang ba'o/ /sogs pa'i sgras dpung rgyan</text></item>
<item><p>123b.5</p><section></section><text>la sogs pa yongs su gzung ngo / /skra grol bas ni rnam par brgyan/ /zhes bya ba ni skra grol bas mdzes pa'o/ /dpa' bo nyi shu rtsa bzhi ni/ /zhes bya ba ni dpa' bo nyi shu rtsa bzhi'o/ /phyag rgya lnga la sogs pas brgyan/ /zhes bya ba ni mgul rgyan la sogs pa'i phyag rgya lnga 'chang</text></item>
<item><p>123b.6</p><section></section><text>ba'o/ /sogs pa'i sgras dpung rgyan dang zhabs gdub la sogs pa gzung ngo / /phyag gnyis zhal gcig ces bya ba ni/ zhal gcig pa phyag gnyis pa'o/ /ral pa'i cod pan dar gyis bcings/ /zhes bya ba ni dang po'i mang po'i tshig go/ /rdo rje dril bus legs 'khyud cing / </text></item>
<item><p>123b.7</p><section></section><text>chags pa chen po rjes chags pas/ /zhes pa ni chags pa chen po ni lhan cig skyes pa'i dga' ba'o/ /de'i don du rjes su chags pa'o/ /chags pa chen pos de'i rjes su chags pa'i rgyu de'i phyir na 'khyud par bzhugs pa'i phyag gnyis na rdo rje dang dril bu bsnams pa</text></item>
<item><p>124a.1</p><section></section><text>yin no zhes dgongs pa'o/ /phyag rgya lnga la sogs pa ni spyi gtsug nor bu dang bcas pa'i phyag rgya lnga la sogs pa 'chang ba'o zhes bya ba'i don to/ /'og pag dag gis brgyan zhes bya ba ni rked pa'i cha la ste/ ska rags kyis brgyan pa'o/ /rnal 'byor snod dang</text></item>
<item><p>124a.2</p><section></section><text>bcas pas 'khyud/ /ces bya ba ni g.yon gyis thod pa bsnams pa'o/ /he ru ka dpal la sogs kun/ /zhes bya ba ni/ dpal he ru ka la sogs pa'o/ /kun zhes bya ba ni thams cad do/ /g.yas brkyang ba yi gnas pas bzhugs/ /zhes bya ba ni dang po'i mang po'i tshig go/ /</text></item>
<item><p>124a.3</p><section></section><text>dpal he ru ka'i khyad par gang zhe na gsungs pa/ mgur chu zhes pa la sogs pa'o/ /mchod phyir thogs dang thal ba ni/ /phyag rgya drug tu rab tu bshad/ /ces bya ba ni rim pa 'dis mchod phyir thogs dang thal ba ste/ gnyis po dang bcas pa'i mgur chu la sogs pa phyag</text></item>
<item><p>124a.4</p><section></section><text>rgya drug gis brgyan pa zhes bya ba'i don to/ /pha rol phyin drug rnam dag pas/ /phyag rgya drug gis brgyan pa yin/ /zhes bya ba ni pha rol tu phyin pa drug rnam par dag pa'i phyag rgya drug gis bcom ldan 'das kyi sku brgyan pa yin no zhes dgongs pa'o/ /sku gsung thugs kyi dbye ba yis/ /</text></item>
<item><p>124a.5</p><section></section><text>yi ge gsum gyi dngos grub kyi/ /zhes bya ba ni sku la sogs pa'i yi ge gsum gyi ngo bo ni de'i gzugs kyis bskyed pa'o/ /de las skyes pa'i ngo bo ni yi ge hUM gi rnam pa ste/ yi ge gsum gyi ngo bo'o/ /de bas na de'i phyir na bskyed pa zhes go bar bya'o/ /ngo bor bdag nyid bsgom bya zhing / /</text></item>
<item><p>124a.6</p><section></section><text>zhes bya ba ni dpal bde mchog gi ngo bor bdag nyid bsgom par bya'o/ /dngos grub 'dod pas gzhan mi bya/ /zhes bya ba ni sangs rgyas 'dod pa'i rnal 'byor pas dgos pa ci'i ched du dngos po gzhan dang gzhan sgom zhes che ba'i bdag nyid brjod do/ /phan yon gsungs pa de'i bsod</text></item>
<item><p>124a.7</p><section></section><text>nams zhes bya ba la sogs pa ste/ 'gyur ba ni 'gyur ba'o/ /de'i zhes bya ba ni bde mchog gi rnal 'byor pa'o/ /lce ni zhes bya ba ni mdor bstan pa'o/ /brgya stong zhes bya ba ni rgyas bshad de kha stong gis kyang zhes pa'i don to/ /brjod par bya zhes bya ba ni lhag ma'o/ /de'i bsod</text></item>
<item><p>124b.1</p><section></section><text>nams zhes bya ba ni de'i bsod nams so/ /sgrub pa'i zhes bya ba ni sgrub pa'o/ /yon tan rgya chen po zhes bya ba ni yon tan rgya chen por ro/ /khwa gdong la sogs rnam pa bzhi/ /zhes bya ba ni khwa gdong ma la sogs pa bzhi'o/ /thams cad kyang ni sgo skyong ste/ /zhes bya ba ni 'di</text></item>
<item><p>124b.2</p><section></section><text>dag thams cad sgo bzhi ka na bzhugs pa'o zhes bya ba'i don to/ /gshin rje brtan sogs zhes bya ba ni gshin rje brtan ma la sogs pa bzhi'o/ /mtshams bzhir zhes bya ba ni mtshams bzhi rnams so/ /de'i zhabs gnyis zhes bya ba ni g.yas brkyang bas so/ /gzugs</text></item>
<item><p>124b.3</p><section></section><text>gnyis ldan zhing yid 'phrog ma/ /zhes pa ni gshin rje brtan ma la sogs pa'i lha mo bzhi so so'i yid 'phrog pa'i gzugs gnyis gnyis so zhes pa'i don to/ /mkha' 'gro ma bskyed ji bzhin du/ /zhes pa ni mkha' 'gro ma la sogs pa'i mdog ji lta bar gnas pa zhes pa lhag</text></item>
<item><p>124b.4</p><section></section><text>ma'o/ /khwa gdong la sogs dbye ba nyid/ /ces bya ba ni de bzhin du khwa gdong ma la sogs pa'i sku'i bye brag kyang so sor gnas zhes pa'i don to/ /de ltar zhes bya ba la sogs pa ni mjug bsdu ba'o/ /ma lus 'khor lor gnas zhes bya ba ni ma lus par 'khor lo la gnas pa</text></item>
<item><p>124b.5</p><section></section><text>rnams so/ /mdog dbye'i cho ga'i rim bzhin no/ /zhes pa ni dang po'i don te/ 'di ni mtshon pa ste/ phyag gnyis kyang rig par bya'o/ /'di ni nges par bstan pa drug pa'o// //de nas go cha gnyis po ni/ /zhes bya ba la sogs pa ni/ bcom ldan 'das dang bcom ldan 'das</text></item>
<item><p>124b.6</p><section></section><text>ma'i go cha'i sngags drug tshan gnyis so/ /ji ltar zhe na/ gsungs pa/ rgyud du sbas pa nges bshad bya/ /zhes bya ba ni drug pa gnyis po des nges par brgyan pa ni rgyas pa'i rgyud du sbas pa ste/ gang gis de'i nges par gyur pa'i rgyud der sbas pa rgyud 'dir gsal bar bstan par bya</text></item>
<item><p>124b.7</p><section></section><text>ba'i don to/ /yan lag ces bya ba ni chos kyi brda ste/ yan lag thams cad do/ /sbyar zhes bya ba ni oM ha la sogs pas snying ga la sogs pa rnams su sbyar bar bya'o zhes dgongs so/ /dang po rdo rje sems dpa' ste/ /zhes bya ba ni snying gar rdo rje sems dpa' dngos su 'am</text></item>
<item><p>125a.1</p><section></section><text>lhag par mos pas blta bar bya'o zhes dgongs so/ /de ltar rnam par snang mdzad la sogs pa dang / rdo rje phag mo la sogs pa rjes thogs su yongs su bsam par rig par bya'o/ /yan lag ni zhes bya ba ni yan lag thams cad do/ /dpa' bo gnyis</text></item>
<item><p>125a.2</p><section></section><text>med rnal 'byor ma/ /zhes bya ba ni dpa' bo dang lhan cig gnyis su med pa'i ye shes kyi rnal 'byor gyis snyoms par 'jug pa'o/ /de gang la yod pa de la dpa' bo gnyis su med pa'i rnal 'byor ma zhes dgongs pa'o/ /'di ni nges par bstan pa bdun pa'o// //de nas zhes bya ba</text></item>
<item><p>125a.3</p><section></section><text>la sogs pa la go cha gnyis zhes pa ni bstan ma thag pa yis so/ /dam tshig ces bya ba ni dpal bde mchog bdag nyid rang gi sku'i gnas ji lta bar go ba go zhes pa lhag ma'o/ /ye shes 'khor lo rnam bsgoms nas/ /zhes bya ba ni snying ga'i sa bon gyi 'od zer rnams kyis ye shes</text></item>
<item><p>125a.4</p><section></section><text>kyi 'khor lo spyan drangs te/ mdun du bsgom pa'o/ /gzhug bya zhes bya ba ni gzhug par bya'o/ /myur ba zhes bya ba ni mchod yon dang zhabs bsil la mi ltos pa'o/ /sngags dang phyag rgya zhes bya ba ni 'og nas 'chad par 'gyur ba'i sngags dang phyag rgya gnyis so/ /sbyor ba</text></item>
<item><p>125a.5</p><section></section><text>zhes bya ba ni rnal 'byor pas so/ /rkang pa mnan pa zhes bya ba ni rkang pa g.yon pas g.yas pa mnan pa'o/ /steng du blta zhes bya ba ni g.yon ngos kyis gyen du blta ba'o/ /steng du zhes bya ba la sogs pa ni kha nas pheM gyi sgra bsgrags la zhes bya ba ni yi ge pheM gyi sngags brjod pa'o/ /</text></item>
<item><p>125a.6</p><section></section><text>phyogs bcu'i 'jig rten khams gnas pa'i/ /dpa' bo rnal 'byor ma rnams dgug /ces pa ni sngags 'dis phyogs bcu'i 'jig rten gyi khams na bzhugs pa'i dpa' bo dang rnal 'byor ma rnams spyan drangs par 'gyur ro zhes pa'i don to/ /sngags kyis yang dag bskul ba dang / /</text></item>
<item><p>125a.7</p><section></section><text>zhes pa ni sngags 'di nyid kyis ye shes kyi 'khor lo bskul bar bya'o/ /skad cig de la spyan drang bya/ /zhes pa ni 'chad par 'gyur ba'i phyag rgyas skad cig gis spyan drang ngo zhes pa'i don to/ /bya zhes bya ba la sogs pa ste/ de ni zhes bya ba ni phyag rgya'o/ /dpral ba'i phyogs kyi dbus</text></item>
<item><p>125b.1</p><section></section><text>zhes pa ni dpral ba'i dkyil du'o/ /gcu zhing gcu zhing bskor ba zhes bya ba ni bsgyur zhing bsgyur zhing bskor ba'o/ /da ni snyoms par 'jug pa bstan pa ni/ sngags pas dpa' bo rnal 'byor ma byin brlab ces pa la sogs pa ste/ byin gyis brlab ces bya ba ni sngags sngon du 'gro</text></item>
<item><p>125b.2</p><section></section><text>bas so/ /dpa' bo rnal 'byor ma zhes bya ba ni dpral ba'i dkyil du'o/ /lha dang lha mo gnyis med ces bya ba ni snyoms par zhugs pa'i rgyu mtshan no/ /sna rtse zhes bya ba ni pad+ma'i sna rtser ro/ /mtshan gyi lte bar zhes bya ba ni rdo rje'i lte bar ro/ /sngags kyi tshogs dang bcas pas byin gyis brlab ces bya ba ni</text></item>
<item><p>125b.3</p><section></section><text>bcom ldan 'das dang bcom ldan 'das ma'i snying po dang nye ba'i snying po'i sngags brjod pa sngon du 'gro bas bcom ldan 'das kyis bcom ldan 'das ma'i lte ba la sogs pa rnams byin gyis brlab par bya'o zhes pa'i don to/ /rnal 'byor sangs rgyas mkha' 'gro ma/ /zhes pa ni rdo rje</text></item>
<item><p>125b.4</p><section></section><text>phag mo'o/ /lce zhes bya ba ni lce'o/ /a wa d+hU tI gnyis kyis zhes bya ba ni bcom ldan 'das kyi snying po dang nye ba'i snying po'i sngags rnams kyis so/ /dpa' byin brlab ces bya ba ni bcom ldan 'das kyis lte ba la sogs pa rnams su'o/ /rnal 'byor ma dang dpa' bo gnyis med yin/ /zhes</text></item>
<item><p>125b.5</p><section></section><text>bya ba ni/ 'di thams cad byas nas dpa' bo dang bcas pa'i rnal 'byor ma snyoms par 'jug pa bsgom mo zhes pa'i don to/ /snyoms par zhugs pa'i dgos pa gsungs pa/ /dga' ba zhes bya ba la sogs pa ste/ dpa' bo zhes pa ni dpa' bo lta bu'o/ /rnal 'byor ma zhes bya ba ni rnal</text></item>
<item><p>125b.6</p><section></section><text>'byor ma lta bu'o/ /rab tu dga' ba'i ched du thabs dang shes rab gnyis med ces dgongs pa'o/ /ma lus nyid ces bya ba ni thams cad nyid do/ /'di gsungs pa yang zhes bya ba'i don to/ /de nyid gsungs pa bde ba'i zhes bya ba la sogs pa gsungs te/ bde zhes bya ba ni rab tu dga' ba'i</text></item>
<item><p>125b.7</p><section></section><text>dga' ba de'o/ /thabs zhes bya ba ni bskyod pa'i mtshan nyid kyis bya ba'o/ /kun rig ces bya ba ni kun rdzob byang chub kyi sems longs spyod rdzogs pa'i sku'i bdag nyid de/ lhan cig skyes pa spyis gsum char yang lhan cig skyes pa'i rang gi ngo bo'o zhes bya ba'i don to/ /lhan cig skyes pa'i</text></item>
<item><p>126a.1</p><section></section><text>che ba'i bdag nyid gsungs pa/ sa stengs zhes bya ba la sogs pa gsungs te/ sa stengs nam mkha' ste gzugs dang gzugs med do/ /gzugs gcig ces bya ba ni gcig gi rang gi ngo bo'o/ /skad cig gis zhes pa ni lhan cig skyes pa'o/ /lhan</text></item>
<item><p>126a.2</p><section></section><text>cig skyes pa'i dga' ba'i stobs kyis sa stengs la sogs pa bde mchog gi rang bzhin du 'gyur ro zhes bya ba'i don to/ /sgom pa bdag gis bshad pa'i zhes bya ba ni sngags dang phyag rgya gnyis kyis ye shes kyi dkyil 'khor spyan drangs te sgom par bshad pa nyid do/ /bsdu ba zhes pa ni</text></item>
<item><p>126a.3</p><section></section><text>spyan drangs pa'i ye shes kyi 'khor lo bdag nyid la gzhug par bya'o/ /de gnyis bshad pa zhes bya ba ni rgyas pa'i rgyud du cho ga ji ltar bstan pa ste/ de ni bstan zhes bya ba ni lhag ma'o/ /bsdu ba nyid gsungs pa g.yon zhes pa la sogs pa ste/ bskor ba zhes bya ba ni bskor ba'o/ /</text></item>
<item><p>126a.4</p><section></section><text>mkha' 'gro ma yi bde ba de/ /zhes bya ba ni/ rnal 'byor ma rnams sngags dang phyag rgyas mnyes par bya'o/ /oM yo ga shud+d+haHsarba d+harmA yo ga shud+d+hau\u0f85haM/ zhes pa'i sngags brjod pa sngon du 'gro ba'i phyag rgya 'dis ye shes kyi 'khor lo dam tshig gi 'khor lo la gzhug par bya zhes bya bar</text></item>
<item><p>126a.5</p><section></section><text>dgongs pa'o/ /'di ni nges par bstan pa brgyad pa'o// //de nas zhes bya ba la sogs pa la/ sprul par zhes pa ni/ spro ba dang bsdu bas 'gro ba'i don byed pa'i ched du lha'i sku'i bdag nyid ni sprul pa'i sku'i rang bzhin no/ /shes bya zhes bya ba ni lhag ma'o zhes bya ba dang / longs spyod</text></item>
<item><p>126a.6</p><section></section><text>rdzogs par 'dod pa nyon/ /zhes pa ni de nas 'og nas longs spyod rdzogs pa'i sku 'chad par 'gyur ba'i rim pa 'dis mnyes par bya ba nyon zhes par sbyar ro/ /theg pa chen po zhes bya ba ni theg pa ni der 'gro bas na theg pa'o/ /chen po yang yin la theg pa yang yin pas na theg pa chen po'o/ /</text></item>
<item><p>126a.7</p><section></section><text>phyag rgya zhes bya ba ni dpal bde mchog gi sku'o/ /rnal 'byor ma yi grub ster bshad/ /ces bya ba ni de bzhin du de lta bu'i skus rnal 'byor pa la sogs pa la gzhal yas khang du bzhugs te/ chos bstan pa'i sgo nas dngos grub ster zhes bya ba'i don to/ /de nyid kyis na chos la</text></item>
<item><p>126b.1</p><section></section><text>longs spyod pa'i sgo nas gzhal yas khang na gnas pa'i lha rnams kyis longs spyod bzhin pa nyid kyi phyir longs spyod rdzogs pa'i sku zhes brjod do/ /phyag rgya chen po zhes bya ba ni lha'i sku phyag rgya chen po'o/ /mchog gzhan med ni gzhan mchog tu gyur ba med do/ /ci'i phyir zhe na/ gsungs</text></item>
<item><p>126b.2</p><section></section><text>pa/ rnal 'byor kun las mchog yin te/ /zhes bya ba ni gang gi phyir rnal 'byor kun gyi nang nas mchog gi rnal 'byor yin pa de'i phyir zhes bya ba'i don to/ /'di slar ji lta bu zhe na/ gsungs pa/ he ru ka dpal rgyal po che/ /rnal 'byor kun bdag dbang phyug yin/ /zhes pa ni</text></item>
<item><p>126b.3</p><section></section><text>thams cad go sla'o/ /kun las 'di ni dang po'i don gyi gnyis pa'o/ /nam mkha' dang mnyam las bsdus pa/ /zhes pa ni/ mchog de nyid nam mkha' dang mnyam pa'i ming can gyi rgyud las ston zhes pa'i don to/ /kun mkhyen ye shes de'i rang bzhin/ /zhes bya ba ni/ kun</text></item>
<item><p>126b.4</p><section></section><text>mkhyen yang dag par rdzogs pa'i sangs rgyas kyi ye shes bde ba chen por bstan pa de'i rang bzhin 'di yin no zhes dgongs pa'o/ /he ru ka dpal dpa' bo mchog /ces pa ni go sla'o/ /tshigs su bcad pa 'di'i nang du tshogs kyi ston mo'ang bstan to/ /'di nyid kyi rnal 'byor gyis rnal</text></item>
<item><p>126b.5</p><section></section><text>'byor pa sems mtshungs pa rnams kyis lhan cig par zhi ba'i btung ba la sogs pa'i cho gas 'jig rten dang 'jig rten las 'das pa'i dngos grub sgrub pa'i phyir zhes bya ba'i don to/ /pu la sogs pa yang dag sbyar/ /zhes pa ni/ pul+lI ra ma la ya la sogs pa blos dmigs</text></item>
<item><p>126b.6</p><section></section><text>par bya'o/ /yul dang yul du rnam par gnas/ /zhes bya ba ni de dang de rnams kyi yul na gnas pa'i rab tu gtum mo la sogs pa'i lha mo'i tshogs so/ /he ru ka dpal bdag nyid ces pa ni/ /he ru ka'i bdag nyid kyi ngo bor bsgom zhes go bar bya'o/ /ji ltar bsgom par</text></item>
<item><p>126b.7</p><section></section><text>bya zhe na/ gsungs pa bdag nyid dgod/ yi ge nyi shu rtsa bzhi ni/ /zhes pa ni/ pu la sogs pa'i yi ge nyi shu rtsa bzhi mgo la sogs pa rnams su dgod cing / der son pa'i rtsa rnams ni rab tu gtum mo la sogs pa'i gzugs kyi dngos por bsgom mo zhes dgongs pa'o/ /</text></item>
<item><p>127a.1</p><section></section><text>mjug bsdu ba gsungs pa/ longs spyod rdzogs par zhes bya ba la sogs pa ni rim pa 'dis na longs spyod rdzogs pa'i sku'o/ /bstan zhes pa ni bshad pa'o/ /rnal 'byor che la gnas pa yin/ /zhes pa ni/ rnal 'byor chen po'i ting nge 'dzin gyi dbang du bya</text></item>
<item><p>127a.2</p><section></section><text>ste rnam par gzhag go zhes bya ba'i don to/ /rab tu 'jug pa zhes bya ba ni rim pa 'dis dpal he ru ka bskyed do zhes bya ba'o/ /shes par bya zhes pa ni go bar bya ba'o/ /ldog pa'ang ji ltar bstan pa ni/ /zhes pa ni ji ltar de'i ldog pa ni 'gog pa ste/ chos kyi sku bsgom par brjod</text></item>
<item><p>127a.3</p><section></section><text>cing zhes pa'i don to/ /shrI ni gnyis med ye shes te/ /zhes bya ba la sogs pa ni go sla'o/ /de ni rang bzhin stong pa ste/ /zhes bya ba ni phyag dang zhabs la sogs pa de'i rang bzhin ni gzung ba dang 'dzin pa'i rnam pas stong pa rang bzhin med pa don dam pa bde ba chen po'i rang bzhin yin</text></item>
<item><p>127a.4</p><section></section><text>pa'i phyir de yang bde ba chen po'o/ /kun du 'gro zhing zhes pa ni 'gro ba thams cad la khyab pa'o/ /mi shigs pa zhes bya ba ni gzung ba la sogs pa'i rnam par rtog pas gzhom du med pa'o/ /sgom byed pa zhes pa ni go sla'o/ /byang chub phyogs ni sum cu bdun/ /der ni nges par</text></item>
<item><p>127a.5</p><section></section><text>bsgom par bya/ /zhes bya ba ni gang zhig byang chub kyi chos sum cu rtsa bdun dang lhan cig tu bsgom pa ste/ de las 'byung bar 'gyur ro zhes pa'i don to/ /'di ni nges par bstan pa dgu pa'o// //de nas zhes bya ba la sogs pa ni/ bsgoms pas skyo zhing dub gyur na/ /zhes</text></item>
<item><p>127a.6</p><section></section><text>bya ba ni gang zhig bsgoms pas skyo zhing ldang bar 'dod par gyur na bdag nyid la dkyil 'khor pa'i lha rnams bsdus te ldang bar bya'o zhes pa'i don to/ /langs nas ci bya zhe na gsungs pa/ spyod tshul zhes bya ba la sogs pa spyod tshul khyad par gyis zhes bya ba ni mnyam par ma</text></item>
<item><p>127a.7</p><section></section><text>bzhag pa'i spyod pa'o/ /sbyor dang bral bar mi bya zhes pa ni dpal bde mchog gi nga rgyal dang yongs su mi 'bral ba'o/ /'di yin zhes bya ba ni 'dis so/ /spyod pa'i rnal 'byor zhes pa ni/ mnyam par ma bzhag pa'i spyod ba dang ldan pas so/ /da ni gtor ma'i cho ga gsungs</text></item>
<item><p>127b.1</p><section></section><text>pa/ ji skad ces bya ba la sogs pa ste/ ji skad ces bya ba ni phyin ci ma log pa'o/ /sngar bshad pa'i bsam gtan zhes pa ni sngags dang phyag rgyas sngar bstan pa'i 'khor lo mdun du spyan drangs te bsgom par bya'o/ /cho ga zhes bya ba ni rdo rje thal mo'i cho ga'o/ /rgyas byas la zhes bya ba</text></item>
<item><p>127b.2</p><section></section><text>ni sha dang chang la sogs pa ches mang ba'o/ /sbyin par bya zhes pa ni bdud rtsi myang ba'i cho ga rdzogs par bya ste sbyin par bya'o/ /las la zhes pa ni zhi ba la sogs pa'i las kyi don du'o/ /khyad par du zhes pa ni g.yas dang g.yon du bskor ba'i khyad par gyis so/ /mar ngo'i zhes bya ba la</text></item>
<item><p>127b.3</p><section></section><text>sogs pa ni go sla'o/ /ston mo bya ba'i 'khor lo spyan drangs pa gsungs pa/ rkang pa mnan pa zhes bya ba la sogs pa sngar bshad pa nyid do/ /de nyid gsal bar bya ba'i phyir gsungs pa/ sngar bshad ces bya ba la sogs pa la/ sngar bshad sngags dang rgya sbyar ba/ /zhes pa la rgya ni</text></item>
<item><p>127b.4</p><section></section><text>dra ba'i phyag rgya'o/ /sogs pa'i sgras rkang pa mnan pa sngon du 'gro bas steng du blta'o/ /sngags zhes pa ni yi ge pheM ngo / /sbyar zhes pa ni phyag rgya la sogs pa 'di rnams dang sbyar bar bya ste/ dkyil 'khor spyan drangs zhes pa ni lhag ma'o/ /cho ga bzhin du yang dag bsrung / /zhes pa</text></item>
<item><p>127b.5</p><section></section><text>ni bdag nyid cho ga ji lta bar dpal bde mchog gi skur rnam par bsgom zhing go cha gnyis kyis go bgo zhes pa'i don to/ /sngags gsungs pa oM zhes bya ba la sogs pa ste/ de ltar zhes pa ni sngags 'di'o/ /dam tshig sogs rdzas zhes pa ni/ gnas pas mngon bzla zhes</text></item>
<item><p>127b.6</p><section></section><text>gzhan dang sbyar ro/ /dam tshig gi rdzas ni go ku da ha na la sogs pa'o/ /sogs pa'i sgras bza' ba dang tshod ma la sogs pa go bar bya'o/ /legs gnas zhes bya ba ni bdud rtsi myang ba'i cho gas legs par 'dus byas shing gzhag pa'o/ /gyen kha phye zhes pa ni gyen kha dbye</text></item>
<item><p>127b.7</p><section></section><text>ba'o/ /dpa' bo rnal 'byor ma zhes pa ni dpa' bo shes rab dang bcas pa dang / mkha' 'gro ma la sogs pa nas gshin rje 'joms ma la thug gi bar du rnal 'byor ma rnams la dbul zhes pa lhag ma'o/ /khaN+Da ka pA la la sogs pa ni dpa' bo yin no/ /'di rnams la yang</text></item>
<item><p>128a.1</p><section></section><text>oM ka ra ka ra zhes pa la sogs pa'i sngags lan cig brjod de dbul bar bya'o/ /oM kha kha khA hi khA hi zhes pa la sogs pa'i sngags 'dis lan gnyis brjod pas phyogs skyong rnams la sbyin par bya zhes dgongs so/ /lha'i rnal 'byor dang ldan pas gtor</text></item>
<item><p>128a.2</p><section></section><text>ma dbul zhes bstan pa'i phyir gsungs so/ /dpa' bo zhes bya ba la sogs pa la dpa' bo ni bcom ldan 'das so/ /de kho na nyid kyi yid kyis 'gro ba skyob pas na sngags so/ /sogs pa'i sgras rdo rje phag mo la sogs pa'i lha kun gzung ste/ de rnams kyi 'khor lo ni gzhal</text></item>
<item><p>128a.3</p><section></section><text>yas khang ngo / /dur khrod la sogs kyis kyang brgyan/ /zhes pa ni dur khrod brgyad la sogs pa dang ldan pa'o/ /sogs pa'i sgras phyi rol gyi rdo rje ra ba'ang rig par bya'o/ /lho phyogs kha bltas zhes pa ni nye bar mtshon pa tsam gyis gcer bu skra grol zhes pa yang go bar bya'o/ /</text></item>
<item><p>128a.4</p><section></section><text>gnas ni mthon por zhes pa ni dur khrod dam ri'am gnas mthon por ro'i steng du nye bar 'dug pa'o/ /mchod ces pa ni sgom pa'o/ /bsgoms nas ci zhig bya zhe na/ gsungs pa dbul bar bya zhes bya ba la sogs la/ dbul zhes pa ni zhu ba'i rdzas la sogs pa lha rnams la nye bar</text></item>
<item><p>128a.5</p><section></section><text>dbul bar bya'o/ /bdag gis nus pas zhes pa ni ji lta bur nus pa ni 'byor pa dang rjes su mthun pa zhes dgongs pa'o/ /rim pa mtshon pa ji lta bar/ /zhes pa ni 'du bya ba'i ched du sgom pa'i rim pa las mi 'da' bar bsgoms la zhes pa'i don to/ /da ni tshogs kyi ston</text></item>
<item><p>128a.6</p><section></section><text>mo gsungs pa/ dgun zla 'bring po la sogs pa'i zhes pa ste/ mchod ces pa ni rnal 'byor ma spyan drangs te/ yo byad las mchod pa'o/ /bde ba thams cad dbul bar bya/ /zhes pa ni bza' ba dang tshod ma la sogs pa yod pa kun bsgrub par bya'o/ /skye bo dam pa kun</text></item>
<item><p>128a.7</p><section></section><text>'dus la/ /zhes pa ni tshogs kyi dkyil 'khor du'o/ /der ni zhes bya ba ni tshogs kyi dkyil 'khor du'o/ /lhag ma snod du zhes pa ni zhu ba'i rdzas chang dang / lhan cig tu snod gnyis su son pa bza' ba dang tshod ma la sogs pa gzhag par bya zhes pa ni bdud rtsi myang ba'i</text></item>
<item><p>128b.1</p><section></section><text>tshogs rdzogs pa'o/ /phan yon gsungs pa/ de'i zhes bya ba la sogs pa ste/ mchod ces pa ni rab po/ /'di ni nges par bstan pa bcu pa'o// //de nas zhes bya ba la sogs pa la pha rol phyin drug ces pa ni mgo rgyan la sogs pa rgyan drug go/ /dang por zhes pa ni dang por</text></item>
<item><p>128b.2</p><section></section><text>grub pa'o/ /pha rol phyin pa zhes pa ni pha rol tu phyin pa'i rang bzhin zhes bya ba'i don to/ /byang chub phyogs zhes bya ba la sogs pa la/ byang chub phyogs ni sum cu bdun/ /zhes pa ni/ che mchog lha yi bdag nyid can/ /zhes pa'i tshig 'di dang sbyar ro/ /che mchog ces pa ni</text></item>
<item><p>128b.3</p><section></section><text>yang dag pa'i ting nge 'dzin no/ /lha'i bdag nyid ces pa ni gang du dpal he ru ka la sogs pa'i lha'i sku ste/ yang dag pa'i ting nge 'dzin dang lhan cig tu byang chub kyi phyogs kyi chos sum cu rtsa bdun gyi rang bzhin zhes dgongs pa'o/ /gnas sogs sa ni bcu po rnams/ /zhes</text></item>
<item><p>128b.4</p><section></section><text>pa ni sgrub pa po 'dis gnas la sogs pa dang pul+lI ra ma la ya la sogs pa der rab tu dga' ba la sogs pas bcu'i rang bzhin zhes 'dis kun du go bar bya'o/ /'dir rgyan la sogs pa thams cad pha rol tu phyin pa la sogs pa'i ngo bor bsgom zhing rnam par dag par bsam</text></item>
<item><p>128b.5</p><section></section><text>par bya zhes pa'o/ /ji ltar 'di bsgoms pas gzhan bya bar nus sam zhe na/ gsungs pa/ dngos po gang dang gang dag gis/ /zhes bya ba la sogs pa ste/ dngos po zhes bya ba ni pha rol tu phyin pa la sogs pa'o/ /de'i rang bzhin zhes bya ba ni pha rol tu phyin pa la sogs pa'i</text></item>
<item><p>128b.6</p><section></section><text>rang bzhin no/ /sna tshogs gzugs can nor bu 'dra/ /zhes pa ni/ ji ltar shel rdo ras dang nye bar sngon po dang ser po la sogs pa'i dngos po bzhin du sngon po dang ser po la sogs par 'di la snang bar 'gyur ro/ /de bzhin du 'dir yang yid las snang bar 'gyur ro zhes pa'i</text></item>
<item><p>128b.7</p><section></section><text>don to/ /mjug bsdu ba la sogs pa gsungs pa/ de ltar zhes bya ba la sogs pa ste/ de ltar rim pa 'dis so/ /ji lta ji ltar gnas zhes pa ni/ gang dang gang pha rol tu phyin pa la sogs pa la 'jug par 'gyur ro/ /'jigs bcas pa'am 'jigs med pa/ /zhes pa ni</text></item>
<item><p>129a.1</p><section></section><text>gnas zhes pa lhag ma'o/ /bsam gtan zhes pa ni pha rol tu phyin pa la sogs pa nas/ sangs rgyas la thug par bsam gtan bya ba'o/ /sgom pa bdag gis zhes pa ni sangs rgyas nyid tshun chad du bsgom pa'o/ /las rnams thams cad rab sgrub byed/ /ces</text></item>
<item><p>129a.2</p><section></section><text>pa ni/ rang dang gzhan dag gis de'i yid la gang cung zad ci 'dod pa de thams cad sgrub par byed ces pa'i don to/ /de nyid gsungs pa tshe 'di nyid la zhes bya ba la sogs pa'i tshe 'di zhes pa ni skye ba 'di la'o/ /spyod dang grol ba'i 'bras rab stsol/ /zhes pa ni sangs rgyas sam byang chub</text></item>
<item><p>129a.3</p><section></section><text>sems dpa' rang dang gzhan gyis mngon par 'dod pa'i 'bras bu stsol bar nus pa rab tu thob ces sngar bshad pa dang sbyar ro/ /bsgom pa zhes bya ba la sogs pa la/ gang yang zhes pa ni cung zad kyang ngo / /log pa'i shes pa zhes pa ni mi shes pa'i rgyur gyur pa'o/ /shes pa can zhes bya ba</text></item>
<item><p>129a.4</p><section></section><text>ni yongs su shes pa don du gnyer bar ro/ /gang gis zhes pa la sogs pa la/ de zhes pa ni de'o/ /skye ba bye ba stong phrag tu/ /zhes pa ni skye ba stong phrag bye bar yang ngo / /bdag gi ye shes kyis bskul ba/ /zhes pa ni yongs su shes pa de'i don bdag gis gnas par bya'o/ /skye ba stong</text></item>
<item><p>129a.5</p><section></section><text>phrag bye bar myur du'i sgras brjod par bya ba nyid du sgrub pa pos shes par bya'o/ /de ni de nyid kyis gsal bar byas pa zhes pa'i don to/ /rnal 'byor spyod tshul gnas pa yin/ /zhes pa ni gsum la ni sgom bzhin pa yang glen pa la sogs pa'i spyod yul du mi 'gyur bar gsungs</text></item>
<item><p>129a.6</p><section></section><text>pa/ lkugs shing glen pa zhes bya ba la sogs pa ste/ thabs ngan ldan zhes pa ni thabs dang bral ba'o/ /byis pa'i shes pa'i shes pa can ni byis pa'i skye bo nyid kyi shes pa'o/ /shes pa zhes pa ni yongs su shes pa don du gnyer nas so/ /sems can yongs su ma smin dang / /</text></item>
<item><p>129a.7</p><section></section><text>zhes pa ni dang po'i don gyi drug pa'o/ /nga rgyal la sogs bdun sems ldan/ /zhes pa ni/ nga rgyal las kyang nga rgyal zhes bya ba la sogs pa'o/ /he ru ka dpal yang dag 'jug /ces pa ni/ dpal he ru ka'i rang gi ngo bo'o/ /slob dpon bdag nyid chen po yis/ /</text></item>
<item><p>129b.1</p><section></section><text>zhes pa ni bla ma shin tu chen po'i zhal snga nas rig par bya zhes go bar bya'o/ /phan yon gsungs pa kun spyod ces pa la sogs pa ste/ kun spyod cho ga zhes pa ni kun du spyod pa'i cho ga'o/ /cho ga'i bya ba bsten par bya/ /zhes pa ni cho ga ji lta bar bsten pa'o/ /de yang zhes pa ni de</text></item>
<item><p>129b.2</p><section></section><text>yang ngo / /kun mkhyen zhes pa ni thams cad mkhyen pa'i che ba'i bdag de thob pa zhes pa lhag ma'o/ /srid pa gsum po ma lus na/ /zhes pa ni 'dir yang blta bar bya'o/ /mthong ba zhes bya ba la sogs pa ni 'dir thams cad du gsum pa'i don gyi dang po'o/ /des bcom ldan</text></item>
<item><p>129b.3</p><section></section><text>'das mthong zhes pa'i don to/ /lha rnams bzlog ste dgod pa dang / /zhes pa ni mthar 'gyur ba'i brtson 'grus chen po mngon par brjod pa rgyas pa'i rgyud du dang por bstan pa'o/ /sngags kyi dbye ba bzlog pa dang / /zhes pa ni hA swA zhes pa la sogs pa phyin ci log gi sngags</text></item>
<item><p>129b.4</p><section></section><text>brjod do/ /bsgom pa gsang ba bzlog pa zhes pa ni bsgom pa'i rim pa shin tu dkrugs nas mngon par brjod pa'o/ /snying po thams cad sgrub pa yin/ /zhes pa ni 'di thams cad kun gyi snying po dpal bde mchog rab tu sgrub par byed pa yin no zhes pa'i don to/ /rgyud rnams</text></item>
<item><p>129b.5</p><section></section><text>kun gyi spyi yi ni/ /zhes pa ni bcom ldan 'das 'di gong na med pa'i ngo bo yin pa'i phyir rgyud gzhan thams cad kyi thun mong ngo / /sems ni yongs su smin pa dag /ces pa ni sems yongs su smin pa de yang rim gyis mthar sangs rgyas zhes pa ste/ de rnams kyi yang thun mong ba'o/ /'dir</text></item>
<item><p>129b.6</p><section></section><text>ni sbyor sogs sngags rnams kyi/ /dam tshig de ltar bstan pa yin/ /zhes pa ni bsgom bzhin pa nyid kyis rnal 'byor dang shin tu rnal 'byor la sogs pa'i ting nge 'dzin nang du chud pa'i phyir de rnams kyi rang gi ngo bo bstan no zhes pa'i don to/ /'dir bsod nams dang mi ldan pa'i spyod</text></item>
<item><p>129b.7</p><section></section><text>yul du mi 'gyur bar gsungs pa/ gsungs pa zhes bya ba la sogs pa ste/ de bzhin gshegs pa'i dbugs dbyung zhes pa ni de bzhin gshegs pa nyid ni de bzhin gshegs pa ste/ de rnams kyis dbugs dbyung ba de'i phyir dbugs 'byung ba'i rgyu mtshan du zhes pa'i don</text></item>
<item><p>130a.1</p><section></section><text>to/ /ci ste bsod nams dang ldan pa nyid kyi yul yin na/ 'o na bsod nams dang bral ba'i ji ltar thabs su 'gyur zhes te/ de bzhin gshegs pa rnams thugs kyi bde bas bzhugs pa'o/ /de'i rjes las rdo rje de bzhin gshegs pa'i dbugs dbyung</text></item>
<item><p>130a.2</p><section></section><text>ba'i rgyur bcom ldan 'das kyis gsungs so/ /ji ltar gsungs she na/ gsungs pa/ dag pa'i lus zhes pa la sogs pa ste go sla'o/ /'di ni nges par bstan pa bcu gcig pa'o// //de nas bsrung min zhes pa la sogs pa gsungs te/ sbyin sreg med ces pa yan chad go</text></item>
<item><p>130a.3</p><section></section><text>sla'o/ /gal te bsrung bar bya ba la sogs pa nye bar mkho ba ma yin na/ 'o na ci bsgom par bya zhe na/ gsungs pa/ mdor na zhes bya ba la sogs pa ste/ mdor bsdus pa'o/ /bsrung min zhes bya ba la sogs pas kun bsdus so/ /sems 'dus tshul can yin zhes pa ste/ </text></item>
<item><p>130a.4</p><section></section><text>sems ni bde ba chen po'i rang bzhin gnyis su med pa'i byang chub kyi sems so/ /de nyid 'dus pa ni tshogs pa ste/ chos thams cad ro gcig pa'i ngo bo yin pa'i phyir ro/ /de'i ngo bo ni bcom ldan 'das zhes pa lhag ma'o/ /gzung bya zhes bya ba la sogs pa la/ de la bcom</text></item>
<item><p>130a.5</p><section></section><text>ldan 'das ni gzung bya'o/ /rnam shes ye shes ni zhes pa ni/ rnam par rtog pa dang bcas pa dang / rnam par rtog pa med pa gnyis so/ /bla mas bstan la zhes pa ni bla mas bstan pa las slob mas mchog nyid do/ /phyi rol gyi ni zhes pa la sogs pa la/ lam zhes pa ni</text></item>
<item><p>130a.6</p><section></section><text>nyan thos pa la sogs pa'i'o/ /phyi rol gyi ni bstan bcos pa/ /lam de shin tu ring ba yin/ /zhes pa ni phyi rol gyi bstan bcos kyi rig pa yang ring bar 'gyur zhes pa'i don to/ /da ni ston pa'i rang gi ngo bo gsungs pa/ thabs kyis zhes bya ba la sogs pa ste/ thabs zhes pa ni</text></item>
<item><p>130a.7</p><section></section><text>bsnyen bkur gyi thabs kyis so/ /rnal 'byor pa rnams zhes pa ni rnal 'byor pa'o/ /bla ma'i bsnyen bkur la brtson pa zhes pa ni bla ma la bsnyen bkur mchog tu byed pa'o/ /ston pa'i mtshan nyid bstan pa dang / zhes pa ni bla ma'i spyan sngar gzhung gi sgo nas 'khyud don mi rigs</text></item>
<item><p>130b.1</p><section></section><text>pa'o/ /dpa' bos de nyid bstan pa yin/ /zhes pa ni dpa' bo bde mchog 'khor lo bdag nyid kyis 'di rab tu ston par 'gyur ro zhes pa'o/ /ji ltar ston zhe na/ skad cig ces pa la sogs pa ste/ skad cig rnam pa'i rnal 'byor bdag /ces pa ni/ phyag mtshan la</text></item>
<item><p>130b.2</p><section></section><text>sogs pa la mi ltos par bde mchog gi rnal 'byor dang ldan par ro/ /skad cig rnam pa'i phyag rgyar ldan/ /zhes pa ni/ bdag nyid dang dus mnyam pa nyid du shes rab dang ldan pa'o/ /kun nas kun du skad cig ste/ /zhes pa ni gzhal yas khang la sogs pa rnams de</text></item>
<item><p>130b.3</p><section></section><text>nyid kyi tshe rdzogs pa'o/ /skad cig gis ni gsang sngags brjod/ /ces pa ni/ oM AHhUM zhes bya ba la sogs pa'i sngags brjod par dgongs pa'o/ /sbas dang lta dang lag bcangs dang / /'khyud dang gnyis gnyis la sogs pa/ /zhes pa ni 'dir bdun pa'i don gyi</text></item>
<item><p>130b.4</p><section></section><text>dang po'o/ /gong nas gong du bsten zhes pa ni gzhan dang sbyar ro/ /bya ba'i rgyud la sogs pa 'di rnams las gong ma'i gong ma bcom ldan 'das nyid yin zhes pa'i don to/ /de bzhin gshegs pas dbugs 'byin gsungs/ /zhes pa ni bya ba la sogs pa'i rgyud du/ bcom</text></item>
<item><p>130b.5</p><section></section><text>ldan 'das kyis mngon par gsungs pa yongs su ma shes pas de bzhin gshegs pa rnams mngon sum bzhin du thugs mi bde ba skyes so/ /de lta bas na dbugs dbyung ba'i phyir bcom ldan 'das kyis gsungs so zhes dgongs pa'o/ /ci gsungs she na gsungs pa/ /thams</text></item>
<item><p>130b.6</p><section></section><text>cad 'dir ni bstan pa yin/ /zhes pa ni 'dir mngon par bstan cing brjod pa nyid kyi phyir de nas bde ba la dbugs zhes pa'i don to/ /gzhan dag snying po med rtswa 'dra/ /zhes pa ni rgyud 'di nyid kyi phyir na bya ba la sogs pa'i rgyud gzhan snying po med pa'i sog ma dang mtshungs pa'o/ /</text></item>
<item><p>130b.7</p><section></section><text>da ni che ba'i bdag nyid gsal bar gsungs pa/ de nyid srog chags rnams kyi srog /ces pa ste bde ba chen po gnyis su med pa'i rnam par shes pa de nyid 'gro ba'i srog tu gyur pa'o/ /de nyid mi 'gyur dam pa yin te/ thog ma dang tha ma med pa yin zhes pa ni de'i phyir bstan</text></item>
<item><p>131a.1</p><section></section><text>pa'i dngos po'i bye brag de las tha dad med pa'i phyir ro/ /lus kun la ni rnam par gnas/ /zhes pa ni/ de nyid g.yon pa'i yang ngo bo yin pa'i phyir ro/ /de nyid sangs rgyas ye shes te/ /zhes pa ni de nyid sangs rgyas rnams kyi ye shes so/ /he ru ka</text></item>
<item><p>131a.2</p><section></section><text>dpal yin par bshad/ /ces pa ni/ 'di nyid dpal he ru kar brjod do/ /phra ba'i snying po'ang 'dzin pa yin/ /zhes pa ni de nyid phra ba dang rags pa'i ngo bo dang 'jig rten las nges pa zhes pa'i don to/ /bstan bcos dag ni ma lus dang / /zhes pa ni/ rgyud ma lus pa</text></item>
<item><p>131a.3</p><section></section><text>thams cad do/ /rig byed ces bya ba ni phyi rol pa'i bstan bcos so/ /grub mtha' zhes pa ni grub pa ste/ yang srid pa mi 'grub par 'gyur ba brjod pa zhes pa nyan thos kyi sde snod la sogs pa'i grub pa'i mtha'o/ /legs par gnas zhes pa ni de'i phyir de thams cad du skyed</text></item>
<item><p>131a.4</p><section></section><text>par byed par legs par gnas so/ /mjug bsdu ba la sogs pa gsungs pa/ 'gro ba 'di kun sangs rgyas lnga'i bdag nyid/ ces bya ba la sogs pa ste/ sangs rgyas lnga'i bdag nyid ces pa ni rnam par snang mdzad la sogs pa de bzhin gshegs pa lnga'i rang bzhin</text></item>
<item><p>131a.5</p><section></section><text>no/ /'gro ba 'di kun zhes pa ni 'di thams cad de gzugs dang tshor ba la sogs pa'o/ /gang du zhes pa ni gang du yang ngo / /drug pa zhes pa ni drug pa rdo rje sems dpa' mtshan gzhan bde ba chen po'i sangs rgyas so zhes bya'o/ /gcig pu nyams ni du mas gar mdzad</text></item>
<item><p>131a.6</p><section></section><text>do/ /zhes bya ba ni/ de nyid gcig pu nyid du ma'i rnam par ston zhes pa'i don to/ /du ma nyid du bstan pa'i phyir/ /'dug dang zhes bya ba la sogs pa ste/ 'dug dang zhes pa ni gnas pa'o/ /ldang ba nyid ces pa ni ldang ba yang ngo / /'jug pa ni 'jug pa'o/ /rdzogs pa</text></item>
<item><p>131a.7</p><section></section><text>ni rdzogs pa'o/ /byin gyis brlabs zhes pa ni byin gyis brlabs pa'o/ /ting nge 'dzin zhes pa ni bsam gtan no/ /bsdus pa zhes pa ni bsdus pa'o/ /'di thams cad bde ba chen po'i mthus yin par dgongs pa'o/ /cho ga ming zhes bya ba ni/ gang cho ga'i ming de cho ga</text></item>
<item><p>131b.1</p><section></section><text>zhes pa'i don to/ /thabs dang shes rab kyi rang bzhin dag ni A li dang kA li dbyer med par dgongs pa'o/ /de nyid ces pa ni A li dang kA li'i ngo bo yin pa'i phyir ro/ /kun skyed ces bya ba ni A li dang kA li ni thabs dang shes rab kyi ngo bo yin pa'i phyir ro/ /'byin dang sdud</text></item>
<item><p>131b.2</p><section></section><text>par byed pa yin/ /zhes pa ni dpa' bo la sogs pa'o/ /gnyis su med par gsungs pa/ A li ni a la sogs pa'o/ 'di ni zhes pa ni bcom ldan 'das te/ A li ni bcom ldan 'das ma'i ngo bo yin pa'i phyir dang / bcom ldan 'das dpal bde mchog de nyid kA li'i ngo bo</text></item>
<item><p>131b.3</p><section></section><text>yin pa'i phyir ro/ /mchog nyid lhag par gnas pa yin/ /zhes pa ni 'di nyid kyi phyir na brjod pas lha la sogs pa lhag par gnas par 'gyur zhes pa'i don to/ /bskyed pa ni de nyid kyi sbyor ba thabs dang shes rab kyi bdag nyid du rdzogs pa'o/ /sngags rnams kyi ni</text></item>
<item><p>131b.4</p><section></section><text>rgyud nyid ces pas ni sngags rnams kyi phan yon gsungs pa/ gang zhig 'di rtag ces bya ba la sogs pa ste go sla'o/ /der ni lag sogs rgyan yin te/ zhes pa ni mgo bo lnga bcu tham pa ni A li kA li'i ngo bo yin pa'i phyir ro/ /ska rags gnas rnams thams cad yin/ /zhes</text></item>
<item><p>131b.5</p><section></section><text>pa ni ska rags rig pas yongs su bskor zhing gnas pa'i phyir sgrub pa po kun gyi gnas so/ /mjug bsdu ba la sogs pa gsungs pa/ 'dzin byed pa zhes bya ba la sogs pa ste/ chos kun rtogs par byed pa yin/ /zhes pa ni chos thams cad khong du chud pa'o/ /'dis ni</text></item>
<item><p>131b.6</p><section></section><text>zhes pa ni/ chos kun khong du chud par byed pa ste/ bstan bcos thams cad A li kA li'i rang bzhin yin par khong du chud pa'o zhes dgongs pa'o/ /rnal 'byor chen po'i ting nge 'dzin gsungs pa/ A li kA li zhes pa la sogs pa ste/ sgrub thabs kyi bshad</text></item>
<item><p>131b.7</p><section></section><text>sbyar las bla mas gsungs pa'i byin brlabs te go sla'o/ /'di ni nges par bstan pa bcu gnyis pa'o// //de nas gzhan yang zhes pa la sogs pa la/ dpa' bo rnal 'byor ma gnyis med/ /ces pa ni dpa' bo bde mchog dang rnal 'byor ma dag lhan cig gnyis su</text></item>
<item><p>132a.1</p><section></section><text>med par ro gcig pa'i ngo bo yin no/ /ji ltar gcig po gnyis su med pa yin zhe na/ gsungs pa/ he ru ka dpal zhes bya ba la sogs pa ste/ yi ge'i sa pa yin zhes pa ni/ pu la sogs pa'i yi ge las zhes dgongs pa'o/ /pul+lI ra ma la ya mgo la</text></item>
<item><p>132a.2</p><section></section><text>zhes pa ni yi ge pu yongs su gyur pa las pul+lI ra ma la ya'i rang bzhin mgo la rig par bya'o/ /de bzhin du gzhan la yang de dang de'i yi ge yongs su gyur pa las de dang de'i gzugs su go bar bya'o/ /de dang der son pa'i rtsa rnams ni lha'i ngo bo ste/ bcu bdun pa'i nges par bstan</text></item>
<item><p>132a.3</p><section></section><text>pa las bstan par bya'o/ /'gro ba zhes bya ba ni 'gro ba'i bya ba yang ngo / /gang yin der ni rnam bkod na/ /zhes pa ni de gang du gnas kyang yi ge pu la sogs pa las gnas ji lta bar bsgom par bya'o/ /'jig rten gsum gyis mi g.yos so/ /zhes pa ni/ de ltar rtag tu khyab 'jug</text></item>
<item><p>132a.4</p><section></section><text>dang bde byed la sogs pas zil gyis gnon par mi 'gyur ro zhes pa'i don to/ /mngon par brjod pa 'bum pa'i rgyud/ /ces pa ni 'dir lnga pa'i don gyi drug pa'o/ /de nas zhes pa ni phan yon chen po'i rgyu gang gis de nas zhes dgongs pa'o/ /bsdus nas bstan pa nyid gsungs pa/ </text></item>
<item><p>132a.5</p><section></section><text>nam mkha' dang ni mnyam pa'i rgyud/ /ces pa ni/ nam mkha' dang mnyam pa 'bum phrag gcig nas zhes pa ni de'i nang nas so/ /bshad ces pa ni bstan pa nyid do/ /snying po bsdus pa zhes pa ni snying po bsdus pa'i ngo bo ni snying po bsdus pa ste dpal he ru ka'i ngo bo'o/ /mdor bstan</text></item>
<item><p>132a.6</p><section></section><text>pa yi sprul pa yin/ /zhes pa ni mdor bstan cing bshad pa sprul ba'i sku'i bdag nyid bstan pa'o/ /rgyas bshad longs spyod rdzogs par 'dod/ /ces pa ni/ rgyas par bshad pa ni longs spyod rdzogs pa'i bdag nyid do/ /shin tu rgyas bstan ma lus nyid/ /mya ngan 'das pa'i</text></item>
<item><p>132a.7</p><section></section><text>de nyid bstan/ /zhes pa ni shin tu rgyas par bstan pa ma lus pa chos kyi sku la dbyer med pa'i don to/ /rnam pa gzhan gyis kyang sku gsum bstan pa gsungs pa/ sku gsum 'khor lo zhes pa la sogs pa ni chos dang longs spyod dang / sprul pa'i mtshan nyid kyis thugs kyi 'khor</text></item>
<item><p>132b.1</p><section></section><text>lo la sogs pa rim pa ji lta bar chos kyi sku la sogs pa'i rang bzhin zhes bya ba'i don te/ bsod nams dang ye shes kyi tshogs kyis thob pa'o/ /bden pa gnyis la brten pa yin/ /zhes pa ni bden pa gnyis la brten par gyur ba ni bden pa gnyis kyi bdag nyid yin pa'i</text></item>
<item><p>132b.2</p><section></section><text>phyir ro/ /gang rnams kyis 'dir nus par 'gyur ba de nyid brtag pa'i phyir gsungs pa/ blo ngan zhes bya ba la sogs pa ste/ blo ngan zhes pa la blo ngan pa ni rang bzhin ma rungs pa'i blo ngan no/ /glen zhing zhes pa ni glen pa yang ngo / /shes rab dman zhes pa ni shes rab dman</text></item>
<item><p>132b.3</p><section></section><text>pa'o/ /log lta can zhes pa ni log par lta bar zhugs pa'o/ /phyi rol bstan bcos kyi 'chal pa/ /zhes pa ni phyi rol gyi bstan bcos ched du byed pa'o/ /bla ma'i lam ni sun 'byin zhes pa ni gang rnams bla ma'i zhal gyis bshad pa la tsher ma ltar gnod pa byed pa'o/ /de dag kun</text></item>
<item><p>132b.4</p><section></section><text>kyang rnam spangs te/ /gus kyang bshad par mi bya'o/ /zhes pa ni 'dir de thams cad ring du spangs nas gang zhig gzhan rnams las bshad na de rnams gus par 'gyur zhes pa'i don to/ /skal dang skal min zhes pa la sogs pa la/ skal pa ni thabs dang shes rab dag</text></item>
<item><p>132b.5</p><section></section><text>gis rnam pa'i cha dang ldan pa'o/ /skal med ces pa ni de'i cha thabs dang shes rab kyi bye brag med pa ste/ de nyid kyi khyad par des so/ /der zhes pa ni gnyis su med par 'dres pa'o/ /dbang gi lha mo mchod bya zhes pa ni/ de la rnal 'byor ma rnams gtso mor gyur ba'i phyir dbang</text></item>
<item><p>132b.6</p><section></section><text>gi lha mo rdo rje phag mo dang por mchod par 'os pa'o/ /bka' bsgo'i lha mo zhes pa ni/ bka' gnang ster ba'i lha'i bdag po bcom ldan 'das mchod par bya bar 'os so/ /de 'og ces pa ni gzhan dang sbyar ro/ /dpa' bo zhes pa ni dpa' bo'i gzugs kyis 'khrungs pa'o/ /</text></item>
<item><p>132b.7</p><section></section><text>ma lus kun spyod ces pa ni ma lus kun du spyod pa'i don to/ /'khor ba las grol zhes pa ni sems can 'khor ba las sgrol bar byed pa'o/ /gtso bo zhes pa ni khams gsum gyi bdag po'o/ /ma lus rig byed sprul pa ste/ /zhes pa ni rgyud la sogs pa ni thams</text></item>
<item><p>133a.1</p><section></section><text>cad kyang sprul pa'o/ /de gnyis su med pa de ji lta bur gyur pa zhes bya zhe na/ gsungs pa grub pa'i mtha' zhes pa ni sangs rgyas pa rnams kyis nges par bsgom par bya ba de nyid dam tshig go/ /de zhes pa ni gnyis su med pa'o/ /khyod kyis zhes</text></item>
<item><p>133a.2</p><section></section><text>pa ni khyod kyis so/ /sangs rgyas mu stegs zhes pa ni nyan thos la sogs pa rnams so/ /rnyed dka' ba nyid du bstan pa'i phyir/ /sgra dang sgra nyams zhes bya ba la sogs pa ste/ sgra dang sgra nyams pa'i yul gyis brda de nyid kyis don thob pa'i phyir na lam de'i rjes su 'brang ba'o/ /</text></item>
<item><p>133a.3</p><section></section><text>bsdus don zhes pa ni bsdus pa'i ngo bo dpal bde mchog mchod pa'o/ /blangs pa zhes pa ni bstan pa'o/ /yang dag ces pa ni phyin ci ma log pa'o/ /brda yi tshig ni rgyas pa yin/ /zhes bya ba ni brngar btags pa'i tshig nyid rgya che ba'o/ /gang gi phyir sgra dang sgra nyams gnyis</text></item>
<item><p>133a.4</p><section></section><text>kyis brjod pa de'i phyir rtogs dka' ba zhes pa'i don to/ /gang gis kun spyod mi shes par/ /zhes pa ni gang gis kun du spyod pa'i don mi shes par zhes pa'o/ /rnal 'byor pa zhes pa ni rnal 'byor pa'o/ /rnal 'byor ston zhes bya ba ni bdag nyid rnal 'byor par ston pa'o/ /</text></item>
<item><p>133a.5</p><section></section><text>de'i zhes pa ni de'i 'o/ /'bras bu'i de nyid ni zhes pa ni kun tu spyod pa'i don gyi 'bras bu'o/ /rnam pa gzhan gyis kyang rtogs dka' ba nyid bstan pa'i phyir gsungs pa/ gsungs zhes pa la sogs pa ste/ sngon zhes pa ni sngar ro/ /sems can dang po zhes pa ni dang po'i</text></item>
<item><p>133a.6</p><section></section><text>sems can la bde mchog gis so/ /gzhan du gsungs pa zhes pa ni tshig med pa'i brdas bstan pa'o/ /sgrub pa pos ni rab mnyam gzhag /ces pa ni thos pa dang bsam pa'i yul la mnyam par gzhag pa'i yid can gyi sgrub pa pos shes par bya zhes pa'i don to/ /da ni A</text></item>
<item><p>133a.7</p><section></section><text>li kA li'i mthu gsungs pa/ rgyal bas zhes bya ba la sogs pa ste/ las kyi bya ba gang yang rung / /dge dang mi dge brtags te bya/ /zhes pa ni/ sgrub pa pos gang cung zad dge ba 'am/ mi dge ba sems pa de thams cad des bsgrub par bya zhes dgongs pa'o/ /yi ge</text></item>
<item><p>133b.1</p><section></section><text>mtha' dang dbus dag ces pa ni A li kA lis yongs su bskor ba'o/ /der ni zhes pa ni de'i gnas su'o/ /thams cad rab tu grub ces pa ni thams cad grub par 'gyur ro/ /'di ni nges par bstan pa bcu gsum pa'o// //de nas zhes bya ba la sogs pa la/ rgyud rnams</text></item>
<item><p>133b.2</p><section></section><text>thams cad du zhes pa ni bya ba la sogs pa'i rgyud rnams so/ /sangs rgyas bzhi yi gdan bzhugs pa/ /zhes pa ni bdag nyid kyi mdun gyi phyogs su ba'i lci ba la sogs pas rnam par spras pa'i sangs rgyas bzhi'i gdan rnam par dag pa dkyil 'khor gru bzhi par gyur pa ri</text></item>
<item><p>133b.3</p><section></section><text>rab kyi steng du gnas pa'i nyi ma'i dkyil 'khor gyi gdan la bzhugs pa'o/ /rdo rje dang po zhes pa la sogs pa ni dang po ni rdo rje sems dpa' ste rigs lngar mtshon pa'o/ /bde mchog la sogs gzhan gyi mtshan can no/ /mchod par bya zhes pa go sla'o/ /cir gyur pa zhe na/ </text></item>
<item><p>133b.4</p><section></section><text>gsungs pa/ rdo rje la sogs dpa' rnal 'byor/ /zhes bya ba la sogs pa la/ dpa' bo rnal 'byor zhes pa ni rdo rje phag mo dang mkha' 'gro ma la sogs pa bzhi'o/ /dpa' bo rnal 'byor dbang phyug gtso/ /zhes pa ni 'khor lo gsum la bzhugs pa'i dpa' bo thod pa'i dum bu</text></item>
<item><p>133b.5</p><section></section><text>la sogs pa dang rnal 'byor ma rnams dang / de bzhin du khwa gdong ma la sogs pa brgyad dang gtso bo'o/ /me long la sogs rnam pa bzhi/ /zhes pa ni mtshams rnams su me long dang sgra dang ro dang reg bya dang / chos rnams rnam par dag pa bdud rtsi lngas gang ba'i thod pa</text></item>
<item><p>133b.6</p><section></section><text>bzhi yang ngo / /ji ltar mchod pa yin zhe na/ gsungs pa/ gnyis med gnyis su med sbyor nyid/ /ces pa la gnyis med ni dpal rdo rje phag mo dang ldan pa'i bcom ldan 'das so/ /de gnyis su med par sbyor ba dang tha mi dad pas nga rgyal lo/ /de nas bdag</text></item>
<item><p>133b.7</p><section></section><text>nyid 'khor lo gsum gyi gtso bor gyur pa'i bcom ldan 'das mchod par bya zhes pa'i don to/ /gnyis med ces pa ni sems tsam nyid kyis mchod par bya ba dang / mchod pa po dang / mchod pa rnams tha mi dad par blta bar bya'o/ /rdzas ni me tog sogs zhes pa ni zhu</text></item>
<item><p>134a.1</p><section></section><text>ba'i rdzas dang / me tog dang spos la sogs pa'o/ /de gnyis gsungs pa/ dbul bar bya zhes pa la sogs pa ste/ me tog ces pa ni me tog la sogs pa'o/ /re re nas zhes pa ni so sor lha rnams la dbul bar bya zhes pa'i don to/ /de ltar phyi rol gyi</text></item>
<item><p>134a.2</p><section></section><text>mchod pa bstan nas/ lag pa'i mchod pa bstan pa'i phyir gsungs pa/ phyag rgya lnga sogs zhes bya ba la sogs pa ste/ phyag rgya lnga sogs mchog lus kyi/ /zhes pa ni dpal bde mchog gi nga rgyal sngon du 'gro bas sku la 'khor lo la sogs pa'i phyag rgya lnga 'chang ba'o/ /sogs</text></item>
<item><p>134a.3</p><section></section><text>pa'i sgras ni thal ba gzung ngo / /pha rol phyin drug pha rol son/ /zhes pa ni pha rol tu phyin pa'i ngo bo phyag rgya rnams 'chang bas pha rol phyin drug pha rol son no/ /lag pa'i mchod sogs zhes bya ba la sogs pa ni/ lag pa'i mchod pa nyid dang por gyur pa nyid kyi phyir ro/ /dang po ye</text></item>
<item><p>134a.4</p><section></section><text>shes can zhes pa ni rdo rje sems dpa' la sogs pa mchod par 'os pa rnams yongs su shes pa dang ldan pa'i sgrub pos so/ /shes par bya zhes pa ni don gsal bar bya ba'o/ /blo ldan dpa' bos zhes pa ni rdo rje rnal 'byor ma dang ldan pa ste/ lag pa g.yon par mchod cing dpa' bo dang</text></item>
<item><p>134a.5</p><section></section><text>rnal 'byor ma rnams kyi sa bon gyi bdun nyid do/ /rdo rje sems sogs zhes pa ni/ /rdo rje rnal 'byor ma shes par bya zhes dgongs pa'o/ /lag pa'i lha gang zhe na/ gsungs pa/ rnal 'byor ma drug ces pa ni rdo rje phag mo la sogs pa'i rnal 'byor ma drug go/ /sngar ji ltar</text></item>
<item><p>134a.6</p><section></section><text>zhes pa ni ji ltar go ba'i skabs su bstan pa'i sa bon gyi bdun nyid do/ /rdo rje sems sogs zhes pa ni rdo rje sems dpa' la sogs pa drug go/ /bcu gnyis zhes pa ni dpa' mo drug dang dpa' bo drug ste lha bcu gnyis su 'gyur te/ lha gzhan dang gzhan ni rtsa ba'i rgyud du go bar</text></item>
<item><p>134a.7</p><section></section><text>bya'o/ /sbyar bya zhes pa ni de dag ces pa nyid do/ /dpa' bo chen po zhes pa ni dpa' bo chen po ni sgrub pa po'o/ /lnga po lnga dang yang dag bsre/ /zhes pa ni bdud rtsi rnam pa lnga dang / sgron ma lnga la sogs pa dang lhan cig tu me tog la sogs pa rnams dang bsre ba'o/ /'o ma dang</text></item>
<item><p>134b.1</p><section></section><text>yang bsre bar bya/ /zhes pa ni/ dngos po de dang ldan pa med na byang chub kyi sems tsam dang lhan cig tu zhes pa'i don to/ /mchod pa des ni zhes pa ni mchod pa yis so/ /legs gnas zhes pa ni yang dag pa'i gnas lag pa g.yon pa'o/ /spyod dang grol ba'i 'dod dang</text></item>
<item><p>134b.2</p><section></section><text>ldan/ /zhes pa ni de'i spyod pa dang grol ba'i mtshan nyid mngon par 'dod pa thob par 'gyur ro/ /bkren zhes pa ni dbul ba'o/ /lag pa'i mchod pas zhes pa ni lag pa'i mchod pas so/ /thob par 'gyur zhes pa ni don thob par 'gyur ba'o/ /mchod pa zhes pa ni mchod pas</text></item>
<item><p>134b.3</p><section></section><text>so/ /dpa' bo 'di ni dpa' chen po/ /zhes pa ni/ 'dir rdo rje sems dpa' la sogs pa'i dpa' bo'i bdag nyid dpal bde mchog go/ /rnyed dka' zhes pa ni rnyed par dka' ba'o/ /spyod brtul zhugs zhes bya ba la sogs pa ni/ 'dod pa'i 'bras bu kun rab ster/ /zhes</text></item>
<item><p>134b.4</p><section></section><text>gzhan dang sbyar bar bya'o/ /'dis zhes bya ba ni lag pa'i mchod pa bstan pa'i rjes thogs su'o/ /rang mchod ces bya ba bdag nyid kyis bya ba'o/ /'dod pa'i 'bras bu kun rab ster/ /zhes bya ba ni de'i mngon par 'dod pa'i 'bras bu thams cad ster nus pa'i bde mchog gi skur</text></item>
<item><p>134b.5</p><section></section><text>'gyur ro zhes pa'i don to/ /spyod brtul zhugs zhes pa ni 'og nas 'chad par 'gyur ba'i spyod pa'i cho ga yang thob par 'gyur ro zhes go bar bya'o/ /rnal 'byor ba'i zhes bya ba ni rnal 'byor pa'o/ /rnal 'byor dbang phyug kun gyi gtso/ /zhes pa ni rnal 'byor gzhan thams cad kyi</text></item>
<item><p>134b.6</p><section></section><text>bdag por 'gyur ro zhes dgongs pa'o/ /'di ni nges par bstan pa bcu bzhi pa'o// //de nas spyod pa'i cho ga zhes bya ba la sogs pa la/ dpa' bo zhes pa ni bde mchog gi bdag nyid kyi sgrub pa po'o/ /gnyis med rnal 'byor ma zhes pa ni rigs dang thabs cig dang gnyis su</text></item>
<item><p>134b.7</p><section></section><text>med pa'i rnal 'byor dang ldan pa ste/ shes rab dang bcas pa zhes bya ba'i don to/ /nus pa zhes pa ni cung zad rnal 'byor pa'i nus pa'o/ /brtul zhugs spyod ces pa ni spyod pa'i brtul zhugs so/ /yid la 'dod pa zhes pa ni spyod pa gsum la sogs pa gang rung ngo / /dpa' bo</text></item>
<item><p>135a.1</p><section></section><text>chen po zhes pa ni sgrub pa po'o/ /srog chags yan lag gos bgos pa/ /zhes pa ni stag gi pags pas g.yogs te bgos pa'o/ /bde ba don gnyer bskyed par bya/ /zhes pa ni snyoms 'jug gi bde ba don du gnyer bar gyur na de'i bde ba skye bar 'gyur ro</text></item>
<item><p>135a.2</p><section></section><text>zhes pa'i don to/ /mchod phyir thogs zhes bya ba la sogs pa ni rig byed dang drang srong gis byas pa'i mchod phyir thogs yongs su spangs nas gtsang sbra gzhan gyis lus dag par bya'o zhes dgongs pa'o/ /'dod ces pa ni yid la 'dod pa'o/ /rnal 'byor ma kun zhes pa ni rigs</text></item>
<item><p>135a.3</p><section></section><text>lnga dang 'brel pa'i rnal 'byor ma thams cad do/ /'dod pa zhes pa ni yid la 'dod par gyur pa'o/ /spyod grol don gnyer zhes pa ni spyod pa dang grol ba'i 'bras bu don du gnyer bar byed pa'o/ /da ni sngags kyis gzugs la sogs pa rnam par dag pa gsungs pa/ rtsa ba'i sngags</text></item>
<item><p>135a.4</p><section></section><text>zhes pa la sogs pa ste/ rtsa ba'i sngags zhes pa ni phreng ba'i sngags so/ /dpa' bo gang zhes pa ni dpa' bo gang gi'o/ /tshangs pa'i skud pa zhes bya ba la sogs pa ni thog ma nas kun du bsgrubs pa'i tshangs pa'i skud pa'o/ /brgya phyed phreng bas brgyan pa yin/ /zhes pa ni mgo</text></item>
<item><p>135a.5</p><section></section><text>bo lnga bcu'i phreng ba'o/ /go cha drug ces pa ni go cha'i sngags drug gis so/ /dpa' bo zhes pa ni dpa' bo'i'o/ /rgya 'dis lus ni mdzes pa yin/ /zhes pa ni sku la phyag rgya drug gis brgyan pa'o/ /rdo rje phag mo'i sngags gang yin/ /zhes pa ni rtsa ba'i sngags so/ /mgur</text></item>
<item><p>135a.6</p><section></section><text>chus skye ba zhes pa ni mgrin pa la sogs pa'i mgul rgyan no/ /mdzes zhes pa ni mdzes par ro/ /sangs rgyas kun gyi mkha' 'gro ma/ /zhes pa ni oM sarba bud+d+ha DA ki nI ye zhes bya ba la sogs pa snying po'i sngags so/ /pags pa'i gos ni 'dzin pa'i mchog /ces pa ni stag gi</text></item>
<item><p>135a.7</p><section></section><text>pags pa'i na bza'i mchog sham thabs su byas pa'o/ /lha'i sku zhes pa ni bde mchog gi sku'o/ /shes rab DA ma ru zhes pa ni phag mo'i cang te'u'o/ /khams su brtag ces pa ni so dang sen mo la sogs pa'i gzugs kyi rnam par gzhag pa'o/ /yi ge bdun gyi gsang sngags</text></item>
<item><p>135b.1</p><section></section><text>kyi/ /zhes pa ni nye ba'i snying po'i sngags so/ /rnal 'byor ma drug gsang sngags gang / /zhes pa ni rnal 'byor ma drug gi go cha'i sngags so/ /'khor lo kun gyi rnal 'byor ma'i/ /zhes pa ni 'khor lo gsum la sogs pa'i rnal 'byor ma'i sngags so/ /sngags ni btung ba'i</text></item>
<item><p>135b.2</p><section></section><text>thong pa yin/ /zhes pa ni ye shes kyi bdud rtsi'i snod do/ /rnam par snang mdzad yum sngags dang / /zhes pa ni lha mo'i nye ba'i snying po'i sngags so/ /de ltar bdag nyid rnams bsams nas/ /zhes pa ni de ltar bstan pa'i rim pas bdag nyid go bgo ba'o/ /tsham ngam sngags</text></item>
<item><p>135b.3</p><section></section><text>kyis legs par bsrung / /zhes pa ni zhal bzhi pa'i sngags kyis yang nas yang rgyun du brjod cing bsrung bar bya ba'o/ /tshangs par spyod pa zhes pa ni tshangs pa ni bde mchog gi bdag nyid do/ /spyad pa spyod cing bsgom par blta bar bya'o/ /rtag tu bsam zhes pa ni rgyun du byed pa'o/ /</text></item>
<item><p>135b.4</p><section></section><text>rkang pa brgyad pa'i sngags kyis mchod/ /ces pa ni rkang pa brgyad pa'i sngags kyis rang dang gzhan dang bla ma dang sangs rgyas la sogs pa rnams mchod par bya'o/ /nyin mo zhes bya ba la sogs pa ni go sla'o/ /bdag nyid ji bzhin zhes pa ni bdag nyid nga rgyal byed pa ji lta bar ro/ /'gro</text></item>
<item><p>135b.5</p><section></section><text>de bzhin zhes pa ni sems can rnams so/ /bdag de bzhin zhes pa ni ji ltar gzhan 'dod pa'i nga rgyal byed pa de bzhin du bdag kyang ngo / /nga rgyal mchog ces pa ni nga rgyal gyi mchog bde mchog ces pa'i don to/ /he ru ka dpal go 'phang gnas/ /zhes pa ni dpal he ru</text></item>
<item><p>135b.6</p><section></section><text>ka'i go 'phang la rnal 'byor pa gnas so zhes dgongs pa'o/ /rigs lnga'i zhes bya ba la sogs pa ni rigs kyi dngos po gcig nyid la sna tshogs lngar brtags te/ de dang der spyod pa la 'gal ba med do zhes bya ba'i don to/ /spyod pa'i 'bras bu gsungs pa/ de ltar zhes bya ba</text></item>
<item><p>135b.7</p><section></section><text>la sogs pa la de ltar ni spyod pa'i sems can no/ /go 'phang mchog tu 'gro bar 'gyur/ /zhes pa ni dpal bde mchog la nye bar gnas pa'o/ /gnyis med ye shes sems ldan la/ /zhes pa ni dpal bde mchog gi nga rgyal gyis so/ /'di ni nges par bstan pa bco lnga pa'o/ /</text></item>
<item><p>136a.1</p><section></section><text>gzhan yang phyi ma'i dus kyi tshe/ /zhes bya ba la sogs pa la/ phyi ma'i dus kyi tshe zhes bya ba ni rtsod pa'i dus so/ /dus mthar zhes pa ni nyon mongs pas shin tu 'khrugs pas so/ /dngos grub mi thob ste zhes pa ni skye ba 'di la zhes rig par bya'o/ /skye ba</text></item>
<item><p>136a.2</p><section></section><text>zhes pa tshe 'di nyid do/ /gzhan du zhes pa ni gzhan du'o/ /ci rnam pa thams cad du mi 'grub bam zhe na/ gsungs pa/ gzhan du sangs rgyas ming can gyi/ /zhes pa ni dpal bde mchog las gzhan gyi sangs rgyas kyi ming can gyis 'grub par mi 'gyur ro zhes bya bar dgongs</text></item>
<item><p>136a.3</p><section></section><text>pa'o/ /phyag rgya zhes bya ba la sogs pa ni ngo mtshar drug gam yul yang ngo / /mi 'gyur zhes pa ni 'dir 'gro bas zhes pas gzhan dang sbyar ro/ /ji lta bu zhe na/ gsungs pa bde bar mi 'gyur zhes pa la sogs pa ste/ ji ltar nad kyi dbang gis skom 'thungs pa dang zas zos</text></item>
<item><p>136a.4</p><section></section><text>pas bde bar mi 'gyur ro/ /de ltar med pa zhes pa sngar gyi dang sbyar te/ de bzhin du zhes pa'i don to/ /'dod pa zhes pa ni yid la 'dod par gyur pa'o/ /'bang pas zhes pa ni gus pas so/ /bdag ces pa ni sgrub pa po'o/ /de nyid ces pa ni gzugs kyis so/ /rnal 'byor pa</text></item>
<item><p>136a.5</p><section></section><text>zhes pa ni 'khor lo sdom pa'i rnal 'byor pa'o/ /ji ltar he ru ka'i ye shes zhes pa ni ji lta ba bzhin du dpal he ru ka'i rnam par dag pa ji lta ba bzhin du shes pa'o/ /yongs su rgyu ba zhes pa ni 'khyam pa'o/ /ji ltar 'dod par zhes pa ni gnas la sogs par ro/ /yongs su rgyu ba'i</text></item>
<item><p>136a.6</p><section></section><text>'bras bu gsungs pa/ ring gnas zhes pa la sogs pa ste/ rnal 'byor ba'i bka' drin gyis thag ring po yang nye ba bzhin du thos par 'gyur ro/ /mig gis skad cig gis mthong zhes pa ni gzugs phra mo yang nye ba ltar mthong bar 'gyur ro/ /de ltar shes pa gzhan dri ro reg bya</text></item>
<item><p>136a.7</p><section></section><text>gsum pa la yang rig par bya'o/ /de ltar chos 'di shes nas ni/ /zhes bya ba ni de ltar bstan pa'i rim pas 'dir phan yon du rig par bya ba nyid do/ /bsam pa thams cad rdzogs byed yin/ /zhes pa ni mang bo'i tshig go/ /gnyis med ye shes brtul zhugs bzang / /zhes pa</text></item>
<item><p>136b.1</p><section></section><text>ni gnyis su med pa'i ye shes thob par byed pa'i thabs yin no zhes bya ba'i don to/ /'gro ba thabs dang shes rab kyi ngo bor rig par bya ba'i phyir gsungs pa/ A li kA li zhes bya ba la sogs pa ste/ A li kA li ma gtogs pa zhes pa ni dbyer med pa'i thabs dang shes rab dang bral ba'o/ /</text></item>
<item><p>136b.2</p><section></section><text>chos 'dis zhes pa ni phyi dang nang gi'o/ /gal te chos 'di 'dod na ni/ /zhes pa ni skye bo gal te gzhan yin na zhes par go bar bya'o/ /de yi dal ba don med de/ /'bras bu thob par mi 'gyur ro/ /zhes pa ni go sla'o/ /mdo la sogs pa rnams su yang 'di nyid sangs rgyas kyis phan pa'i don</text></item>
<item><p>136b.3</p><section></section><text>kun rab tu bstan pa bsdus pa'i don to/ /yang ci thabs dang shes rab kyi ngo bo gang zhe na/ gsungs pa 'jug par shes pa ni dpal bde mchog tu bskyed pa'o/ /ji ltar bstan pa zhes pa ni sngar ji ltar bstan pa'o/ /tshogs gnyis zhes pa ni tshogs gnyis thob pa'o/ /gnyis su med</text></item>
<item><p>136b.4</p><section></section><text>pa zhes pa ni rim pa dang lhan cig tha mi dad par ro/ /de ltar kun rdzob kyi bden pa bstan nas/ don dam pa'i bden pa brjod cing gsungs pa/ de nyid chos kyi rang bzhin shes/ /zhes pa ni/ drug pa'i don gyi dang po'o/ /de nyid ces pa ni mdor bstan pa'o/ /chos zhes pa ni rgyas par</text></item>
<item><p>136b.5</p><section></section><text>bshad pa'o/ /rang bzhin shes zhes pa ni shin tu rgyas par bshad pa'o/ /'ba' zhig ces pa ni/ shrI ni gnyis med ye shes te/ /zhes pa la sogs pa ste/ bzlog pa rdzogs rim ni don dam pa'i bden pa'o/ /'dod ces pa ni bstan pa'o/ /mjug bsdu ba la sogs pa</text></item>
<item><p>136b.6</p><section></section><text>gsungs pa/ ngas ni sngon bshad ces gsungs te/ /ci bshad ce na/ gsungs pa/ bden pa gnyis la brten nas zhes pa ni 'dir zhes bya ba la sogs pa go bar bya'o/ /rnal 'byor pa zhes pa ni rnal 'byor pa'o/ /spros pa kun la zhes pa ni lha dang lha mo'i sku'o/ /dmigs</text></item>
<item><p>136b.7</p><section></section><text>nas zhes pa ni dmigs par bya'o/ /ji srid bzlog pa'i spyod yul du shes pa ni rnam par dag pa la thug par bya'o/ /rgyud thams cad kyi don dam pa'i bden pa bstan pa'i phyir ro/ /gsungs pa rgyud rnams kun du zhes pa la sogs pa ni bya ba'i rgyud la sogs pa rnams su gang</text></item>
<item><p>137a.1</p><section></section><text>zhig gsang ba'i mya ngan las 'das pa de 'dir yang bstan zhes pa'i don to/ /bden pa gnyis la yang dag brten/ /zhes pa ni 'dir yang zhes rig par bya'o/ /sems rnams thams cad bsal nas ni/ /zhes pa ni sems gzhan thams cad yongs su spangs</text></item>
<item><p>137a.2</p><section></section><text>pa'o/ /rnam par spyod ces pa ni ting nge 'dzin la spyod cig pa'o/ /'khor lo sdom pa mchog ces pa ni 'khor lo sdom pa kun rdzob tu gnas dang nye ba'i gnas la sogs pa'o/ /ci byas nas she na/ gsungs pa/ rnal 'byor ma'i zhes bya ba la sogs pa ste/ rnal 'byor ma zhes</text></item>
<item><p>137a.3</p><section></section><text>pa ni mkha' 'gro ma'i rigs rnal 'byor ma'i'o/ /gzugs dang brda dang tha snyad dag /ces pa ni rig par bya zhes pa lhag ma'o/ /khyim lnga la sogs grong zhes pa ni khyim lnga pos khyad par du byas pa'i grong la sogs pa rnams so/ /gnas zhes pa ni gnas pa nyid do/ /bsgrub</text></item>
<item><p>137a.4</p><section></section><text>par bya ba ni zhes pa ni 'dod pa'o/ /kun du zhes pa ni rgyu de'i phyir de thams cad bsgrub par bya ba'i gnas zhes pa'i don to/ /g.yon nas bskor ba la rab brtson/ /zhes pa ni g.yon gyis spyod pa'i rnal 'byor pa'o/ /sngar bshad 'khor lo'i zhes pa ni gnyis pa'i don gyi drug</text></item>
<item><p>137a.5</p><section></section><text>pa'o/ /bri bar bya zhes pa ni rnam par bsgom pa'o/ /da ni he ru ka'i mdzad pa gsungs pa/ dpa' bo'i sngags sogs zhes bya ba la sogs pa gsungs te/ dpa' bo'i sngags sogs rnal 'byor ma/ /zhes pa ni dpa' bo la sogs pa rnal 'byor ma'i sngags so/ /dgod par</text></item>
<item><p>137a.6</p><section></section><text>bya zhes pa ni gnas ji lta bar bsgom par bya'o/ /yid la 'dod pa zhes pa ni yid la mngon par 'dod pa'i bong bu'i rnam pa la sogs pa'o/ /shar gyi 'dab mar zhes pa ni shar la sogs pa'i 'dab ma rnams su'o/ /mkha' 'gro ma zhes bya ba ni mkha' 'gro ma la sogs pa'o/ /bong</text></item>
<item><p>137a.7</p><section></section><text>bu'i rnam par bsgom par bya/ /zhes pa ni bong bu'i rnam par bsgom par bya'o/ /he ru ka dpal zhes bya ba/ /zhes pa ni dpal he ru ka'i skur bsgyur la bsgom mo zhes pa'i don to/ /las rnams thams cad ces pa ni las thams cad dang nye bar ldan pa'o/ /lus ngag yid</text></item>
<item><p>137b.1</p><section></section><text>kyi las rnams zhes pa ni lus dang ngag dang yid kyi bya ba'o/ /bstan dang ma bstan zhes pa ni bshad dang ma bshad pa'o/ /gang bsams zhes pa ni bya ba la mngon par zhen pa'o/ /he ru ka dpal go 'phang gnas/ /zhes bya ba ni dpa' bo bong bu'i rnam pa'i rnal</text></item>
<item><p>137b.2</p><section></section><text>'byor gyis gnas pa'o/ /'di ni nges par bstan pa bcu drug pa'o// //de nas zhes pa la sogs pa la/ dpal he ru ka zhes pa ni dpal he ru ka'o/ /drug pa zhes pa ni drug pa rdo rje sems dpa'o/ /sems kyi sprul pa zhes pa ni sems kyi rang bzhin no/ /dag pa'i chos</text></item>
<item><p>137b.3</p><section></section><text>zhes pa ni thams cad stong pa nyid do/ /de nyid ces pa ni de las lha'i sku gnyis so/ /bsrub bya bsrubs pa'i sbyor ba las/ /zhes pa ni mngal nas skye bar dkyil 'khor bsgom pa'i phyogs so/ /me long la sogs rnam pa bzhi/ /zhes pa ni me long la sogs pa rnam par</text></item>
<item><p>137b.4</p><section></section><text>dag pa thod pa bzhi po mtshams bzhir ro/ /mchod pa bzhi ru brjod ces pa ni 'dir de nyid mchod pa bzhir brjod pa'o/ /mkha' 'gro ma bzhi 'dab mar gnas/ /zhes pa ni pad+ma'i 'dab ma bzhi la mkha' 'gro ma bzhi'o/ /mA ma kI sogs bzang mo yin/ /zhes pa ni mkha' 'gro</text></item>
<item><p>137b.5</p><section></section><text>ma la sogs pa bzhi po de nyid ji ltar rigs par mA ma kI la sogs pa'i rang bzhin no zhes pa'i don to/ /'khor lor gnas zhes pa ni 'khor lo gsum la gnas pa'o/ /gnyis med ces pa ni rnal 'byor ma dang snyoms par 'jug pa'o/ /sems can 'khor ba las grol</text></item>
<item><p>137b.6</p><section></section><text>ba/ /zhes pa ni sems can rnams 'khor ba las grol bar byed pa'o/ /khro bo rnam rgyal la sogs zhes pa ni khro bo rnam par rgyal ba la sogs pa dang / /khwa gdong ma la sogs pa'o/ /sgo dang mtha'i mtshams zhes pa ni sgo rnams dang mtshams rnams su'o/ /bar du brgyad</text></item>
<item><p>137b.7</p><section></section><text>ces pa ni ji srid du brgyad du gyur pa'o/ /rnal 'byor ba'i 'chi ba ni sems ngal sos pa tsam yin no zhes bstan pa'i phyir gsungs pa/ sna tshogs zhes bya ba la sogs pa ste/ sna tshogs 'dul ba'i thabs zhes pa ni rnam pa sna tshogs kyis 'dul ba'i sems can la de dang</text></item>
<item><p>138a.1</p><section></section><text>de'i thabs kyis so/ /sems can don la brtson par mdzad/ /ces pa ni drug pa'i don gyi dang po'o/ /sba bar bya zhes pa ni gsang bar bya ba'o/ /gsang ba'i gnas zhes pa ni shin tu yang gsang ba'i chos yin pas gsang ba'o/ /ngal so zhes pa ni sems ngal</text></item>
<item><p>138a.2</p><section></section><text>sos pa tsam mo/ /'di nyid ni/ sems ni ngal sos rnal 'byor pa/ /mya ngan 'das pa mi ston pa/ /zhes bya bar sbyar ro/ /rnal 'byor pa zhes pa ni sgrub pa'i rnal 'byor pa'o/ /mya ngan 'das pa ni 'chi ba'o/ /rnal 'byor ma sogs dpa' bo dang / ji srid dngos grub 'dod kyi</text></item>
<item><p>138a.3</p><section></section><text>bar/ /zhes pa ni rnal 'byor ma la sogs pa dang / dpa' bo rnams bsgom pa ji srid kyi bar du zhes pa'i don to/ /'bras bu thob pa zhes pa ni 'bras bu cung zad thob kyang ngo / /rnal 'byor zhes pa ni rnal 'byor byed pa'o/ /'khor ba zhes pa ni 'khor ba'o/ /slob ma la</text></item>
<item><p>138a.4</p><section></section><text>phan phyir zhes pa ni slob ma la phan pa'i ched du'o/ /de ltar spyod pa'i zhes pa ni go sla'o/ /ji ltar sngar bshad sdig pa rnams/ /zhes pa ni gsum pa'i don to/ /rnal 'byor pa zhes pa ni rnal 'byor pa'o/ /dpal ldan he ru ka la sogs/ /zhes pa ni gzhan kun la yang</text></item>
<item><p>138a.5</p><section></section><text>gsum par rig par bya'o/ /dpa' bo dang ni zhes pa ni lha chen po'i dpa' bo'o/ /rnal 'byor ma zhes pa ni lha mo rnams dang ngo / /dkon zhes pa ni rnyed par dka' ba'o/ /ji ltar bud med byis gtam rjes yi rang / /zhes pa ni ji ltar chags pa can skyes pa dang bud</text></item>
<item><p>138a.6</p><section></section><text>med kyi gtam brjod pas dga' ba skye ba'o/ /kun smra bsten pa'i gtam yang rjod par byed/ /ces pa ni ji ltar dga' ba'i don du skyes pa dang bud med dag dus 'debs pa'i gtam la sogs pa brjod pa'o/ /lam yang bshad cing 'chi bar 'gyur ba yin/ /zhes</text></item>
<item><p>138a.7</p><section></section><text>pa ni/ de ltar lam dang 'chi ba'i dngos po med par brjod pa ste 'tshang rgya zhes pa lhag ma'o/ /ji ltar rigs pa rnal 'byor lam ni bstan/ /zhes pa ni de ltar rig pa'i sgrub pa po'i bya ba lha dang lha mo'i rnal 'byor gyi mtshan nyid kyi lam zhes pa'i don to/ /gnas sogs rnal</text></item>
<item><p>138b.1</p><section></section><text>'byor ma yi gnas/ /zhes pa ni/ gnas la sogs pa'i gnas rnams su/ /rnal 'byor ma rnams su bstan zhes pa'i don to/ /dpa' bo gnyis med rnal 'byor ma/ /zhes pa ni dpa' bo dang snyoms par zhugs nas gnas zhes pa'i don to/ /pul+lI ra ma lar rab</text></item>
<item><p>138b.2</p><section></section><text>gtum/ /zhes pa la sogs pa ni go sla'o/ /dpa' bo gnyis med rnal 'byor ma'o/ /zhes pa ni/ dpa' bo dang gnyis su med pa lhan cig tu gnyis med kyi sbyor ba la snyoms par zhugs pa'i don to/ /g.yon pa'i sgrub byed thabs kyis ni/ /zhes pa ni rnal 'byor ba sgrub pa'i</text></item>
<item><p>138b.3</p><section></section><text>thabs zhes pa'i don te/ thabs zhes pa ni bshes pa'i don du thabs dang lhan cig gis so/ /rgal nas zhes pa ni pha rol du rgal ba'o/ /sgom pa'i rim pa ltar gsungs pa/ /mgur chu zhes bya ba la sogs pa ni go sla'o/ /dril zhes bya ba la sogs pa ni/ dril phyis kyis</text></item>
<item><p>138b.4</p><section></section><text>dri zhim par bya ba'o/ /chus zhes pa ni mi bskyod pas so/ /dri zhes pa ni rnam par snang mdzad do/ /kha dog la sogs pa'i gzugs zhes pa ni kha dog dkar po la sogs pa'i gzugs su bya ba'o/ /dbyangs kyi yi ge yongs bsgyur ba/ /zhes pa ni dbyangs kyi khro bo'i tshig</text></item>
<item><p>138b.5</p><section></section><text>yi ge hUM gis te/ de las bdag nyid rdzogs par bsgom par bya'o/ /spyod pa'i brtul zhugs la zhugs par/ /zhes pa ni spros pa dang bcas pa'i spyod pa'o/ /rnal 'byor la legs gnas zhes pa ni yang dag pa'i rnal 'byor gyi don la gnas pa'o/ /dpa' chen zhes pa ni</text></item>
<item><p>138b.6</p><section></section><text>dpa' bo dang / 'jigs su rung ba la sogs pa gar dgu'i nyams so/ /skal ba bzang po'i gar zhes bya ba ni/ gar byas pas rnal 'byor ma shin tu phul du byung bar brtson par 'gyur ro zhes pa'i don to/ /kun du dbug dang zhes pa ni mdor bstan pa'o/ /gzhan ni rgyas</text></item>
<item><p>138b.7</p><section></section><text>par bshad pa'o/ /srad bu'i phreng ba gcig gyur yin/ /zhes pa ni tshangs pa'i skud pas se ral ka byas pa'o/ /'og pag brgyad kyi phreng ba zhes pa ni brgyad kyi phreng gcig dang ldan pa'o/ /ske rags bcu drug shes par bya/ /zhes pa la ske rags ni ske rags kyi khyad par</text></item>
<item><p>139a.1</p><section></section><text>te/ bcu drug po de yang phreng gcig dang ldan par rig par bya'o/ /phreng ba nyi shu rtsa lnga yin/ /zhes pa ni mgo bo'i phreng ba nyi shu rtsa lngas mgo la brgyan pa'o/ /yang na phreng ba zhes pa ni mgul rgyan byas pa ste/ de yang ri lu nyi shu rtsa lngar rig par bya'o/ /</text></item>
<item><p>139a.2</p><section></section><text>'di ni nges par bstan pa bcu bdun pa'o// //bdag gis kun spyod rgyud 'di gsal bar byas pa yi/ /gang zhig zla ba 'dra ba'i bsod nams mkha' khyab pa/ /de yis 'gro ba kun la phan pa'i phyir/ /dka' ba med par byang chub myur thob shog /rnal 'byor ma kun du spyod</text></item>
<item><p>139a.3</p><section></section><text>pa'i bshad sbyar slob dpon ta thA ga ta rak+Shi tas mdzad pa rdzogs so// //rgya gar gyi mkhan po de nyid dang / bod kyi lo tsA ba ba ri rin chen grags pas bsgyur ba'o//[]@/ /rnal 'byor ma kun spyod kyi 'grel pa bzhugs/ /@#/ /dpal 'khor lo sdom pa'i bshad</text></item>
<item><p>139a.4</p><section></section><text>pa'i rgyud rig pa rgya mtsho rgyud phyi ma 'di la dang po'i bri ka ra wa tis nor gling pa la phyag 'tshal ba ni/ gang gi drin gyis zhes pa la sogs pa ste go sla'o/ /rgyud la gnyis te/ rgyud 'byung ba'i rgyud dang rgyud dngos so/ /rgyud dngos la le'u bcu bdun te/ de yang bskyed pa'i rim pa bstan pa</text></item>
<item><p>139a.5</p><section></section><text>dang / rdzogs pa'i rim pa bstan pa dang / thun mong gi cho ga bstan pa dang gsum mo/ /de la dang po rgyud 'byung ba'i rgyud ces bya ba lus rnam par gzhag pa ni/ de nas zhes pa la sogs pa bstan te/ de la dang po thabs kyi rgyud bstan pa ni/ de nas zhes pa la sogs pa tshig</text></item>
<item><p>139a.6</p><section></section><text>phyed dang gnyis kyis bstan te/ de nas zhes bya ba'i don ni rig pa rgya mtsho'i rgyud bshad nas/ rgyud phyi ma bshad pa'i don du gsol ba btab pa'i rjes la bshad pa de nas so/ /yang dag ces pa ni/ bskyed rim dang rdzogs rim mo/ /kun du spyod pa ni sa ma tsa ra zhes mnyam par</text></item>
<item><p>139a.7</p><section></section><text>spyod pa ste/ bskyed rim la dpa' bo gcig pa dang / dkyil 'khor 'khor lo'i dpa' bo dang dpa' mo gnyis su med par spyod pa'o/ /rdzogs rim la thabs bzhi dang shes rab bzhi mnyam pa ste gnyis su med par spyod pa'o/ /cho ga zhes pa ni thabs sam lam mo/ /de nyid</text></item>
<item><p>139b.1</p><section></section><text>gzhan las khyad par du gyur bas mchog go/ /kun du spyod pa de nyid kyi dbye ba bstan pa'i phyir 'khor lo gsum bdag ces pa smos so/ /de la rdzogs rim gyi dbang du byas na 'khor lo gsum mo/ /rtsa dang rlung dang sems kyi 'khor lo'o/ /de gsum gyi bdag nyid 'di bsgom</text></item>
<item><p>139b.2</p><section></section><text>pa 'di ni rnal 'byor gyi lam rdzogs pa'i rim pa'i lam la gnas pa'o/ /de yang ji ltar gnas she na/ lugs 'byung zhes pa la sogs pa ste/ lugs 'byung ni 'khor lo gsum gyi bye brag gis byang sems thur la 'bab pa dang / dbugs phyir rgyu ba dang / sgyu ma lta bu</text></item>
<item><p>139b.3</p><section></section><text>gsum go rims bzhin no/ /lugs bzlog ni gtum mo gyen la 'bar ba dang / rlung nang du 'jug pa dang / stong pa nyid bsgom pa dang gsum mo/ /bskyed rim la phyogs lugs bzlog mtshams lugs 'byung ngo / /de lta bu'i thabs de rtsa ba'i rgyud rnams su spangs pa ltar/ </text></item>
<item><p>139b.4</p><section></section><text>mi rtog par gnas pa'i kun du spyod pa de ni thabs kyi rgyud do/ /da ni 'bras bu'i rgyud bstan pa'i phyir/ bstan pa ru ni zhes pa tshigs bcad gcig bstan te/ sprul sku la sogs pa gsum dang / tshig rkang dang po gsum rim bzhin du sbyar ro/ /brda'i cho ga zhes bya ba ni rnal 'byor</text></item>
<item><p>139b.5</p><section></section><text>ma rnams kyis sku gsum la bstan pa la sogs pa brda bstan pa'o/ /de la bstan pa ni sprul sku gdul bya la snang ba'o/ /de gang las byung snyam pa las longs sku las byung zhes pa ni bshad pa'o/ /de yang chos sku'i ngo bo 'am rnam par yin zhes pa ni shin tu rgyas bshad do/ /</text></item>
<item><p>139b.6</p><section></section><text>gang zhig ces pa rkang pa brgyad kyis rgyu'i rgyud bstan te/ gang zhig ni bskyed rdzogs gnyis so/ /shes pa zhes pa ni nyams su blangs pa'o/ /tsam zhes pa ni rgyu lhag pa gzhan 'gog pa'o/ /sgrub pa po ni rnal 'byor pa'o/ /yis zhes pa ni thabs de dang ldan pa'i rnal 'byor</text></item>
<item><p>139b.7</p><section></section><text>pas bsgrubs na'o/ /grub thob ces pa ni dngos grub gsum mo/ /de ltar na thabs 'ga' zhig bstan pas dngos grub thob par 'gyur ba'i rnal 'byor pa khyad par can de ni rgyu'i rgyud do/ /sum cu zhes pa rkang pa bzhi yis thabs kyi yan lag bstan te/ sum cu rtsa bdun ni byang chub</text></item>
<item><p>140a.1</p><section></section><text>kyi phyogs so/ /tshul gyis zhes pa ni ngo bo'i sgo nas so/ /byang chub phyogs pa la gnas zhes pa ni kun kyang mthar byang chub kyi phyogs kyi chos sum cu rtsa bdun gyi ngo bor gnas shing bsgom zhes pa'o/ /de'i don ni rtsa dang rlung dang mtshan bcas gang bsgoms</text></item>
<item><p>140a.2</p><section></section><text>mthar mtshan med stong nyid bsgom zhes pa'o/ /de lta bu ni rnal 'byor pas 'jig rten du bsgom byar bshad pa'i dpal he ru ka thob pa'i rgyu'i gtso bo yin no/ /de ltar rgyud 'byung ba'i rgyud bshad nas da ni rgyud dngos la le'u dang po bskyed pa'i rim pa'i yan lag phung po khams</text></item>
<item><p>140a.3</p><section></section><text>dang skye mched byin gyis brlab pa ni de la zhes pa la sogs pas bstan te/ thog ma zhes bya ba ni thun nam sgrub thabs kyi'o/ /rnal 'byor pa ni zhi gnas dang lhag mthong dang ldan pa'o/ /dbang phyug ni thabs ma tshang ba med pa'o/ /phung po lnga zhes pa ni mtshon pa ste/ skye mched dang</text></item>
<item><p>140a.4</p><section></section><text>khams kyang bzung ste tha mal pa'i phung po dang skye mched dang khams so/ /nga rgyal bskyed pa ni dbugs dbyung gi lam gyis tha mal pa bkag nas lha'i rnam dag tu bsgom pa'o/ /rgyas bshad las gzugs kyi phung po ni dmigs pa'i yul de chu zla ltar rtogs pa ni rnam par snang mdzad/ </text></item>
<item><p>140a.5</p><section></section><text>shes pa de nyid me long lta bu'i ye shes so/ /de bzhin du kun la bsgre'o/ /rdo rje nyi ma la sogs pa ni drag po 'jigs byed 'dul ba'i dus kyi ming ngo / /de bzhin gshegs pa thams cad kyi bdag nyid ces pa ni/ phung po lnga sgyu ma lta bu'i ngo bo ni rigs lnga yin la de'i chos nyid stong</text></item>
<item><p>140a.6</p><section></section><text>pa'i ngo bo nas dpal he ru ka ste/ de yang phung po lnga char gyi chos nyid yin pas na thams cad kyi bdag nyid do/ /gti mug rdo rje la sogs pa ni sa'i snying po dang / phyag na rdo rje dang nam mkha'i snying po dang spyan ras gzigs dang sgrib pa rnam par sel ba dang / kun du bzang po la</text></item>
<item><p>140a.7</p><section></section><text>drag po'i 'jigs byed 'dul ba'i dus kyi ming ste/ de la gti mug chen po ni rnam par snang mdzad do/ /de'i rigs yin pas gti mug rdo rje'o/ /de bzhin du kun 'gre'o/ /ltung byed ma la sogs pa yang sangs rgyas spyan la sogs pa'i ming ngo / /de ltar zhes pa rnams</text></item>
<item><p>140b.1</p><section></section><text>kyis mjug bsdu ba bstan to/ /'di skad ston te 'od zer rang gi lus la phog pas rkyen byas nas phung po la sogs pa sgyu ma ltar rtogs pa de nyid lha rnams kyi rnam par dag pa'am don yin pa de bsgom par bya'o zhes pa'i don to/ /le'u dang po'i bshad pa'o// //le'u gnyis</text></item>
<item><p>140b.2</p><section></section><text>pa dang gsum pa ni bskyed rim gyi yan lag sems kyi bde mchog 'khor lo bstan te/ de yang byang chub kyi phyogs kyi chos sum cu rtsa bdun la gnyis te/ byed pa las gyur pa ste/ rgyu'i gnas skabs dang / gnas pa las gyur pa ste 'bras bu'i gnas skabs so/ /de la</text></item>
<item><p>140b.3</p><section></section><text>rgyu'i gnas skabs su rim gyis bsgoms la/ 'bras bu'i gnas skabs ni cig car bsgom pa'o/ /rnal 'byor pa yang 'bras bu lam du byed pas cig car bsgom pa ste/ de yang bskyed pa'i rim pa la dpa' bo rnams sgyu ma lta bu la dpa' mo rnams stong pa nyid du bsgom</text></item>
<item><p>140b.4</p><section></section><text>pa'o/ /de lta bu de bstan pa'i phyir de nas zhes pa la sogs pa bstan te/ byang chub phyogs ni 'og nas ston pa rnams so/ /lha'i sbyor ba sbyar ba zhes pa la lha'i sbyor ba ni sum cu rtsa bdun gyi tshul gyis so/ /sbyor ba ni byang chub phyogs la sbyor ba ste/ de yang rnal 'byor</text></item>
<item><p>140b.5</p><section></section><text>pas lha sum cu rtsa bdun rang gi sems kyi snang ba yin par bsgoms la/ 'bras bu'i gnas skabs na byang chub kyi phyogs sum cu rtsa bdun gdul bya la lha sum cu rtsa bdun du snang ba'o/ /des na rgyu dang 'bras bu'am/ mtshon bya mtshon byed do/ /de thams cad kyang zhes</text></item>
<item><p>140b.6</p><section></section><text>pa rnams kyis ni sbyar bya byang chub phyogs bstan te/ de la tshogs lam gyi gnas skabs kyi gang zag gis/ lus dang tshor ba dang chos dang sems ni dmigs pa'i yul lo/ /dran pa dang shes rab ni dmigs pa'i yul can no/ /nye bar gzhag ces pa ni zhi gnas so/ /</text></item>
<item><p>140b.7</p><section></section><text>'dun pa la sogs pa ni grogs so/ /rdzu 'phrul ni nam mkha' la 'gro ba la sogs pa'o/ /rkang pa ni rgyu ste ting nge 'dzin no/ /rtse mo'i gnas skabs nyid dad pa la sogs pa lnga rang gi rigs 'dra ba bskyed pa la rang dbang yod pas dbang po'o/ /bzod pa dang chos mchog gi</text></item>
<item><p>141a.1</p><section></section><text>gnas skabs kyi dad pa la sogs pa ni rang gi rigs mi mthun pa'i phyogs kyis mi brdzi bas stobs so/ /byang chub ni mthong ba'i lam gyi ye shes so/ /de yan lag ni shes rab la sogs pa'o/ /yang dag pa ni phyin ci ma log pa'o/ /lta ba la sogs</text></item>
<item><p>141a.2</p><section></section><text>pa ni go sla'o/ /yang dag par spong ba phyis bshad pa ni lha'i rim pa'o/ /de ltar zhes pa rnams mjug bsdu ba'o/ /byang chub ni zad pa dang mi skye ba shes pa'o/ /de'i phyogs ni de dang mthun par ro/ /le'u gnyis pa'i bshad pa'o// //de ltar sbyar bya bshad nas de la lha'i sbyor ba</text></item>
<item><p>141a.3</p><section></section><text>bshad pa ni/ de la zhes pa la sogs pa rnams kyis bstan te/ lus dran pa nye bar gzhag pa ni mkha' 'gro ma'o zhes pa ni lus dran pa nye bar gzhag pa ni mkha' 'gro mar snang ngo zhes pa'o/ /snang ba'i rgyu ni lhan cig byed pa'i rkyen sems can gyi mos pa'i dbang gis so/ /de bzhin</text></item>
<item><p>141a.4</p><section></section><text>du kun kyang 'gre'o/ /le'u gsum pa'i bshad pa'o// //de nas zhes pa la sogs pas ni lus kyi bde mchog mdor bstan te/ yang dag bshad bya ba zhes pa ni lus kyi bde mchog go/ /dpa' bo ni nyi shu rtsa lnga'o/ /dpa' mo ni sum cu rtsa bdun no/ /gnyis med ni thabs shes</text></item>
<item><p>141a.5</p><section></section><text>rab snyoms par 'jug pa'o/ /dam pa ni zag med kyi snang ba'o/ /de rnams kyang he ru ka dpal sku'i yan lag ces pa dpal he ru ka'i chas so/ /yan lag kun ni zhes pa lus la lha drug cu gnas pa'o/ /rgyas bshad ni sen mo la sogs pas bstan te/ sen mo dang so la ni zhes pa dang</text></item>
<item><p>141a.6</p><section></section><text>mtshan par byed pa ste/ sen mo dang so skyed par byed pa'i khams gnas pa'i rtsa ni mgo la yod pas na gnas der bsgom zhes pa'i gnas mtshon pa'o/ /thod pa'i dum bu ni mtshon pa ste/ rang sgyu ma dang gnyis su med par bsgom pa'o/ /de bzhin du kun 'gre'o/ /de'i don ni 'di yin te bu</text></item>
<item><p>141a.7</p><section></section><text>la sogs pa'i yi ge la sogs par nyi ma'i dkyil 'khor brgyad bsam/ de rnams hUM las thugs kyi dpa' bo dpa' mo brgyad cig car bskyed pa'o/ /de bzhin du AHlas gsung gi dpa' bo dpa' mo brgyad bskyed do/ /oM las sku'i dpa' bo dpa' mo brgyad do/ /de bzhin du bu ga brgyad la lha mo brgyad bskyed</text></item>
<item><p>141b.1</p><section></section><text>do/ /snying kha'i rtsa bzhi la yum bzhi/ dbus su bcom ldan 'das yab yum mtshams bzhir bum pa bzhi bskyed do/ /rdzogs pa'i rim pa la ni rtsa dang khams kyi rang bzhin du bsgom mo/ /le'u bzhi pa'i rnam par bshad pa'o// //da ni le'u gnyis kyis sprul pa'i</text></item>
<item><p>141b.2</p><section></section><text>'khor lo bstan te/ dang pos ni rten dang brten pa'i dkyil 'khor bskyed pa dang / lha rnams kyi grangs dang gnas bstan la/ gnyis pas ni mdog dang phyag mtshan la sogs pa bstan to/ /de las dang po mdor bstan pa ni/ de nas zhes pa la sogs pa rkang pa bzhis</text></item>
<item><p>141b.3</p><section></section><text>bstan te/ gzhan yang sa pa ni lus kyi 'khor lo las gzhan sprul pa'i 'khor lo bshad par bya'o/ /dngos grub thams cad ni gsum mo/ /sgrub par byed pa ni bskyed pa'i rim pa'o/ /de gang gis shes shing bsgoms pa tsam gyis sgrub pa po dngos grub 'grub par 'gyur</text></item>
<item><p>141b.4</p><section></section><text>ba'i bskyed pa'i rim pa de bshad ces pa'o/ /rgyas bshad las dang po ni ji ltar zhes pa la sogs pa ste/ nang gi bdag nyid ces pa ni grub pa dper byas pa ste/ rang gi lus kyi gnas lugs la 'byung ba bzhi dang / yul gzhal yas khang dang / gnas nyi shu rtsa bzhi la</text></item>
<item><p>141b.5</p><section></section><text>sogs pa ji ltar gnas pa de bzhin du phyi'i dkyil 'khor dam pa yin te/ phyi rol du yang 'byung ba rim brtsegs la sogs pa sngon du song ba'i bskyed pa'i rim pa'i dkyil 'khor bsgom zhes pa'o/ /de yang ji lta bu zhig bsgom zhe na/ dam pa ste zhes pa zag med kyi snang ba ste/ </text></item>
<item><p>141b.6</p><section></section><text>sngon sprul pa'i sku ji ltar 'byung ba de bzhin bsgom zhes pa'o/ /de nyid bshad pa ni rnam rgod ces pa la sogs pa smos te/ rnam rgod ces pa ni rten dang brten pa'i dkyil 'khor ji ltar sbyar ba ni zhes pa ni bskyed pa'i rim pa'i man ngag gis so/ /de ji lta bu zhe na/ snying po thams cad</text></item>
<item><p>141b.7</p><section></section><text>bsdus pa ste/ snying po ni dngos grub gsum mo/ /bsdus pa ni 'byung ba'i rgyu'i bskyed pa'i rim pa'i man ngag de yang rten dang brten pa'i zhes pa la sogs pas bsgom pa'i rim pa bstan te/ rten zhes pa ni 'byung ba bzhi'o/ /brten pa ni ri rab sna tshogs rdo rje pad+ma'o/ /yang na de</text></item>
<item><p>142a.1</p><section></section><text>rnams kyi gzhal yas khang ni rten no/ /brten pa ni lha'o/ /tshul zhes pa ni go rims kyis so/ /bai raM pa ni yaM las byung ba'i rlung ngo / /sogs zhes pa ni me dang chu dang sa dang ri rab la sogs pa'o/ /gnas zhes pa ni gnas par bsgom zhes pa'o/ </text></item>
<item><p>142a.2</p><section></section><text>de yang 'byung ba rim brtsegs sngon du song bas rdzus skyes sam sgong skyes sam/ drod skyes sam/ mngal skyes gang rung gi lha rnams bsgom par bya'o/ /shin tu rgyas bshad ni/ bla ma zhes pa la sogs pas bstan te/ de yang bskyed pa'i rim pa ji lta bu'i tshul</text></item>
<item><p>142a.3</p><section></section><text>gyis bsgom zhe na/ bla ma las brgyud ces pa smos te/ bsgom pa'i rim pa de slob dpon gcig nas gcig du brgyud pa'i man ngag gis so/ /gang gis zhes pa rnal 'byor pa cho ga gang gis gdams ngag brgyud pa'o/ /shes pa zhes pa ni rnal 'byor pa ste rten gyi</text></item>
<item><p>142a.4</p><section></section><text>gang zag go/ /ri ni gsum las byung ba'o/ /sna tshogs pad+ma ge sar dang bcas pa ni hrIHlas byung ba'o/ /de'i dbus na bzhugs pa ni gtso bo yab yum mo/ /pad+ma'i phyogs kyi gnas ni shar la sogs pa'i 'dab ma la'o/ /sna tshogs gzugs dang zhes pa ni sngo ba dang</text></item>
<item><p>142a.5</p><section></section><text>ljang ba dang dmar ba dang ser ba'o/ /rnam rol ni de'i nyams dang ldan pa'o/ /mtshan gyi ni pad+ma'o/ /pu la sogs dang yang dag sbyar/ /zhes pa ni/ pu la sogs pa'i yi ge nyi shu rtsa bzhis mtshon pa'i yul nyi shu rtsa bzhi'o/ /yul dang yul du gnas pa yin/ /zhes</text></item>
<item><p>142a.6</p><section></section><text>pa ni ming nyi shu rtsa bzhis brjod pa'i yul nyi shu rtsa bzhi'i phyi rol du 'dzam bu'i gling gi yul rtsa bzhir gnas la nang du rnal 'byor ba'i lus po la yul nyi shu rtsa bzhir gnas pa'o/ /spyan drangs 'khor lo'i dbus gnas la/ /rnal 'byor rigs pas rtag tu mchod/ /ces</text></item>
<item><p>142a.7</p><section></section><text>pa ni go bskon ye shes sems dpa' spyan drangs nas dam tshig sems dpa' la bcug /dbang bskur ba'i rjes la gzhal yas khang gi dbus na gnas pa mchod zhes pa'o/ /pu zhes pa la sogs pa go sla'o/ /gnas zhes pa la sogs pa mi'i skad du yul la lha rnams</text></item>
<item><p>142b.1</p><section></section><text>kyis brdar btags pas gnas zhes bya/ dri za rnams kyis nye ba'i gnas/ /zhes bya/ gnod sbyin dang gnod sbyin gyi 'khor gyis zhing dang nye ba'i zhing / srin po dang srin po'i 'khor gyis tshan+do dang nye ba'i tshan+do ha/ klu dang klu'i 'khor gyis 'du ba dang nye ba'i 'du ba/ lha ma yin</text></item>
<item><p>142b.2</p><section></section><text>dang lha ma yin gyi 'khor gyis dur khrod dang nye ba'i dur khrod dang zhes ming btags so/ /de dag kyang sngon de rnams kyis gzung ngo / /thugs kyi 'khor lo zhes pa 'dul byed nam mkha' la rgyu ba gdul bya gsung gi 'khor lo 'dul byed sa la rgyu ba/ gdul bya sku'i 'khor lo</text></item>
<item><p>142b.3</p><section></section><text>'dul byed sa 'og na gnas pa gdul bya'o/ /de ltar zhes pa la sogs pas ni sprul pa dang yul dang sems kyi bde mchog rnams mtshan ma thob kyi bar du ni bsgom zhes pa'o/ /le'u lnga pa'i bshad pa'o// //de nas zhes pa la sogs pa ni sku mdog dang phyag mtshan la sogs</text></item>
<item><p>142b.4</p><section></section><text>pa bshad par dam bca' ba bstan te/ bdag po la sogs zhes pa gtso bo dang 'khor ro/ /mtshan ma ni phyag mtshan no/ /phyag rgya'i tshogs ni drug go/ /rang mdog ni sku mdog go/ /phyag mtshan ni 'dzin stangs so/ /bzhugs tshul ni g.yas brkyang ba la sogs pa'o/ /</text></item>
<item><p>142b.5</p><section></section><text>rgyud du sbas pa ni rtsa ba'i rgyud du'o/ /rgyas par bshad pa ni rgyal chen zhes pa la sogs pas bstan te go sla'o/ /rdo rje dang dril bu ni shes rab kyi pha rol tu phyin pa/ glang po che'i pags pa bzod pa/ dgra sta tshul khrims/ rtse gsum sbyin pa/ gri gug ye shes/ Da ma ru</text></item>
<item><p>142b.6</p><section></section><text>smon lam/ kha T+wAM ga bsam gtan/ thod pa thabs/ zhags pa brtson 'grus/ tshangs pa'i mgo bo stobs/ sku gsung thugs kyi rdo rje zhes pa ni 'khor lo gsum gyi lha'o/ /yi ge gsum pa dngos grub kyi zhes pa ni/ oM AHhUM gsum las skyes pa'o/ /de'i dbang</text></item>
<item><p>142b.7</p><section></section><text>du byas nas lus skyes pa'o/ /de'i zhes pa la sogs pa ni phan yon no/ /le'u drug pa'i bshad pa'o// //da ni bskyed pa'i rim pa'i yan lag gi go cha bskon pa bshad pa las dang po mdor bstan pa ni/ de nas zhes pa rkang pa bzhis bstan te/ de nas zhes pa ni bsgom pa'i</text></item>
<item><p>143a.1</p><section></section><text>dbang du byas nas lus kyi 'khor lo'i rjes la yin la/ bshad pa'i dbang du byas nas sgu mdog dang phyag mtshan bstan pa'i rjes la'o/ /go cha gnyis ni yab yum gyi'o/ /shes pa bzhes pas ni bsgoms pas so/ /sbas pa ni rtsa ba'i rgyud do/ /rgyas par</text></item>
<item><p>143a.2</p><section></section><text>bshad pa ni/ oM zhes pa la sogs pas bstan te/ de la oM na ma swA hA/ bau Sha Ta hUM hUM phaT ces pa ni bcom ldan 'das don yod grub pa'i he ru ka'i sngags so/ /de drug tu bgos nas ha hi hu he ho haM drug dang sbyar bas go cha'i sngags su 'gro'o/ /de yang oM ha zhes pas</text></item>
<item><p>143a.3</p><section></section><text>snying gar rdo rje sems dpa' dkar bo rdo rje dang dril bu bsnams pa'o/ /na ma hi zhes pas mgo bor rnam snang ser po 'khor lo dang dril bu bsnams pa'o/ /swA hA hu zhes pas spyi gtsug tu pad+ma gar dbang dmar po pad+ma dang dril bu bsnams pa'o/ /bau shaT he zhes pas phrag par</text></item>
<item><p>143a.4</p><section></section><text>he ru ka sngon po rdo rje dang dril bu bsnams pa'o/ /hUM hUM ho zhes pas mig la rdo rje nyi ma ser po rin po che dang dril bu bsnams pa'o/ /phaT haM zhes pas mdzod spu dang lag pa'i mkhrig ma gnyis dang / rkang pa'i long bu gnyis la rta mchog ljang khu sna tshogs rdo rje dang dril bu</text></item>
<item><p>143a.5</p><section></section><text>bsnams pa'o/ /oM haM hiM heM hUM phaT ces pa ni yum gyi nye ba'i sngags te de dang lha mo drug gi ming mtshan gyi dang po drug dang sbyar bas yum gyi go char 'gyur ro/ /de la oM baM las lte bar phag mo/ haM yoM las snying khar gshin rje ma/ hriM moM las khar rmongs byed ma/ hreM hriM las</text></item>
<item><p>143a.6</p><section></section><text>mgo la skyod byed ma/ hUM hUM las spyi bor skrag byed ma/ phaT phaT las yan lag lngar gtum mo ste/ dmar ba dang ser ba dang dkar ba dang du ba'i mdog dang sngon po ljang ba ste/ kun kyang zangs gri dang ka pA la 'dzin pa'o/ /bcom ldan 'das yab yum la bkod pas</text></item>
<item><p>143a.7</p><section></section><text>dpa' bo dpa' mo kun la byung bar bsam/ le'u bdun po des ni bskyed pa'i rim pa bstan to/ /le'u bdun pa'i bshad pa'o// //da ni bskyed rdzogs thun mong gi ye shes sems dpa' dgug pa'i cho ga bstan pa las/ de nas zhes pa rkang pa bzhis mdor bstan/ de las</text></item>
<item><p>143b.1</p><section></section><text>zhes pa go cha'i rjes la'o/ /go cha gnyis shes nas zhes pa rnams kyis bsgom pa'i go rims bstan to/ /de yang dang po go cha bskon pa de nas ye shes sems dpa' spyan drangs la sngags dang phyag rgyas gzhug ces pa'o/ /rgyas bshad las dang po bskyed rim gyis</text></item>
<item><p>143b.2</p><section></section><text>bstan pa ni/ rkang pas zhes pa la sogs pas bstan te/ rkang pa mnan pa ni rkang pa'i phyag rgya'o/ /steng du blta ba ni mig gi phyag rgya pheM gyi sgra sgrogs pa ni ngag gi phyag rgya'o/ /mdzub mo mdud byas lag pa'i phyag rgya'o/ /de ltar phyag rgya bzhis ye shes sems</text></item>
<item><p>143b.3</p><section></section><text>dpa' spyan drangs pa ni rdo rje'i tshig 'di gang zag gsum dang sbyar na mdzub mo mdud byas chags lam la thabs shes rab 'khyud pa/ grol lam pa la g.yas g.yon rlung bkag pa rang lhag par gnas pa la rtag chad kyi mtha' bkag pa'o/ /gung mo nges par sbyar</text></item>
<item><p>143b.4</p><section></section><text>zhes pa ni/ dang po la gsang ba'i rdo rje dang pad+ma sbyar ba gnyis pa la rlung dbu mar gzud pa gsum pa la dbu ma'i lam la sbyar ba/ mthe bong rdo rje brtan por nges par sbyar ba ni dang po la a wa d+hU tI'i go sprad pa/ gnyis pa la lte ba sprul pa'i 'khor lo'i dbus su a wa</text></item>
<item><p>143b.5</p><section></section><text>d+hU tI sbyor ba/ gsum pa la so sor rtog pa'i shes rab kyi dmigs pa'o/ /de ni dpral ba'i phyogs su rab bzhag pa ni/ dang po nam mkha'i rtsa sprad pa/ gnyis pa la a wa d+hU tI spyi gtsug tu bsgom pa/ gsum pa la chos kyi dbyings la dmigs pa'o/ /gcu</text></item>
<item><p>143b.6</p><section></section><text>zhing gcu zhing bskor ba ni/ dang po la hUM phaT kyis bskyed pa gnyis pa la gnyis po g.yas g.yon bsrub thag gis bsrubs pa gsum pa la thos bsam bsgom gsum gyis sbyang ba'o/ /rkang pas mnan pa ni dang po dang gnyis pa la bshad pa'i rlung dgag pa/ gsum pa</text></item>
<item><p>143b.7</p><section></section><text>la mtha' gnyis dgag pa'o/ /steng du lte ba la dang po dang gnyis pa la 'khor lo bzhi la dmigs pa/ gsum pa la lam lnga la dmigs pa/ gyen du pheM gyi sgra sgrogs pa ni/ dang po dang gnyis pa gtum mo sbar ba/ gsum pa la gsung rab mdo sde yan lag bcu</text></item>
<item><p>144a.1</p><section></section><text>gnyis kyis gzhan don bya ba'o/ /phyogs bcu'i 'jig rten khams na bzhugs pa'i dpa' bo rnal 'byor ma dgug pa ni/ dang po gnyis la spyi gtsug rtsa sum cu rtsa gnyis nas byang sems dgug pa'o/ /gsum pa la rang gi rgyud rdzogs pa'i rim pa'i</text></item>
<item><p>144a.2</p><section></section><text>ye shes sems dpa' dgug pa ni sngags pas zhes bstan te/ sngags pa ni chags lam pa bde ba'i ting nge 'dzin bsgom pas so/ /dpa' bo ni rang lhar bsgom pa/ rnal 'byor ma ni rig ma lha mor bsgom pa/ byin gyis brlab pa ni sngags kyis so/ /de ni sna rtser sbyar</text></item>
<item><p>144a.3</p><section></section><text>zhes pa ni gsang ba'i rdo rje la'o/ /bya ni rig ma la'o/ /lte ba ni sprul pa'i 'khor lo/ snying kha la sogs par yang chos dang longs spyod dang bde ba chen po'i 'khor lo'o/ /sngags kyi tshogs dang bcas pas byin gyis brlab ces pa ni/ 'khor lo bzhi la rlung gi</text></item>
<item><p>144a.4</p><section></section><text>mtshon byed yi ge dgod pa'o/ /lte ba snying kha dag tu zhes pa ni rig ma'i'o/ /rnal 'byor ma ni yum gyi snying po'o/ /sangs rgyas mkha' 'gro ma'i sngags ni yum gyi nye ba'i snying po ste de gnyis dgod pa'o/ /a wa d+hU tIr rtsa zhes pa ni rang gi snying ga dang lte ba la'o/ /dpa' bo</text></item>
<item><p>144a.5</p><section></section><text>byin brlabs zhes pa ni/ bcom ldan 'das kyi snying po dang nye ba'i snying pos byin gyis brlab pa'o/ /rnal 'byor ma dang dpa' bo gnyis med ces pa ni thabs shes rab snyoms par 'jug pa'o/ /dang por dga' ba dpa' bo ste/ /zhes pa ni/ dga' ba rang bzhin sum cu dang bral ba'o/ /</text></item>
<item><p>144a.6</p><section></section><text>mchog tu dga' ba rnal 'byor ma/ /zhes pa ni bde ba 'phel ba ste/ mchog dga' rang bzhin bcu dang bral ba'o/ /rab tu dga' ba ma lus nyid/ /ces pa ni/ lhan cig skyes pa yid bde ba ste rang bzhin bdun dang bral ba'o/ /bde de zhes pa ni gong gis dga' ba gsum zhi</text></item>
<item><p>144a.7</p><section></section><text>gnas de la'o/ /thabs kyis zhes pa ni bla ma'i man ngag gis so/ /kun rig pa zhes pa ni sems kyi stong nyid rtogs pa'i don gyi lhan skyes 'byung zhes pa'o/ /lha yul thugs kyi 'khor lo sa stengs gsung / /sa 'og sku'o/ /skad cig gis ni zhes pa ni gtum mo sbar nas</text></item>
<item><p>144b.1</p><section></section><text>byang sems phab pas rtsa bkang ba'i dus su gzugs gcig 'gyur zhes yul thams cad bde ba ro gcig pa'o/ /da ni thun mong gi yan lag bshad de/ bsdu ba de gnyis zhes pa ni bskyed rdzogs gnyis kyi ye shes sems dpa' bkug pa'i rjes la gzhug pa'o/ /g.yas dang zhes pa</text></item>
<item><p>144b.2</p><section></section><text>rnams ni lag pa g.yas g.yon bskor bas/ mkha' 'gro ma'i bde ba dam pa zhes pa snying po'i phyag rgya gzhug /yang na bde ba dam pa zhes pa dam tshig sems dpa' la bya ste de la gzhug go/ /spyi bor gsal byed rtsa gnyis dang / dbyangs yig nyis 'gyur/ de la lte ba sprul pa'i</text></item>
<item><p>144b.3</p><section></section><text>'khor lo la dbyangs yig bcu drug phrag gnyis dang gsal byed sum cu rtsa bzhi las dang po tha ma gzhag pa dgod/ snying khar i u e o bzhi dang / ya ra la wa bzhi ste brgyad dgod/ a lkog mar dbyangs yig bcu drug /rdzogs rim la g.yas dang g.yon gyi zhes pa rnams g.yas</text></item>
<item><p>144b.4</p><section></section><text>g.yon gyi rlung dbu mar gzhug pa'o/ /le'u brgyad pa'i bshad pa'o// //da ni 'bras bu'i rgyud bshad do/ /de las dang po mdor bstan pa ni/ de nas zhes bya ba rkang pa bzhis bshad de/ sprul pa'i skur shes par bya ba'i mtshan nyid dang / longs sku'i mtshan nyid shes par 'dod pa de nyid gcig</text></item>
<item><p>144b.5</p><section></section><text>ces pa'o/ /theg pa chen po zhes bya ba ni rnam par mi rtog pa'i ye shes te 'dir 'dod pas so/ /phyag rgya zhes bya ba ni chos kyi dbyings so/ /de ltar na chos kyi dbyings dang ye shes pa gnyis su med de chos sku'o/ /rnal 'byor ma'i rgyud du chos sku de lta bu bsgom pas 'bras bu chos sku'i dngos</text></item>
<item><p>144b.6</p><section></section><text>grub ster bar byed pa de bshad par bya yis nyon zhes par sbyar ro/ /rgyas bshad las dang po chos sku bstan pa ni/ phyag rgya chen po zhes pa la sogs pas bstan te/ phyag rgya chen po ni chos kyi dbyings so/ /rnal 'byor kun zhes pa ni shes byed ni zhi gnas dang lhag mthong ngo / /de'i</text></item>
<item><p>144b.7</p><section></section><text>yul du phyag rgya chen po las lhag pa'i yul mchog gzhan med ces pa'o/ /he ru ka dpal rgyal po che/ /zhes pa ni shes byed mchog tu gyur pa'o/ /rnal 'byor kun gyi dbang phyug rgyal/ /zhes pa ni gong gi zhi gnas lhag mthong de chos sku'i byed pa po mchog tu gyur par bshad pa'o/ /</text></item>
<item><p>145a.1</p><section></section><text>don sprul sku bshad pa/ mkha' 'gro ma'i zhes pa la sogs pa ni/ mkha' 'gro ma ni dra ba'i sdom/ /nam mkha' dang mnyam zhes bya ba le'u 'bum pa dang sh+lo ka 'bum pa nas bshad pa de blangs nas brjod par byas pa'o/ /brjod bya de gang zhe na/ kun mkhyen</text></item>
<item><p>145a.2</p><section></section><text>ye shes rang bzhin te/ /zhes pa ye shes kyi rang bzhin nam/ rnam pa ste sprul sku'o/ /de yang / he ru ka dpal dpa' bo mchog /ces pa 'bras bu'i he ru ka'o/ /skye bo dam pa kun 'dus pa ni tshogs 'khor ro/ /zhi ba'i btung ba ni dngos so/ /'grub 'gyur zhes pa ni/ rgyu</text></item>
<item><p>145a.3</p><section></section><text>de las grub pa'i 'bras bu sangs rgyas so/ /rtag pa ni sangs rgyas dang / byang chub sems dpa'o/ /go 'phang zhes pa ni de'i ngo bor sprul sku'o/ /skyon med pa ni ye shes kyi snang ba'o/ /pu la sogs zhes pa longs sku bstan te/ pu la sogs pa gnas nyi shu rtsa bzhir bsdu zhes pa</text></item>
<item><p>145a.4</p><section></section><text>ni sa bcur ro/ /yul ni gnas la sogs pa yul du nye ba'i gnas la sogs pa ste lus rnam par gnas so/ /he ru ka dpal bdag nyid dgod/ /ces pa ni/ he ru kar byas pa'i lus la'o/ /yi ge nyi shu rtsa bzhi zhes pa ni/ pu la sogs pa'i ming gis brjod par bya ba'i yul</text></item>
<item><p>145a.5</p><section></section><text>nyi shu rtsa bzhi rang gi lus la bsgom pa ni rgyu'i longs spyod rdzogs pa'i sku'o/ /rnal 'byor che ni lus kyi bde mchog gi rnal 'byor la'o/ /mdor bsdus pa ni longs sku dang sprul sku'i mtshan nyid do/ /mdor bsdus nas bshad ces pa'o/ /de dag kyang ji lta bu zhe na/ rab tu 'jug</text></item>
<item><p>145a.6</p><section></section><text>ces bya ba ni sku gnyis po de gzhan gyi don sems can gyi don du 'jug par snang ba'o/ /da ni chos sku'i shin tu rgyas bshad ni/ /ldog pa zhes pa la sogs pa ste/ de la ldog pa zhes pa ni chos sku de sems can gyi don du gzhan la snang bar mi 'jug pas ldog pa zhes pa'o/ /ji ltar</text></item>
<item><p>145a.7</p><section></section><text>bstan pa ni bshad bya sgrub pa po rnams nyon zhes pa'o/ /shrI ni gnyis med ye shes zhes pa ni gzung 'dzin dang bral ba'o/ /rgyu sogs spangs pa ni mtshan ma med pa'o/ /bkod pa dang bral ba stong pa nyid do/ /gang du mi gnas pa ni smon pa med pa ste/ de'i rang bzhin stong pa ste zhes pa</text></item>
<item><p>145b.1</p><section></section><text>rnam thar sgo gsum gyi rang bzhin no/ /kun du 'gro zhes pa ni kun la khyab pa'o/ /mi shigs pa zhes pa ni glo bur rnam rtog gis tshur la mi tshugs pa'o/ /mdor bsdus nas ni chos sku sems kyi stong nyid dang ngo / /dngos grub ni chos sku thob par 'gyur ba'o/ /chos dang</text></item>
<item><p>145b.2</p><section></section><text>zhes pa rnam pa gsum ka'i mjug bsdu ba'o/ /le'u dgu pa'i bshad pa'o// //da ni thun mong gi yan lag tshogs kyi 'khor lo dang / gtor ma'i le'u bstan te/ de nas zhes pa rkang pa bzhis ldang ba'i rnal 'byor bstan te/ dub pa ni bsgom bzlas kyis dub nas ldang</text></item>
<item><p>145b.3</p><section></section><text>bar 'dod na bsdus pa spyod tshul zhes pa la sogs pa snying gar bsdu ba'o/ /khyad par gyi sbyor ba dang bral bar mi bya ba ni dus thams cad du lha'i nga rgyal dang mi 'bral bar thun mtshams he ru kar bsgom zhes pa ste/ spyod pa'i rnal 'byor zhes pa ni bag tsha ba med pa'i dang rigs</text></item>
<item><p>145b.4</p><section></section><text>ma nyams pa dang / rnam par mi rtog pa'i spyod pa gsum mo/ /da ni gtor ma'i cho ga bstan te/ sngar ni zhes pa la sogs pas sngon du bya ba'i cho ga bstan te/ gtor ma gtong ba'i sngon du sngar bshad pa bzhin bskyed pa'i rim pas rang lhar bsgom zhes pa'o/ /rang 'dod</text></item>
<item><p>145b.5</p><section></section><text>ces pa la sogs pa ni 'bras bu ste zhi ba la sogs pa'i phyir gtor ma gtong zhes pa'i zla ba mar ngo zhes pa rnams kyis dus bstan te/ bcu dang nyi shu lnga'o/ /bshad pas zhes pa rnams kyis gtor ma'i rdzas bstan to/ /sngar bshad ces pa rnams kyis gtong ba'i</text></item>
<item><p>145b.6</p><section></section><text>thabs bstan te/ sngar bshad pa'i pheM pheM la sogs pa'i sngags dang phyag rgya dang bcas pa go cha bgos la spyan drangs zhes pa'o/ /spyan drang ba'i khyad par sngags ni/ oM A ra l+li hoHzhes pa la sogs pa'o/ /dam tshig ces pa la sogs pas gtor ma byin gyis brlab</text></item>
<item><p>145b.7</p><section></section><text>pa bstan te/ sha lnga bdud rtsi lngar byin gyis brlab pa'o/ /rdo rje thal mo zhes pa dbul ba'i phyag rgya'o/ /oM a zhes pa sngags so/ /dpa' bo rnal 'byor ma mngon bzlas/ /zhes pa spyan drangs pa'i dpa' bo dang rnal 'byor ma de mngon du byas la bzlas zhes pa ste/ gtor ma</text></item>
<item><p>146a.1</p><section></section><text>dbul ba'i sngags so/ /dpa' bo'i zhes pa rnams kyis bdag nyid rnal 'byor du bya ba bstan te/ gnas ri mthon po zhes pa ni ri rab kyi steng du 'dug pa'o/ /nye bar mtshon pa zhes pa ni/ chang la sogs pa ste 'byor tshad do/ /dgun zla 'bring po</text></item>
<item><p>146a.2</p><section></section><text>zhes pa la sogs pa ni mchog gi tshogs kyi 'khor lo bstan te/ dgun zla 'bring po'i tshes gcig nas bzung ste/ tshes bcu'i bar du'o/ /de yang tshes gcig la gnas kyi mkha' 'gro ma mchod de/ de bzhin du gnyis pa la sogs pa la nye ba'i gnas kyi</text></item>
<item><p>146a.3</p><section></section><text>mkha' 'gro ma la sogs pa rnams mchod la tha mar tshes bcu la thams cad tshang ba la mchod la mchod pa'i tha mar gtor ma btang ngo / /skye bo dam pa kun 'dus pa ni mi lhar bskyed pa'i rnal 'byor pho mo'o/ /bde ba thams cad ces pa ni gzugs la sogs pa 'dod yon lnga'o/ /</text></item>
<item><p>146a.4</p><section></section><text>bshos rnams ni tsA ru la sogs pa'o/ /lhag ma snod du bzhag la gtor ma bya'o/ /de'i yan lag ces pa la sogs pa phan yon bstan te/ lag tu 'ongs pa zhes bya ba ni lag tu 'ongs pa dang 'dra bas na lag tu 'ongs pa ste/ dpal de zhi ba la sogs pa'i dngos grub bo/ /</text></item>
<item><p>146a.5</p><section></section><text>de nas ni zhes pa ni tshogs kyi 'khor lo'i lha ste rnal 'byor pho mo'o/ /he ru ka dpal dgyes pa ni rnal 'byor pa de rnams so/ /lag gnas zhes pa ni lag tu thogs pa'o/ /mtshan mo zhes pa la sogs pa ni gtor ma gtong ba'i spyod pa bstan pa'o/ /le'u bcu pa'i</text></item>
<item><p>146a.6</p><section></section><text>bshad pa'o// //da ni thun mong gi yan lag rgyu dang thabs dang 'bras bu'i rgyud gsum bstan/ de la dang po 'bras bu'i rgyud las chos sku bstan pa ni/ de nas zhes pa rkang pa bzhis bstan te/ pha rol tu phyin pa drug dang byang chub kyi phyogs kyi chos sum cu rtsa</text></item>
<item><p>146a.7</p><section></section><text>bdun dang / sa bcu la sogs pa'i sangs rgyas kyi chos de rnams kyi rten ni ngo bo chos sku ste/ don dam pa'i lha'o/ /dngos po zhes pa la sogs pas gzugs sku rnam gnyis bstan te/ dngos po gang dang gang gis ni/ /zhes pa ni gzugs sku gang dang gang gis so/ /</text></item>
<item><p>146b.1</p><section></section><text>mi rnams yid ni yang dag sbyor/ /zhes pa ni/ gdul bya gang dang gang la mos so/ /de'i dngos 'gyur zhes pa ni/ gang mos pa de la der snang bar byed pa'o/ /sna tshogs gzugs can nor bu 'dra/ /zhes pa ni/ nor bu dang ba ni rkyen gos la sogs pas gzugs du ma 'dzin pa</text></item>
<item><p>146b.2</p><section></section><text>bzhin lhan cig byed pa'i rkyen gdul bya'i bsam pa la ltos nas sku du mar snang ba'o/ /zhar la thabs kyi bye brag gi rnam pa ni de bzhin zhes pa la sogs pa ste/ 'jigs bcas ni las dang po pa'o/ /'jigs med ni mchog tu gyur pa'i rnal 'byor ba mtshan ma thob pa'o/ /bsam</text></item>
<item><p>146b.3</p><section></section><text>gtan dag gis ni las dang po yi'o/ /bsam gtan tsam gyis ni mchog tu gyur pa'i rnal 'byor pa'o/ /yang na de dag bskyed pa'i rim pa dang / rdzogs pa'i rim pa la sbyor ro/ /spyod pa ni 'jig rten pa'i dngos grub grol ba ni mchog gi dngos grub/ log pa'i shes pa zhes bya</text></item>
<item><p>146b.4</p><section></section><text>ba la sogs pa dor bya'i gang zag mdor bstan no/ /bla ma'i zhes pa rnams kyis bslab bya mdor bstan to/ /bla ma'i rim pas ji skad bstan/ /zhes pa ni bskyed rdzogs kyi don to/ /gang gis ni slob mas so/ /myur du shes pa ni bla mas bstan pa de'o/ /skye ba zhes pa la sogs pa ni</text></item>
<item><p>146b.5</p><section></section><text>tshe snga ma la sogs pa ste/ lha bsgoms pa'i bag chags sad pa'o/ /dad pa bskyed pa ni tshe 'di la'o/ /rnal 'byor spyod tshul ni zhi gnas lhag mthong ste tshe la gnas pa'o/ /lkugs shing la sogs pa dor bya rgyas bshad do/ /lkugs pa ni bzlas pa mi shes pa/ glen pa lha</text></item>
<item><p>146b.6</p><section></section><text>bsgom mi shes pa/ byis pa'i shes pa ni dran pa g.yengs shing sems mi brtan pa'o/ /phyi rol bstan bcos mu stegs pa'i lta bas bslad pa'o/ /spyod yul gsang ba ni bskyed rdzogs gnyis so/ /blang bya'i rgyas bshad ni/ he ru ka dpal zhes pa la sogs pas bsten te/ </text></item>
<item><p>146b.7</p><section></section><text>he ru ka dpal yang dag 'jug /ces pa ni ye shes phab pa'o/ /de yang sus phab ce na/ slob dpon bdag nyid chen po yis/ /zhes smos so/ /myur du dngos grub bskyed pa ni ye shes phab pas so/ /'phral du yid ches pa yin zhes pa ni mngon shes la sogs pa bskyed</text></item>
<item><p>147a.1</p><section></section><text>pa'o/ /thabs kyi rgyud ni kun spyod ces pa la sogs pa ste/ de la kun spyod ni bshad zin to/ /cho ga'i bya ba ni bskyed rdzogs gnyis so/ /srid pa gsum po zhes pa la sogs pa ni phan yon no/ /mthong ba dang zhes pa la sogs pas ni grol lam pa'i</text></item>
<item><p>147a.2</p><section></section><text>rdzogs rim bstan te/ 'dod pa'i yon tan lnga las dga' ba bzhi'i ting nge 'dzin bsgoms nas stong pa'i rgyas btab na sdig pa las grol zhes pa'o/ /lha rnams bzlog pa zhes pa la sogs pas bskyed rim bstan to/ /lha dgod pa lugs 'byung lugs bzlog dang / bsgom pa</text></item>
<item><p>147a.3</p><section></section><text>lugs 'byung lugs bzlog tu bsgoms pa'i bskyed rim gyi dkyil 'khor de ni snying po lan pa'am bsgrub pas dkyil 'khor ro/ /sbyor sogs ni lhar bsgom pa bder gshegs dbugs dbyung ba zhes pa ni bskyed pa'i dgos pa ste/ dbugs dbyung gi lam mo/ /dag pa'i</text></item>
<item><p>147a.4</p><section></section><text>lus ni lhar bsgom pa'o/ /bsod nams chung ba'i zhes pa la sogs pa ni rigs ngan zhing longs spyod chung bas kyang mnyes par byas na 'grub ces pa'o/ /le'u bcu gcig pa'i bshad pa'o// //da ni thun mong gi yan lag thabs kyi rgyud 'chad de/ de la dang por rnam par dag pa'i</text></item>
<item><p>147a.5</p><section></section><text>rnal 'byor bstan te/ bsrung ba la sogs pa'i dam tshig dang / dkyil 'khor dang gzhal yas khang dang bzlas pa dang / brtul zhugs dang sbyin sreg de bskyed pa'i rim pa dang 'brel pa de dag mi bya zhes pa'o/ /'o na ci bya zhe na/ mdor na sems lus tshul can yin zhes</text></item>
<item><p>147a.6</p><section></section><text>pas te/ sems kyis stong nyid rtogs par bya/ /zhes pa'o/ /de ltar rtogs pa'i thad kan bsrung ba la sogs pa ni dgos pa'o/ /da ni rnam shes dang ye shes kyi rang bzhin gyi rdzogs rim bstan te/ gzung bya ni yul lo/ /rnam shes ni dga' ba gsum mo/ /ye shes ni don gyi</text></item>
<item><p>147a.7</p><section></section><text>lhan cig skyes pa'o/ /de nas bla mas mngon sum du bstan pa de la ston par bya ba ste/ mngon sum lam de yang phyi rol gyi bstan bcos la lam de med pas so/ /rnal 'byor pa rnams zhes pa ni rnal 'byor pa bskyed rdzogs kyi thabs dang / bla ma'i bsnyen bkur la brtson pa de la</text></item>
<item><p>147b.1</p><section></section><text>nye zhes pa'o/ /da ni bskyed pa'i rim pa bstan te/ ston pa'i mtshan nyid he ru ka yab yum mo/ /dpa' bo ni dpa' bo nyi shu rtsa bzhi dang dpa' mo nyi shu rtsa bzhi'o/ /de nyid bskyed pa'i thabs so/ /skad cig rnam par zhes pa rdzus skyes so/ /rnal 'byor bdag ni dpal he ru</text></item>
<item><p>147b.2</p><section></section><text>ka'o/ /phyag rgya ni yum mo/ /kun nas thams cad ni rten dang brten pa'o/ /sngags brjod pa ni hUM brjod pa'o/ /dgod dang zhes pa la sogs pas ni gdul bya 'dod chags can rnam pa bzhi'i don du de dang mthun pa'i gsang sngags kyi dbugs dbyung gi lam bstan zhes pa'o/ /</text></item>
<item><p>147b.3</p><section></section><text>gong nas gong du zhes pa ni bskyed rim thog tu rdzogs rim bsgom zhes pa'o/ /rnam pa gzhan dag rtswa dang 'dra/ /zhes pa ni/ lam gzhan la 'bras bu med ces pa'o/ /da ni rdzogs rim 'chad de de nyid ces pa srog d+hU tIr bcug pa'i rlung dbu ma de'o/ /mi 'gyur ba ni gnas</text></item>
<item><p>147b.4</p><section></section><text>pa'i rlung ngo / /de nyid sangs rgyas ye shes zhes pa ni srog d+hU tIr bcug nas stong pa'i rgyas btab pa de'o/ /skyes pa ni phyir rgyu ba'i rlung / ma ning ni gnas pa/ sogs ni nang du 'jug pa'o/ /phra ba'i snying po 'dzin zhes pa ni g.yas g.yon gyi rlung dbu mar bcug nas nam mkha'i</text></item>
<item><p>147b.5</p><section></section><text>rlung du byas pa'o/ /de la stong pa'i rgyas btab pa ni ye shes bdag 'byung zhes pa'o/ /gang zhig 'chang ba zhes pa la sogs pa dang / de med par ni zhes pa ni rlung ngam srog d+hU tIr bcug pa med na'o/ /'di ni snying por zhes pa ni bde ba stong pa nyid 'di'o/ /da ni zab pa'i rdzogs</text></item>
<item><p>147b.6</p><section></section><text>rim bstan te/ 'gro ba 'di kun sangs rgyas lnga bdag nyid/ /ces pa ni dbang bzhi pa thob pa'i thad ka na'o/ /gar mkhan dag dang ri mo bzang ltar zhes pa ni dpe'o/ /bde chen ni bde ba stong pa nyid do/ /gcig pu'i nyams zhes pa sems 'od gsal ba de nyid do/ /du ma'i gar</text></item>
<item><p>147b.7</p><section></section><text>mdzad pa ni du mar snang ba'o/ /da ni bskyed pa'i rim pa 'chad de/ 'dug dang zhes pa la sogs pa de nyid dag bstan te 'dug pa ni lnga'o/ /ldang ba ni bdun no/ /'jug pa ni nyi zla'i bar du sems 'jug pa'o/ /rdzogs pa ni gsum mo/ /byin gyis brlab pa ni gnyis so/ /</text></item>
<item><p>148a.1</p><section></section><text>dbang bskur ba ni gcig go/ /ting nge 'dzin ni gnyis so/ /mchod pa gsum mo/ /nye bar bsdu ba gnyis so/ /de ltar dgu po de bskyed pa'i sdom mo/ /de nas cho ga'i ming gzhan zhes pa ni/ gong gi de nyid dgu las gzhan pa'i ming gis btags pa'o/ /</text></item>
<item><p>148a.2</p><section></section><text>thabs dang shes rab ni A li kA li'o/ /de nyid du ni kun bskyed ces pa ni yi ge gsum gyis byin gyis brlabs pa lha rnams bskyed pa'o/ /'di ni bcom ldan 'das zhes pa ni thabs dang shes rab kyi ngo bo yi ge de'o/ /lha kun ni drug cu rtsa gnyis so/ /sngags rnams</text></item>
<item><p>148a.3</p><section></section><text>kyi ni zhes pa ni sngags thams cad A li kA li las byung ba'o/ /lha la sogs rgyan yin zhes pa ni/ lus kyi gnas rnams su pu la sogs bkod pa'o/ /da ni mtshan bcas kyis rdzogs rim bstan te/ A li ni shes rab kyi rang bzhin lte ba'i thig le'o/ /kA li</text></item>
<item><p>148a.4</p><section></section><text>thabs snying ga'i thig le'o/ /mdun bsam ni mngon du byas pa'o/ /rnal 'byor chen pos gnas pa mtshan bcas kyi rdzogs rim la gnas pa'o/ /zla ba'i dkyil 'khor legs rdzogs pa/ /lte ba'i rtsa bar gnas par bsgom/ /zhes pa ni/ lte bar gtum mo sbar</text></item>
<item><p>148a.5</p><section></section><text>bas snying ga'i byang sems phab nas lte ba'i khrag dang ro gcig par bya'o/ /yi ge zhes pa ni bde ba'i thig le'o/ /sku gsung thugs ni dag pa gsum mo/ /rdo rje ni rang bzhin brgyad cu dang bral ba'o/ /lha'i sku bde ba'i ting nge 'dzin to/ /de ni zhes pa rnams ni mtshan med do/ /</text></item>
<item><p>148a.6</p><section></section><text>gzugs las 'das pa ni gzung ba bkag pa/ dngos bo med pa 'dzin pa bkag pa/ bsam gyis mi khyab pa gzung 'dzin gnyis su med pa'o/ /le'u bcu gnyis pa'i bshad pa'o// //de ltar bskyed rdzogs thun mong gi yan lag le'u lnga bshad nas/ da ni rdzogs pa'i</text></item>
<item><p>148a.7</p><section></section><text>rim pa'i le'u lnga bstan te/ de yang de nas zhes pa la sogs pas mdor bstan to/ dpa' bo nyi shu rtsa bzhi/ rnal 'byor ma sum cu rtsa bdun no/ /de gang du bsgom zhe na/ he ru ka dpal rnal 'byor che/ /zhes pa rnal 'byor pa'i lus la bsgom pa de'i tshe/ rnal 'byor chen po'o/ /</text></item>
<item><p>148b.1</p><section></section><text>gnas ni zhes pa lus kyi bye brag nyi shu rtsa bzhi yi ge'i sa pa zhes pa ni pul+lI ra ma la sogs pa'i ming gis brjod par bya'o/ /rgyas par bstan pa'i pul+lI zhes pa la sogs pa ste/ de yang phyi rol du gnas rtsa bzhi bskyed rim la 'khor lo'i rtsibs nyi shu rtsa bzhi la</text></item>
<item><p>148b.2</p><section></section><text>brdas btags/ nang du lus kyi bye brag nyi shu rtsa bzhi la brdas bya ba ste/ gsum las skabs 'dir lus kyi la bya ste/ /rdzogs pa'i rim pa bsgom pa'i rnal 'byor pas byang sems phab pa las rtsa nyi shu rtsa bzhi'i khams sbyangs nas byang sems gang nas bde</text></item>
<item><p>148b.3</p><section></section><text>ba skyes pa'i dus der gnas su gzhag go/ /pu la sogs pa ni ming mtshan gyi yi ge dang po'o/ /gang yin de ni rnam dgod ces pa ni go cha chen po lus la bkod na'o/ /gnyid log ces pa la sogs pa ni phan yon/ de gang nas bshad ce na/ ming gi rgyud ni zhes pa la sogs pa ste/ </text></item>
<item><p>148b.4</p><section></section><text>ming gi rgyud 'bum sde ni le'u 'bum pa'o/ /de las bsdus pa ni nam mkha' dang mnyam pa'i rgyud de shu log 'bum pa 'bum gcig nang nas 'bum phyung ba'o/ /shes rab rgyud ni gsang ba che zhes pa ni/ shu log 'bum pa las btus pa le'u lnga bcu rtsa gcig pa'o/ /de dag gi bshad</text></item>
<item><p>148b.5</p><section></section><text>rgyud bstan pa ni nges brjod rgyud kyi bshad pa yin zhes pa ste/ nges par brjod pa'i rgyud bla ma'o/ /da ni 'bras bu'i rgyud le'u dang po nas brda'i sgo nas bstan pa de bshad pa ni/ bstan pas zhes pa la sogs pa ste sngar bshad zin to/ /mya ngan 'das pa chos sku'o/ /sku gsum 'khor</text></item>
<item><p>148b.6</p><section></section><text>lo gsum du bshad/ /ces pa ni/ rtsa dang rlung dang byang chub phyogs gsum mam/ yang na sprul pa dang lus dang sems gsum mo/ /bsod nams zhes pa la sogs pa sku gnyis ni tshogs gnyis las byung ba yin la de yang bden pa gnyis la gnas pa yin zhes pa'o/ /</text></item>
<item><p>148b.7</p><section></section><text>da ni rgyu'i rgyud las dor bya ston te/ blo ngan zhes pa la sogs pa ste go sla'o/ /cha ni skal ldan/ cha min ni skal med do/ /da ni tshogs kyi 'khor lo'i lha mo'i dbye ba ni dag byed ces pa la sogs pa ste/ dag byed ni sems 'dzin pa'i lha</text></item>
<item><p>149a.1</p><section></section><text>mo'o/ /dbang ni gsang ba'i dbang bskur ba'i'o/ /dpa' bo ni tshogs kyi 'khor lo'i'o/ /bkas gnas pa ni mchod pa'i'o/ /kun du spyod pa ni khams brtas pa'i'o/ /'khor ba las sgrol gtso bo yin/ /zhes pa ni las dang po</text></item>
<item><p>149a.2</p><section></section><text>pa chags khams pa'i byang chub thob pa'i rgyud khyad par can yin pa'o/ /ma lus rig byed las sprul zhes pa ni/ ma lus rig byed ni ye shes yin la de las byung bas na sprul pa ste ye shes las skyes ma'o/ /yang na ma lus rig byed ni sngon gyi las bzang po yin la/ de las byung bas</text></item>
<item><p>149a.3</p><section></section><text>na sprul pa ste zhing skyes so/ /yang ma lus rig byed ni dbang dang dam tshig yin la de dang sprul pa ste sngags skyes so/ /grub pa'i mtha' ni/ gsang sngags kyi grub pa'i mthar ro/ /sangs rgyas mu stegs can la sba/ /zhes pa ni bde ba stong pa nyid bsgom pa la mi mos pa'o/ /sgra ni</text></item>
<item><p>149a.4</p><section></section><text>legs par sbyar ba'o/ /sgra nyams ni tha mal pa'i skad de de lta bu'i ngag gi brda dang / lus brda dang / shes par byas la mngon sum las 'di nyid kyi rjes su 'brang zhes pa'o/ /bsdus don yan lag blangs pa dang / /zhes pa ni rtsa ba'i rgyud kyi tshogs kyi 'khor lo'i le'u bcu</text></item>
<item><p>149a.5</p><section></section><text>gnyis kyi bsdus don 'dir bshad ces pa'o/ /gang gis zhes pa rnams phan yon/ 'gro la 'phags pa sngon gsungs pa ni rtsa ba'i rgyud rnams su'o/ /sbas pa ni rtsa rgyud du'o/ /da ni yi ge rnams kyi las tshogs bsgrub pa bstan te/ rgyud chen po zhes pa la sogs pa ni</text></item>
<item><p>149a.6</p><section></section><text>le'u 'bum pa la sogs par ro/ /sngags kyi yi ge ni yi ge lnga bcu'o/ /bsgrub pa ni las so/ /las kyi bya ba ni yi ge'i las so/ /dge mi dge ni zhi ba dang mngon spyod kyi las so/ /brtags te bya zhes pa ni gang 'dod pa'o/ /yi ge'i mtha' ni ha/ dbus zhes pa thams cad</text></item>
<item><p>149a.7</p><section></section><text>kyi khong na yod pa a'o/ /de'i thams cad ni yi ge lnga bcu'o/ /de'i don ni 'di yin te/ rdo rje mkha' 'gro nas bshad pa bzhin a la sogs pa'i yi ge re re la lhag ma'i bco lngas bskor ba'i yi ge'i 'khrul 'khor lus kyi gnas su bsams pas las rnams byed pa'o/ /</text></item>
<item><p>149b.1</p><section></section><text>de bzhin du gsal byed rnams kyi yi ge re re la rang sde sde tshan gyis bskor ba'i 'khrul 'khor bsam mo/ /le'u bcu gsum pa'i bshad pa'o// //da ni lag pa'i mchod pa la sogs pa bstan te/ de nas zhes pa ni snga ma bzhin no/ /rgyud thams cad du sbas pa ni</text></item>
<item><p>149b.2</p><section></section><text>bya ba la sogs par ro/ /der sbas pas cho ga ni lag mchod do/ /sangs rgyas bzhi ni bum pa bzhi'o/ /de'i gdan la bzhugs pa bdud rtsi lnga'o/ /bdud rtsi lnga bo de yang sangs rgyas lnga yab yum gyi ngo bo ste/ rdo rje la sogs pa ni mi bskyod pa la sogs</text></item>
<item><p>149b.3</p><section></section><text>pa'i sangs rgyas lnga'o/ /mkha' 'gro ma la sogs pa ni yum lnga'o/ /rdo rje'i dpa' bo ni nyi shu rtsa bzhi/ de'i dbang phyug ni gtso bo ste rigs lnga'o/ /me long la sogs pa'i ye shes bzhi'i rnam pa sangs rgyas bzhi bum pa bzhi'o/ /gnyis med gnyis su med sbyor nyid ni</text></item>
<item><p>149b.4</p><section></section><text>thabs dang shes rab lnga gnyis su med pa'o/ /gnyis med ni lha mo bzhi dang bum pa bzhi'o/ /rdzas ni me tog la sogs pa ste/ me tog ni rang byung ste/ sogs ni sha lnga bdud rtsi lnga'o/ /re re nas ni zhes pa ni lha rnams la rim gyis sngags kyis dbul zhes pa'o/ /</text></item>
<item><p>149b.5</p><section></section><text>phyag rgya ni lnga'o/ /sogs ni go cha drug go/ /mchog lus ni lha'i 'khor lo'o/ /pha rol son pa zhes pa rnams ni go cha drug gi lha ni pha rol tu phyin pa drug ste/ lag pa'i mchod pa'i dus su lag pa la dgod pa'o/ /sogs ye shes can zhes pa ni bdud rtsi myang</text></item>
<item><p>149b.6</p><section></section><text>ba dbang bskur ba blo ldan gyi rnal 'byor pa ste/ lag pa g.yon pa'i sor mo rnams dang / sen mo la dpa' bo drug bkod la/ lag mthil du yang dgod do/ /rnal 'byor ma drug go rims bzhin zhes pa ni g.yas g.yon la dgod do/ /rdo rje sems sogs</text></item>
<item><p>149b.7</p><section></section><text>g.yas pa la dgod pa'o/ /lag pa'i mchod pa la sogs pas bstod ces pa ni/ lag pa'i mchod pa dang / gtor ma dang tshogs bya'o/ /lnga po bdud rtsi lnga dang bsre ba ni bdud rtsi 'o ma dang byang sems mchod pa des zhes pa ni oM AHhUM gsum gyis byin gyis</text></item>
<item><p>150a.1</p><section></section><text>brlabs ba'o/ /spyod dang zhes pa phan yon te/ dbul ba'i 'dod don ni rang la gang med pa'i don bsgrub par 'dod nas bsgrubs na 'grub ces bya ba'o/ /sems ni gzhan du gyur ba dang / /zhes pa ni sems g.yengs pa dang ma g.yengs pa dang bcas kyang</text></item>
<item><p>150a.2</p><section></section><text>rung ste 'grub ces pa'o/ /dpa' bo 'di ni zhes pa 'di rnams kyis ni mtshan nyid dang ldan pa'i dpa' bo dang rnal 'byor mas tshogs 'khor byas nas dngos grub thob ces pa'o/ /le'u bcu bzhi pa'i bshad pa'o// //da ni spyod ba bstan pa las dang por de nas bcas pa</text></item>
<item><p>150a.3</p><section></section><text>gnyis kyis mdor bstan/ gnyis med spyod pa ni dngos gzhi rjes thob ro snyoms pa'o/ /rgyas par bstan pa la gsum las/ dang po spyod pa'i dus bstan pa ni/ dang por zhes pa la sogs pas bstan te/ dang por mnyam gzhag rnal 'byor zhes bya ba ni las dang po</text></item>
<item><p>150a.4</p><section></section><text>ba'i rnal 'byor pas bskyed rdzogs gnyis kyi don bsgoms la/ 'bad de nus pa bskyed ces pa mtshan ma ma thob bar du bya ba'o/ /mtshan ma thob nas yid la bya ba'i brtul zhugs zhes pa bskyed pa'i rim pa la dpa' bo gcig pa dang / rgyal tshab lta bu'i spyod pa'i spyod pa</text></item>
<item><p>150a.5</p><section></section><text>rdzogs pa'i rim pa la spros bcas spros med shin tu spros med do/ /sems can zhes pa la sogs pa la ni dgos pa bstan te/ dpa' bo chen pos 'gro bya ni gnas rtsa bzhir ro/ /srog chags yan lag las byung bgo ni/ stag gi pags pa dang / glang po che'i pags</text></item>
<item><p>150a.6</p><section></section><text>pa la sogs pa'o/ /bde don gnyer bar bde ba srung / /zhes pa ni/ rnal 'byor pa bde ba'i ting nge 'dzin dang ldan bar 'dod pas dga' bral du mi btang zhes pa'o/ /mchod phyir thogs spangs pa ni bskyed pa'i rim pa'o/ /he ru ka'i gtsang sbra ni cha lugs su gnas pa'o/ /</text></item>
<item><p>150a.7</p><section></section><text>grol ba'i 'bras bu ni mchog gi dngos grub bo/ /rnal 'byor ma kun mnyes pa ni bde ba'i ting nge 'dzin no/ /da ni spyod pa dngos bstan te/ de la gsum las dang po spros bcas kyi spyod pa bstan pa ni/ rtsa ba'i sngags zhes pa la sogs pas bstan te/ de yang spyod pa'i</text></item>
<item><p>150b.1</p><section></section><text>dus su rtsa ba'i sngags kyis byin gyis brlabs pa'i tshangs skud lus la gdags zhes pa'o/ /lhag ma yang des 'gre /tshang ngam sngags ni sum+b+ha ni'o/ /tshangs bar spyod pa ni spro bsdu shes pa'o/ /rkang pa brgyad kyis rang la'o/ /spros med ni nyin mo zhes pa rnams te/ de la nyin</text></item>
<item><p>150b.2</p><section></section><text>mo ni snang ba'i rang bzhin/ mtshan mo ni snang ba lkog gyur te/ kun thabs dang shes rab du bya'o/ /mi bya zhes pa ni sems kyi stong nyid rtogs pa'i tshe na'o/ /he ru ka dpal gzhir gnas zhes pa ni sems kyi chos nyid rtogs pa'i thad ka na'o/ /rigs lnga ni rgyal rigs la sogs</text></item>
<item><p>150b.3</p><section></section><text>pa lnga'o/ /rigs gcig ni he ru ka'o/ /gnyis med ces pa rnams kyis shin tu spros med bstan te gnyis med ni gzung 'dzin dang bral ba'i cha'o/ /le'u bco lnga pa'i bshad pa'o// //da ni tshogs 'khor bstan te/ de la lnga las dang po dgos pa bstan pa ni/ gzhan yang zhes pa</text></item>
<item><p>150b.4</p><section></section><text>rnams te/ dus mthar dngos grub mi thob ste/ /zhes pa ni snyigs ma lnga'i dus su rnal 'byor bas bsgrubs kyang 'bras bu thob par dka' zhes pa'o/ /de ci'i phyir zhe na/ blo ni zhes pa rnams smos te/ blo gzhan du gyur pa ni nyon mongs pa mang bas so/ /bde ba nyams bag tu mi 'grub</text></item>
<item><p>150b.5</p><section></section><text>pas sdug bsngal dang bcas par gyur bas na de lta bu'i bskyar chog tu tshogs 'khor bstan pa'o/ /'bad de zhes pa rnams kyis 'bras bu bstan te/ 'dod bya ni dngos grub gsum mo/ /de nyid kyi bdag rnal 'byor ba ji ltar he ru ka'i ye shes yin zhes pa ni/ dper na thabs</text></item>
<item><p>150b.6</p><section></section><text>phyag rgya bzhis rnal 'byor pa la he ru ka'i ye shes skye ba bzhin du rnal 'byor pa la mngon shes kyang skye ste/ ci 'dod par ni zhes pa la sogs pas bstan to/ /chos 'di zhes pa la sogs pas bstan te/ chos 'di zhes pa rnams mjug sdud do/ /da ni thabs bstan pa ni shes</text></item>
<item><p>150b.7</p><section></section><text>rab ces pa rnams te/ shes rab chen por byas pa tshogs 'khor byed pa'i rnal 'byor pa'o/ /gnyis med ni rtogs pa med pa'o/ /brtul zhugs ni lha'i cha lugs su zhugs pa'i rnal 'byor rnams so/ /A li ni shes rab kA li ni thabs te/ rgyu rkyen tshogs pa 'di ma rtogs</text></item>
<item><p>151a.1</p><section></section><text>par chos shes pa/ 'bras bu 'dod pa'i gang zag gis thabs gzhan brten pa don med ces pa ste/ de yang rtsa ba'i rgyud las/ shes rab thabs kyi sbyor ji bzhin/ /zhes gsungs so/ /rgyud dang brten pa gzhan las brten pa dag gis don kyang bden pa</text></item>
<item><p>151a.2</p><section></section><text>gnyis su 'dus par bstan pa ni/ mdo dang zhes pa la sogs pa ste/ mdo sde la sogs pa theg pa bye brag dang / sems can la bshad pa ni byang chub thob pa'i phyir bshad pa yin la/ de yang tshogs gnyis la brten zhes pa ni tshogs gnyis zhes pa rnams so/ /thams</text></item>
<item><p>151a.3</p><section></section><text>cad bden pa gnyis la ni/ /brten par ngas ni bshad pa zhes pa ni bskal pa bar ma la mtshan nyid kyi theg pa bshad pa'i dus su'o/ /de dag tu bden pa gnyis la bden par bshad kyang rgyud la mngon sum du skye ba'i thabs med de/ gsang sngags kyi theg pa 'di 'dir ni mngon sum</text></item>
<item><p>151a.4</p><section></section><text>ston to/ /spros pa kun ni bskyed rim lha'i bsgom pa'o/ /spros pa med par bya ba ni bskyed rim la brten nas tha mal pa'i rnam par rtog pa bkag la rdzogs rim bsgom mo/ /da ni thabs kyi rgyud lnga dang shes rab kyi rgyud bzhi las bstan pa ni rgyud rnams kun du zhes pas bstan te/ </text></item>
<item><p>151a.5</p><section></section><text>thabs dang shes rab kyi rgyud rnams su gsang ba'i sprul pa zhes pa lnga dang / de nyid ces pa stong pa nyid dang / sems ni rang bzhin brgyad cu'o/ /longs spyod ni 'dod yon lnga'o/ /da ni khyad par du bde mchog 'khor lo bstan pa ni/ blo ldan zhes pa la sogs pa ste/ </text></item>
<item><p>151a.6</p><section></section><text>'khor lo sdom pa la rnam par spyod pa ni lha drug cu rtsa gnyis so/ /rnal 'byor ba'i mtshan ma ni gdong brnyan no/ /gzugs kha dog dang dbyibs/ brda drug khyim lnga ni mkha' 'gro ma bzhi dang phag mo'i gnas yul nyi shu rtsa bzhi ste/ de dag tu rnal 'byor ma ni lnga nyid</text></item>
<item><p>151a.7</p><section></section><text>gnas/ /zhes pa ni/ gong gi khyim lngar rnal 'byor ma lnga lnga lha'i cha byad can bzhag pa'o/ /bsgrub par bya ba'i gnas kun zhes pa ni/ gnas rtsa bzhir rnal 'byor pho mo rtsa bzhi lha'i cha byad can dgod pa'o/ /ji ltar sngar bshad ces pa ni le'u lnga pa dang drug par bshad pa'i</text></item>
<item><p>151b.1</p><section></section><text>lha'i grangs dang mnyam pa'i brtul zhugs can zhes pa ni rnal 'byor pa'o/ /dpa' bo'i sngags tshogs zhes pa ni lus la dgod pa'o/ /shar gyi 'dab mar zhes pa ni khyad par du sa 'og gi dngos grub bsgrub pa'i phyir nges brjod nas 'byung ba bzhin bya ba'o/ /he ru ka</text></item>
<item><p>151b.2</p><section></section><text>dpal go 'phang ni cha byad do/ /lus ngag yid kyi las ni sku gsung thugs kyi dngos grub bo/ /bshad pas sa 'og sku'i dngos grub bo/ /ma bshad pa gsung dang thugs so/ /le'u bcu drug pa'i bshad pa'o// //le'u bcu pa 'dis gtso bor rdzogs rim bstan pa las/ dang po</text></item>
<item><p>151b.3</p><section></section><text>bskyed pa'i rim pa'i lha rnams thun mtshams su sprul par mdor bstan pa ni/ de nas zhes pa la sogs pa bstan te/ sprul pa las byung dpa' bo rnams/ /zhes pa ste/ lha drug cu'o/ /sems ni hUM las sprul pa'o/ /de ltar sprul pa'i yum rdo rje phag mo ni chos kyi dbyings kyi</text></item>
<item><p>151b.4</p><section></section><text>rnam par dag pa'i rang bzhin no/ /thabs dang zhes pas ni thabs dang shes rab sbyor ba las byung ba 'di nyid ces pa ye shes lnga las skyes pa thams cad ces pa lha rnams so/ /rgyas bshad las dang po me la sogs pa rnam pa bzhi'i sangs rgyas bzhi ste thod pa bzhi'o/ /pad+ma'i 'dab</text></item>
<item><p>151b.5</p><section></section><text>gnas ni yum bzhi ste/ mA ma kI la sogs pa bzhi'o/ /thod pa'i dum bu sogs zhes pa ni dpa' bo dpa' mo rtsa bzhi'o/ /sems can 'dul ba'i thabs su dpa' bor bstan pa'o/ /khro bo rnam rgyal sogs pa ni lha mo brgyad do/ /sgo bzhi dang mtha' zhes pa phyi'i mtshams</text></item>
<item><p>151b.6</p><section></section><text>su dgod de/ de yang sna tshogs 'dul ba'i thabs chen zhes pa mi 'am ci 'dul ba'o/ /gsang ba'i gnas kyis rnam gnas zhes pa ni thabs shes rab kha sbyor gyis gnas pa ste rtsa ba'o/ /rnal 'byor ma sum cu rtsa bdun/ dpa' bo rtsa lnga'o/ /de bsgoms pas ji</text></item>
<item><p>151b.7</p><section></section><text>ltar 'dod pa'i dngos grub ster ba'o/ /rgyud kyi snying po bsdus pa ste zhes pa ni tshogs 'khor gyi lha de rnams snying po len pas dkyil 'khor ro/ /bla ma'i slob ma zhes pa ni sangs rgyas kyis mnyan pa pos rtogs par sla pa'i phyir rgyas par ma bshad ces pa'o/ /da ni phan</text></item>
<item><p>152a.1</p><section></section><text>yon bstan te/ sems la rnam gnas rnal 'byor pa/ /zhes pa ni bde ba chen po las mya ngan las 'das pa zhes bya ba logs shig tu mi ston pa'o/ /de ltar spyod pa ni bde chen la'o/ /sdig pa thams cad rnam par dag pa ni/ spangs pa phun sum tshogs pa</text></item>
<item><p>152a.2</p><section></section><text>yin la tshe 'di'am pha rol du sangs rgyas pa ni ye shes lnga dang ldan pa'o/ /ji ltar sngar bshad sdig pa rnams/ /zhes pa ni sngar bshad pa ni lkugs shing glen pa la sogs pa'o/ /phan yon dang po'o// //phan yon gnyis pa ni/ he ru ka dpal mtshan brjod pas/ /zhes pa ni</text></item>
<item><p>152a.3</p><section></section><text>sngags bzlas pa'o/ /lha sogs kun gyi gnas gang dang / /zhes pa ni lha'i yon tan no/ /mi la sogs pa ni mi'i yon tan no/ /bsam gtan gyis ni las dang po pa'o/ /bsam gtan zhes pa mchog tu gyur pa'i rnal 'byor pas so/ /phan yon gsum pa ni/ rnal 'byor</text></item>
<item><p>152a.4</p><section></section><text>pa ni 'pho ba'i tshe/ /zhes pa la sogs pa rnams te/ 'chi ba'i dus su dpal he ru ka dang dpa' bo dang rnal 'byor ma rnams kyis lag na me tog la sogs pa thogs pa dang rol mo la sogs pa dang bcas pa rnams rnam par rtog pa tsam gyis 'chi ba'i tshe mkha' spyod ces bya ba rig pa 'dzin</text></item>
<item><p>152a.5</p><section></section><text>pa'i gnas su 'khrid par byed pa'o/ /da ni dgos pa dman pa bstan pa ni/ ji ltar bud med byis gtam rjes yi rang / /kun smra rten pa'i lam yang rjod par byed/ /lam yang ma bshad 'ching bar 'gyur ba yin/ /zhes pa ni ji ltar byis pa bud med rnams/ phan gtam smra zhing</text></item>
<item><p>152a.6</p><section></section><text>mngon par dga' la gtam du yang rjod par byed kyang des thabs dang / shes rab kyi lam ma bshad cing 'ching bar 'gyur ba bzhin du/ rnal 'byor las ngan de dang 'dra bar bshad/ /ces pa las thabs 'ba' zhig gam shes rab 'ba' zhig sgom pa de ni bud med byis pa'i gtam dang</text></item>
<item><p>152a.7</p><section></section><text>'dra ba ste 'bras bu mi thob ces pa'o/ /da ni tshogs kyi 'khor lo rgyas par ston te/ de nas gzhan yang bshad bya ba/ /gnas sogs rnal 'byor ma yi gnas/ /zhes pa ni yul nyi shu rtsa bzhi nas tshogs 'khor gyi rnal 'byor ma btsal te/ de yang ye shes las skyes ma dang / </text></item>
<item><p>152b.1</p><section></section><text>sngags skyes ma dang / zhing skyes ma dang / gsum mo/ /'dir yang zhing skyes ma bstan pa ni mtshon pa tsam mo/ /he ru ka dpal zhes pa ni tshogs 'khor gyi dus su'o/ /rgyas par bshad pa ni pul+lI ra ma la yar rab gtum ma mtshon pa ste/ de dang de'i 'khor na gnas pa'i</text></item>
<item><p>152b.2</p><section></section><text>mkha' 'gro ma rnams dang / der skyes pa'i zhing skyes so/ /de dag brda dang mtshan nyid kyis shes par byas la brten pa'o/ /de bzhin kun la 'gre'o/ /yul 'di rnams kyi bu mo gang / /zhes pa ni sngags skyes zhing skyes lhan cig skyes pa gsum mo/ /dpa' bo gnyis med rnal</text></item>
<item><p>152b.3</p><section></section><text>'byor ma'o/ /zhes pa ni de dang lhan cig dga' ba bzhi'i ting nge 'dzin bsgom pa'o/ /gsang ba'i sngags la gnas pa ni srog d+hU tIr bcug pa'o/ /rnal 'byor ma ni re re zhing / /zhes pa ni/ ye shes las skyes pa de dag gi'o/ /mtshan ma ni brda'o/ /mtshan nyid ni kha dog</text></item>
<item><p>152b.4</p><section></section><text>dang dbyibs dang spyod lam gyi'o/ /g.yon pa'i sgrub pa po ni bde ba lam du byed pa'o/ /mi bzad pa las ni 'dod chags dang / mi tshangs par spyod pa la sogs pa'o/ /thabs dang bcas pa ni bde ba rtog med rang bzhin brgyad cu dang bral ba'o/ /mgur chu zhes pa la sogs pa</text></item>
<item><p>152b.5</p><section></section><text>tshogs 'khor gyi spyod pa bstan pa ste/ rnal 'byor pa dang rnal 'byor ma la brgyan par bya'o/ /re stengs zhes pa la sogs pa ni tshogs 'khor gyi dang po lhar bskyed pa bstan te/ gnas dang ldan pa la sogs pa'o/ /de nas rtag tu zhes pa la sogs pa byung ba dang / rgyan la</text></item>
<item><p>152b.6</p><section></section><text>sogs pa bgo ba'o/ /kha dog la sogs zhes pa ni gdong brnyan bgo ba la sogs pa'o/ /rnal 'byor lam la legs gnas pa ni dga' ba bzhi'i ting nge 'dzin bsgom pa'o/ /da ni tshogs kyi 'khor lo'i dus kyi gar rnam pa bzhi ston te/ yan lag can ni g.yas brkyang</text></item>
<item><p>152b.7</p><section></section><text>la sogs pa'i stang stabs so/ /tshig can ni rdo rje'i glu'o/ /sdud pa ni rgyan no/ /snying stobs ni ting nge 'dzin no/ /de nyid mthong ba ni mchog tu gyur ba'i rnal 'byor pas so/ /de la tha lhag sdud pa bshad pa ni/ /sdud pa po'i zhes pa la sogs pa'o/ /kun du 'bugs pa ni rna cha</text></item>
<item><p>153a.1</p><section></section><text>ste/ de yang 'bugs dang 'di ni zhes pa la sogs pas bstan to/ /bcing ba ni tshangs skud de/ tshangs skud las la bkrol ba ni/ /zhes pa la sogs pa'o/ /gzhag pa ni rkang gdub ste/ rkang gdub rab tu gzhag pa ni/ /zhes pa rnams so/ /bskyod</text></item>
<item><p>153a.2</p><section></section><text>pa ni ska rags te/ de yang 'og pag ces pa la sogs pas bstan to/ /srog shing gcig gyur srad bu zhes pa ni 'khor lo bzhi dang rtsa gsum gyi dbus kyi a wa d+hU tI'o/ /'og pag ni ske rags so/ /ro ldan bcu drug ni khams bcu drug bde bas gang ba'o/ /phreng ba rtsa lnga ni</text></item>
<item><p>153a.3</p><section></section><text>mi mgo lnga bcu'o/ /rnal 'byor ma kun du spyod pa'i bshad pa/ tshig don rab tu gsal ba zhes bya ba slob dpon dpa' bo rdo rjes mdzad pa rdzogs so// //paN+Di ta pa ra he ta dang / lo tsA ba 'phags pa shes rab kyis bsgyur ba'o// //[]@##/ /rgya gar skad du/ </text></item>
<item><p>153a.4</p><section></section><text>kha sa ma na nA ma TI kA /bod skad du/ nam mkha' dang mnyam pa zhes bya ba'i rgya cher 'grel pa/ bcom ldan 'das dpal rdo rje sems dpa' la phyag 'tshal lo/ /sku gsum rnams kyis nam mkha' mnyam pa'i ngang / /dang po'i mchog la rab tu phyag 'tshal nas/ /de yi</text></item>
<item><p>153a.5</p><section></section><text>don dang nam mkha' mnyam rgyud kyi/ /mkha' mnyam rgya cher 'grel pa bdag gis bya/ /'dir bcom ldan 'das rdo rje 'dzin pa ni/ sangs rgyas rnams kyi byang chub ste/ de yang rten yongs su gyur pa'i mtshan nyid do/ /rten ni lus so/ /de yang rnam pa gsum ste/ de la sems kyi</text></item>
<item><p>153a.6</p><section></section><text>rgyun gyi mtshan nyid kyi rten ji srid kun nas nyon mongs pa can gyi chos kyi sa bon de'i bag chags rnams kyis te/ gnas ngan len zhes bya ba'i rten de srid kun gzhi'o/ /phyis 'phags pa'i lam spros pa med pa yun ring du bsgoms pa rnams kyis kun gzhi gnas dang / lus</text></item>
<item><p>153a.7</p><section></section><text>dang longs spyod du snang ba'i rnam par shes pa de yongs su zad pa dang / gzhan yang kun nas nyon mongs pa can gyi chos skyes pa rnams nub pa dang / ma skyes pa rnams shin tu mi skye ba'i bdag nyid ni ldog pa nges pa'o/ /nam mkha' rnam par dag pa lta bu spros pa med pa</text></item>
<item><p>153b.1</p><section></section><text>rab tu gsal ba'i bdag nyid mtha' yas pa'i nges pa ste/ yongs su gyur pa de ni sangs rgyas rnams kyi gnas ngan len gyi rten yongs su gyur pa'o/ /de yang de rnams kyi zag pa med pa'i khams su brjod par bya ste/ sangs rgyas kyi zag pa med pa'i chos rnams kyi sa</text></item>
<item><p>153b.2</p><section></section><text>bon 'dzin pa'i phyir ro/ /de yang de rnams kyi lam gyi rten te/ de yongs su gyur pa ni 'jig rten pa'i ngo bo shin tu ldog pa dang / 'jig rten las 'das pa yang shin tu 'jug pa'o/ /chos thams cad kyi de bzhin nyid kyang de rnams kyi rten yin la/ de yongs su 'gyur pa ni</text></item>
<item><p>153b.3</p><section></section><text>glo bur gyi sgrib pa thams cad shin tu rnam par dag pa'o/ /gang sangs rgyas kyi gnas ngan len gyi rten dang / lam gyi rten dang / de bzhin nyid kyi rten yongs su gyur pa'o/ /de nyid de rnams kyi byang chub dang / de nyid chos kyi sku dang / sangs rgyas kyi chos rnams kyi sku'i rten zhes</text></item>
<item><p>153b.4</p><section></section><text>bya zhing rang bzhin gyi sku zhes brjod par bya ste/ de bzhin nyid dang / rab tu gsal ba'i rang bzhin gyi ngo bor shin tu gnas pa'i phyir ro/ /de ni 'dir sangs rgyas kyi byang chub kyi mtshan nyid bcom ldan 'das rdo rje 'dzin pa'i rang bzhin gyis nam mkha' dang mnyam pa'o/ /rang bzhin</text></item>
<item><p>153b.5</p><section></section><text>ni 'dir rang bzhin gyi sku'o/ /de lta bas na nam mkha' dang mnyam pa nyid de snang ba med pa mtha' yas pa shin tu rnam par dag pa rab tu gsal ba dang / de bzhin nyid kyi rang bzhin yin pa'i phyir ro/ /longs spyod rdzogs pas ni gang yang rnam pa sna tshogs pa'i phyir rnam pa ji lta</text></item>
<item><p>153b.6</p><section></section><text>ba bzhin gyi nam mkha' dang mnyam pa ni ma yin la/ 'on kyang ji lta ba bzhin snang ba'i nam mkha' dang mnyam pa nyid chos kyi sku nam mkha' dang mnyam pa'i de kho na nyid kyi chos de sgrib pa med pa nyams su myong la/ longs spyod rdzogs pa'i skus de bzhin du yongs su spyod</text></item>
<item><p>153b.7</p><section></section><text>pa nyams su myong ba dang rgyu mthun pa'i phyir ro/ /ji ltar na de bzhin du yongs su gcod pa yin zhe na/ gzung ba dang 'dzin pa der snang ba med par yongs su gcod pa'i phyir ro/ /'di lta ste byis pa rnams kyis bum pa la sogs pa nyams su myong ba dang rgyu mthun pa nges pa</text></item>
<item><p>154a.1</p><section></section><text>yod ba dang ji ltar byis pa rnams kyis bum pa'i rnam pa shin tu gsal bar nyams su myong ba nyid brjod pa dang bral ba la yod pa nyid du yongs su gcod de/ sngon nges pa'i bag chags kyi stobs las so/ /de bzhin du sangs rgyas rnams kyis brjod pa med kyang</text></item>
<item><p>154a.2</p><section></section><text>longs spyod rdzogs pa'i sku rang gi rnam pa med pa nyid yongs su gcod pa'o/ /yongs su gcod pa de nyid rab tu snang ba'i sgras bshad par bya'o/ /rab tu snang ba ni rnam pa gnyis te/ yang dag par rig pa dang nye bar mtshon pa'o/ /de'i phyi rol longs spyod rdzogs pa'i sku yang sangs rgyas</text></item>
<item><p>154a.3</p><section></section><text>kyi snang ba ji lta ba bzhin nam mkha' dang mnyam pa nyid do/ /sprul pa'i sku yang shin tu nam mkha' dang mnyam pa ste/ sgyu ma'i rnam pas kyang rang gis sprul pa'i sku la sogs pa med pa yongs su gcod pa'o/ /de yang rdo rje 'dzin pa sangs rgyas thams cad skyed par byed pa'o/ /de dag</text></item>
<item><p>154a.4</p><section></section><text>kyang nam mkha' dang mnyam pa ste/ rgyu mthun pa'i phyir zhes bya ba grub pa'i mtha'o/ /'dir grub pa'i mtha' la brgal ba rdo rje 'dzin pa ni sangs rgyas kyi ni bskyed pa ma yin no/ /'o na gang yin zhe na/ sangs rgyas rnams kyi sras yin te/ sangs rgyas lnga'i dbu rgyan yod pa'i</text></item>
<item><p>154a.5</p><section></section><text>phyir ro/ /de rnams dang lha mo'i 'khor lo la sku dang gsung dang thugs su sbyor ba'i phyir spros pa nyid dang / 'di spros pa 'jug par byed pa'i gzhung lugs kyang yin no/ /nam mkha' dang mnyam pa yang ma yin zhing / nam mkha' mnyam pa'i gzhung lugs rab tu</text></item>
<item><p>154a.6</p><section></section><text>'jug par byed pa yang ma yin no zhes bya'o/ /'di'i lan gsungs pa/ sangs rgyas lnga'i zhes bya ba la sogs pa la/ /sangs rgyas lnga yi dbu rgyan rten/ /zhes bya ba ni dbu rgyan gnas pa'o/ /gang zhig ces bya ba ni rdo rje sems dpa' la brjod do/ /sku gsung thugs kyi gsang ba</text></item>
<item><p>154a.7</p><section></section><text>gsum dang rnal 'byor ma'i dkyil 'khor bsdus pa ni srid pa gsum mo/ /yang na bud med ces bya ste/ /rnal 'byor ma rnams so/ /de rnams kyi srid pa ni dkyil 'khor te srid pa gsum mo/ /de yang gang gi snying bo ni rdzas te/ rdo rje'i gzhung lugs yin pa'i phyir ro/ /</text></item>
<item><p>154b.1</p><section></section><text>dpal gsang ba 'dus par ji skad gsungs pa bzhin te/ gti mug zhe sdang 'dod chags kyi/ /rtag tu rdo rje dga' mar gnas/ /thabs ni sangs rgyas thams cad de/ /rdo rje theg pa zhes byar grags/ /'khor los sgyur ba drug gi dang por sangs rgyas rdo rje sems</text></item>
<item><p>154b.2</p><section></section><text>dpa'o/ /'khor los sgyur ba'i phyir dbu rgyan dang bcas pa dang / dkyil 'khor dang bcas pa'o/ /de yang bcos ma ni bcom par byed pa ste/ kun rdzob kyi ngo bo yod pa de la de skad ces bya'o/ /ji lta bur gyur pa yin na/ gang spyod pa de ni tha snyad dang kun rdzob ste/ rang</text></item>
<item><p>154b.3</p><section></section><text>gi sku dang gsung dang / thugs dang dbu rgyan gyi sangs rgyas la sogs pa'i dbu rgyan no/ /de ni nam mkha' dang mnyam pa ni nam mkha' dang mnyam pa nyid kyis snang ba'i phyir ro/ /ji ltar yin zhe na rnam pa med pa nyid kyis yongs su gcod pa'i phyir ro/ /de lta bas na bcom</text></item>
<item><p>154b.4</p><section></section><text>ldan 'das nyid kyang nam mkha' dang mnyam pa'o/ /nam mkha' dang mnyam pa yang rdo rje'i gzhung lugs kyis 'jug par byed pa'o/ /nyid kyis sangs rgyas rnams kyi dbu rgyan dang kun rdzob kyi de nyid kyis byas pas so/ /yang ji ltar yin zhe na/ sangs rgyas rnams spros</text></item>
<item><p>154b.5</p><section></section><text>pas so/ /de lta bas na sangs rgyas rnams skyed par byed pa nyid do/ /'di sangs rgyas kyi sras su yang brjod par bya ba ma yin nam/ ji ltar yin zhe na/ res 'ga' byang chub sems dpa'i ngo bo yin pa'i phyir la/ byang chub sems dpa' ni sangs rgyas rnams kyi sras</text></item>
<item><p>154b.6</p><section></section><text>yin pa'i phyir ro/ /sngags kyi lugs la bcom ldan 'das kyi sku dang gsung dang thugs kyi dkyil 'khor bsgom par bya ba ma yin nam/ de lta bas na snang ba med pa'i chos kyi sku thob par byed pa ma yin no/ /de ma thob na de la brten pa'i longs spyod rdzogs pa dang sprul pa'i</text></item>
<item><p>154b.7</p><section></section><text>sku shin tu yang thob par byed pa ma yin no/ /yang na de bsgom pa gzhan yin/ 'o na de smros shig ces bya'o/ /de lta bas na gsungs pa/ gal te zhes bya ba la sogs pa la 'di ni zhes bya ba ni phyi ma phyed kyis bshad par bya'o/ /bsgom pa zhes bya ba ni rnam pas so/ /</text></item>
<item><p>155a.1</p><section></section><text>sems ni rnal 'byor pa'o/ /'gog pa ni mnyam par gzhag par bya ba'o/ /'di'i don dam pa ni rdo rje sems dpa' ste/ bsgom pa ni de las gzhan du ma yin no/ /bsgom pa gang yin zhe na/ shes bya zhes bya ba la sogs pa gsungs te/ shes</text></item>
<item><p>155a.2</p><section></section><text>bya ni sems las phyi rol pa sems kyis gzung bar bya'o/ /de'i rang bzhin yin pa ni shes bya'i rang bzhin no/ /de ni nges par ma mthong ba ni dmigs par bya ba ma yin pa dang / brtag par bya ba ma yin pa'o/ /rnam par shes pa'i rang bzhin du gyur pa'i rnam pa yang med de/ </text></item>
<item><p>155a.3</p><section></section><text>gcig dang du ma'i de spyad pa mi bzod pa'i phyir ro/ /'di ltar gzung ba dang 'dzin pa mi dmigs pas gnyis su mi dmigs pa'i ngo bo ni chos kyi sku 'thob pa'i rgyu'o/ /sku gsung thugs bsgom pa ni longs spyod rdzogs pa dang sprul pa'i sku dag gi'o/ /de'i phyir 'di de'i bsgom ba</text></item>
<item><p>155a.4</p><section></section><text>ste/ myur du sku gsum thob par byed pa zhes bya'o/ /'di'i rdo rje 'dzin pa'i bsgom pa lha yin na sangs rgyas la sogs pa'i ji ltar bsgom pa yin zhe na/ sangs rgyas zhes bya ba la sogs pa la/ sangs rgyas kyi dang rdo rje 'dzin pa dang / /rin chen tog dang pad+ma lhan cig 'jug / </text></item>
<item><p>155a.5</p><section></section><text>lha 'di rnams dang rang bzhin med/ /dang po sangs rgyas mkha' rang bzhin/ /sangs rgyas zhes bya ba ni rnam par snang mdzad kyi'o/ /rdo rje 'dzin pa zhes bya ba ni mi bskyod pa'i'o/ /rin chen tog ces bya ba ni rin chen 'byung ldan gyi'o/ /pad+ma zhes bya ba ni snang ba mtha' yas kyi'o/ /</text></item>
<item><p>155a.6</p><section></section><text>'jug pa zhes bya ba ni las kyi ste/ don yod grub pa zhes pa'i don to/ /'di rnams kyi zhes bya ba ni de bzhin gshegs pa rnams kyi'o/ /lha zhes bya ba ni lha mo rnams kyi dang rigs rnams kyi'o/ /rang bzhin yod pa ma yin zhes bya ba ni gzung ba dang 'dzin pa gnyis su snang ba</text></item>
<item><p>155a.7</p><section></section><text>brdzun pa'i phyir ro/ /gal te gnyis brdzun pa yin na 'o na 'di rnams kyi rang gi ngo bo gang yin zhe na/ dang po'i sangs rgyas zhes bya ste/ /rdo rje 'dzin pa'o/ /mkha' zhes bya ba ni nam mkha' dang mnyam pa ste chos kyi sku'i mtshan nyid kyi phyir dang / nam mkha' dang mnyam pa nyid</text></item>
<item><p>155b.1</p><section></section><text>kyis snang ba'i phyir ro/ /de ni 'di rnams kyi rang gi ngo bo'i bdag nyid de/ 'di rnams kyi rgyu mthun pa'i phyir ro/ /mjug bsdus nas dang po zhes bya ba la sogs pa gsungs te/ dang po'i chos ni rdo rje sems dpa' ste/ chos kyi sku'i bdag nyid kyi phyir ro/ /de'i phyir de</text></item>
<item><p>155b.2</p><section></section><text>rnams ni nam mkha' dang mnyam pa sku dang gsung dang thugs rnams kyi skye ba'o/ /sgrib pa ma lus pa zad cing bsal bar gyur ba nyid de'i skye ba ste/ khang bzangs zhig pas nam mkha' skye ba bzhin no/ /'di'i nam mkha' skye ba'i mtshan ma ni dpe ste/ de bzhin du dpal</text></item>
<item><p>155b.3</p><section></section><text>mchog dang po las/ nam mkha' skye ba'i mtshan ma las/ /thog ma tha ma med pa'i mchog /rdo rje'i rang bzhin sems can kun/ /rdo rje sems dpa' mchog bde ba/ /zhes bya ba gsungs te/ de lta bas na sems can ni sangs rgyas la sogs pa skyes pa'o/ /med pa'i</text></item>
<item><p>155b.4</p><section></section><text>rnam pa nyid yongs su gcod pa'i phyir nam mkha' dang mnyam pa'o/ /rnal 'byor gyi rgyud rnams la phyag rgya chen po'i dngos grub nyid byang chub ma yin nam/ de'i nam mkha' dang mnyam ye shes ni rgyu nyid yin te/ rang gi ngo bo ni ma yin no/ /de'i phyir rnal 'byor gyi rgyud thams</text></item>
<item><p>155b.5</p><section></section><text>cad dang / nam mkha' dang mnyam pa'i rgyud 'gal bar 'gyur ro zhe na lugs zhes bya ba la sogs pa gsungs te/ lugs ni bshad par bya ba 'di'i gzhung lugs so/ /bcom ldan 'das gang gis drang ba'i don gyi mdo sde bshad pa de ni gzhung lugs so/ /der don yi ge lam</text></item>
<item><p>155b.6</p><section></section><text>brten pa yang ma yin no/ /bstan bcos ni bcom ldan 'das kyis bstan pa'o/ /tshad mar byas pa ni de dang phyin ci log med pa'o/ /de nas sngags dang phyag rgya la sogs pa rnams dang bcas pa'i ye shes ji ltar rigs zhes bya zhe na/ dang po zhes bya ba la sogs pa gsungs te/ </text></item>
<item><p>155b.7</p><section></section><text>dang po dag pa ni dang po'i dag pa ste chos kyi sku'o/ /de nyid gnas te dmigs pa'o/ /mkha' mnyam ni mnyam pa'i ye shes rgyu mthun pa sngags dang phyag rgya la sogs pa rnams kyi ste/ nam mkha' dang mnyam pa nyid kyis de rnams kyi snang ba yin pa'i phyir ro/ /de lta bas na</text></item>
<item><p>156a.1</p><section></section><text>rgyud thams cad la rgyud 'di ma yin no/ /dpal thams cad gsang ba las kyang gsungs pa/ rgyu yi de nyid cung zad min/ /'bras bu'i de nyid de bzhin no/ /de nyid de bzhin nyid ye shes/ /rnal 'byor pa yis de la spyod/ /ces bya'o/ /rgyu'i de nyid ni</text></item>
<item><p>156a.2</p><section></section><text>sems kyi rtog pa la sogs pa rnam pa bzhi'o/ /'bras bu'i de nyid ni rnam pa lnga'o/ /de gnyis ka'i rnam pa ji lta ba bzhin du med pa'i phyir de bzhin nyid kyi ye shes so/ /de'i de nyid ni rang gi rnam pa nyid yongs su gcod pa'i phyir ro/ /gcod pa de la rnal 'byor pas spyod</text></item>
<item><p>156a.3</p><section></section><text>ces bya ba'i don to/ /dpal gsang ba 'dus pa las kyang gsungs pa/ sku mi 'gyur ba skye ba med/ /gsung dang thugs ni mtshan nyid med/ /nam mkha'i rdo rje rtag par 'gyur/ /mi bden bsdus pa yin zhes bya'o/ /mi 'gyur byed pas ni mi 'gyur ba ni gsang ba ste/ sku'i</text></item>
<item><p>156a.4</p><section></section><text>gsang ba dang / gsung dang thugs kyi gsang ba'o/ /de thams cad skye ba med pa ni rang bzhin med pa snang ba ste/ rnam pa ji lta ba bzhin med pa yongs su gcod pa'i phyir ro/ /nam mkha'i rdo rje ni chos sku ste/ chos zhu ba nyid nyams su myong ba'o/ /rtag par 'gyur ba ni</text></item>
<item><p>156a.5</p><section></section><text>yongs su gcod pa'i bdag nyid do/ /nam mkha' dang mnyam pa'i de kho na nyid kyis yod pa nyid dang / rnam pa ji lta ba bzhin med pa nyid yongs su gcod pa'i phyir ro/ /de ni mi bden pa ste/ rnam pa dang bcas pa'i phyir ro/ /bsdus pa yang de yin te/ yang dag par</text></item>
<item><p>156a.6</p><section></section><text>yongs su gcod pa'i phyir/ des na bsdus pa yod pa de la de skad ces bya ste/ dag pa 'jig rten pa'i ye shes la bsdus pa zhes bya ba'i don to/ /de ltar na re zhig rnal 'byor gyi rgyud thams cad las thun mong du nam mkha' dang mnyam pa'i don bsgom pa gsungs so/ /da ni dpal</text></item>
<item><p>156a.7</p><section></section><text>gsang ba 'dus pa la sogs pa nyid thun mong du nam mkha' dang mnyam pa'i don bsgom pa'i skabs dbye ba'i phyir/ sangs rgyas zhes bya ba la sogs pa gsungs te/ ji lta bu zhig yin zhe na/ sangs rgyas lnga yi dbu rgyan yang / /zhes bya ba ni sku dang ldan pa'o/ /gang gi</text></item>
<item><p>156b.1</p><section></section><text>chos rnams kyi sku nyid kyi rang bzhin te/ chos kyi sku nyid nam mkha' dang mnyam pa ro mnyam par gyur pa sangs rgyas kyi chos thams cad kyi ngo bo des yang dag par bstan pa'i phyir ro/ /yang ji lta bu yin zhe na/ srid pa gsum ni rnal 'byor ma'i 'khor lo'o/ /chos rnams</text></item>
<item><p>156b.2</p><section></section><text>nus pa ni chos ston pa ste/ chos rdzogs par longs spyod pa yod pa de la de skad ces bya'o/ /dpal rdo rje rtse mo las gsungs pa/ de nas rang bzhin sku nyid las/ /longs spyod rdzogs pa yang ni 'byung / /zhes bya'o/ /'dir bsgom pa nyid rab tu 'dud par 'dod de/ rang</text></item>
<item><p>156b.3</p><section></section><text>gi lus dang ngag dang yid kyis de'i sku dang gsung dang thugs rnams su rab tu 'jug par byed pa ni rab tu 'dud pa'o/ /'dud pa'i phan yon rdo rje zhes bya ba la sogs pa gsungs te/ bsod nams kyang zhes bya ba'i kyang zhes bya ba'i sgras ye shes kyang ngo / /mtha' yas zhes bya ba ni</text></item>
<item><p>156b.4</p><section></section><text>ji srid du/ bsod nams kyi tshogs bsags par 'gyur ro/ /gzhan yang 'dud par byed pa ni gang gi phyir 'dud par byed pa chos kyi che ba'i bdag nyid de/ rdo rje 'dzin pa'i che ba'i bdag nyid do/ /pu sti la las chen po'i gnas su rang bzhin gyi sgra zer te der mtha'i yi ge</text></item>
<item><p>156b.5</p><section></section><text>mi skye ba'o/ /de yang nyes pa 'khrul pa'i phyir ro/ /chos kyi sku nyid rdo rje sems dpa'i sku nyid du 'gro bar gsungs te/ de la chos sngon du ma byas kyang brda yis bsgom par bya'o/ /de ni thams cad ces bya ba la sogs pa gsungs te/ sgyu ma'i bde ba'i sgras rdzogs pa'i sangs</text></item>
<item><p>156b.6</p><section></section><text>rgyas thams cad kun la snying gar bcug nas zhu pa pad+mar 'gro ba bsgom par bya'o/ /bya ba 'di ni thar ba'i rang bzhin ni ston ka'i zla ba zhu zhing dkar ba bzhin sangs rgyas kyi chos rnams kyi ro mnyam pa'i chos kyi sku'o/ /de nas ci bya zhe na/ rdo rje zhes bya ba la sogs pa</text></item>
<item><p>156b.7</p><section></section><text>gsungs te/ ji ltar na sku dang ldan par bya zhe na/ 'jig rten pa'i zhes bya ba la sogs pa gsungs pa la 'jig rten pa'i rgyu ni 'jig rten pa'i don zhes bya ba'i tha tshig go/ /byas pa ni yang dag par bstan pa ste/ rdo rje sems dpa'i rnam pa gzhan gyi rang bzhin du'o/ /</text></item>
<item><p>157a.1</p><section></section><text>brda ji lta bar gdul bya rnams la de bsgyur ba ni yongs su shes pa'o/ /don dam par yang chos kyi sku'i rgyu mthun par gyur pa ye shes gzhan nyid de'i rnam par skyes te/ rnam pa ji lta ba bzhin du med pa nyid kyis bcom ldan 'das snang ba zhes bya'o/ /</text></item>
<item><p>157a.2</p><section></section><text>der rdo rje sems dpa' skye ba ni gang yin/ skye ba'i gnas ni gang yin zhes bya bar dogs pa la/ sku dang gsung dang der ni thugs/ /zhes bya ba gsungs te/ chos gsum po 'di rdo rje sems dpa'i skye ba'o/ /rnal 'byor gnas pa ni rab tu gnas pa ste/ bcom ldan 'das ma tsun</text></item>
<item><p>157a.3</p><section></section><text>dA'i sku chen mo der rdo rje sems dpa' skye ba'o/ /pha dang ma ni gang yin ji ltar na yang skye ba yin zhe na/ de la zhes bya ba la sogs pa gsungs te/ de la zhes bya ba ni rnal 'byor gyi gnas so/ /rdo rje zhes bya ba ni mi bskyod pa'o/ /gcig rang bzhin zhes bya ba la/ rang bzhin</text></item>
<item><p>157a.4</p><section></section><text>ni rang snang ba'i rig ma dag yang dag par ldan pa'i phyir de ni gcig kyang yin la rang bzhin yang yin no/ /chos kyi ngo bo zhes bya ba ni thar pa ste snga ma bzhin no/ /rdo rje'i rang bzhin ni rdo rje sems dpa'i sku bskyed pa'o/ /de nyid ral pa zhes bya ba la sogs pa la ral pa'i thor tshugs ni</text></item>
<item><p>157a.5</p><section></section><text>sangs rgyas lngas rnam par spras pa des brgyan pa'i bcom ldan 'das so/ /de'i sku mdog ni sngon po'o/ /de ltar na rdo rje sems dpa'i yang dag pa'i ting nge 'dzin bsgom par bya'o/ /'di zhes pa ni rnal 'byor pa'o/ /bcas pa bsgom pa ni bsgom pa dang bcas pas gus pa dang bcas</text></item>
<item><p>157a.6</p><section></section><text>pa zhes bya ba'i don to/ /mi bskyod pa'i ral pa'i thor tshugs ni phyi rol du rin po che gcig gis mtshan pa yin gyi/ sangs rgyas rnams kyis mtshan pa ni ma yin no/ /de nas mi bskyod pa'i yang ci zla ba zhu ba las skyes pa yin nam zhe na/ ma yin te/ nyi ma zhes bya ba la sogs pa</text></item>
<item><p>157a.7</p><section></section><text>gsungs pa la nyi ma ni nyi ma'o/ /yi ge ni hUM yig sngon po'o/ /rdo rje sems dpa'i sa bon yang hUM yig dkar po'o/ /rdo rje'i rang bzhin zhes bya ba ni mi bskyod pa'i skur ro/ /rdo rje sems dpa'i bskyed pa yang sngags nyid yin par chu mtha' skyes zhes bya ba la sogs pa</text></item>
<item><p>157b.1</p><section></section><text>gsungs te/ chu mtha' skyes bsgom sngags pa yis/ /chu ni zla ba zhu ba'o/ /de nyid ni mtha' ste sems can rnams kyi pha ma dag go/ /de las skyes pa'o/ /bdag nyid gzugs kyi rang bzhin ni rang gi lha'i sa bon zhes bya ba'i don to/ /de yang sngags pas zla ba'i dkyil</text></item>
<item><p>157b.2</p><section></section><text>'khor gyi dbus su gnas par bsgom zhing sa bon des rdo rje sems dpa' bsgom pa ni gnyis med ngo bo'i rang bzhin no/ /ji lta bas na gnyis su med pa'i ngo bo zhe na/ don ma yin zhing shes pa yang ma yin pa de ltar snang ba'i phyir ram/ rang gi rig ma dang yang dag par sbyor ba'i phyir</text></item>
<item><p>157b.3</p><section></section><text>ro/ /rnal 'byor mjug bsdu ba dang / de'i 'bras bu 'di zhes bya ba la sogs pa gsungs te/ thugs yongs su rdzogs pa ni rdo rje 'dzin pa'i thugs su sbyor ba'o/ /bsgom pas zhes bya ba ni rnam pas so/ /bsgom bya zhes bya ba ni rdo rje sems dpa'o/ /de 'grub pa ste rdo rje 'dzin pa'i</text></item>
<item><p>157b.4</p><section></section><text>thugs kyi rang bzhin no/ /gal te rdo rje 'dzin pa yang sngags pas bskyed na spros pa med pa'i ting nge 'dzin la gnas pa skur bskyed pa mi rung ba'i phyir dang de lta mod kyi ting nge 'dzin de las ma bskul te/ bzhengs pa rnam par g.yengs pa nyid dang / gtso bo'i chos ma yin pa nyid do zhes</text></item>
<item><p>157b.5</p><section></section><text>bya'o zhe na/ lha mo zhes bya ba la sogs pa gsungs te lha mo bzhi ni lha mo bzhi zhes bya ba'i tha tshig go/ /rang bzhin gcig ces bya ba ni thar pa'i ngo bor ro/ /glu yis zhes bya ba 'chad par 'gyur ba'i glu bzhi yis so/ /bsgom bya ni dgongs pa ste/ de dang ldan par byed pa ni bsgom</text></item>
<item><p>157b.6</p><section></section><text>bya'o/ /sngags kyi rnam pa dgongs pas bskyed pas na sad par byed pa zhes bya ba'i don to/ /ji ltar sad par byed pa yin zhe na/ mkha' mtshungs dngos te dngos po mnyam zhing nam mkha' dang mnyam pa'i chos zhu ba zhes bya ba'i tha tshig go/ /'di ltar gyi sgra ni de ltar gyi don to/ /de ltar</text></item>
<item><p>157b.7</p><section></section><text>yin na ni rnal 'byor pa'i chos ni zhu bar byas pa'o/ /thugs kyi rang bzhin du byas pa ni rdo rje 'dzin pa'i skur ro/ /bsgom bya ni lha mo'i skur ro/ /thar pa'i rang bzhin ni shin tu rnam par dag pa'i thugs rdo rje sems dpa' yin zhing shin tu rnam par dag pa'i de bzhin nyid ni lha mo zhes</text></item>
<item><p>158a.1</p><section></section><text>bya bar dgongs so/ /bsgom pa 'di yis sangs rgyas nyid thob par bya ba yin pa de bas na 'dir don ni bdag nyid dper bya ba'i phyir 'khor tshogs pa'i nang du sangs rgyas gcig ma gsungs pa'i don kyang rdo rje sems dpa' zhes bya ba la sogs pa ste/ </text></item>
<item><p>158a.2</p><section></section><text>bud med ces bya ba ni btsun mo'o/ /mtha' dag mtshungs zhes bya ba ni bcom ldan 'das nyid dang thams cad mtshungs pa'o/ /ji ltar na bcom ldan 'das bsgom zhe na/ sangs rgyas lnga yis brgyan pa ral pa'i thor tshugs can g.yas na sna tshogs rdo rje 'dzin pa/ g.yon pas</text></item>
<item><p>158a.3</p><section></section><text>sna tshogs rdo rjes mtshan pa'i dril bu 'dzin pa/ de bzhin du bcom ldan 'das ma 'di yang gnas so zhes bya'o/ /gang zhes bya ba ni lhag ma'o/ /cha lugs ni rab tu brgyan pa'o/ /mtshungs dngos las zhes bya ba ni dngos po dang mtshungs pa las so/ /dngos po zhes bya ba ni sems</text></item>
<item><p>158a.4</p><section></section><text>can thams cad kyi de kho na nyid kyi phyir chos zhu ba zhes bya ba'i don to/ /rgal ba zhes pa ni yongs su gcod pa ste/ de zhes bya ba ni lhag ma'o/ /ji ltar yin zhe na/ bzhugs pa zhes bya ba la sogs pa gsungs te/ bzhugs pa ni yid la mnyam par gzhag pa nyid ces bya ba'i</text></item>
<item><p>158a.5</p><section></section><text>tha tshig go/ /bzhi zhes bya ba la sogs pa la sangs rgyas thams cad kyi re re yang sku gsung thugs kyi dbye ba dang / de'i lus kyi dbye bas so/ /mdor bsdus nas yang gsang ba bzhi bya ste/ sku'i gsang ba dang / gsung gi gsang ba dang / thugs kyi gsang ba dang / </text></item>
<item><p>158a.6</p><section></section><text>las kyi gsang ba'o/ /de rnams kyi de bzhin nyid ni go rims bzhin du lha mo bzhi ste/ de'i phyir rang bzhin bzhi yis so/ /de lta bas na dkar po dang / sngon po dang / dmar po dang / ljang ku ste/ g.yas pa rnams kha dog dang mtshungs pa'i rdo rje 'chang ba/ g.yon pa</text></item>
<item><p>158a.7</p><section></section><text>rnams kyis 'khor lo dang / ut+pal dmar po dang / pad+ma dang ut+pal sngon po 'chang ba'o/ /rang gi rigs kyi de bzhin gshegs pas brgyan pa'i rin po che'i cod pan de rnams kyi dbus su bzhugs pa ni rdo rje skyil mo krung gis so/ /de rnams nyid sgyu ma lta bu nyid kyis</text></item>
<item><p>158b.1</p><section></section><text>snang ba'i phyir de rnams kyis bsdus pa ni srid pa gsum ste/ de bzhin gshegs pa'i gsang ba gsum sgyu ma lta bu nyid kyis 'jug pa dang rgal ba ste yongs su gcod pa'o/ /de la sna tshogs rdo rje zhes bya ba la sogs pa la/ de la zhes bya ba ni snying ga'i zla ba'o/ /lha ni</text></item>
<item><p>158b.2</p><section></section><text>rdo rje 'dzin pa'o/ /sangs rgyas rnams ni thams cad kyang / /rol pa byed pa'i 'di yi ni/ /de las de rnams spros pa'i phyir/ /sangs rgyas rnams kyi spros pa'o/ /dgos pa ji ltar zhes bya ba la sogs pa gsungs te/ lha yin zhes bya ba ni lhar gyur pa'o/ /kye zhes bya ba ni bod</text></item>
<item><p>158b.3</p><section></section><text>pa'o/ /thams cad du ni rnam par rol/ /sangs rgyas rnams kyi thob pa nges pa ste/ /de zhes bya ba ni lhag ma'o/ /sna tshogs rdo rje dang sangs rgyas rnams kyi rnam par rol pa yin na ci phyir rdo rje sems dpa' zhes bya zhe na/ lha rnams kyi zhes bya ba la sogs pa smos te/ lha rnams</text></item>
<item><p>158b.4</p><section></section><text>kyi ma lus pa rnams kyi'o/ /de tsam gyis zhes bya ba ni de thams cad ces bya ba'i don to/ /de thams cad ni rdo rje sems dpa' nyid rnam par rol pa zhes bya ba'i bar du ste/ rdo rje sems dpa' nyid de dang de'i rnam pas skye zhes bya bar dgongs so/ /de nas blta bya zhes bya ba la sogs</text></item>
<item><p>158b.5</p><section></section><text>pa gsungs te/ thams cad kyi ni sna tshogs rdo rje la sogs pa'i chos kho na'o/ /rang bzhin ni gnyis su med pa'i ye shes nyid de/ don ma yin zhing shes pa ma yin zhes yongs su gcod pa'i phyir ro/ /de lta bas na srid pa gsum ni rnal 'byor ma'i 'khor lo 'am/ sna tshogs pa</text></item>
<item><p>158b.6</p><section></section><text>thams cad rdzogs pa ni gcig pa'i rang bzhin nyid do/ /mthong zhes bya ba ni 'jug pa'o/ /rol pa zhes bya ba la sogs pa la rol pa byas pa las sangs rgyas kyis bdag mthong ba dang / de'i rnal 'byor ma'i dbang phyug kyang thams cad du mthong ba'o/ /lha zhes bya ba la sogs</text></item>
<item><p>158b.7</p><section></section><text>pa la/ lha ni rdo rje sems dpa' la sogs pa'o/ /de rnams yang dag par rtogs pa ni de kho na nyid de/ de gsal bar byed pa'i le'u'o/ /dang po ni thog ma'o/ /nam mkha' dang mnyam pa'i rgyud kyi rgya cher 'grel pa nam mkha' dang mnyam pa las le'u dang po'o// // </text></item>
<item><p>159a.1</p><section></section><text>phyogs la lar lha mo zer zhing la lar btsun mo bzhi zer ba de lta bas na the tshom bsal bar bya ba'i phyir lha mo'i grangs lha mo bzhis zhus pa'o/ /'dir bshad par 'dod pa zhes bya ba la sogs pa la 'dir bshad par 'dod pa ni lha mo zhes bya ba dang</text></item>
<item><p>159a.2</p><section></section><text>'brel to/ /kye mchog dang bcas pa ste/ gtso bo'i lha mo'o/ /bcas pa ni yang dag par ldan pa ste/ mchog yod pas mchog dang bcas pa'o/ /sdud pa pos der zhes bya ba la sogs pa smras pa'i dri ba 'dir glu bzhi bka' stsal pa ni bcom ldan 'das kyis so/ /ci'i</text></item>
<item><p>159a.3</p><section></section><text>phyir zhe na 'dir de rnams kyi ming bstan pa'i phyir ro/ /'jig rten na mang po rnams kyis yang gtso bo sngon du song ba'i rim pa bstan pa las rab tu rtogs pa'i phyir ro/ /snang ba'i lha mo gtso mo nyid zhi ba la sogs pa'i lha mo rnams kyi yang go rims bzhin du shar phyogs la sogs</text></item>
<item><p>159a.4</p><section></section><text>pa phyogs kyi 'dab ma rnams su bskor ba ji lta ba bzhin du rtogs pa yin gyi grangs tsam ni ma yin no/ /stong pa khyad med ces bya ba la sogs pa la/ glu bzhi po 'di rnams ni go rims bzhin du thugs dang / gsung dang sku dang / gsang ba rnams kyi sgyu ma lta bu nyid gsal</text></item>
<item><p>159a.5</p><section></section><text>bar byed pa'o/ /de rnams nyid yongs su gzung bar bya ba dang chos zhu ba la spro bar byed pa rab tu bgrang ba'i tshigs su bcad pa'o/ /'di'i rkang pa so sor tshogs bzhi'o/ /tshogs re re la phyi mo bzhi'o/ /dang po dang gnyis pa ni lci ba'i mtha' can no/ /gnyis pa'i dbus ma lci</text></item>
<item><p>159a.6</p><section></section><text>ba'o/ /rnam pa rnams nus pas stong pa nyid yin zhing de nyid tha dad par nye bar mi mtshon pa'i phyir khyad par med ces bya ste/ stong pa khyad med do/ /nam mkha' byed pa'i rigs pas skye ba'i phyir byas pa'o/ /sangs rgyas thams cad kyi chos zhu ba'i ngo bo yin pa'i phyir</text></item>
<item><p>159a.7</p><section></section><text>chos so/ de ltar na rkang pa gsum gyis bos nas lha mos bskul ba'o/ /mnyam pa zhes bya ba ni khyod nyid kyis mtshungs pa ste/ khyod kyi de bzhin nyid bdag nyid yod pa'i phyir ro/ /de rnams gang yin zhe na snang ba zhes bya ba la sogs pa ste/ bdag po'i yan lag tu gyur</text></item>
<item><p>159b.1</p><section></section><text>pa'i phyir/ rtag tu brgyan pa zhes bya ste/ stong pa 'am lha mo bzhis bsdus pa'i ngo bo nyid kyi phyir shin tu brgyan pa zhes bya ste snang ba'o/ /lus thams cad kyi 'tsho ba zhi bar bya ba'i phyir zhi ba'o/ /sems kyi sgrib pa thams cad las thar pa'i phyir thar pa'o/ /sangs</text></item>
<item><p>159b.2</p><section></section><text>rgyas thams cad kyi chos kyi dga' ba rnams mnyam du nyams su myong ba'i phyir shin tu mnyam pa'o/ /mtha' yas pa'i sprul pa'i skur 'gro ba rnams kyi don byed pas na mi mnyam pa'o/ /de lta bas na lha mo lnga po rnams mnyam pa yin na'o na ji ltar snang ba'i lha mo la sogs</text></item>
<item><p>159b.3</p><section></section><text>pa'i gzugs kyis sna tshogs pa yin/ smras pa/ sgyu ma yang zhes bya ba ni gang zhig mtshungs pa de bzhin du yang sgyu ma zhes bya ste/ yang gi sgra'i don to/ /sngags la sogs pa'i byin rlabs kyis shing la sogs pa med pa nyid kyi glang po che la sogs pa'i ngo bo gsal bar byed</text></item>
<item><p>159b.4</p><section></section><text>pa ni sgyu ma'o/ /de dang chos mthun pa lha mo rnams kyang sgyu ma ste/ chos kyi sku dang rgyu mthun pa dag 'jig rten pa'i ye shes la de rnams med pa nyid sku dang gsung dang thugs kyi snang ba sna tshogs par snang ba'i phyir ro/ /rgyu mtshan ci'i ched du lha mo rnams sgyu ma byed ce na/ smras pa/ </text></item>
<item><p>159b.5</p><section></section><text>bya phyir zhes bya ba ste/ bya ba'i rgyu mtshan 'gro ba'i don bye ba'i rgyur ro/ /de lta bas na sangs rgyas dang mnyam pa'o/ /sangs rgyas ni rdo rje sems dpa' la sogs pas mnyam pa'o/ /de yang chos kyi skus mnyam pa dang / de dang rgyu mthun pa dag pa 'jig rten pa'i ye shes</text></item>
<item><p>159b.6</p><section></section><text>kyi rang bzhin longs spyod rdzogs pa'i skus rnam pa sna tshogs par snang ste 'gro ba'i don bya ba'i ched du'o/ /de gang yin zhe na/ rol pa zhes bya ba la sogs pa gsungs te/ thams cad mkha' mnyam ni lha mo rnams dang sangs rgyas rnams kyi rol pa ste/ tshogs nas sna</text></item>
<item><p>159b.7</p><section></section><text>tshogs pa'i don spyod pa ni mchog tu rol pa'o/ /dus ji tsam du zhe na/ zhi ba zhes bya ba la sogs pa gsungs te zhi ba bla na med pa ni zhi ba bla na med pa ste/ rtag pa'i sku de bzhin gshegs pa zhes bya ba'i tshig las so/ /rtag pa ni de bzhin gshegs pa rnams kyi sku gsum</text></item>
<item><p>160a.1</p><section></section><text>pos so/ /rang bzhin gyis ni rang bzhin gyis rtag pa ste/ thog ma dang tha ma med pa'i phyir ro/ /longs spyod rdzogs pas ni rgyun mi 'chad pas rtag pa ste thog ma dang tha ma med pa'i phyir ro/ /sprul pa'i sku ni rgyun gyis rtag pa ste/ la lar zhig kyang de</text></item>
<item><p>160a.2</p><section></section><text>nyid gzhan du skye ba dang gzhan du gnas pa'i phyir 'brog dgon pa chen po me'i phung po bzhin no/ /de ltar chos dang longs spyod rdzogs pa'i rang bzhin dang / rol pa'i sems yongs su bsrung ba la spro ba'o/ /'gro ba'i don sgrub par byed pa'i phyir dang / rnam par dag pa'i</text></item>
<item><p>160a.3</p><section></section><text>phyir dang / 'tshe ba med pa'i phyir rtag pa nyid do/ /'dir nges pa ni yi ge drug pa'i sngags te/ ru lu ru lu b+h+yo ru lu Ta'o/ /sgyu ma zhes bya ba la sogs pa la/ nam mkha' dang mnyam pa zhes bya ba ni chos kyi sku'i rang bzhin sangs rgyas rnams dang lha mo rnams kyi'o/ /chos</text></item>
<item><p>160a.4</p><section></section><text>zhes bya ba ni gsungs pa'i chos rnams so/ /mtha' dag nyid kyis de yang nam mkha' dang mnyam pa ste/ nam mkha' dang mnyam pa nyid kyis snang ba'i phyir zhes bya ba'i tha tshig go/ /rol pa ma yin pa ni nam mkha' dang mnyam pa rol pa ma yin no/ /gang nam mkha' dang</text></item>
<item><p>160a.5</p><section></section><text>mnyam pa yin zhe na/ gang zhig de rnams sgyu ma 'dra ba'i ngo bo yin zhing mtshungs par ngo bor snang ste/ de bzhin du yongs su gcod pa'i phyir ro/ /sgra dang 'dra ba ni sgra brnyan bzhin te de'i bdag nyid sgra dang 'dra ba'i chos so/ /des mnyam pa ni snang ba tsam yin pa'i phyir ro/ /sbyor</text></item>
<item><p>160a.6</p><section></section><text>ba ni yang dag par sbyor ba'o/ /de med pa ni sbyor ba med do/ /cha ni yi ge yod pa zhes bya'o/ /sbyor med cha'i chos yi ge rim pa bzhin du brjod pa'i phyir dang brjod pa zhig pa'i phyir dang / sbyor ba med pa'i phyir yi ge ni rjod par byed pa ma yin no/ /rjod par byed pa ma yin pas chos ma yin no/ /de'i phyir</text></item>
<item><p>160a.7</p><section></section><text>nam mkha' dang mnyam pa'i chos so/ /de lta bas na rang gi ni rang bzhin gyis so/ /pi wang mnyam pa ni pi wang gi sgra dang mtshungs so/ /de'i rjod par byed pa'i sgra ma yin pa'i phyir dang / 'brel pa med pa'i phyir ro/ /chu ni chu'o/ /gsal ba ni zla ba ste/ chu dang mtshungs pa</text></item>
<item><p>160b.1</p><section></section><text>zhes bya ba'i don to/ /yang na gsal ba ni mar me ste/ gsal bar byas par mtshungs pas mun pa mi snang ba'i 'jig rten rnams la ye shes kyi snang bar gyur pa zhes bya ba'i don to/ /de tsam gyis ni 'di'i 'gro ba'i don sgrub par byed pa'i phyir khyab pa'o/ /lhag mas</text></item>
<item><p>160b.2</p><section></section><text>rnam par dag pa nyid de/ de'i phyir khyed yang gzhes la chos bstan du gsol zhes bya ba ni bsdus pa'i don to/ /gang zhig ces bya ba la sogs pa la ro mnyam por gyur pa'i sangs rgyas thams cad kyi chos kho na snang ba ste/ rab tu gsal ba'i ngo bo'i phyir ro/ /nam mkha' dang mnyam pa yang snang ba</text></item>
<item><p>160b.3</p><section></section><text>med pa'i phyir ro/ /der rang bzhin gyi rdo rje ni rdo rje sems dpa'o/ /rol ba ni sems can gyi don du spyod pa ston pa'o/ /ci de gzugs kyi rang bzhin yin nam zhe na/ gzugs dang mnyam zhes bya ba gsungs te/ gzugs su snang ba nyid des bdag nyid yongs su gcod pa'i phyir ro/ /de rnams kyi rdo rje'i</text></item>
<item><p>160b.4</p><section></section><text>gzhung lugs ni dkyil 'khor ro/ /der ji lta bu zhig yin zhe na/ gzugs sogs zhes bya ba gsungs te/ gzugs la sogs pa'i 'dod pa lnga'o/ /de rnams kyi bde ba mi zad pa de ster bar byed pa de la de skad ces bya'o/ /chu ni chu bo dang rdzing la sogs pa'o/ /'di'i zla ba ni zla ba'o/ /</text></item>
<item><p>160b.5</p><section></section><text>de mtshungs pa ni gzugs brnyan mtshungs pa nyid kyis yongs su gcod pa'i phyir ro/ /de lta bas na sangs rgyas thams cad nyid nam mkha' dang mnyam pa'o/ /sems can gyi don gyi ched du sku dang sku can gyi dkyil 'khor ston la/ de bzhin du khyed kyang bstan du gsol zhes bya bar</text></item>
<item><p>160b.6</p><section></section><text>dgongs so/ /rnal 'byor zhes bya ba la sogs pa la gang la rnal 'byor mang po'i gnas yod pa de la de skad ces bya ste/ de rnams su yod pa'i phyir ro/ /rdo rje'i ngo bo ni bdag nyid rdo rje 'dzin pa'o/ /gdul bya'i bsam pa tha dad pas 'dzin pa'o/ /de nyid ni gzugs la sogs</text></item>
<item><p>160b.7</p><section></section><text>pa'i dbye bas spro ba'o/ /de nyid sems can te/ sangs rgyas la sogs pa rnams kyi bdag nyid mtshungs pa ni de dang rgyu mthun pa'i phyir ro/ /des zhes bya ba ni sems can de rnams kyis so/ /rdo rje ni rdo rje 'dzin pa'o/ /ster ba ni ster bar byed pa'o/ /mchog ces bya ba ni 'dod pa ste/ </text></item>
<item><p>161a.1</p><section></section><text>sangs rgyas nyid la sogs pa rnams so/ /dbyings dang mnyam pa zhes bya ba ni/ rigs dang mtshungs pa ste/ rigs ji lta ba zhes bya ba'i don to/ /la las rgyal ba zhes zer te/ /rgyal bar byed pa dang / 'dul bar byed pa ste mchog gi dbyings so/ /stong gsum</text></item>
<item><p>161a.2</p><section></section><text>gyi 'jig rten gyi khams dang mtshungs pa ni dus mtshungs pa ste/ de'i don 'di yin no/ /'di lta bu'i gzhan gyi don gyi bya ba rdo rje 'dzin pa des 'jug par byed pa zhes bya bar dgongs so/ /de ltar na lha mo'i grangs la sogs pa shes par bya ba'i phyir glu bzhi dang lha mo bzhi pos bstan pa de sbyar</text></item>
<item><p>161a.3</p><section></section><text>ba'i phyir lha mo zhes bya ba la sogs pa ste/ kye lha mo bzhi pos glu 'di gsungs pa 'dis so/ /mkha' mnyam ni ting nge 'dzin la gnas pa ste rang gi bdag po la bskul ba'o/ /gang zhig glu 'di nyan zhes bya ba ni sgra'i lus kyis mthong ba'o/ /yid gcig gis zhes bya ba ni mnyam par</text></item>
<item><p>161a.4</p><section></section><text>gzhag pas so/ /rgal ba ni don gyi lus kyis so/ /sems yid kyis zhes bya ba ni brjod pa dang bcas pa'i yid kyis so/ /de nas gang yin zhe na/ glu 'di zhes bya ba la sogs pa gsungs te/ glu 'di nam mkha' dang mnyam pa ni de bzhin nyid du snang ba'i phyir ro/ /gzugs mtshungs</text></item>
<item><p>161a.5</p><section></section><text>pa ni rdo rje 'dzin pa la len pa zhes bya'o/ /de'i phyir rdo rje'i rang bzhin ni chos zhu ba'i bdag nyid do/ /thugs sad pa ni bzhengs par byed pa'o/ /gcig gi rang bzhin rgyud ni rdo rje'i gzhung lugs len pa zhes bya'o/ /de nas rdo rje dang rdo rje'i gzhung lugs kyis bskyod pa'i sngags gang zhe na/ </text></item>
<item><p>161a.6</p><section></section><text>rdo rje go 'phang zhes bya ba la sogs pa gsungs te/ rdo rje go 'phang ni rdo rje 'dzin pa'i sa bon hUM yig go/ /de nas gzhan rang bzhin ni tha dad pa'i sa bon no/ /gcig gi sa bon ni chos zhu ba de nyid kyis hUM yig lnga bsgom par bya zhes bya bar sbyar ro/ /de ci yin zhe na/ sems zhes bya ba</text></item>
<item><p>161a.7</p><section></section><text>la sogs pa gsungs te/ sems ni rdo rje 'dzin pa sngon po'o/ /gang gi phyir de dbus su gyur pa de'i dkyil 'khor thams cad bsgom par bya'o/ /de ltar chos zhu ba las sa bon lnga bsgom zhe na/ chos zhes bya ba la sogs pa gsungs te dkyil 'khor ni gzhal yas khang ngo / /de'i</text></item>
<item><p>161b.1</p><section></section><text>dbus gnas pad+ma'i mchog ni der sgom pa de la de skad ces bya'o/ /chos las de bzhin du bsgom pa ni/ chos kyi dkyil 'khor dbus gnas pa/ /pad+ma'i mchog ni bsgom pa'o/ /de'i sna tshogs pa zhes bya ba ni chos de'i sna tshogs pa dang tha dad pa'o/ /bsgom par bya zhes bya ba ni lhag</text></item>
<item><p>161b.2</p><section></section><text>ma'o/ /lte ba dang 'dab ma rnams su chos de las zla ba mnan pa hUM yig gi gzugs kyis yongs su gyur pa'i phyir ro/ /de nas ci bya zhe na/ sgyu ma zhes bya ba la sogs pa gsungs te/ sgyu ma'i rang bzhin thams cad kyi nges par gzugs rnams spyod par byed pa ste/ gyis shig ces</text></item>
<item><p>161b.3</p><section></section><text>bya ba lhag ma'o/ /sems kyi rang bzhin nyid rdo rje'i gzhung lugs ma yin nam 'di sgyu ma yin no zhe na/ sems zhes bya ba la sogs pa gsungs te/ rnam pa med pa nyid de gcig dang du ma'i rang bzhin dang bral ba'i phyir ro/ /de lta bas na sems ni nam mkha' dang mtshungs pa'o/ /</text></item>
<item><p>161b.4</p><section></section><text>de'i phyir sems kyi gzhung lugs rang bzhin ma yin pa ni/ rdo rje'i gzhung lugs dang / sems kyi gzhung lugs kyi rang gi ngo bo ste/ rang bzhin ma yin pa dang rang gi ngo bo med pa dang brdzun pa zhes bya ba'i don to/ /snang ba tha dad pa'i phyir rdo rje yang gzhan yin zhing rdo rje'i gzhung</text></item>
<item><p>161b.5</p><section></section><text>lugs kyang gzhan ma yin nam/ de ji ltar gcig gi rang bzhin yin zhe na/ gnyis ka'i zhes bya ba la sogs pa gsungs te/ sna tshogs pa'i rang bzhin med pas gzhug par rigs pa ste/ nam mkha' dang mnyam pa gsal ba tsam gyis rnam pa brdzun pa'i phyir ro/ /der</text></item>
<item><p>161b.6</p><section></section><text>gnas pa las rdo rje nyid nam mkha' dang mnyam pa rdo rje 'dzin pa nyid kyi rang bzhin no/ /lhag ma ni sgyu ma ste brdzun pa'i phyir ro/ /rdo rje sems dpa' zhes bya ba la sogs pa la/ dang pos ni bcos ma dang bcos ma ma yin pa'i ngo bor gsungs la/ gnyis pas ni thugs dang</text></item>
<item><p>161b.7</p><section></section><text>gsung gi gsang ba'o/ /kye rdo rje sems dpa' khyod nyid gcig gi rang bzhin no/ /'jig rten pa'i rgyu mtshan du byas pa ni sgyu ma'i rang bzhin te/ khyod ni zhes bya ba ni lhag ma'o/ /ji ltar yin zhe na/ sems can zhes bya ba la sogs pa gsungs te/ 'dul bar byed pa ni</text></item>
<item><p>162a.1</p><section></section><text>sku tha dad pa 'dis sems can rnams 'dul bar byed pa'o/ /sems can sad par byed pa ni 'dul bar byed pa'i rang bzhin no/ /kye lags rdo rje sems dpa' khyod ni gcig gi rang bzhin te gcig gi ngo bo'o/ /lha mo ni snang ba'i lha mo'o/ /rdo rje ni 'dzin</text></item>
<item><p>162a.2</p><section></section><text>pa'o/ /smras pa gsol pa'o/ /gsang ba zhes bya ba ni gsang bar byed pa ste/ gsang ba'i thugs dang gsung gi gsang ba'i ngo bo zhes bya ba'i tha tshig go/ /nang zhes bya ba ni rang gi snying gar ro/ /rol pa zhes bya ba ni rol par byed pa'o/ /sems kyi rang bzhin zhes bya ba ni zla</text></item>
<item><p>162a.3</p><section></section><text>ba'i dkyil 'khor la gnas pa sna tshogs rdo rje'i rnam pas so/ /der nges zhes bya ba ni snying gar nges pa'o/ /sems gsang zhes bya ba ni sna tshogs rdo rje'i lte bar babs pa'o/ /chos 'byung zhes bya ba ni sngags yang 'byung ba ste/ de yang hUM yig go/ /spro ba'i dbang du byas nas spro ba</text></item>
<item><p>162a.4</p><section></section><text>zhes bya ba gsungs te/ spro bar byas pa'i rdo rje ni snying ga'i sngags so/ /nam mkha'i rang bzhin ni sems can rnams sgyu ma lta bu'o/ /yang sdud pa ni gang gi phyir sems kyi rang bzhin gcig pa'o/ /gang gi phyir sems la spyod par byed pa ni gang gi phyir ni hi'i don to/ /thams cad</text></item>
<item><p>162a.5</p><section></section><text>nyid du sems mnyam par mthong ba ni sgyu ma lta bu'o/ /yang dang yang du sems can sbyor ba ni bsdus nas gcig gi rnam par byed pa'o/ /'di thams cad kyis 'di skad gsungs pa yin te/ 'dir bla na med pa'i mchod pa rnam pa bdun dang / skyabs su 'gro ba dang / byang chub tu</text></item>
<item><p>162a.6</p><section></section><text>sems bskyed pa sngon du song ba tsam gyis sems tsam nyid du mos par byas la nam mkha' dang mnyam pa'i byang chub kyi sems mngon du bya ste/ oM shU n+ya tA dz+nyA na badzra swa b+hA ba At+ma ko\u0f85haM zhes pas byin gyis brlab par bya'o/ /de'i rjes la tsuM yig las skyes pa'i lha mo tsun dA zla ba bzhin du</text></item>
<item><p>162a.7</p><section></section><text>dkar ba phyag bzhi pa ting nge 'dzin gyi phyag rgyas ro'i snod 'dzin pa/ cig shos dag gis phreng ba dang pusti 'dzin pa/ ral pa'i cod pan can rdo rje skyil mo krung gis pad+ma chen po dang zla ba la bzhugs pa 'jig rten gyi khams kyi tshad tsam bsgom par bya'o/ /de'i pad+ma'i lte ba mu tig gi 'bras bu</text></item>
<item><p>162b.1</p><section></section><text>ltar gsal zhing dkar ba chos 'byung gi rnam pa 'dzin par b+h+rUM las skyes pa'i rnam par snang mdzad do/ /de yongs su gyur pa las mchog tu 'bar ba'i rin po che lnga las byung ba'i gzhal yas khang ngo / /gru bzhi pa la sgo bzhi pa/ /rta babs bzhi yis rnam par brgyan/ /khyams</text></item>
<item><p>162b.2</p><section></section><text>bzhi po ni mdzes pa ste/ /mchod pas 'brel pa'i lha mo'i tshogs/ /dra ba dra phyed dar dang phreng / /rnga ma la sogs pa yis brgyan/ /rlung gis bskyod pa sna tshogs rtse/ /ba dan dril bu'i sgra bsam bya/ /de'i dbus su pad+ma dmar po 'dab ma brgyad pa bsams te/ de'i lte bar nyi ma'i</text></item>
<item><p>162b.3</p><section></section><text>dkyil 'khor la hUM yig gis bcom ldan 'das mi bskyod pa in+d+ra nI la'i mdog dang mtshungs pa/ nor bu rin po ches mtshan pa'i ral pa'i cod pan can/ ma rungs pa'i mche ba gtsigs pa can/ sna tshogs pa'i gos kyis brgyan pa/ rdo rje dang rdo rje dril bu 'dzin pa/ phyag</text></item>
<item><p>162b.4</p><section></section><text>gnyis kyis rang snang ba'i rig ma la 'khyud pa bsgom par bya'o/ /sgyu ma'i bde ba'i sgras phyogs kyi de bzhin gshegs pa bkug ste/ zhal du bcug la zhu nas pad+ma'i nang du song ba'i bde ba chen po'i bdag nyid bsam par bya'o/ /de'i snang bas yab yum zhu bar bltas la/ de'i</text></item>
<item><p>162b.5</p><section></section><text>pad+mar zla ba bzhin sangs rgyas rnams kyi skus gang bar blta'o/ /de'i rjes la zhi ba ma dang thar ba ma dang / shin tu mnyam ma dang / mi mnyam ma zhes bya ba'i lha mo bzhis sgo bzhir zla ba rnams la bzhugs te chos kyi sku'i bdag nyid rdo rje 'dzin pa chen po de ni spros pa med pa thar pa chen</text></item>
<item><p>162b.6</p><section></section><text>po'i bde ba'i ting nge 'dzin las bslang bar bya ba'i phyir glu bzhis bskul ba/ su nA i e e ka a d+har+m+ma sa ma/ b+hA san+ti mo kha su sa mA a sa mA/ mA a tu ka s+ya haM bud+d+ha sa mA/ ki ta n+ti sarba kha sa mA ru lu ru lu b+h+yo ru lu/ mA a sa d+ha ba ka a dzo a sa ma/ b+ha san+ti du la la ra ba</text></item>
<item><p>162b.7</p><section></section><text>d+har+m+ma sa/ d+harma a ki Ta kha sa mA Na sa ma/ a sa mA ga maM sa sa u bi Na sa mA/ dz+ho d+har+m+ma lo a A sa sa mo/ /ku ban+ti badzra ti he ru a sa mA/ ru bA ti ka ma su ha a k+kha a da/ dza la hen+du tul+la ta hi badzra na u/ b+ha hU dzo a pa Ta ta hi badzra na a/ ba hU ru a d+ha ri ta hi badzra</text></item>
<item><p>163a.1</p><section></section><text>ma u/ pha ra na hi satwa a s+ya na sa mA/ ta hi badzra de i ba ra d+ha a sa mA/ de ltar lha mo bzhis glu blangs nas rang gi phyogs kyi 'dab ma'i zhu ba rnams su zhugs shing zhu bas ro mnyam par 'gyur ro/ /glu ma rnams kyis gsol ba btab</text></item>
<item><p>163a.2</p><section></section><text>pas/ zla ba zhu ba des lte ba dang shar la sogs pa'i 'dab ma rnams su zla ba'i gdan can hUM yig lngar gyur to/ /sngon po dang dkar po dang / sngon po dang dmar po dang / ljang ku go rims bzhin te/ lte bar hUM yig gis sna tshogs rdo rje bsam par bya zhing / </text></item>
<item><p>163a.3</p><section></section><text>shar la sogs par hUM yig gi kha dog dang mtshungs pa'i rdo rje rtse lnga'o/ /lte ba'i snying por 'byung ba'i sa bon gyi 'od zer rnams spros pas 'gro ba rnams la phan par byas shing rdo rje de rnams ci rigs par lha drug gi ngo bor 'gyur ro/ /de la sna tshogs rdo rje dang sa bon yongs su</text></item>
<item><p>163a.4</p><section></section><text>gyur pa las bcom ldan 'das rdo rje sems dpa' in+d+ra nI la'i mdog dang mtshungs pa ral pa'i cod pan can/ lang tsho gsar pa rnam pa sna tshogs na bzas brgyan pa/ rdo rje skyil mo krung gis bzhugs pa/ phyag gnyis po dag gis sna tshogs rdo rje dang sna tshogs rdo rjes mtshan</text></item>
<item><p>163a.5</p><section></section><text>pa'i dril bu 'dzin cing rang gsal ba'i lha mo snang ba la 'khyud pas rnam par gnas pa dpa' zhing sgeg pa'i nyams dang ldan pa'o/ /shar gyi 'dab mar rdo rje dkar po dang / sa bon las byung ba'i zhi ba ma sku mdog dkar mo'o/ /lho'i 'dab mar rdo rje sngon po dang sa bon las byung</text></item>
<item><p>163a.6</p><section></section><text>ba'i thar pa ma sku mdog sngon mo'o/ /nub kyi 'dab mar rdo rje dmar po dang / sa bon las byung ba'i shin tu mnyam ma sku mdog pad+ma rA ga lta bu'o/ /byang gi 'dab mar rdo rje ljang gu dang sa bon las byung ba'i mi mnyam ma sku mdog ma rgad lta bu'o/ /de ltar lha mo bzhi po</text></item>
<item><p>163a.7</p><section></section><text>lang tsho gsar pa/ dpa' ba dang sgeg pa'i nyams can/ rin po che'i cod pan can rnam pa sna tshogs pa'i na bzas brgyan pa dgod pa dang bcas pa'i bcom ldan 'das la zur gyis blta ba/ phyag g.yas pa rnams kyis kha dog dang mtshungs pa'i rdo rje rtse lnga pa 'dzin pa/ </text></item>
<item><p>163b.1</p><section></section><text>g.yon pa rnams kyis 'khor lo dang / ut+pal dmar po dang pad+ma dang / ut+pal sngon po 'dzin pa sems dpa'i skyil mo krung gis bzhugs pa'o/ /de'i rjes la bcom ldan 'das dang lha mo snang ba'i nu ma'i bar du zla ba dang sna tshogs rdo rje'i lte bar zla ba la hUM yig sngon</text></item>
<item><p>163b.2</p><section></section><text>po 'od zer gyi phreng ba can bltas te/ oM d+har+m+ma d+hA tu swa b+hA ba At+ma ko\u0f85haM zhes bya bas byin gyis brlab par bya'o/ /mgo dang mgrin pa dang snying ga'i zla ba rnams la rab bsngags dang / AHyig dang / yang hUM yig dkar po dang dmar po dang nag po rnams bsams la sngags kyis</text></item>
<item><p>163b.3</p><section></section><text>byin gyis brlab par bya ste/ oM sarba ta thA ga ta kA ya badzra swa b+hA ba At+ma ko\u0f85haM/ oM sarba ta thA ga ta wA ga badzra swa b+hA ba At+ma ko\u0f85haM/ oM sarba ta thA ga ta tsit+ta badzra swa b+hA ba At+ma ko\u0f85haM bya'o/ /lha mo bzhi po rnams kyi nu ma'i bar du zla ba la gnas pa'i kha dog dang mtshungs pa'i rdo rje rtse</text></item>
<item><p>163b.4</p><section></section><text>lnga pa dang / lte bar gnas pa rnams la rang gi sa bon no/ /mgo bo dang mgrin pa dang / snying ga'i zla ba rnams la rab bsngags la sogs pa blta'o/ /de nas lha thams cad kyi sku dang gsung dang thugs rnams kyi de kho na nyid ji lta ba bzhin du nam mkha' dang mnyam pa ste/ rnam pa</text></item>
<item><p>163b.5</p><section></section><text>ji lta ba bzhin du med pa'i phyir skye ba med pa dang / rang bzhin med par nges par byas shing tshigs su bcad pas byin gyis brlab par bya ste/ sku mi 'gyur ba skye ba med/ /gsung dang thugs ni mtshan nyid med/ /nam mkha'i rdo rje rtag par 'gyur/ /brdzun pa bsdus pa bsdus pa'o/ /</text></item>
<item><p>163b.6</p><section></section><text>zhes bya'o/ /de nas rang rang gi sa bon gyi 'od zer phyogs bcur song ba rnams kyis ye shes kyi dkyil 'khor bkug pa mdun gyi bar snang du gzhag la rang gi sngags bzlas pas yon chab dbul zhing dzaHhUM baM hoHzhes pa rnams kyis ye shes kyi dkyil 'khor dgug pa dang / gzhug</text></item>
<item><p>163b.7</p><section></section><text>pa dang / bcing ba dang dgyes par byas la dam tshig gi dkyil 'khor des lhan cig ro mnyam par gyur pa'o/ /de nas snying ga'i sngags kyi 'od zer gyis de bzhin gshegs pa spyan drangs la ye shes kyi chus gang ba'i rin po che'i bum pa bsnams pa rnams kyis bdag dang dkyil</text></item>
<item><p>164a.1</p><section></section><text>'khor ba rnams la dbang bskur bar mos par bya'o/ /chu rdzogs pa na lha rnams kyi dbu rgyan la rigs kyi de bzhin gshegs pa blta'o/ /de la rang gi ral ba'i cod pan gyi steng du bcom ldan 'das mi bskyod pa in+d+ra nI la lta bu sa la reg pa'i phyag rgyas</text></item>
<item><p>164a.2</p><section></section><text>bzhugs pa'o/ /dpral ba'i steng du rnam par snang mdzad zla ba lta bu byang chub mchog gi phyag rgyas bzhugs pa'o/ /rna ba g.yas pa'i steng du rin chen 'byung ldan gser gyi mdog can mchog sbyin gyi phyag rgyas bzhugs pa'o/ /mgrin pa'i rgyab kyi steng du snang ba mtha' yas pad+ma rA ga</text></item>
<item><p>164a.3</p><section></section><text>lta bu ting nge 'dzin gyi phyag rgyas bzhugs pa'o/ /rna ba g.yon pa'i steng du don yod grub pa ma ra ka ta lta bu mi 'jigs pa'i phyag rgyas bzhugs pa'o/ /de ltar lha mo snang ba'i yang ngo / /lha mo bzhi po'i rin po che'i cod pan gyi steng du go rims bzhin du rnam par snang mdzad dang / mi bskyod</text></item>
<item><p>164a.4</p><section></section><text>pa dang snang ba mtha' yas dang don yod grub pa'o/ /de nas snying ga'i sngags kyi 'od zer las byung ba'i lha mo spros pa'i sbyor bas nam mkha'i ngos khyab pa rnams kyis bcom ldan 'das 'khor dang bcas pa mchod par bya'o/ /de nas gsang ba'i mchod pa dang dpa' bo lnga'i mchod pa cho ga</text></item>
<item><p>164a.5</p><section></section><text>dang ldan pas yang dag par mchod par bya ste/ oM sarba ta thA ga ta pU dza badzra swa b+hA ba At+ma ko\u0f85haM zhes bya bas byin gyis brlab par bya'o/ /de nas tshigs su bcad pa gsum gyis/ lha mo bzhi'i zhal nas bcom ldan 'das la bstod pa/ sangs rgyas lnga yi dbu rgyan bsten/ /</text></item>
<item><p>164a.6</p><section></section><text>gang gi srid gsum snying po ste/ /dang po sangs rgyas bcos rang bzhin/ /de yi spyod pa mkha' dang mnyam/ /sangs rgyas lnga yi dbu rgyan yang / /gang gi chos rnams rang bzhin nyid/ /rdo rje sems dpa' la rab 'dud/ /srid gsum chos rnams nus pa yi/ /rdo rje sems</text></item>
<item><p>164a.7</p><section></section><text>la 'dud byed pa/ /bsod nams kyang yin mtha' yas so/ /rdo rje sems dpa' la rab 'dud/ /thob bya'i chos kyi chen po nyid/ /de nas mchog gi bde ba yang dag par gtad pas bdag dang dkyil 'khor ji srid 'dod pa bsgom par bya'o/ /de nas snying ga'i sngags kyi 'od zer gyi</text></item>
<item><p>164b.1</p><section></section><text>gong nas de bzhin gshegs pa thams cad spros pas 'gro ba rnams de'i bdag nyid du byas shing sems kyis sna tshogs pa de bsam par bya'o/ /yang de rnams bsdus te sems gcig gi rang bzhin du blta'o/ /rgyud 'dir ting nge 'dzin gsum gyi tha snyad med cing 'dir ting nge</text></item>
<item><p>164b.2</p><section></section><text>'dzin dkyil 'khor rgyal po mchog ces bya ba gcig nyid do/ /bsgoms pas skyo bar gyur na sngags bzlas par bya ste/ sna tshogs rdo rje'i lte ba'i nang du song ba snying po'i sngags hUM ngam/ nye ba'i snying po'i sngags a nu rA ga snying po'am/ gnyis ka'i a nu rA ga ya mi hUM</text></item>
<item><p>164b.3</p><section></section><text>ngam/ oM ma hA su kha badzra satwa dzaHhUM baM hoHsu ra ta s+t+waM zhes bya ba'i yi ge bcu bdun pa'am gzhan ji snyed pa'i sngags dang rig pa la sogs pa bzlas par bya'o/ /de nas mdor bsdus pa'i tshigs su bcad pa gnyis kyis smon lam gdab par bya ste/ sangs rgyas thams</text></item>
<item><p>164b.4</p><section></section><text>cad bdog pa kun/ /rdo rje 'dzin pa chen po'i gnas/ /dge ba 'di yis thob gyur cig /'gro bas kyang ni de thob shog /rdzogs pa'i byang chub gang spyod dang / /rdzogs sangs rgyas kyis gang yin pa/ /byang chub rdo rjes gang bsngags pa'i/ /spyod pa de dang bdag ldan</text></item>
<item><p>164b.5</p><section></section><text>shog /de nas rang gi snying ga'i 'od zer gyis dam tshig gi dkyil 'khor bkug la der nub par bsgom par bya'o/ /de nas langs pa na bdag nyid rang gi lha'i nga rgyal dang 'byung ba chen po bzhi pa ji ltar bde bar gnas par bya'o/ /'di'i bsgom pa ni thun mtshams dang</text></item>
<item><p>164b.6</p><section></section><text>po'o/ /mtshams gzhan du skad cig la bdag nyid rig ma dang bcas pa'i rang gi lha'i ngo bor thams cad rdzogs par dmigs par byas la rang gi snying ga'i sngags la rim pas lha mo bzhi phyung la gnas ji lta ba bzhin du gzhag par bya'o/ /sku gsung thugs kyi byin gyis</text></item>
<item><p>164b.7</p><section></section><text>brlab pa la sogs pa thams cad snga ma bzhin du bya'o/ /de ltar thun tha ma la ye shes kyi dkyil 'khor yang dag par mchod cing / yon chab phul la oM badzra muHzhes bya ba 'dis gshegs su gsol bar bya'o/ /bdag nyid bsrung ba byas la dam tshig gi dkyil 'khor rang gi</text></item>
<item><p>165a.1</p><section></section><text>sngags su nub par gyur par bsgom par bya'o/ /gnyid kyi dus su snang ba med pa mtha' yas pa'i ye shes sngon du byas la nyal bar bya zhing lha mo bzhi'i glus bskul bas gnyid las langs par bya'o/ /de ltar nyi ma re rer bya ba ni ji srid dngos grub kyi</text></item>
<item><p>165a.2</p><section></section><text>mtshan ma mthong ba de srid ces bya'o/ /thugs gtsor byed pa'i dkyil 'khor ni thugs kyi dkyil 'khor te/ de ston par byed pa'i le'u'o/ /nam mkha' dang mnyam pa'i rgyud kyi 'grel pa nam mkha' dang mnyam pa las thugs kyi dkyil 'khor gyi le'u ste gnyis pa'o// // </text></item>
<item><p>165a.3</p><section></section><text>gsung gi dkyil 'khor bshad par bya ste/ gsung ni shes rab yin zhing thugs ni thabs te/ thabs dang shes rab gnyis su med pa'i ngo bo ni gsung gi dkyil 'khor ro/ /de yang shes rab gtsor gyur pa de'i phyir/ lha mo snang ba'i skabs dbye ba gsungs pa/ gnyis skyes</text></item>
<item><p>165a.4</p><section></section><text>zhes bya ba la sogs pa la/ gnyis skyes ni bram ze'o/ /de rnams dang gtum mo rang bzhin mtshungs te/ rnam par shes pa tsam gyi rang bzhin dang / de rnams tha dad par byed pa'i rnam pa med pa nyid kyi phyir ro/ /dpe 'di sangs rgyas kyis gsungs pa'i chos rnams kyi rang bzhin</text></item>
<item><p>165a.5</p><section></section><text>te/ rang bzhin gsal ba tsam nyid ni nam mkha' dang mnyam pa'o/ /dngos po rnams kyi rang bzhin ni du ma dang gcig gi rang bzhin snang bas grub la mi gsal ba'i bdag nyid la snang ba mi rung ba ma yin nam/ de ji ltar gcig pa nyid du brjod par bya zhing sna tshogs par brjod par mi bya zhe na/ </text></item>
<item><p>165a.6</p><section></section><text>gcig ces bya ba la sogs pa gsungs te/ gcig gi rang bzhin ni sems tsam nyid do/ /de'i yod par gnas pa ni/ don dam pa nyid kyi phyir ro/ /du ma ni ma yin te/ brtags pa'i phyir ro/ /rdo rje 'dzin gyis gsungs pa/ mtshungs pa'i rang bzhin ni der yin no/ /dpe</text></item>
<item><p>165a.7</p><section></section><text>gzhan bram ze zhes bya ba la sogs pa gsungs te/ khyi dang bram ze gcig pa'i rang bzhin no/ /rus pa dang cha lugs kyi lag gdub dang / rna rgyan la sogs pa sgyu ma ste/ yang dag pa ma yin pa'i phyir ro/ /rdo rje'i go 'phang zhes bya ba ni rdo rje'i go 'phang brtan pa'i ngo bo</text></item>
<item><p>165b.1</p><section></section><text>sems tsam nyid do/ /der bram ze dang khyi la sogs pa bden te don dam par ro/ /yang de la mtshungs pa'i rang bzhin gang gis mthong zhe na/ ngas mthong zhes bya ba gsungs te/ ngas mthong ba'o/ /dpe gzhan gsang ba zhes bya ba la sogs pa gsungs te/ lha mo ni lha mo snang bas</text></item>
<item><p>165b.2</p><section></section><text>so/ /de zhes bya ba ni de'i gcig pa'i rang bzhin gyis so/ /sbyor ba'i rang bzhin zhes bya ba ni sbyor ba ni ting nge 'dzin to/ /der zhes bya ba ni rnal 'byor der ro/ /thams cad khyod ces bya ba ni thams cad nyid do/ /lha mo bzhi zhes bya ba'i tha tshig go/ /rdo rje sems dpa'i dngos pos gcig</text></item>
<item><p>165b.3</p><section></section><text>gi rang bzhin yin la/ brgyan pa ni rab tu bsgom par bya ba dang yang dag par ston par byed pa'o/ /bstan pa ni sku yis te/ sku gcig gis zhes bya ba'i don to/ /mtshungs pa zhes bya ba la sogs pa la/ /mtshungs pa'i rang bzhin ni phyed zhu ba nyid kyi phyir ro/ /gcig yid ni gcig gis</text></item>
<item><p>165b.4</p><section></section><text>sngags so/ /rdo rje rnam spangs ni rdo rje sems dpa' rnam par spangs pa'o/ /'gro ba gcig ni gcig pu nyid do/ /gal te yab dang yum dag gar song zhe na/ der zhes bya ba la sogs pa gsungs te/ chos zhu zhing rig pa der zhe sdang dang de'i rang bzhin dag ni mi bskyod pa dang rig</text></item>
<item><p>165b.5</p><section></section><text>ma'o/ /yan lag phyed pa'i zhes bya ba ni lus phyed kyi'o/ /chos ni rdo rje sems dpa'i 'o/ /nus pa ni rab tu bsgom pa'o/ /gzhan phyed gang gis she na/ rdo rje bu mo zhes bya ba la sogs pa la/ rdo rje bu mo zhes bya ba la sogs pa ni rdo rje'i btsun mo ste/ lha mo snang ba ma'o/ /der</text></item>
<item><p>165b.6</p><section></section><text>zhes bya ba ni chos rab tu bsgom par ro/ /ster bar ni rnal 'byor ma'o/ /rdo rje ni rdo rje 'dzin pa'o/ /gcig gi rang bzhin ni sku gcig pa ste de nyid dang ldan pa rang snang ba nyid kyis g.yon gyi phyed gang ba'i phyir ro/ /gang gi dus su 'byung ba yin zhe na/ rdo rje zhes bya ba la sogs</text></item>
<item><p>165b.7</p><section></section><text>pa gsungs te/ rdo rje ni chos zhu ba'i'o/ /sgra bsgrags pa ni lha mo bzhi'i glu 'dis so/ /bsngags pa ni bstod pa byas pa ji srid de srid du de'i rjes thogs nyid du'o/ /ci chos rab tu bsgom pa zhes bya ba la 'jug gam/ de nas bskul ba'i lha mo bzhi po gar song zhe na/ lha'i zhes bya ba</text></item>
<item><p>166a.1</p><section></section><text>la sogs pa gsungs te/ lha ni rdo rje sems dpa'o/ /g.yon pa'i phyed ni lha mo snang ba ma'i cha yis gcig gi rnam par mthong zhes bya ba'i tha tshig go/ /rdo rje sems dpa' bdag gis bsgom par bya ba ma yin nam/ 'dir yang lha gzhan te bud med kyang ma</text></item>
<item><p>166a.2</p><section></section><text>skyes pa yang ma yin no zhe na/ rdo rje sems dpa' zhes bya ba la sogs pa gsungs te/ rdo rje sems dpa' nyid de yin no/ /bstod pa ni bsgom par bya'o/ /tshig tshad mar byed pa ni nga'i'o/ /gang gi phyir yang bcom ldan 'das de nyid do zhes bya bar dgongs so/ /'di skad du gsungs</text></item>
<item><p>166a.3</p><section></section><text>pa yin zhe na/ bla na med pa rnam pa bdun la sogs pa'i rim pas nam mkha' dang mnyam pa'i byang chub kyi sems mngon du byas la/ oM yig gis stong gsum gyi tshad kyi sku bcom ldan 'das ma tsun dA bsam par bya'o/ /de'i pad+ma'i lte bar rnam par snang mdzad yongs su gyur pa las skyes</text></item>
<item><p>166a.4</p><section></section><text>pa'i gzhal yas khang bsgom par bya'o/ /de'i dbus su pad+ma dmar po 'dab ma brgyad pa'i lte bar nyi ma'i dkyil 'khor la bcom ldan 'das mi bskyod pa rang snang ba'i rig mas yang dag par 'khyud par bsam par bya'o/ /sangs rgyas thams cad bcug cing zhu bas pad+ma'i nang du song</text></item>
<item><p>166a.5</p><section></section><text>nas snang ba de nyid kyis thabs dang shes rab zhu zhing ro mnyam par gyur par blta'o/ /lha mo bzhi'i glu bzhis bskul bas chos zhu ba yang dag par bsdus te/ zla ba'i dkyil 'khor la dbus su 'byung ba hUM yig dmar po las skyes pa/ sna tshogs rdo rje dang de'i lte bar sa bon bsam mo/ /</text></item>
<item><p>166a.6</p><section></section><text>de yongs su gyur pa las bcom ldan 'das g.yas pa'i phyed kyis lha mo snang ba ma'i gzugs 'dzin pa pad+ma rA ga lta bu g.yon gyi phyed la nu ma 'bur ba dang / g.yon gyi dpral bar skra 'khyil pas brgyan pa ral pa'i thor tshugs can rnam pa sna tshogs pas brgyan pa'i na bza' dang sgeg</text></item>
<item><p>166a.7</p><section></section><text>pa'i nyams dang ldan pa bsam mo/ /lha mo bzhi po de nyid kyi g.yon gyi phyed du zhugs shing ro gcig par gyur par bsam mo/ /lhag ma rnams sangs rgyas lnga'i dbu rgyan la sogs pa ci rigs par snga ma bzhin no/ /gsung gi dkyil 'khor ston par byed pa'i le'u la de skad ces</text></item>
<item><p>166b.1</p><section></section><text>bya'o/ /nam mkha' dang mnyam pa'i rgyud kyi 'grel pa/ nam mkha' dang mnyam pa las gsung gi dkyil 'khor gyi le'u ste gsum pa'o// //sku'i dkyil 'khor bshad par bya ste/ de la lus kyis lus rgyas par byed pas mchog gi dam tshig ni/ glang po zhes bya ba la</text></item>
<item><p>166b.2</p><section></section><text>sogs pas gsungs te/ mkha' mnyam rang bzhin zhes bya ba ni rdo rje sems dpa'i rnal 'byor dang ldan pas so/ /yo gis zhes bya ba ni kye rnal 'byor pas so/ /bsgoms sems ldan pa ni rtse gcig pa'i yid do/ /rtse gcig yid ni rdo rje 'dzin par gcig pa'i yid des 'grub</text></item>
<item><p>166b.3</p><section></section><text>pa'o/ /gzugs dang mtshungs pa zhes bya ba ni rdo rje sems dpa'i gzugs kyi rnam pa'o/ /la la gzugs dang mnyam pa zhes zer te/ de la don ni gzugs thun mong pas zhes bya'o/ /de nas lha mo zhi ba mas tshigs su bcad pa bzhis de bzhin nyid gsungs te/ de bzhin nyid kyi</text></item>
<item><p>166b.4</p><section></section><text>rang bzhin yin pa'i phyir ro/ /gyis zhes bya ba ni gyis shig pa'o/ /de ltar zhes bya ba ni de bzhin du ste/ ji ltar bshad par bya ba bzhin du'o/ /chos mnyam zhes bya ba ni chos mtshungs pa'o/ /shes pa zhes bya ba ni yang dag par te/ yang dag par shes pa'o/ /mang po yin</text></item>
<item><p>166b.5</p><section></section><text>yang gcig gi tshig tu byas pa'o/ /de ltar rnam spyad pa zhes bya ba ni de ltar rnam par spyod cing nges pa'o/ /lha 'di zhes bya ba rdo rje sems dpa'o/ /rnam par snang mdzad ni rtag pa'o/ /lha mo rnam pa lnga ste/ de rnams rang bzhin gcig pa'o/ /mi bskyod pa zhes brjod par bya ba ma yin</text></item>
<item><p>166b.6</p><section></section><text>nam/ rnam par snang mdzad ni ma yin no zhe na/ mtshungs pa zhes bya ba la sogs pa gsungs te/ sems mnyam pa'i rnal 'byor pas ro gcig pa'i chos kyi sku 'grub pa'o/ /de lta bas na 'dir ni ma yin te/ sems dpa' las ni mi bskyod pa las so/ /bsgom pa ni skye ba'o/ /</text></item>
<item><p>166b.7</p><section></section><text>'o na gang yin zhe na/ rnam par snang mdzad las te/ rab tu grub pa'i nges pa'i chas mnyam pa nyid gsal bar byed pa'i phyir ro/ /de nas rnam par snang mdzad las skyes pa la yon tan ci yod ce na/ sku'i dkyil 'khor nyid do/ /mjug bsdu ba ni rdo rje sems dpa' zhes bya ba la</text></item>
<item><p>167a.1</p><section></section><text>sogs pa gsungs te/ 'di rnams gcig gi rang bzhin du bsam par bya'o/ /ji ltar bya zhe na/ snga ma bzhin de tsun dA'i pad+ma'i lte bar rnam par snang mdzad las te/ gyur pa las gzhal yas khang gi dbus su pad+ma'i gdan la rnam par snang</text></item>
<item><p>167a.2</p><section></section><text>mdzad dang / de'i snang pa dag gi bde ba las byung ba dang de dag zhu ba'o/ /bzhengs pa'i lha mo bzhis zhu ba'i rjes thogs la zhu ba mkhregs pa'i dngos po las skyes pa zla ba la hUM yig dkar po las skyes pa'i rdo rje 'dzin pa sku mdog dkar po bsgom pa las so/ /gcig</text></item>
<item><p>167a.3</p><section></section><text>gi rang bzhin ni chos kyi sku las so/ /rdo rje'i tshul ni rdo rje'i theg pa la'o/ /de lta mod kyi rnal 'byor gnas kyi don ci yin zhe na/ tsun dA zhes bya ba la sogs pa gsungs te/ dngos po ni gang chos rnams thams cad kyi'o/ /rang bzhin ni ngo bo ste stong pa nyid yin la/ de ni tsun dA'o/ /</text></item>
<item><p>167a.4</p><section></section><text>der rdo rje sems dpa' ci byed ce na/ der zhes gsungs te/ rnal 'byor gyi gnas su'o/ /gzugs ldan gyi sku dang bcas pa yin pa'o/ /mthong ba gcig gi rang bzhin ni dngos po rnams kyi'o/ /bsgom zhes bya ba ni sgom par byed pa ste/ rnam par snang mdzad dang rtag pa'o/ /</text></item>
<item><p>167a.5</p><section></section><text>lha mo rnams kyi zhes bya ba ni lha mo rnams so/ /bden pa ni bden pa rdo rje can no/ /de'i skye ba ni sku yis skye zhing sku'i rtag pa nyid do/ /de'i phyir de nyid bskyed pa bstan par bya'o/ /ji ltar yin zhe na/ 'di zhes bya ba la sogs pa gsungs te/ 'di zhes bya ba ni rnal 'byor pas so/ /</text></item>
<item><p>167a.6</p><section></section><text>zla ba'i dkyil 'khor dbus gnas pa/ /zhes bya ba ni/ chos zhu ba bsdus pa las skyes pa zla ba'i dkyil 'khor gyi dbus su gnas pa'o/ /rdo rje ni rdo rje 'dzin pa'i sngags kyi sa bon hUM yig dkar po'o/ /rdo rje rnam sgom gcig yid kyis/ /zhes pa ni sngags des so/ /rtse gsum</text></item>
<item><p>167a.7</p><section></section><text>zhes bya ba ni/ phyogs re rer rtse gsum ste/ rtse mo bcu gnyis zhes bya ba'i tha tshig go/ /'bar ba zhes bya ba ni 'bar ba las so/ /dbus gnas pa zhes bya ba ni dbus su gnas par byed pa'o/ /rdo rje'i rang bzhin zhes bya ba ni rdo rje 'dzin pa'i sku'o/ /de ltar bdag gis zhes</text></item>
<item><p>167b.1</p><section></section><text>bya ba ni de ltar nga yis so/ /rdo rje'i gzhung ni rdo rje 'dzin pas bskyed pa'o/ /chos zhes bya ba ni chos rnams kyi'o/ /nam mkha' dang mnyam pa'i rgyud kyi rgya cher 'grel pa/ nam mkha' dang mnyam pa las sku'i dkyil 'khor gyi le'u ste bzhi pa'o// //chos kyi sku nyid las lha bskyed pa</text></item>
<item><p>167b.2</p><section></section><text>ma yin nam ci'i phyir sngags kyis yin zhe na/ dngos med ces bya ba la sogs pa gsungs te/ dngos med ni rnam par mi rtog pa'i ting nge 'dzin no/ /dngos po ni lus so/ /bsgom pa min pa ni brjod pa med pa'o/ /rmi lam las kyang sad par byed pa skye ba med pa nyid rnam par rtog pa</text></item>
<item><p>167b.3</p><section></section><text>la mi rgyug pa de bzhin du/ chos kyi sku las kyang lha bskyed pa ni sngags dang bral bas ma yin no/ /khyod ces bya ba ni bud med la bod pa'o/ /bsgom par bya ba dang / nges par spyad par bya ba ste/ bsgom bya ni sngags so/ /de ltar zhes bya ba ni de bzhin te/ /sngags zhes bya ba'i don to/ /chos</text></item>
<item><p>167b.4</p><section></section><text>la spyod pa zhes bya ba ni/ chos la nges par spyod par byed pa'o/ /sems las zhes bya ba ni sngags kyis bar du chod pa'i rnam par mi rtog pa las so/ /bsgom pa ni lus so/ /sems las dngos la zhes bya ba la sogs pas ni/ rig pa gzhan smras pa/ sems las zhes bya ba ni spros pa</text></item>
<item><p>167b.5</p><section></section><text>med pa las so/ /dngos la ni lus kyi'o/ /gzhung lugs med pa ni thar pa'o/ /de ni zhes bya ba ni rgyu de yis so/ /bsgom par bya ba ni sngags so/ /med pa gang yin zhe na/ dngos po'i zhes bya ba la sogs pa gsungs te/ dngos po ni lus so/ /de'i rang bzhin ni sems kyi'o/ /gzhung</text></item>
<item><p>167b.6</p><section></section><text>lugs min pa ni thar pa dang 'gal ba'i phyir ro/ /rig pa ji lta bu zhe na/ gang sems kyi nam mkha' dang mnyam pa'i rang bzhin rnam par shes pa rnams kyi gnas dang lus dang longs spyod du snang ba med cing sa bon dang bcas par yongs su zad pa'i phyir dang / tshogs bsags pa'i</text></item>
<item><p>167b.7</p><section></section><text>shugs kyis so/ /gal te de yang de nyid lus can du gyur pa yin nam zhe na/ sems kyi zhes bya ba la sogs pa gsungs te/ grol bar byed pa'i sems kyi khyad par gyis dag cing phyir mi ldog par zad pa'o/ /gang las zhes snga ma bzhin te/ snga ma ji lta ba bzhin no/ /grol</text></item>
<item><p>168a.1</p><section></section><text>ba'i sngon du 'khrul pa dang / 'khrul pa'i rgyu mtshan snang ba yod pas so/ /de nas ci yin zhe na/ ji ltar zhes bya ba la sogs pa gsungs te/ ji ltar de'i lus la sogs pa'i phyir mi ldog par zad pa sgom par byed pa ma yin nam zhe na/ ma yin te 'gal</text></item>
<item><p>168a.2</p><section></section><text>ba'i phyir ro/ /de lta mod kyi sems kyi rnam pa rang bzhin du yod la/ de lta bas na sems rnam par dag pa yang lus kyi rnam par skye'o/ /'dir 'grub par zhes bya ba la sogs pa gsungs te/ de yang dngos med ces bya ba ni de yang lus med pa'o/ /tshul ni don dam pa'o/ /</text></item>
<item><p>168a.3</p><section></section><text>mi 'grub pa ni phyi rol dang sems kyi bdag nyid kyi ste/ gcig dang du ma'i rang bzhin dang bral ba'i phyir ro/ /de lta bas na sems ni nam mkha'i rang bzhin nyid de rnam pa brdzun pa nyid kyi phyir ro/ /brdzun par snang ba yang 'khrul pa yin grol ba'i sems la 'khrul pa</text></item>
<item><p>168a.4</p><section></section><text>yod pa ma yin no zhes bya ba'o/ /de'i lus gang zhe na/ de'i phyir zhu ba chos kyi sku las gzhan nyid de'i rgyu mthun par gyur pa rnam par shes pa lus la sogs par snang ba skyes shing rang gi rnam pa brdzun pa nyid kyis bdag nyid kyang sgyu ma lta bur yongs su gcod pa zhes bya bar</text></item>
<item><p>168a.5</p><section></section><text>dgongs so/ /mjug bsdu ba ni dbus su zhes bya ba la sogs pa gsungs te/ rnam par mi rtog pa las rnam par rtog pa'o/ /de lta bas na lus zhes bya ba ste/ rig pa 'dis so/ /dbus ni bar du'o/ /go 'phang ni sa bon gyi sngags la dpyod pa'o/ /de ltar sngags kyis bar</text></item>
<item><p>168a.6</p><section></section><text>du chod pa'i sems las rnam par rtog pa sgom par byed pa ste lus so/ /de ltar na rdo rje sems dpa' pa skyed par bya ste/ thugs kyi dkyil 'khor la sogs pa sna tshogs pa'i rang bzhin no/ /sems can thams cad yongs bsgom bya/ /byas nas thar pa'i rang bzhin no/ /zhes</text></item>
<item><p>168a.7</p><section></section><text>gsungs pa de yang thar pa ste/ sems tsam du ro gcig pa'o/ /de yang ji lta bu zhig bsgom par bya zhe na/ gsal zhing zhes bya ba la sogs pa gsungs te/ gsal ba ni rang bzhin gyis dag pas so/ /dri ma med pa ni glo bur gyi dri ma zad pas so/ /chu dang chos mthun pas chu</text></item>
<item><p>168b.1</p><section></section><text>ste/ shin tu sbyangs pa'i bde ba zhu ba zhes bya ba'i don to/ /de la zhes pa ni rdo rje sems dpa' bskyed pa der ro/ /myur ba ni myur bar ro/ /bsgom zhes bya ba ni bsgom de ste/ des lus byas pa'o/ /der ngas zhes bya ba ni bdag gi der ro/ /smras pa gang las 'das pa ni bstan</text></item>
<item><p>168b.2</p><section></section><text>par bya ba ma yin par bstan pa'o/ /rdo rje 'dzin pa zhes bya ba la sogs pas dam tshig bstan pa ste dngos zhes bya ba ni rang gi lus so/ /der zhes bya ba ni der yin pa'o/ /rdo rje'i chu ni chang ngo / /de ltar na rang bzhin zhes bya ba ni byang chub sems kyi rang bzhin no/ /sems kyi rang</text></item>
<item><p>168b.3</p><section></section><text>bzhin zhes bya ba ni rdo rje sems dpa'i rnal 'byor la gnas pa'o/ /chos zhes bya ba la sogs pa la/ chos dang dge 'dun rdo rje chu'i/ /'di rnams kyi ni mtshungs rang bzhin/ rdo rje'i chu ni byang chub kyi sems so/ /de nyid chos te 'phags pa'i lam yin pa'i phyir ro/ /de nyid dge</text></item>
<item><p>168b.4</p><section></section><text>'dun te/ 'phags pa'i gang zag thams cad sdud par byed pa'i phyir ro/ /zhag la sogs pa mtshungs pa'i rang bzhin byang chub kyi sems nyid do/ /rab tu gsal ba tsam nyid kyi phyir dang / chos rnams kyi rnam pa brdzun pa nyid kyi phyir ro/ /kye lha mo bsgom par bya ba ni goms pa 'am/ </text></item>
<item><p>168b.5</p><section></section><text>bsam pa ste rnal 'byor pa rnams kyi sa zhes bya ba lhag ma'o/ /bza' dang ston mo mal stan la sogs de rnams thams cad ces bya ba la 'di rnams thams cad kyi'o/ /gang zhig ting nge 'dzin du gsungs pa ni chos zhu ba las byung ba thugs kyi dkyil 'khor la sogs pa'o/ /de ltar rang</text></item>
<item><p>168b.6</p><section></section><text>bzhin nam gcig gi rang bzhin gang yin pa ste/ byang chub kyi sems so/ /de bas na bskyed pa'i gzugs rdo rje sems dpa' 'di ji ltar blta bar bya zhe na sangs rgyas zhes bya ba la sogs pa gsungs te/ sangs rgyas zhes bya ba ni rtogs pa nyid kyis thams cad mkhyen pas so/ /gsum</text></item>
<item><p>168b.7</p><section></section><text>pa sku dang gsung dang thugs kyi ngo bo'i rang bzhin de yod pa de la de skad ces bya'o/ /byed pa ni blta ba'o/ /don dam pa nyid ji lta bu zhe na/ chos kun dngos med de nam mkha' dang mnyam pa'i ye shes so/ /rang bzhin ni rang gi ngo bo yod pa de la de skad ces bya ste/ rnam pa dang bcas pa</text></item>
<item><p>169a.1</p><section></section><text>med pa nyid kyi phyir ro zhes bya bar dgongs so/ /rdo rje can ni rdo rje 'dzin pa'o/ /des sgyu ma'i rang bzhin nyid du gsungs te/ de ltar yongs su gcod pa'i phyir ro/ /mkha' mnyam yin te/ gzugs bcas snang ba na gang gi phyir nam mkha' dang mnyam pa</text></item>
<item><p>169a.2</p><section></section><text>las gzugs can du rab tu snang ba'o/ /gzhan dag ni rkang pa bzhi pa med cing rkang pa gsum pa yin no zhes zer zhing sgyu ma'i zhes bya ba la sogs pas 'bras bu gsungs pa chos kyi rang bzhin dang sgyu ma'i rang bzhin dpyad pas so/ /rdo rje ni chos kyi sku'o/ /bya ba ni sngar gyi tshogs kyis</text></item>
<item><p>169a.3</p><section></section><text>'jug pa ste/ de nges par thob pa'i ched du'o/ /phyin ci log gi nges pa yod pa zhes bya ba la sogs pa gsungs te/ yod pa ni gzugs la sogs pa'i rang bzhin gang 'dod pa de ni yod pa'i rang bzhin no/ /de'i med pa'i tshul ni chos kyi sku'o/ /des na 'di sems nyid du 'dod na/ </text></item>
<item><p>169a.4</p><section></section><text>de'i yang thugs kyi snying po 'di la gnas te rig pa'o/ /gang gi phyir sgyu ma lta bu nyid rnam pa brdzun pa'i phyir ro/ /spro ba dang bsdu ba'i dbang du byas te/ de lta'i zhes bya ba la sogs pa gsungs te/ sems ni ri rab hUM dang mnyam par byed pa ni mtho ba dang / rgya che ba dang / rab tu</text></item>
<item><p>169a.5</p><section></section><text>gsal ba rnams kyis so/ /rgya che ba ma yin pa dang / mtho ba ma yin pa dang / mi gsal ba ni rnam par g.yeng bar thal bar 'gyur ba'i phyir ro/ /mun pa ma yin pa ni mun pa dang gnyid du thal bar 'gyur ba'i phyir ro/ /de nas de'i sems bskyed par bya ste/ sangs rgyas dag pa</text></item>
<item><p>169a.6</p><section></section><text>zhes pa ni sangs rgyas kyi dag pa nyid 'ba' zhig ste/ de bzhin gshegs pa thams cad spros pas khyab pa'i phyir ro/ /de nas sems skyo bar gyur na de sngags pas bsdu'o/ /de bzhin gshegs pa thams cad bsdus nas rdo rje 'dzin pa'i rang bzhin rang gi sems dpyod par byed</text></item>
<item><p>169a.7</p><section></section><text>pa'o/ /bsdus pa der sngags pas dran par bya zhing bsam par bya'o/ /phyis ri rab dang mnyam par 'bar ba ni snang ba gong bu'i gzugs kyis te/ der snang ba ni phung pos so/ /rdo rje sems dpa'i sku'i ngo bos de la g.yo ba ni/ de'i sku bye ba brgya phrag stong gis gang ba'i phyir ro/ /</text></item>
<item><p>169b.1</p><section></section><text>phyi nas yang spros nam mkha'i ngo bo ni/ /rdo rje 'dzin pa'i sku rnams kyi rim pas bsdus pa'i phyir ro/ /de ltar spro dang bsdu ba'i rang bzhin no zhes bya ba ni mjug bsdus pa'o/ /de bzhin gshegs pa bsdus pa las/ de bzhin gshegs pa nyid spro bar rigs so zhe na/ 'grub pa zhes</text></item>
<item><p>169b.2</p><section></section><text>bya ba la sogs pa gsungs te/ rdo rje sems dpa' 'grub pa ni sems de la'o/ /ro mnyam pa ni de bzhin gshegs pa thams cad bsdus pas so/ /de lta bas na spro ba dang bskyed pa yang rdo rje 'dzin pas so/ /spro ba'i dus bstan pa ni sngags pas zhes bya ba la sogs pa gsungs te/ </text></item>
<item><p>169b.3</p><section></section><text>brtan pa la spro bar bya ba ni rnal 'byor pas so/ /mi brtan nyid las spro ba min/ /zhes bya ba ni/ mi brtan pa las 'dis spros na/ /'bras bu med cing 'khrugs pa med/ /'bras bu thob pa med cing 'khrugs pa yin no zhes bya ba'i don to/ /rgyud 'dir dngos grub thob par sla ba zhes bya</text></item>
<item><p>169b.4</p><section></section><text>ba gsal bar bya ba'i phyir/ /tshigs su bcad pa drug gsungs pa/ thams cad ces bya ba la sogs pa la thams cad bden pa ni sgra ji lta ba bzhin du nga yis gsungs pa ste/ 'dir zhes bya ba lhag ma'o/ /dngos grub ni rang bzhin gyi dngos grub kyi phyir ro/ /theg pa ni</text></item>
<item><p>169b.5</p><section></section><text>byang chub kyi lam mo/ /ngo bor ldan pa ni de kho na nyid dang ldan pa'o/ /rang bzhin gyis grub pa ni 'dir theg pa yin na/ bdag gi sems 'di dri ma can yin no zhe na/ sems zhes bya ba la sogs pa gsungs te/ sems sun ma phyung mkha' mnyam pa ni rang bzhin gyis</text></item>
<item><p>169b.6</p><section></section><text>dag pa'i phyir ro/ /mnyam pa ni de'i rang bzhin mi 'gyur ba'i phyir ro/ /ji ltar yin zhe na/ gang zhig dri ma cis kyang gos pa med/ /ces bya ba gsungs te/ dri ma rnams kyis so/ /de'i rang bzhin ni glo bur ba yin pa'i phyir nam mkha' la du ba dang / mun pa dang sprin</text></item>
<item><p>169b.7</p><section></section><text>dang khug rna bzhin no/ /rnal 'byor pa zhes bya ba la sogs pas lha rnams kyi stobs gsungs pa/ kye rnal 'byor pas bcom ldan 'das ma 'di tsun rA dang po'i rang bzhin no/ /sangs rgyas thams cad skyed byed ma bsgoms pas rdo rje yir ni 'gyur ba ste/ 'gyur ba ni 'gyur bar</text></item>
<item><p>170a.1</p><section></section><text>byed cing skye ba'o/ /de nas sangs rgyas thams cad skyed par byed pa yin na/ rdo rje 'dzin pas ci zhig byed ce na/ zhal lha mo zhes bya ba la sogs pa gsungs te/ lha mo rnams ni lha dang ste/ /rdo rje 'dzin pa dang gcig kho na'i rang bzhin no/ /de'i yang</text></item>
<item><p>170a.2</p><section></section><text>'di rnams lta bur gyur pa'o/ /sangs rgyas rnams don ci yin zhe na/ rdo rje sems dpa' zhes bya ba gsungs te/ bcom ldan 'das sangs rgyas rnams nyid yin zhing / gtso bo dang snying po ste/ chos kyi sku'i rang bzhin yin pa'i phyir ro/ /de lta bas na de ni rtsa ba ste sangs rgyas</text></item>
<item><p>170a.3</p><section></section><text>rnams kyi sku gnyis sdud par byed pa dang / thog ma dang tha ma med pa'i phyir chos kyi sku'i de nyid rtsa ba'o/ /de ni de ltar rdo rje 'dzin pas sdud pa ste/ dus gsum gyi sangs rgyas rnams byin gyis rlob par byed ces bya ba ni lha rnams kyi stobs so/ /bsam pa'i stobs dang sngags kyi stobs</text></item>
<item><p>170a.4</p><section></section><text>ni yid kyi phan pa zhes bya ba la sogs pa gsungs te/ yid kyi phan pa ni sems can thams cad la phan pa dang bde ba'i bsam pa'o/ /de'i bsgom pa ni gsum pa'i gcig gi tshig gi bsgom pa ste/ de yis dngos grub nges pa'o/ /hUM yig gis kyang phan par bya ba'i don du'o/ /</text></item>
<item><p>170a.5</p><section></section><text>de'i phyir skyil mo krung tha dad pa med pas rgyun mi 'chad par bdag nyid rnal 'byor goms par bya zhes bstan pa'i phyir/ snying gar zhes bya ba la sogs pa gsungs te/ bdag brlan pa dang / bdag rkang pa na ba zhes bya ba 'di brla dang rkang par rnam par rtog pa'o/ /don med</text></item>
<item><p>170a.6</p><section></section><text>pa ni 'bras bu'i bgegs yin pa'i phyir ro/ /yang na rmongs pa ste mi shes pa rab tu skye ba'i phyir ro/ /de'i snying gar mi bya ste/ /snying gar sbyor ba byed pa ma yin no bgegs yod pa ma yin nam de las gang dngos grub yin zhe na/ rdo rje zhes bya ba la sogs pa gsungs te/ </text></item>
<item><p>170a.7</p><section></section><text>dbang po dang me dang gshin rje dang / bden bral la sogs pa phyogs bcu'i 'byung po 'khor dang bcas pa bgegs byed pa ni 'jig rten gsum mo/ /de'i 'khor lo ni tshogs so/ /rdo rje 'bar ba rnams kyis de bsal ba'o/ /snying ga'i rdo rje las byung ba spros shing 'bar ba rdo rje'i</text></item>
<item><p>170b.1</p><section></section><text>rnam pa'i 'od zer ni rdo rje'i 'od de/ de rnams kyis bsal ba ni sel bar byed pa'o/ /de lta bas na 'dir bgegs med cing rab tu skye ba zhes bya bar dgongs so/ /gal te khro bo'i lha'i rnal 'byor gyis bgegs rnams bcom zhing rgyal ba yin nam zhe na/ spro bya ste zhes bya ba</text></item>
<item><p>170b.2</p><section></section><text>la sogs pa gsungs te/ rnal 'byor pas spro nam mkha'i dkyil du ni/ bye ba stong gi khro bo'i lha rnams so/ /rdo rje gcig gi rang bzhin gyis/ /zhes bya ba la rdo rje 'dzin pa dang / tha mi dad par mos pas so/ /yang na yang dag bsdu bar nges pa ni de rnams rdo rje'i rang bzhin gyis</text></item>
<item><p>170b.3</p><section></section><text>so/ /'dir yang nam mkha' dang mnyam pa'i rgyud kyi don gtso bo yin pa'i phyir de nyid bstan par bya ste/ de lta bas na de nyid mjug bsdu bar bya ba'i phyir sems kyi zhes bya ba la sogs pa gsungs te/ sems kyi rang bzhin ni de bzhin nyid do/ /de'i byang chub kyi tshul ni byang chub</text></item>
<item><p>170b.4</p><section></section><text>kyi de kho na nyid de/ dri ma rnams med pa'o/ /des na de rnams kyi zad pa dang de'i rang bzhin mi zad pa las byang chub thob par sla'o/ /byang chub ni mtha' yas pa'i sangs rgyas kyi chos rnams ma yin nam de ji ltar de kho na nyid yin zhe na/ byang chub kyang ni zhes bya ba la sogs pa gsungs te/ </text></item>
<item><p>170b.5</p><section></section><text>byang chub kyi tshul gyi de kho na nyid sems kyi rang bzhin nyid do/ /sems kyi de bzhin nyid do/ /de nyid sangs rgyas rnams kyi chos kyi sku ste/ sangs rgyas rnams kyi chos rnams kyi rten yin pa'i phyir ro/ /sangs rgyas kyi chos rnams ni ma yin te/ de rnams de'i rdzas yin zhing rang gi ni ma</text></item>
<item><p>170b.6</p><section></section><text>yin no/ /gal te de gnyis ka'i de bzhin nyid dang de kho na yin na de yang stong pa nyid gnyis med pa'o/ /dus thams cad du gnyis po med pa'i phyir shin tu med pa yin te/ ri bong gi rwa bzhin no/ /dngos po shin tu med pa ni rang bzhin yang ma yin no/ /de mngon sum du yod</text></item>
<item><p>170b.7</p><section></section><text>pa yang ma yin te/ mi gsal ba'i bdag nyid kyi phyir ro zhe na/ gnyis ka'i zhes bya ba la sogs pa gsungs te/ byang chub kyi sems dang byang chub ni gnyis ka'o/ /de dag gi rang bzhin ni de bzhin nyid do/ /de'i sems kyi tshul ni don dam pa ste/ gnyis dang bral</text></item>
<item><p>171a.1</p><section></section><text>ba'i sems nyid dang / gnyis kyis stong pa nyid do/ /gal te de lta na sems nyid stong pa nyid yin na/ sems ni dang po nyid nas 'khrul pa'o/ /de nyid de'i rang bzhin yin na byang chub 'khrul par 'gyur ro zhe na/ de ni mi rigs te bag chags dang</text></item>
<item><p>171a.2</p><section></section><text>bcas pa'i 'khrul pa thams cad yongs su spangs pa'i mtshan nyid kyi phyir byang chub po zhes bya ba gsungs pa/ sems ni zhes bya ba la sogs pa la/ gang gi phyir glo bur ba ni 'khrul ba'i rgyu mtshan dri ma'o/ /rang bzhin sems ni mkha' dang mnyam pa ste/ rnam pa med pa</text></item>
<item><p>171a.3</p><section></section><text>nyid kyi phyir res 'ga' nub pa yang res 'ga' med pa nyid du yongs su gcod pa'i phyir 'jig rten pa dang / 'jig rten las 'das pa dang / rjes la thob pa'i sems kyi gnas skabs rnams su go rims bzhin no/ /gang gi phyir glo bur gyi dri ma de nyid spangs na byang chub thob par</text></item>
<item><p>171a.4</p><section></section><text>sla ba'o/ /de la glo bur gyi dri ma dag pa bsgrub par bya zhing rang bzhin gyis dag pa ni grub pa nyid do/ /rgyud gzhan rnams dang / le'u gzhan rnams kyi don thun mong ba de gsal bar byed pa'i le'u'o/ /dpal dang ldan pa'i nam mkha' mnyam pa'i rgyud la bdag gi tshig gis</text></item>
<item><p>171a.5</p><section></section><text>mchod byas pas/ /bsod nams thob pa yongs su gyur las ston ka'i zla ba'i zer bzhin 'od zer mdzes/ /sna tshogs don du nus pa yin te yon tan 'od zer gang la sbyor ba rnams/ /de yis myur bar rgyal ba rnams kyi nam mkha' dang mnyam mi mnyam tshangs par 'gro/ /dpal</text></item>
<item><p>171a.6</p><section></section><text>nam mkha' dang mnyam pa'i rgyud kyi rgya cher 'grel pa nam mkha' dang mnyam pa las le'u lnga pa'o// //nam mkha' dang mnyam pa'i rgyud kyi rgya cher 'grel pa/ paN+Di ta chen po rin chen 'byung gnas zhi bas mdzad pa rdzogs so// //rgya gar gyi paN+Di ta shU n+ya tA sA ma d+hi dang / lo tsA ba</text></item>
<item><p>171a.7</p><section></section><text>dge slong shes rab ye shes kyis bsgyur ba'o// @##/ /rgya gar skad du/ shrI tsa kra sam+bA ra nA ma sha ta aSh+Ta kAM sto tra/ bod skad du/ dpal 'khor lo sdom pa'i mtshan brgya rtsa brgyad pa'i bstod pa/ dpal rdo rje mkha' 'gro la phyag 'tshal lo/ /bskal pa'i me</text></item>
<item><p>171b.1</p><section></section><text>ltar 'bar ba'i 'jigs pa'i skur ldan pa/ /khros pas 'jigs mdzad mtsho skyes sngon po'i sku mdog bzhin/ /nyi ma'i dkyil 'khor steng bzhugs kha T+wAM ga dang ni/ /rdo rje bsnams shing oM oM yi ge dag pa yis/ /tshangs pa dang ni khyab 'jug drag po'i lha dag gi/ /</text></item>
<item><p>171b.2</p><section></section><text>mgo rnams bcad mdzad nas ni dbu la rnam brgyan pa/ /hUM hUM phaT phaT Ta Ta yi ge 'khor ldan pa/ /mi yi seng+ge zil mnan nas ni 'jigs mdzad pa/ /thugs rje chen pos sprul pa'i 'khor lo'i tshul bskyed pa/ /dzaHhUM baM hoH dpal mo'i nu ma rab tu mnan/ /bde</text></item>
<item><p>171b.3</p><section></section><text>bar gshegs pas dbu gtsug la ni rnam brgyan pa/ /lha rnams kun gyi dbu gtsug zhabs kyis mnan mdzad pa/ /a la la yi sgras ni bgegs rnams skrag mdzad pa/ /cang te'u 'khrol zhing khyab 'jug drag po'i pags pa bsnams/ /rdo rje lha mo rnams kyi 'khor</text></item>
<item><p>171b.4</p><section></section><text>los sgyur mdzad pa/ /hu lu hu lu dzi dzi traM traM dzaM dzaM sgrogs/ /rgyu mas brgyus pa'i mgo bo'i phreng ba'i rgyan ldan pa/ /rdo rje mkha' 'gro'i gzugs kyis 'jigs byed glu len pa/ kruM kruM dang ni hu lu hu lus myos mdzad pa/ /rdo rje mkha' 'gro rnam par brgyan pa yi/ /dur khrod du ni</text></item>
<item><p>171b.5</p><section></section><text>gar dang ha la ha la'i sgras/ /gnod sbyin rnams ni rab tu skrag par mdzad pa des/ /rdo rje mkha' 'gro ma yi glus ni rab bskul ba/ /sha dang khrag dang rgyu ma nang khrol gsol bar mdzad/ /haM haM a a'i sgras ni lha rnams gsal mdzad pa/ /thod pa klad pas bkang nas gsol</text></item>
<item><p>171b.6</p><section></section><text>phyir phyag na bsnams/ /ka ha ka ha'i bzhad sgras 'khor ba 'jigs mdzad pa/ /mi bzad dur khrod rnams kyi rus pa'i rgyan ldan pa/ /rdo rje ha har bzhad pas khams gsum rgyal mdzad pa/ /ha ha hi hi dza dza'i yi ges sdigs mdzub mdzad/ /ha ha bzhad pas ri bo rtse nas</text></item>
<item><p>171b.7</p><section></section><text>bsgyel mdzad pa/ /rnal 'byor ma dang dpa' rnams hri hri sgrogs pas 'bod/ /mi yi seng ge rtse gsum gyis 'gugs sems can don mdzad pa/ /mche ba gtsigs pa'i zhal bzhi sku mdog sngon por ldan/ /bruM bruM sgrogs shing phyag rgya chen por bskyed mdzad pa/ /rdo rje glog</text></item>
<item><p>172a.1</p><section></section><text>stong 'gyu ba'i ljags ni phyung nas kyang / /rdo rje dril bu mda' dang gzhu la kraM kraM sgrogs/ /g.yon brkyang ba dang sbrul rnams kyis ni dbu brgyan cing / /bskal pa grangs med sems can don mdzad mi 'dor ba/ /ha na da ha phaT phaT sgrogs shing skyob mdzad</text></item>
<item><p>172a.2</p><section></section><text>pa/ /rnal 'byor stobs kyis rgyal ba'i mdzad pa rnams mdzad pa/ /dngos dang dngos med min zhing bsgom dang rdo rje can/ /tsa Ta tsa Ta graM graM khaM khaM sgrogs mdzad pa/ /sangs rgyas sku gsung thugs kyi spros pa stong pa nyid/ /rol pa'i lta bas dri ma ma lus bral ba dang / /go lu</text></item>
<item><p>172a.3</p><section></section><text>go lu dzaM dzaM yaM yaM sgrogs pas zhi ba dang / /mkha' dang mnyam pa'i ting 'dzin bzhugs pa'i mthu mnga' ba/ /maM maM sgras ni bde ba chen po'i bdag nyid can/ /thugs rje chen pos rjes 'brel sems can mi gtong ba'i/ /brtan g.yo'i rang bzhin he ru ka dpal phyag 'tshal</text></item>
<item><p>172a.4</p><section></section><text>bstod/ /mkha' 'gro'i dam tshig A li kA li'i sbyor ba ste/ /rigs lnga'i bde gshegs bcom ldan 'das kyis bshad du gsol/ /lha dang drang srong rnams ni phyag 'tshal brjod pa yis/ /he ru ka dpal gsang ba'i sku 'dzin der nges 'gyur/ /dpal ldan 'khor lo sdom pa'i</text></item>
<item><p>172a.5</p><section></section><text>mtshan brgya rtsa brgyad pa'i bstod pa rdzogs so/ /[]@##/ /rgya gar skad du/ tat+t+wa gar+b+ha sA d+ha naM nA ma/ bod skad du/ de kho na nyid kyi snying po sgrub pa zhes bya ba/ dpal rdo rje mkha' 'gro la phyag 'tshal lo/ /'tshe byed dang ni ri yi bu mo gnyis ka zhabs kyis</text></item>
<item><p>172a.6</p><section></section><text>mnan dang lha gsum dbang phyug ni/ /tshangs pa la sogs dbang phyug mdzad dang glang chen gos dang stag lpags sbrul dang rgyu ma 'dzin/ /phyag rgya la 'khyud rgyu mas spyi bor mdud mdzad mgo bo'i phreng bas rnam par brgyan pa ni/ /nam mkha' gsal ba'i sku 'dra bde ba'i mchog</text></item>
<item><p>172a.7</p><section></section><text>la btud nas de yi sgrub pa bri bar bya/ /dang po re zhig mal nas langs te/ gdong ba dag pa la sogs pa bya ba thams cad rnal 'byor dbang pos byas nas/ nyon mongs pa dang / nye ba'i nyon mongs pa'i 'byung po'i tshogs kyis 'dres par 'gyur ba dang / g.yo ba'i keng rus</text></item>
<item><p>172b.1</p><section></section><text>dang ldan pa'i 'jig rten gsum po dur khrod kyi dbus su 'jam pa'i stan la 'dug ste/ phung po lnga'i nga rgyal bskyed pa byas nas/ gnas dang bdag dang rnal 'byor gyi bsrung ba brtsam par bya'o/ /dus gsum dang khams gsum gyi gzugs kyi phung po rnam par snang mdzad do/ /tshor ba'i phung po ni rdo rje</text></item>
<item><p>172b.2</p><section></section><text>nyi ma'o/ /'du shes kyi phung po ni pad+ma gar gyi dbang phyug go/ /'du byed kyi phung po ni rdo rje rgyal po'o/ /rnam par shes pa'i phung po ni mi bskyod pa'o/ /de bzhin gshegs pa thams cad kyi rang bzhin ni dpal rdo rje he ru ka'o/ /de bzhin du mig dag ni gti mug rdo rje'o/ /rna ba gnyis la</text></item>
<item><p>172b.3</p><section></section><text>zhe sdang rdo rje'o/ /sna la ser sna rdo rje'o/ /kha la 'dod chags rdo rje'o/ /reg la phrag dog rdo rje'o/ /skye mched thams cad la dbang phyug rdo rje'o/ /de bzhin du sa'i khams ni ltung byed ma'o/ /chu'i khams ni gsod byed ma'o/ /me'i khams ni 'gugs byed ma'o/ /rlung gi khams</text></item>
<item><p>172b.4</p><section></section><text>ni gar gyi dbang phyug ma'o/ /nam mkha'i khams ni pad+ma'i dra ba can ma'o zhes bya ba ni phung po khams dang skye mched rnams kyi rnam par dag pa'o/ /de nas rdo rje'i ra ba bsam par bya ste/ mdzub mo g.yon pa bsgreng ba snying gar bzhag nas sum+b+ha'i sngags brjod par bya'o/ /oM sum+b+ha</text></item>
<item><p>172b.5</p><section></section><text>ni sum+b+ha hUM hUM phaT/ oM gr-i h+Na gr-i h+Na hUM hUM phaT/ oM gr-i h+NA pa ya gr-i h+NA pa ya hUM hUM phaT/ oM A na ya ho b+ha ga bAn badzra rA dza hUM hUM phaT/ zhes shar la sogs pa'i phyogs la dgod par bya'o/ /steng du mda'i dra ba dgod do/ /yi ge hUM gis sna tshogs rdo rje'i sa gzhir byin gyis brlab par bya</text></item>
<item><p>172b.6</p><section></section><text>ste/ de ltar rdo rje'i ra ba bsgom par bya'o/ /mdun du yaM raM gyi sa bon yongs su gyur nas/ rlung dang me'i dkyil 'khor gyi steng du kaM las skyes pa'i bi mu ma ra shu/ go ku da ha na'i rdzas kyis yongs su gang ba bsgom par bya'o/ /lugs las bzlog pa'i yi ge gsum gyis</text></item>
<item><p>172b.7</p><section></section><text>sbyang ba dang spel ba dang 'bar ba bya ste/ yi ge ho yis bdud rtsir byas te/ slar yang rim pa de nyid kyis mngon par bsngags nas/ phyi nas lus po byug par bya'o/ /de nas gnod sems dang brnab sems dang / mi dga' ba dang / 'dod chags pa la so sor phyogs</text></item>
<item><p>173a.1</p><section></section><text>su gyur pa ni grangs ji lta bas byams pa dang snying rje dang dga' ba dang btang snyoms ni bsgom par bya zhes bya ba ni/ bdag dang gnas dang rnal 'byor gyi bsrung ba'o/ /de nas rin po che'i ri la gnas pa rang gi gzugs dang 'dra ba rang gi grib ma 'dod</text></item>
<item><p>173a.2</p><section></section><text>pa'i yon tan thams cad dang / bdag nyid kyi gzugs kyis mchod par byas te/ phyi nang gnyis su med pa'i ye shes bskyed pa'i don du sdig pa bshags pa la sogs pa bya'o/ /he zhes ni chos thams cad rgyu dang bral ba'o/ /ha zhes ni skyes pa dang nyams pa spang pa'o/ /</text></item>
<item><p>173a.3</p><section></section><text>a zhes ni yongs su 'dod pa rnam par grol ba'o/ /ra zhes ni bde ba thams cad dang yang dag par ldan pa'o/ /u zhes ni skye ba dang 'jig pa'i chos can no/ /ka zhes ni rtog pa dang bral ba'o/ /a zhes ni chos thams cad dang po nas ma skyes pa ste ming gi yi ge don 'di nyid</text></item>
<item><p>173a.4</p><section></section><text>do/ /oM hrIHhUM gi gzugs yongs su gyur pa 'gro ba'i lus dang ngag dang sems yongs su bkug nas rang gi lus dang ngag dang sems la zhugs par byas te/ rang gi sems kyi gzugs kyis yongs su gyur nas yi ge gsum po ni nA da'i rang bzhin sems tsam sngags kyi</text></item>
<item><p>173a.5</p><section></section><text>rim pa ni thig le dang nA da'i rang bzhin gyis nam mkha' la zhugs par bya ste/ bdag nyid brtan pa dang g.yo ba'i bdag nyid nam mkha' dang 'dra bar blta bar bya'o/ /de nas gling bzhi pa'i 'jig rten gyi khams sangs rgyas thams cad kyi rang bzhin dus gsum can ni rten dang</text></item>
<item><p>173a.6</p><section></section><text>brten pa rdzogs pa dang ma rdzogs pa'i sems kyi khams kyi gzugs gcig tu dpal ldan he ru ka'i 'khor lo bsgom par bya ste/ de la rim pa 'di yin no/ /nam mkha'i khams la phyogs kyi yum rnam pa gcig gi rang bzhin ma chos kyi 'byung gnas kyi phyag rgya chen po</text></item>
<item><p>173a.7</p><section></section><text>bsgom par bya'o/ /de'i 'og tu yi ge haM yongs su gyur pa'i nam mkha'i dkyil 'khor te/ nang du ni spyi gtsug gi pad+ma'i lte ba'o/ /phyi rol du de'i steng na yaM yongs su gyur pa'i rlung gi dkyil 'khor yin la nang du ni dpral ba'i pad+ma'i lte ba'o/ /phyi rol du ni de'i steng du raM yongs</text></item>
<item><p>173b.1</p><section></section><text>su gyur pa'i me'i dkyil 'khor yin la/ nang du ni mgrin pa'i pad+ma'i lte ba'o/ /phyi rol du ni de'i steng du baM yongs su gyur pa'i chu'i dkyil 'khor yin la/ nang du ni snying ga'i pad+ma'i lte ba'o/ /phyi rol du ni laM yongs su gyur pa'i sa'i dkyil 'khor yin la nang du ni lte ba'i pad+ma'i</text></item>
<item><p>173b.2</p><section></section><text>lte ba'o/ /phyi rol du ni de'i steng du suM yongs su gyur pa lhun po bzang po yin la nang du ni gsang ba'i pad+ma'i lte ba'o/ /phyi rol du ni de'i steng du taM yongs su gyur pa rin po che'i ri bo gru bzhi pa rin po che sna bzhi'i bdag nyid rtse mo brgyad kyis nye bar mdzes pa'o/ /de'i steng du nam mkha'</text></item>
<item><p>173b.3</p><section></section><text>la sna tshogs pad+ma yin la/ nang du ni rdo rje nor bur lte ba dang bcas pa'i rtsa brgyad do/ /phyi rol du ni lte ba'i steng du nyi ma'i dkyil 'khor yin la/ nang du ni dus kyi me'o/ /phyi rol du ni nyi ma'i dkyil 'khor gyi steng du dka' zlog dang / dbang phyug chen po yin la/ nang du ni khu ba</text></item>
<item><p>173b.4</p><section></section><text>dang rdul te/ de ltar bcom ldan 'das he ru ka'i gdan bsgom par byas nas/ rnal 'byor ma sum cu rtsa drug gi gdan bsgom par bya'o/ /de nas sna tshogs pad+ma'i shar gyi 'dab ma'i bdag gi gdan la A yongs su gyur pa'i yi dwags yin la/ nang du ni lte ba'i pad+ma'i dkyil</text></item>
<item><p>173b.5</p><section></section><text>'khor 'bab pa'i rtsa drug cu dang / thun mtshams kyi rtsa bzhi'o/ /de rnams la shar gyi rtsa'i srog rlung 'gog pa'o/ /de ltar lho'i 'dab ma'i gzhan gyi gdan las yongs su gyur pa'i yi dgas yin la/ nang du ni lho'i rtsa'i srog 'gog pa'o/ /nub kyi sngags kyi gdan la yi ge</text></item>
<item><p>173b.6</p><section></section><text>ma las skyes pa'i yi dwags yin la/ nang du ni nub kyi rtsa ba'i srog 'gog pa'o/ /byang gi de kho na nyid kyi gdan la/ yi ge ta las skyes pa'i yi dgas yin la/ nang du ni byang gi rtsa'i srog 'gog pa'o/ /mtshams la a A oM aHzhes ni sa bon rnams kyis dri chen</text></item>
<item><p>173b.7</p><section></section><text>dang dri chu dang / khrag dang / sha'i thod pa rnams zhes bya ba ste/ ye shes kyi 'khor lo'i gdan gyi nges pa'o/ /de nas sa 'og gi me dang rlung gi dkyil 'khor gyi nang du ri rab kyi phyogs brgyad kyi sdug bsngal mi bzad pa'i dmyal ba chen po'i dur khrod brgyad de/ shar phyogs</text></item>
<item><p>174a.1</p><section></section><text>kyi dur khrod mdung gis phug pa la yi ge shu yongs su gyur pa'i yi dwags yin la/ nang du ni kha'i rtsa'i srog 'gog pa'o/ /lho'i dur khrod ro bsregs pa la sha las skyes pa'i yi dwags yin la/ nang du ni sna bug g.yas pa'i rtsa'i srog 'gog pa'o/ /nub</text></item>
<item><p>174a.2</p><section></section><text>kyi dur khrod rnag gi dril bu las skyes pa'i yi dwags yin la/ nang du ni bshang ba'i rtsa'i srog 'gog pa'o/ /byang gi dur khrod rul ba'i dri la yi ge kli las skyes pa'i yi dwags yin la/ nang du ni sna bug g.yon pa'i rtsa'i srog 'gog pa'o/ /dbang ldan du byis pa'i ro la yi ge</text></item>
<item><p>174a.3</p><section></section><text>ba las skyes pa'i ro yin la/ nang du ni rna ba g.yon pa'i rtsa'i srog 'gog pa'o/ /rlung gi sbrul gyi mche bas btab pa la/ yi ge sa las skyes pa'i yi dwags yin la/ nang du ni rna ba g.yas pa'i rtsa'i srog 'gog pa'o/ /bden bral gyi mi bzad pa'i g.yul du yi ge g+ho las</text></item>
<item><p>174a.4</p><section></section><text>skyes pa'i ro yin la/ nang du ni mig g.yas pa'i rtsa'i srog 'gog pa'o/ /me'i dur khrod lhag ma la yi ge u las skyes pa'i ro yin la/ nang du ni mig g.yon pa'i rtsa'i srog 'gog pa'o/ /zhes ni khyi gdong ma la sogs pa'i dur khrod brgyad kyi gdan rnams so/ da ni thugs</text></item>
<item><p>174a.5</p><section></section><text>kyi 'khor lo'i gdan brgyad de/ der nam mkha'i thugs kyi 'khor lo'i lhun po'i phyogs brgyad la shar gyi rtsibs pul+lI rar yi ge pu las skyes pa'i yi dwags yin la/ nang du ni snying ga'i chos kyi 'khor lo'i shar gyi rtsa'i srog 'gog ba ste/ lus kyi dkyil 'khor gyi spyi bor</text></item>
<item><p>174a.6</p><section></section><text>dgod par bya'o/ /lho ru dzA lan+d+ha rar yi ge dzA las skyes pa'i ro yin la/ nang du ni rtsa g.yas pa'i srog 'gog pa ste/ spyi gtsug tu dzA 'god pa'o/ /nub kyi u D+ya na du yi ge u las skyes pa'i ro yin la/ nang du ni nub kyi rtsa'i srog 'gog ba ste/ rna ba g.yas pa'i</text></item>
<item><p>174a.7</p><section></section><text>stang du yi ge o dgod pa'o/ /byang gi arbu dar yi ge a las skyes pa'i ro yin la/ nang du ni byang gi rtsa'i srog 'gog pa'i ltag par yi ge a dgod pa'o/ /zhes pa ni gdan gyi sa bon dgod pa'o/ /dbang ldan gyi rtsibs kyi go dA wa rIr go las skyes pa'i ro yin la/ </text></item>
<item><p>174b.1</p><section></section><text>nang du ni dbang ldan gyi rtsa'i srog 'gog pa ste/ rna ba g.yon pa'i steng du yi ge go dgod pa'o/ /rlung gi rtsibs kyi rA me shwa rir rA las skyes pa'i ro yin la/ nang du ni rlung gi rtsa'i srog 'gog pa ste/ smin ma'i dbus su yi ge rA dgod pa'o/ /bden bral gyi de bI ko Tar yi</text></item>
<item><p>174b.2</p><section></section><text>ge de las skyes pa'i ro yin la/ nang du ni bden bral gyi rtsa'i srog 'gog pa ste/ mig gnyis la de dgod pa'o/ /me'i mA la bar yi ge mA las skyes pa'i ro yin la/ nang du ni chos kyi 'khor lo'i me'i rtsa'i srog 'gog pa ste/ dpung ba gnyis kyi rtsa bar yi ge mA dgod pa'o/ /</text></item>
<item><p>174b.3</p><section></section><text>zhes pa ni chos kyi 'khor lo nye ba'i gdan gyi nges pa'o/ /sa'i dkyil 'khor gyi lhun po'i phyogs brgyad kyi gsung gi dkyil 'khor gyi shar gyi rtsibs kyi kA ma rUr yi ge kA las skyes pa'i ro yin la/ nang du ni longs spyod rdzogs pa'i 'khor lo'i phyi rol gyi zlum pa'i rtsa sum cu</text></item>
<item><p>174b.4</p><section></section><text>rtsa gnyis te/ nang gi zlum pa'i rtsa brgyad do/ /de las shar gyi rtsa'i srog 'gog pa ste/ mchan khung gnyis la yi ge kA dgod pa'o/ /lho'i o trer yi ge ko las skyes pa'i ro yin la/ nang du ni g.yas kyi rtsa'i srog 'gog pa ste/ nu ma gnyis la yi ge o dgod pa'o/ </text></item>
<item><p>174b.5</p><section></section><text>nub kyi tri sha ku ner yi ge tri las skyes pa'i ro yin la/ nang du ni nub kyi rtsa'i srog 'gog pa ste/ lte bar yi ge tri dgod pa'o/ /byang gi ko sa lar yi ge ko las skyes pa'i ro yin la/ nang du ni byang gi rtsa'i srog 'gog pa ste/ sna'i rtse mor yi ge ko dgod pa'o/ /zhes ni</text></item>
<item><p>174b.6</p><section></section><text>gsung gi dkyil 'khor gyi zhing dang / nye ba'i zhing gi gdan gyi nges pa'o/ /de nas dbang ldan gyi ka ling kar yi ge ka las skyes pa'i ro yin la/ nang du ni mgrin pa gsung gi 'khor lo'i dbang ldan gyi rtsa'i srog 'gog pa ste/ khar ka dgod pa'o/ /rlung gi lam+bA ka ra yi ge</text></item>
<item><p>174b.7</p><section></section><text>laM las skyes pa'i ro yin la/ nang du ni rlung gi rtsa'i srog 'gog pa'o/ /mgrin par yi ge laM dgod pa ste/ bden bral gyi kAny+tsir yi ge kAM las skyes pa'i ro yin la/ nang du ni bden bral gyi rtsa'i srog 'gog pa ste/ snying shar kAM dgod pa'o/ /me'i hi mA la yar</text></item>
<item><p>175a.1</p><section></section><text>yi ge hi las skyes pa'i ro yin la/ nang du ni me'i rtsa'i srog 'gog pa ste/ chu sor hi dgod pa'o/ /zhes ni gsung gi 'khor lo dang longs spyod rdzogs pa'i 'khor lo'i 'dun sa'i dang nye ba'i 'dun sa'i gdan gyi nges pa'o/ /de nas sa 'og rgya mtsho'i dkyil</text></item>
<item><p>175a.2</p><section></section><text>'khor gyi lhun po'i phyogs brgyad kyi sku'i 'khor lo'i shar gyi rtsibs kyi pre ta bu rir yi ge pre las skyes pa'i ro yin la/ nang du ni dpral bar lhan cig skyes pa'i 'khor lo'i phyi rol gyi zlum po'i rtsa bcu drug ste/ nang gi zlum po'i rtsa brgyad do/ /de las shar gyi rtsa'i srog 'gog pa</text></item>
<item><p>175a.3</p><section></section><text>ste/ mtshan mar pre dgod pa'o/ /lho'i gr-i ha de bar yi ge gr-i las skyes pa'i ro yin la/ nang du ni rtsa g.yas pa'i srog 'gog pa ste/ bshad pa'i lam du yi ge gr-i dgod pa'o/ /nub kyi sau rASh+Ta ra yi ge sau las skyes pa'i ro yin la/ nang du ni nub kyi rtsa'i srog 'gog pa ste/ </text></item>
<item><p>175a.4</p><section></section><text>brla gnyis la sau dgod pa'o/ /byang gi su war+Na dwI bar yi ge su las skyes pa'i ro yin la/ nang du ni byang gi rtsa'i srog 'gog pa ste/ byin pa gnyis la su dgod pa'o zhes ni sku'i 'khor lo'i 'dus pa dang / nye ba'i 'dus pa'i gdan gyi nges pa'o/ /de nas phyi rol du dbang</text></item>
<item><p>175a.5</p><section></section><text>ldan gyi rtsibs kyi na ga rar yi ge na las skyes pa'i ro yin la/ nang du ni dbang ldan gyi rtsa'i srog 'gog pa ste/ rkang pa'i sor mo rnams la yi ge na dgod pa'o/ /rlung gi sin d+hu'i yul du yi ge si las skyes pa'i ro yin la/ nang du ni rlung gi rtsa'i srog 'gog pa ste/ rkang</text></item>
<item><p>175a.6</p><section></section><text>pa'i bol la si dgod pa'o/ /bden bral gyi ma rur yi ge ma las skyes pa'i ro yin la/ nang du ni bden bral gyi rtsa'i srog 'gog pa ste/ rkang pa'i mthe bong gnyis la ma dgod pa'o/ /me'i mtshams kyi ku lu tAr yi ge ku las skyes pa'i ro yin la/ nang du ni me'i mtshams kyi</text></item>
<item><p>175a.7</p><section></section><text>rtsa'i srog 'gog pa ste/ pus mo gnyis la yi ge ku dgod pa'o zhes ni sku'i 'khor lo dang / bde ba chen po'i 'khor lo'i dur khrod dang / nye ba'i dur khrod kyi gdan gyi nges pa'o/ /ro'i gdan rdzogs par byed pa'i sa bon gyi yi ge 'di rnams kun ni rnal 'byor pas rtsa'i</text></item>
<item><p>175b.1</p><section></section><text>gdan gyi nyi ma'i dkyil 'khor rnams 'byung bar bsgom par bya'o/ /de nas u ma dang dbang phyug chen po'i steng du cha'i zla bas sgra gcan nyi ma dang zla ba'i dkyil 'khor spros pa'o/ /der ye shes kyi 'khor lo'i phyogs kyi ro'i steng du nyi ma'i gdan bzhi'o/ /dur khrod kyi</text></item>
<item><p>175b.2</p><section></section><text>phyogs mtshams la nyi ma'i gdan brgyad do/ /thugs dang gsung dang sku'i 'khor lo'i phyogs dang / mtshams kyi ro rnams kyi steng du zla ba'i gdan nyi shu rtsa bzhi bsgom par bya'o/ /de nas nam mkha' las thig le dang / nA da bkug nas snying po ye shes kyi 'khor lo'i pad+ma'i lte</text></item>
<item><p>175b.3</p><section></section><text>ba'i steng du ye shes lnga'i bdag nyid yi ge hUM gi sa bon gyi tshogs spro bar bya'o/ /ye shes kyi pad+ma'i shar la sogs pa'i phyogs la kA kA kaM kaHdur khrod kyi phyogs la yon tan gyi dbye bas ni/ ka kA kaM kaHbya ba'o/ /mtshams rnams la ha hA haM haHzhes bya'o/ /stong pa'i chos</text></item>
<item><p>175b.4</p><section></section><text>las bzhengs nas ye shes kyi 'khor lo dang / dur khrod brgyad ni bcu gnyis kyi bdag nyid du 'gyur ro/ /thugs kyi 'khor lo'i phyogs rnams la/ ke ke ko kle zhes bya'o/ /mtshams rnams la ki kr-i ku kl-i zhes bya'o/ /gsung gi 'khor lo'i phyogs rnams la yon tan gyi dbye</text></item>
<item><p>175b.5</p><section></section><text>bas ke kar ko kal zhes bya'o/ /mtshams rnams la ke kAr ko kA la zhes bya'o/ /sku'i 'khor lo'i phyogs rnams la yaN a 'di shas ni kya kra kla kwa zhes bya'o/ /rlung dang me dang chu dang sa'i chos kyis bzhengs nas snying rje chen po'i rang bzhin 'khor lo gsum gyi gsal byed</text></item>
<item><p>175b.6</p><section></section><text>ni/ nyi shu rtsa bzhi'i bdag nyid du 'gyur ro/ /yang na rnal 'byor ma sum cu rtsa drug gi rang gi ming gi yi ges bskyed pa'o/ /de nas yi ge hUM yongs su gyur pa'i rdo rje rtse lnga pa/ yi ge hUM mgon po dang bcas pa rdo rje sems dpa'i rang bzhin 'od zer gyi tshogs spros pas ma</text></item>
<item><p>175b.7</p><section></section><text>lus pa'i nam mkha'i khams rdzogs par byed pa'o/ /de'i 'od zer rnams kyis rdzogs pa dang ma rdzogs pa'i sems can gyi khams bkug nas de la zhugs par byas te/ yongs su gyur nas bdag nyid ni dkyil 'khor gyi 'khor lo dang ldan pa bcom ldan 'das he ru ka kha dog</text></item>
<item><p>176a.1</p><section></section><text>sngon po zhal bzhi pa spyan gsum pa'o/ /phyag bcu gnyis pa/ drag po dang dkar mo'i steng du g.yas brkyang bar bzhugs pa dbu skra ser skya steng du 'bar ba/ phyag rgya lngas sku rnam par brgyan pa/ thod pa'i phreng ba'i dbu rgyan can/ sku la thal bas byugs pa/ </text></item>
<item><p>176a.2</p><section></section><text>mgo bo'i phreng bas mdzes pa/ sprul gyi tshangs skud dang ldan pa/ rdo rje phag mos sku la 'khyud pa'o/ /'khyud pa'i phyag gnyis kyi rnam par rgyal ba'i phyag rgyas rdo rje dang rdo rje dril bu 'dzin pa/ phyag gnyis kyis glang po che'i pags pa rlon pa 'dzin pa/ g.yas pa'i phyag rnams la</text></item>
<item><p>176a.3</p><section></section><text>Da ma ru dang / dgra sta dang / gri gug dang / rtse gsum 'dzin pa'o/ /g.yon pa rnams kha T+wAM ga dang / thod pa dang rdo rje zhags pa dang / tshangs pa'i mgo bo 'dzin pa'o/ /rtsa ba'i zhal ni nag po'o/ /g.yas pa ni pad+ma rA ga dang 'dra ba'o/ /nub tu ni gser zhun ma lta bu'o/ /g.yon</text></item>
<item><p>176a.4</p><section></section><text>pa ni kha ba dang / kun+da dang zla ba dang 'dra ba'o/ /shin tu 'jigs pa'i zhal gyi mche ba gtsigs pa/ spyi bo zla ba phyed dang ldan pa sna tshogs rdo rjes cod pan mnan pa blta bar bya'o/ /rdo rje phag mo ni kha dog dmar po'am/ bcom ldan 'das kyi kha dog dang mtshungs pa</text></item>
<item><p>176a.5</p><section></section><text>phyag gnyis pa/ zhal gcig pa gri gug dang thod pa 'dzin pa/ zhal gdangs pa/ zhal gyi mche ba gtsigs pa dang / phyag rgya lnga yis rnam par brgyan/ /sgeg pa'i ro dang yang dag ldan/ /khrag gi ro yis brgyal nyid do/ /de ltar bdag nyid ni ye shes</text></item>
<item><p>176a.6</p><section></section><text>kyi pad+ma'i lte ba la gdan thams cad kyis rdzogs pa yang dag pa'i ting nge 'dzin gyi rang bzhin rnal 'byor pas blta bar bya ste/ nang du na lhan cig skyes pa'i dga' ba'o/ /rdo rje phag mo ni de'i 'od zer gyi 'od thams cad mkhyen pa nyid du ste/ zla ba'i mtshan ma dang 'dra bar dbyer</text></item>
<item><p>176a.7</p><section></section><text>med pa'i chos can ma'o/ /lte ba dang gsang ba dang rdo rje nor bur sku dang gsung dang thugs kyi chos kyi lhan cig skyes pa'i dga' ba ni bcom ldan 'das he ru kar brjod do/ /'dir lhan cig skyes pa'i dga' ba ni ye shes kyi zhal bzhi pa'o/ /de ltar bcom ldan 'das</text></item>
<item><p>176b.1</p><section></section><text>zhal bzhi pa ste/ sku dang gsung dang thugs dang / ye shes kyi zhal gyi bdag nyid zhal bzhi pa'o/ /zhal bzhi po de rnams kyi rang bzhin gyis byang dang lho dang / shar dang gzhan ni 'khor lo'i rtsibs la mkha' 'gro ma sum cu rtsa drug yang dag par gnas so/ /phyi</text></item>
<item><p>176b.2</p><section></section><text>rol gyi ri rab kyi steng sna tshogs pad+ma'i lte ba la rigs ldan ma rdo rje phag mo ste/ nang du ni gsang ba'i pad+ma'i rtsa ba'i gdan la'o/ /phyi rol du lus dran pa nye bar gzhag pa'i rang bzhin ma ni pad+ma'i shar gyi 'dab ma la kha dog sngon po rdo rje mkha' 'gro ma ste/ nang du ni snying ga'i pad+ma'i bdag</text></item>
<item><p>176b.3</p><section></section><text>gi gdan la'o/ /lho'i 'dab ma la tshor ba dran pa nye bar gzhag pa'i rang bzhin ma ni kha dog dmar po lA ma ste/ nang du ni mgrin pa'i pad+ma'i gzhan gyi gdan la'o/ /nub kyi 'dab ma la sems dran pa nye bar gzhag pa'i rang bzhin ma ni rgyu mthun la sogs gser zhu ba dang 'dra ba</text></item>
<item><p>176b.4</p><section></section><text>dum skyes ma ste/ nang du lte ba'i pad+ma'i sngags kyi gdan la'o/ /byang gi 'dab ma la chos dran pa nye bar gzhag pa'i rang bzhin ma ni kha dog dkar po gzugs can ma ste/ nang du ni dpral ba'i pad+ma'i de kho na nyid kyi gdan la'o/ /bzhi po 'di rnams zhal gcig pa phyag bzhi</text></item>
<item><p>176b.5</p><section></section><text>pa g.yon thod pa dang kha T+wAM ga dang / Da ma ru dang / gri gug dang ldan pa/ g.yas pa'i phyag go/ /thod pa'i phreng ba'i dbu rgyan can/ /mgo bo'i phreng bas rnam par brgyan/ /thams cad phyag rgya lngar 'dzin dang / /rnam par 'jigs byed drag mo'o/ /de nas sa 'og tu</text></item>
<item><p>176b.6</p><section></section><text>rlung dang me'i dkyil 'khor gyi dbus su du ba mi bzad pa dmyal ba chen po dur khrod brgyad de shar la sogs par phyogs la mdung gis 'bigs pa dang / ro bsregs pa dang / rnag gi dri dang / rul pa zhes bya ba la rna cha'i rnam pa dang 'dra bar g.yas skor du pho rog</text></item>
<item><p>176b.7</p><section></section><text>dang / 'ug pa dang / khyi dang / phag pa'i gdong ste/ mkha' 'gro ma la sogs pa bzhi kha dog dang phyag rgya dang / mtshan ma dang / dbyibs kyi yang dag pa'i las kyi mtha' dang / 'tsho ba dang / rtsol ba dang dran pa'i rang bzhin du</text></item>
<item><p>177a.1</p><section></section><text>bsgom par bya'o/ /mtshams rnams la rna cha'i rnam pa bzhin/ g.yon skor gyis lha mo bzhi ste/ dbang ldan gyi byis pa'i rol phyag dang zhal dang / sku mdog dang / dbyibs gzugs can ma bzhin dge ba'i chos ma skyes pa skyed par byed</text></item>
<item><p>177a.2</p><section></section><text>pa ni gshin rje brtan ma'o/ rlung gi sprul gyi mche bas btab pa la dum skyes ma bzhin dge ba skyes pa rnams yang dag par bsrung ba ni gshin rje'i pho nya ma'o/ /bden bral gyi mi bzad pa'i yul du ma bzhin/ gshin rje mche ba ma ni mi dge ba'i chos rnams ma skyes pa rab tu</text></item>
<item><p>177a.3</p><section></section><text>'joms par byed do/ /me'i lhag ma'i dur khrod la mkha' 'gro ma bzhin mi dge ba'i chos ma skyes pa rnams mi bskyed ba ni gshin rje 'joms ma'o/ /dur khrod kyi lha mo brgyad po 'di rnams ni nang du khwa la sogs pa'i sgo brgyad la'o/ /mkha' 'gro ma bcu gnyis po 'di rnams</text></item>
<item><p>177a.4</p><section></section><text>stong pa nyid kyi chos can ma ste/ de bas na dmigs pa med pa'i snying rje'i gzugs dang ldan pa'i bcom ldan 'das bde mchog la spyan bcu gnyis te/ 'di ni rdo rje phag mo dang lhan cig sbyor ba'o/ /dpa' bo'i dbang phyug ma nyi shu rtsa bzhi la/ dpa' bo nyi shu rtsa bzhi dang lhan</text></item>
<item><p>177a.5</p><section></section><text>cig tu brjod par byas te/ nam mkha'i ri rab kyi phyogs brgyad kyi thugs kyi 'khor lo'i shar gyi rtsibs kyi gang ba'i rir thod pa'i dum bu can dang rab gtum ma ste/ nang du ni mgo bo la mi phyed ba zhes bya ba'i rtsa sen mo dang so 'bab pa'o/ /g.yas kyi rtsibs kyi dzA lan d+ha rar keng</text></item>
<item><p>177a.6</p><section></section><text>rus chen po dang / gtum mig ma ste/ spyi gtsug tu gzugs phra ma skra dang ba spu 'bab pa'o/ /nub phyogs kyi u D+ya na du keng rus can dang / 'od ldan ma ste/ rna ba g.yas pa'i steng du mdzes ma pags pa dang / dri ma 'bab pa'o/ /byang gi arbu dar mche ba gtsigs pa dang / </text></item>
<item><p>177a.7</p><section></section><text>sna chen ma ste ltag par g.yon pa ma sha 'bab pa'o/ /dpa' po dang dpa' mo 'di rnams kyi longs spyod ni gnas bzhi ste/ rna cha'i rnam pa bzhin g.yas skor gyi sngon po dang / dmar po dang / ser po dang / kha dog dkar po dang ldan pa ste/ 'dun pa dang brtson 'grus dang dpyod pa</text></item>
<item><p>177b.1</p><section></section><text>pa dang / sems kyi rdzu 'phrul gyi rkang pa'i rang bzhin ma'o zhes ni rab tu dga' ba'i sa'o/ /de dbang ldan gyi rtsibs kyi go dA wa rir lha'i dgra dang / dbang po'i mgo can ma ste/ rna ba g.yon pa'i steng du mi'u thung ma rgyus pa 'bab pa'o/ /rlung mtshams kyi rtsibs kyi rA me</text></item>
<item><p>177b.2</p><section></section><text>shwa rar 'od dpag med dang mi'u thung ma ste/ smin ma'i dbus su rus sbal las skyes ma rus pa 'bab pa'o/ /bden bral gyi lha mo'i rdzong la/ rdo rje 'od dang lang ka'i dbang mo ste/ mig gnyis la bsgom pa ma mkhal ma 'bab pa'o/ /me'i rtsibs kyi mA la bar/ rdo rje lus dang</text></item>
<item><p>177b.3</p><section></section><text>brtson grib ma ste/ dpung pa'i rtsa bar dbang ma snying 'bab pa'o/ /zhes ni dpa' bo dang dpa' mo'i longs spyod nye ba'i gnas bzhi ste/ rna cha'i rnam pa bzhin g.yon skor du/ sku ni dkar po dang ser po dang / dmar po dang ljang gu'o/ /dad pa dang brtson 'grus dang dran pa dang / ting</text></item>
<item><p>177b.4</p><section></section><text>nge 'dzin gyi rang bzhin ma ste/ dri ma med pa'i sa'o/ /de ltar gnas dang bcas pa'i dbang po'i dbang phyug ma'i nye ba'i gnas dang / longs spyod dang ldan pa mkha' spyod ma ste thugs kyi 'khor lo'o/ /de nas sa'i dkyil 'khor gyi ri rab kyi phyogs brgyad kyi shar phyogs kyi rtsibs</text></item>
<item><p>177b.5</p><section></section><text>kA ma ru par myu gu can dang / sa srungs ma ste/ mchan khung gnyis la skyon ma dmigs 'bab pa'o/ /g.yas phyogs kyi u trer ral pa can dang / 'jigs byed chen mo ste nu ma gnyis la mjug ma mkhris pa 'bab pa'o zhes ni dpa' bo dang bcas pa dpa' bo'i dbang phyug ma'i</text></item>
<item><p>177b.6</p><section></section><text>longs spyod cing gnyis te 'od byed pa'i sa'o/ /nub phyogs kyi tri sha ku ner dpa' bo chen po dang / rlung shugs ma ste lte bar ma mo glo ba 'bab pa'o/ /byang gi ko sa lar rdo rje hUM mdzad dang chang 'thung ma ste/ sna'i rtse mor mtshan mor rgyu ma'i phreng ba 'bab ma'o zhes dpa' bo dang</text></item>
<item><p>177b.7</p><section></section><text>bcas pa dpa' bo'i dbang phyug ma nye ba'i zhing gi longs spyod dang ldan pa ste 'od 'phro ba'i sa'o/ /de ltar zhing dang nye ba'i zhing gi longs spyod dang ldan pa rna cha'i rnam pa bzhin g.yas skor du sku mdog nag po dang / dmar po dang / ser po dang / dkar po'o/ /shes rab kyi dbang po</text></item>
<item><p>178a.1</p><section></section><text>dang dad pa dang brtson 'grus dang dran pa'i stobs kyi rang bzhin ma'o/ /de nas dbang ldan gyi ka ling kar shin tu bzang mo dang / sngo bsangs lha mo ste/ khar sir byin ma glo'i rgyus pa 'bab pa'o/ /rlung phyogs kyi lam pA kar rdo rje'i 'od dang / shin tu bzang mo</text></item>
<item><p>178a.2</p><section></section><text>ste/ mgrin par tsha ba ma gsus pa 'bab pa'o zhes ni dpa' bo dang bcas pa'i dpa' bo'i dbang phyug ma'i tshan+do ha'i longs spyod dang ldan pa ste/ spyang dka' ba'i sa'o/ /bden bral gyi kAny+tsir 'jigs byed chen mo dang / rta rnam ste snying gar gzhol mar dri chen 'bab ma'o/ /me'i</text></item>
<item><p>178a.3</p><section></section><text>mtshams kyi he mA la yar mig mi bzang dang / khwa gdong ma ste/ chu sor gzugs can ma ther ther 'bab pa'o zhes ni dpa' bo dang bcas pa'i dpa' bo'i dbang phyug ma nye ba'i tshan+do ha'i longs spyod dang ldan pa ste mngon du gyur pa'i sa'o/ /tshan+do ha dang / nye ba'i tshan+do ha'i longs</text></item>
<item><p>178a.4</p><section></section><text>spyod dang ldan pa rna cha bzhin g.yon skor du sku mdog dkar po dang / ser po dang / dmar po dang sngon po'o/ /ting nge 'dzin gyi stobs dang / shes rab kyi stobs dang / ting nge 'dzin dang brtson 'grus yang dag byang chub kyi yan lag gi rang bzhin ma'o/ /zhing dang nye ba'i zhing dang / </text></item>
<item><p>178a.5</p><section></section><text>'dun pa dang nye ba'i 'dun pa'i longs spyod dang ldan pa ni sa spyod ma ste gsung gi 'khor lo la'o/ /des 'og gi rgya mtsho'i dkyil 'khor gyi ri rab kyi phyogs brgyad kyi sku'i 'khor lo'i shar phyogs kyi rtsibs kyi yi dwags kyi grong la stobs po che dang 'khor lo'i shugs ma ste/ </text></item>
<item><p>178a.6</p><section></section><text>mtshan ma la rangs ma mchil ma 'bab pa ring du song ba'i sa'o/ /lho phyogs kyi gr-i ha de ba tar rin chen rdo rje dang / khaN+Da ro ta ste bshad lam du dpyi ma rnag 'bab pa'o/ /nub phyogs kyi sau rA sh+Tar rta mgrin dang chang 'tshong ma ste/ brla gnyis la rgyu sbyin ma khrag</text></item>
<item><p>178a.7</p><section></section><text>'bab pa'o/ /byang gi gser gyi gling la nam mkha'i snying po dang 'khor lo'i go cha ma ste/ byin pa gnyis la sbyor bral ma rdul 'bab ma'o zhes ni dpa' bo dang bcas pa'i dpa' bo'i dbang phyug ma nye ba'i 'dus pa'i longs spyod dang ldan pa ste/ sa mi g.yo ba'o/ /de ltar</text></item>
<item><p>178b.1</p><section></section><text>'dus pa dang / nye ba'i 'dus pa 'di longs spyod dang ldan pa zlum po'i rnam pa dang 'dra bar g.yon skor du sngon po dang dmar po dang ser bo dang / sku mdog dkar po'o/ /dga' ba shin tu sbyangs pa dang / chos rab tu rnam par 'byed pa dang / dran pa yang dag byang chub kyi rang</text></item>
<item><p>178b.2</p><section></section><text>bzhin ma'o/ /de nas dpal ldan gyi grong khyer du he ru ka dang shin tu dpa' mo ste rkang pa'i sor mo rnams la brtse ba can ma tshil bu 'bab ma'o/ /rlung gi sin d+hu'i yul du pad+ma gar gyi dbang phyug ma dang / stobs chen ma ste/ rkang pa'i bol dag la grub ma mchi ma 'bab ma'o/ /</text></item>
<item><p>178b.3</p><section></section><text>zhes ni dpa' bo dang bcas pa dpa' bo'i dbang phyug ma dur khrod gnyis kyi longs spyod dang ldan pa ste sa legs pa'i blo gros so/ /bden bral gyi ma ror rnam par snang mdzad dang 'khor lo bskor ma ste/ rkang pa'i mthe bong dag la 'tshed ma kha spu 'bab ma'o/ /me'i mtshams</text></item>
<item><p>178b.4</p><section></section><text>kyi ku lu tAr rdo rje sems dpa' dang / brtson chen ma ste/ pus mo dag la yid bzangs ma snabs 'bab pa'o zhes ni dpa' bo dang bcas pa'i dpa' bo'i dbang phyug ma nye ba'i dur khrod dang ldan pa'i longs spyod dang ldan pa ste/ sa chos kyi sprin no zhes ni dur khrod dang / </text></item>
<item><p>178b.5</p><section></section><text>nye ba'i dur khrod kyi longs spyod dang ldan pa ni/ zlum po bzhin g.yon skor du sku mdog dkar po dang / ser po dang dmar po dang sngon po'o/ btang snyoms yang dag byang chub kyi yan lag dang / yang dag pa'i lta ba dang / yang dag pa'i rtog pa dang / yang dag ba'i</text></item>
<item><p>178b.6</p><section></section><text>rtsol ba'i rang bzhin ma'o/ /de ltar 'dus pa dang / nye ba'i 'dus pa dang / dur khrod dang nye ba'i dur khrod kyi longs spyod dang ldan pas sa 'og spyod ma'i sku'i 'khor lo la'o/ /thod pa'i dum bu la sogs pa'i dpa' bo 'di rnams zhal gcig pa phyag bzhi pa ro'i gdan la g.yas</text></item>
<item><p>178b.7</p><section></section><text>brkyang pas bzhugs pa thod pa'i phreng ba dang / dbu rgyan can dbu skra ser skya ni 'jigs par byed pa thams cad phyag rgya lnga 'dzin pa'o/ /sprul gyi tshangs skud dang ldan pa sgeg pa la sogs nyams dang ldan pa mgo bo'i phreng bas rnam par mdzes pa'o/ /rab gtum ma la sogs</text></item>
<item><p>179a.1</p><section></section><text>pa'i sku la 'khyud pa rdo rje dang rdo rje dril bu 'dzin pa thugs kyi 'khor lo la'o/ /gsung gi 'khor lo la pad+ma dang pad+ma'i dril bu 'dzin pa'o/ /sku'i 'khor lo la 'khor lo dang / 'khor lo'i dril bu 'dzin pa'o/ /thams cad kyi phyag na kha T+wAM ga dang thod pa</text></item>
<item><p>179a.2</p><section></section><text>dang Da ma ru'o/ /lha mo rnams zhal gcig phyag gnyis pa/ gri gug dang thod pa 'dzin pa/ drag po'i gzugs can zhal gyi mche ba gtsigs pa rang gi 'od kyi thabs kyi sku la 'khyud pa dpa' bo dang rnal 'byor ma thams cad la 'khor lo'i grangs ji lta bas bdud dang / lha</text></item>
<item><p>179a.3</p><section></section><text>dang lha ma yin dang / mi'i thod pa rnams khrag gis gang ba'o/ /ye shes kyi pad+ma'i shar gyi 'dab ma dang / thugs dang gsung dang / sku dang ye shes kyi 'khor lo'i shar dang me'i dur khrod chen po longs spyod dang ldan pa ni thugs kyi 'khor lo'i rang bzhin dang / bya ba nan tan gyi ye</text></item>
<item><p>179a.4</p><section></section><text>shes kyi rang bzhin te/ gsang ba la sogs pa'i las rjes su mthun pa'i dngos grub ster bar 'gyur ro/ /de bzhin du lho phyogs kyi 'dab ma dang lho dang bden bral gyi rtsibs dang lho dang bden bral gyi dur khrod chen po'i longs spyod dang ldan pa ni gsung gi rdo rje'i rang bzhin dang / </text></item>
<item><p>179a.5</p><section></section><text>so sor rtog pa'i ye shes kyi rang bzhin te/ dbang la sogs pa'i las kyi dngos grub ster bar 'gyur ro/ /de ltar nub kyi 'dab ma dang / nub dang / rlung gi rtsibs dang nub dang rlung gi dur khrod chen po'i longs spyod dang ldan pa ni ye shes kyi zhal rang bzhin dang mnyam pa nyid kyi ye</text></item>
<item><p>179a.6</p><section></section><text>shes kyi rang bzhin te/ rengs pa la sogs pa'i las kyi dngos grub ster bar 'gyur ro/ /de bzhin du byang gi 'dab ma dang byang dang dbang ldan gyi rtsibs dang / byang dang dbang ldan gyi dur khrod chen po'o longs spyod dang ldan pa'i sku'i zhal gyi rang bzhin dang / me long lta bu'i ye</text></item>
<item><p>179a.7</p><section></section><text>shes kyi rang bzhin te/ zhi ba la sogs pa'i las kyi dngos grub kyi 'bras bu ster bar 'gyur ro/ /bcom ldan 'das chos kyi dbyings shin tu rnam par dag pa'i rang bzhin te/ las thams cad kyi dngos grub ster bar 'gyur ro/ /rlung dang me dang sa dang chu'i dkyil 'khor ni</text></item>
<item><p>179b.1</p><section></section><text>ji ltar gyur pa'i snying ga dang / mgrin pa dang / lte ba dang dpral ba'i rang rang gi rtsibs kyi steng du rim pa ji lta bas shes par bya'o/ /bcom ldan 'das kyi kun du spyod pa ni zhal bzhi'i dbye ba yis so/ /phyi rol gyi gdan las 'gro ba'i don du rdo rje mkha' 'gro ma la sogs</text></item>
<item><p>179b.2</p><section></section><text>pa'i ro'i gdan ji lta ba de de bzhin nang du khams thams cad ni srog gi rlung la'o/ /rang rang [(]gyi [,]gi [)]'khor lo'i rtsibs la ro'i gdan la ji ltar gnas pa de bzhin du rang rang gi 'khor lo'i rtsa la bum pa'i sbyor bas gnas pa'o/ /de ltar brtan pa dang / g.yo ba'i dngos po</text></item>
<item><p>179b.3</p><section></section><text>thams cad kyi rang bzhin dkyil 'khor gyi 'khor lo'i bdag nyid gcig pu bsgom par byas nas phyag rgya bzhi'i byin gyis rlob par bya'o/ /de la rim pa 'di yin te/ mgo bo la yi ge oM las byung ba'i sku'i mkha' 'gro lha mo'i tshogs kyis yongs su bskor ba bra ti se na</text></item>
<item><p>179b.4</p><section></section><text>bzhin blta bar bya'o/ /de bzhin du mgrin par AHlas gsung gi mkha' 'gro/ /de bzhin du snying gar hUM las thugs kyi mkha' 'gro /de ltar lte ba'i pad+ma'i steng du yi ge t+r+ngiHlas byung ba'i ye shes kyi mkha' 'gro ma mo'i tshogs kyis yongs su bskor ba/ bra ti se na bzhin blta</text></item>
<item><p>179b.5</p><section></section><text>bar bya'o/ /de nas ye shes kyi 'khor lo las byung ba'i 'od zer gyi tshogs rnams kyis thugs dang gsung dang sku'i 'khor lo bskul nas rkang ba nas brtsams nas mgo bo'i bar du lus po thams cad 'od gsal bar bsgom bar bya ste/ 'od zer gyis bskul ba'i rim pas ye shes kyi 'khor</text></item>
<item><p>179b.6</p><section></section><text>lo dgug pa dang / gzhug pa dang / bcings pa dang / dbang du gyur par bya'o/ /de nas dpa' bo dang / rnal 'byor ma dang ldan pa'i bdag nyid go char byas te/ ba spu'i bu ga las byung ba'i 'od zer gyi dra ba du ma rgyas pa rnams kyi thog ma dang tha ma med pa'i nam mkha'i</text></item>
<item><p>179b.7</p><section></section><text>khams gang bar byas te/ ye shes kyi 'od zer gyi lcags kyu rnams kyis rigs lngas so sor bcings pa'i mkha' 'gro dang mkha' 'gro ma'i tshogs bkug nas rang gi sems kyi snang ba'i tshul mdun du bsgom par bya ste/ yid kyi 'dod pa'i yon tan lnga yis mchod par</text></item>
<item><p>180a.1</p><section></section><text>byas nas/ ye shes kyi bdud rtsis yongs su bkang ba'i pad+ma'i snod kyi dkyil 'khor gyi 'khor lo'i rnam pa'i bdag nyid la dbang bskur bar rnal 'byor dbang phyug gis blta bar bya'o/ /de nas mkha' 'gro dang mkha' 'gro ma'i dra ba'i tshogs de ni</text></item>
<item><p>180a.2</p><section></section><text>rang gi lus la zhugs par bsgom par bya'o/ /slar yang ba spu'i bu ga las mchod pa'i lha mo'i bdag nyid du spros nas/ chos kyi dbyings dang mnyam pa'i mchod pa'i sprin gyi tshogs du mas rang gi dkyil 'khor gyi 'khor lo la mchod par bya'o/ /rnam pa sna tshogs</text></item>
<item><p>180a.3</p><section></section><text>dang tshad med pa'i bstod pa rnams kyis bstod par bya'o/ /de nas sngon du bshad pa'i rim pas rlung dang me'i dkyil 'khor la gnas pa'i ka las skyes pa'i rdzas chen po lnga dang ldan pa'i stobs lnga ni sbyang ba dang / spel ba dang 'bar ba dang / bdud rtsir byas te/ de nyid kyis</text></item>
<item><p>180a.4</p><section></section><text>dkyil 'khor gyi 'khor lo tshim par byas nas srid pa dang mnyam pa'i bde ba chen po'i rang bzhin ro gcig la gnas par bya'o/ /phyi nas sngags bzlas par brtsam par byas te/ srog dang rtsol ba'i rim pas dbang po rnams 'gags par gyur nas/ ji srid skyo bar ma</text></item>
<item><p>180a.5</p><section></section><text>gyur gyi bar du ye shes kyi bzlas pa bya'o/ /dam tshig gi bzlas pa bya ste/ snying ga'i sa bon dang pad+ma ka ri ka'i lte ba'i dbus su gnas pa'i thig le phra mo las byung ba'i yi ge rnams 'od zer lnga'i rang bzhin nyid dbus ma'i rtsa 'bab pas ji srid rdo rje'i la ma nas lha mo'i</text></item>
<item><p>180a.6</p><section></section><text>pad+ma'i nang du zhugs te/ de'i zhal nas rang gi khar zhugs par byas nas de nyid du nub par 'gyur bar bsgom par bya'o/ /dang por yi ge oM dang mthar swA hA 'am yi ge phaT ni yang dang yang du ji srid skyo bar ma gyur bar du bsgom par bya'o/ /da ni sngags bsgrub pa'i cho ga</text></item>
<item><p>180a.7</p><section></section><text>brjod par bya ste/ dang bor re zhig dpyid zla 'bring po'i nya la dur khrod du dkyil 'khor bris la rtsa ba'i sngags la ar+g+haM dbul te mi'i so'i phreng bas zla ba re rer dkar po'i tshes lnga nas brtsams nas zla ba'i bar du 'bum phrag gsum bzlas par byas te/ bzlas pa'i bcu chas sbyin</text></item>
<item><p>180b.1</p><section></section><text>sreg bya'o/ /de ltar lo gcig la bzlas pa ni 'bum phrag sum cu rtsa drug ste/ sbyin sreg ni khri phrag sum cu rtsa drug tu 'gyur ro/ /oM shrI badzra he he ru ru kaM hUM hUM phaT badzra DA ki ni dzA la sam+b+ha ra swA hA/ rtsa ba'i sngags yi ge rtsa gnyis pa'o/ /de nas lo gnyis pa la cho</text></item>
<item><p>180b.2</p><section></section><text>ga de nyid kyis snying po'i bzlas pa dang sbyin sreg bya ste/ oM hAM hAM hraM hUM phaT/ ces pa'i yi ge drug ni snying po'i sngags so/ /slar yang lo gsum pa la cho ga de nyid kyis/ nye ba'i snying po'i sngags bzlas pa dang / sbyin sreg bya ste/ oM hriMHha ha hUM hUM phaT/ ces bya ba'i yi</text></item>
<item><p>180b.3</p><section></section><text>ge bdun ni nye ba'i snying po'i sngags so/ /de nas lo bzhi pa la cho ga de nyid kyis go cha'i sngags bzlas pa dang sbyin sreg bya ste/ oM hUM hUM hUM heM heM hUM phaT/ ces bya ba'i yi ge brgyad ni go cha'i sngags so/ /de nas lo lnga bal cho ga de nyid kyis rdo rje phag mo'i snying po'i sngags</text></item>
<item><p>180b.4</p><section></section><text>bzlas pa dang sbyin sreg bya ste/ oM badzra bai ro tsa nI ye hUM swA hA/ ces bya ba'i yi ge bcu po 'di pha rol tu phyin pa bcu rnam par dag pa'i snying po'i sngags so/ /oM baM yoM moM hreM heM hUM phaT/ ces bya ba'i yi ge brgyad ni go cha'i sngags so/ /de ltar lo drug gis sngags kyi bzlas pa 'bum</text></item>
<item><p>180b.5</p><section></section><text>phrag gnyis dang 'bum phrag sum cu rtsa drug tu 'gyur la/ sbyin sreg 'bum phrag nyi shu rtsa gcig dang / khri phrag drug byas te/ de nas rnal 'byor pa rnams kyi lus dag par 'gyur ro/ /da ni gdong pa sbyang ba'i phyir zhal bzhi pa'i sngags bzlas pa brjod par byas te/ chu srin</text></item>
<item><p>180b.6</p><section></section><text>gyi 'pho bar rgya mtsho chen po'i 'gram du dkyil 'khor bris te/ mkha' 'gro ma la ar+g+ha phul nas/ zla ba re re zhing gsang ba'i las kyi dngos grub kyi don du las dang rjes su mthun pa'i phreng bas/ 'bum phrag gsum bzlas pa dang / bcu chas sbyin sreg bya'o/ /oM sum+b+ha ni</text></item>
<item><p>180b.7</p><section></section><text>sum+b+ha badzra DA ki nI hUM hUM phaT/ ces bya ba'i yi ge bcu bzhi ni shar gyi sngags so/ /zla ba gsum la bzlas pa 'bum phrag dgu dang / sbyin sreg khri phrag dgur bya'o/ /zla ba dang po la mi'i rus pa'i phreng bas so/ /gnyis pa la rnga mo'i phreng bas so/ /gsum pa la bong bu'i rus pa'i</text></item>
<item><p>181a.1</p><section></section><text>phreng bas so/ /sbyin sreg ni las kyi skabs su bstan pa'i sngags kyis so/ /de nas lug gi 'pho ba la sman ljongs su dkyil 'khor bris te lA ma la ar+g+ha phul la zla ba re re zhing 'bum phrag gsum bzlas pa byas te/ zla ba gsum la dbang gi don du</text></item>
<item><p>181a.2</p><section></section><text>bzlas pa'i 'bum phrag dgu dang / las kyi skabs su bstan pa'i rdzas kyi sbyin sreg khri phrag dgu bya'o/ /oM gr-ih+Na gr-ih+Na badzra mA le hUM hUM phaT/ ces bya ba'i yi ge bcu gnyis ni lho phyogs kyi zhal gyi sngags so/ /zla ba dang po la pad+ma'i mig gi phreng bas so/ /gnyis</text></item>
<item><p>181a.3</p><section></section><text>pa la tsan+dan dmar po'i sa bon gyi phreng bas so/ /zla ba gsum pa la 'o se dmar po'i phreng bas so/ /de nas kar ka Ta'i 'pho ba na ri la dkyil 'khor bris te/ dum skyes ma la ar+g+ha phul la nub kyi zhal gyi sngags bzlas pa 'bum phrag gsum bya'o/ /ji ltar zla ba gsum</text></item>
<item><p>181a.4</p><section></section><text>gyis bzlas pa'i 'bum phrag gsum dang / las kyi skabs su bstan pa'i rdzas kyi sbyin sreg khri phrag dgur bya'o/ /oM gr-ih+NA pa ya gr-ih+NA pa ya badzra khaN+Da ro hi hUM hUM phaT/ ces bya ba'i yi ge bco brgyad ni nub kyi zhal gyi sngags so/ /zla ba dang po la bo de tse'i phreng bas so/ /</text></item>
<item><p>181a.5</p><section></section><text>gnyis pa ru rag+sha'i phreng bas so/ /gsum pa la ni lung tang gi phreng bas so/ /de nas seng ge'i 'pho ba la ni tshang tshing gi phug tu dkyil 'khor bris te/ gzugs can ma la ar+g+ha phul la zla ba gcig gis 'bum phrag gsum bzlas par bya'o/ /zla ba gsum gyis bzlas</text></item>
<item><p>181a.6</p><section></section><text>pa 'bum phrag dgu dang sbyin sreg khri phrag dgu bya'o/ /zhi ba'i don du byang gi zhal gyi sngags bzlas pa dang / las dang rjes su mthun pa'i rdzas kyi sbyin sreg bya'o/ /oM A na ya ho b+ha ga bAn badzra badzra rU pi NI ye hUM hUM phaT ces bya ba'i yi ge bco brgyad ni byang gi zhal gyi sngags so/ /</text></item>
<item><p>181a.7</p><section></section><text>zla ba dang po la ni shel gyi phreng ba yis so/ /gnyis pa la ni mu tig gi phreng bas so/ /gsum pa la ni dung gi phreng bas so/ /de ltar lo gcig la bzlas pa 'bum phrag sum cu rtsa drug dang / sbyin sreg khri phrag sum cu rtsa drug byas te/ des ni gdong rnam par dag par 'gyur</text></item>
<item><p>181b.1</p><section></section><text>ro/ /da ni kha la sogs pa'i sgo sbyang ba'i phyir sngags bzlas pa brjod par bya ste/ lo gnyis pa'i chu srin gyi 'pho ba nas rgya mtsho chen po'i 'gram du dkyil 'khor bris te khwa gdong ma la ar+g+ha phul la phyogs re re rkang pa brgyad kyi sngags 'bum phrag gcig dang / khri phrag lnga</text></item>
<item><p>181b.2</p><section></section><text>bzlas par byas te/ de ltar shar gyi zhal las bstan pa'i phreng ba'i cho gas bskrad pa'i don du zla ba phyed dang gnyis la bzlas pa dang / bzlas pa'i 'bum phrag bzhi dang / shar gyi zhal gyi las kyi skabs su bstan pa'i rdzas rnams kyis phyed dang bcas pa'i khri phrag bzhi</text></item>
<item><p>181b.3</p><section></section><text>yis sbyin sreg bya'o/ /oM na mo b+ha ga ba te bI re shA ya badzra ka kA s+ye hUM hUM phaT ces bya ba'i yi ge bcu dgu ni sngags kyi rkang pa dang po'o/ /de nas bum pa'i 'pho ba'i phyed na sman ljongs su dkyil 'khor bris te/ 'ug gdong ma la ar+g+ha phul la lA ma'i skabs su bstan pa'i phreng</text></item>
<item><p>181b.4</p><section></section><text>ba'i tshogs dgug pa'i don du zla ba phyed dang gnyis la bzlas pa 'bum phrag phyed dang bcas pa bzhi dang / sbyin sreg bcu chas byas te/ oM ma hA kalpa ga ni san+ni b+ha ya badzra U kA s+ye hUM hUM phaT ces bya ba'i yi ge bco brgyad ni sngags kyi rkang pa gnyis pa'o/ /de nas lug gi 'pho ba la ri</text></item>
<item><p>181b.5</p><section></section><text>rtser dkyil 'khor bris te/ khyi gdong ma la ar+g+ha phul la dum skyes ma'i skabs su bstan pa'i phreng ba'i cho gas phur bu gdab pa'i phyir bzlas pa phyed dang bcas pa 'bum phrag byed pa bzhi cha dang / sbyin sreg bcu chas byas te/ oM dza Da ma ku To ta ka TA ya badzra shwA nA s+ye hUM hUM phaT</text></item>
<item><p>181b.6</p><section></section><text>ces bya ba'i yi ge bcu bdun ni rkang pa gsum pa'i sngags so/ /de nas khyu mchog gi 'pho ba'i phyed na tshang tshing gi phug tu dkyil 'khor bris te/ phag gdong ma la ar+g+ha phul la rgyas pa'i phyir gzugs can ma'i phreng ba'i cho gas 'bum phrag phyed dang lngar bzlas nas/ sbyin sreg bcu</text></item>
<item><p>181b.7</p><section></section><text>chas byas te/ oM daMSh+T+rA ka rA lo gra b+hI Sha Na mu khA ya badzra sU ka rA s+ye hUM hUM phaT/ ces pa'i yi ge nyi shu rtsa gnyis ni sngags kyi rkang pa bzhi pa'o/ /de nas karka'i 'pho ba pad+ma'i chu bo'am/ tshang tshing gi phug tu dkyil 'khor bris te/ gshin rje brtan ma la ar+g+ha phul te/ </text></item>
<item><p>182a.1</p><section></section><text>gzugs can ma'i phreng ba'i cho gas dug med par bya ba'i phyir/ 'bum phrag phyed dang lngar bzlas nas sbyin sreg bcu chas byas te/ oM sa hA sra b+hu dza b+hA su rA ya badzra ya ma dA D+hI ye hUM hUM phaT ces bya ba'i yi ge bcu dgu ni sngags kyi rkang pa lnga</text></item>
<item><p>182a.2</p><section></section><text>pa'o/ /de nas seng ge'i 'pho ba phyed na ri rtser dkyil 'khor bris te/ gshin rje pho nya mo la ar+g+ha phul la rengs par byed pa'i phyir dum skyes ma'i skabs su bstan pa'i phreng ba'i cho gas zla ba phyed dang bcas pa gnyis la 'bum phrag phyed dang lngar bzlas nas sbyin sreg bcu</text></item>
<item><p>182a.3</p><section></section><text>chas byas la gshegs su gsol lo/ /oM ba ra shu pA sho d+ya ta shU la kha T+wAM ga d+hA ri Ni badzra ya ma dU tI ye hUM hUM phaT ces bya ba'i yi ge nyi shu rtsa lnga'i sngags kyi rkang pa drug pa'o/ /de nas srang gi 'pho ba na skyed mos tshal du dkyil 'khor bris te/ gshin rje mche ba ma la ar+g+ha phul</text></item>
<item><p>182a.4</p><section></section><text>la/ rengs par bya ba'i phyir zla ba phyed dang / gnyis kyis bzlas pa phyed dang bcas pa'i 'bum phrag bzhi dang / sbyin sreg phyed dang bcas pa'i khri phrag phyed dang bcas pa'i bzhi byas te/ oM byA g+h+rA dzi nI ba ra d+ha rA ya badzra ya ma daMSh+T+ri NI ye hUM hUM phaT ces bya ba'i yi ge nyi shu ni sngags kyi</text></item>
<item><p>182a.5</p><section></section><text>rkang pa bdun pa'o/ /de nas sdig pa phyed kyi 'pho ba na mtsho 'gram mam/ rdzing bu'i 'gram du dkyil 'khor bris te/ gshin rje 'joms ma la ar+g+ha phul la zhe sdang byed pa'i don du phyed dang bcas pa'i zla ba gcig la mkha' 'gro ma'i skabs su phreng bas 'bum phrag phyed dang lngar</text></item>
<item><p>182a.6</p><section></section><text>bzlas nas/ so so'i nya la sbyin sreg bcu char byas te/ oM ma hA d+hU brAn d+ha kA ra wa pu ShA ya ya ma ma thA nI ye hUM hUM phaT ces bya ba'i yi ge nyi shu rtsa gcig ni rkang pa brgyad pa'i sngags so/ /de ltar na lo gcig la bzlas pa ni 'bum phrag sum cu rtsa drug tu 'gyur la/ sbyin</text></item>
<item><p>182a.7</p><section></section><text>sreg ni khri phrag sum cu rtsa drug tu 'gyur te/ des kha dang sna dang bshang ba dang mig dang rna ba'i rtsa rnams dag par 'gyur ro/ /da ni rkang pa nyi shu rtsa bzhi pa'i phreng ba'i sngags kyi bzlas pa brjod par bya ste/ dgun zla ra ba'i gnam stong la/ mtsho 'gram dang lan tshwa can gyi chu 'gram</text></item>
<item><p>182b.1</p><section></section><text>mam/ rdzing bu'i 'gram du dkyil 'khor bris te/ gsad pa'i phyir rab gtum ma la ar+g+ha phul la/ nyin mtshan lnga yis khri phrag lnga dang / sbyin sreg stong phrag lngar byas te/ de ltar zla ba phyed la mkha' 'gro ma'i skabs su bstan pa'i phreng ba'i cho gas bzlas pa</text></item>
<item><p>182b.2</p><section></section><text>ni 'bum phrag phyed dang gnyis su 'gyur la/ sbyin sreg ni khri phrag phyed dang gnyis su 'gyur ro/ /oM ka ra ka ra badzra pra tsaN+Di badzra khaN+Da ka pA la hUM hUM phaT ces bya ba'i yi ge nyi shu ni so so'i yan lag sngags kyi rkang pa dang po'o/ /de nas dgun zlar ba'i nya la ljongs sam/ </text></item>
<item><p>182b.3</p><section></section><text>skyed mos tshal du dkyil 'khor bris te/ gtum mig ma la ar+g+ha phul la dbang du bya ba'i phyir lA ma'i skabs su bstan pa'i phreng ba'i cho gas zla ba phyed la 'bum phrag phyed dang gnyis bzlas nas khri phrag phyed dang gnyis su sbyin sreg bya ste/ oM ku ru ku ru badzra tsaN DA k+Shi badzra</text></item>
<item><p>182b.4</p><section></section><text>ma hA kaM kal hUM hUM phaT ces bya ste yi ge nyi shu ni sngags kyi rkang pa gnyis so/ /de nas dgun zla 'bring po'i gnam stong la ri rtse la dkyil 'khor bris te/ 'od ldan mal ar+g+ha phul la/ rengs par byed pa'i don du dum skyes ma'i skabs su bstan pa'i phreng bas nyin mtshan bco lnga la</text></item>
<item><p>182b.5</p><section></section><text>'bum phrag phyed dang gnyis bzlas nas khri phrag phyed dang gnyis su sbyin sreg bya ste/ oM ban+d+ha ban+d+ha badzra pra b+hA ba tI badzra kaM ka la hUM hUM phaT ces bya ba'i yi ge bcu dgu ni sngags kyi rkang pa gsum pa'o/ /de nas dgun zla 'bring po'i nya la tshang tshing gi phug gam/ pad+ma'i rdzing bu'i 'gram</text></item>
<item><p>182b.6</p><section></section><text>du dkyil 'khor bris te/ rgyas par bya ba'i don du sna chen ma la ar+g+ha phul la gzugs can ma'i skabs su bstan pa'i phreng bas nyin mtshan bco lnga la 'bum phrag phyed dang gnyis su bzlas nas/ khri phrag phyed dang gnyis su sbyin sreg byas te/ oM trA sa ya trA sa ya badzra ma hA nA si badzra</text></item>
<item><p>182b.7</p><section></section><text>wa ka DaMSh+T+rA NaM hUM hUM phaT ces bya ba'i yi ge nyi shu rtsa bzhi ni sngags kyi rkang pa bzhi pa'o/ /dgun zla tha chungs kyi gnam stong la tshang tshing gi phug gam/ pad+ma'i mtsho'i 'gram du dkyil 'khor bris te/ zhi bar bya ba'i don du dpa' bo'i blo ma la ar+g+ha phul la/ gzugs can ma'i skabs su</text></item>
<item><p>183a.1</p><section></section><text>bstan pa'i phreng bas nyin mtshan bco lnga la 'bum phrag phyed dang gnyis su bzlas nas/ khri phrag phyed dang gnyis su sbyin sreg bya ste/ oM k+Sho b+ha ya k+Sho b+ha ya badzra pa yi ra ma ste badzra su ra wI re hUM hUM phaT ces bya ba'i yi ge nyi shu rtsa gnyis ni sngags kyi rkang pa lnga</text></item>
<item><p>183a.2</p><section></section><text>pa'o/ /de nas dgun zla tha chungs kyi nya la ri rtser dkyil 'khor bris te/ rengs par byed pa'i don du mi'u thung ma la ar+g+ha phul la/ dum skyes ma'i skabs su bstan pa'i phreng bas/ nyin mtshan bco lnga la 'bum phrag phyed dang gnyis su bzlas nas/ khri phrag phyed dang gnyis sbyin</text></item>
<item><p>183a.3</p><section></section><text>sreg bya ste/ oM hUM hUM badzra kharba ri badzra a mi tA b+hA hUM hUM phaT ces bya ba'i yi ge bcu drug ni sngags kyi rkang pa drug pa'o/ /de nas dpyid zla ra ba'i gnam stong la ljongs su dkyil 'khor bris te/ dgug pa bya ba'i don du lang ka'i dpa' mo la ar+g+ha phul la/ lA ma'i skabs su</text></item>
<item><p>183a.4</p><section></section><text>bstan pa'i phreng bas 'bum phrag phyed dang gnyis bzlas nas khri phrag phyed dang gnyis su sbyin sreg bya ste/ oM hraH hraH badzra laM ke shwa ri badzri b+hA hUM hUM phaT ces bya ba'i yi ge bcu drug ni sngags kyi rkang pa bdun pa'o/ /de nas dpyid zla ra ba'i nya la mtsho 'gram du dkyil 'khor bris te/ </text></item>
<item><p>183a.5</p><section></section><text>zhe sdang bya ba'i don du brtson grib ma la ar+g+ha phul la/ mkha' 'gro ma'i skabs su bstan pa'i phreng bas nyin mtshan bco lnga la 'bum phrag phyed dang gnyis bzlas nas/ khri phrag phyed dang gnyis su sbyin sreg byas te/ oM pheM pheM badzra dru mats+tshA ye badzra de ha hUM hUM phaT ces bya ba'i yi ge</text></item>
<item><p>183a.6</p><section></section><text>bcu drug ni sngags kyi rkang pa brgyad pa'o/ /de nas dpyid zla 'bring po'i nya la bskrad par bya ba'i don du sa srungs ma la ar+g+ha phul la/ rab gtum ma'i skabs su bstan pa'i phreng bas sngags bzlas pa dang sbyin sreg bya ste/ oM da ha da ha badzra ai rab te badzra aM gu re ka hUM hUM phaT ces bya ba'i</text></item>
<item><p>183a.7</p><section></section><text>yi ge bco brgyad ni sngags kyi rkang pa dgu pa'o/ /de nas dpyid zla 'bring po'i nya la tsha bar bya ba'i don du 'jigs byed chen po la ar+g+ha phul la/ gtum mig ma'i cho ga bzhin du sngags bzlas pa dang sbyin sreg bya ste/ oM pa tsa pa tsa badzra ma hA b+hi ra be+e badzra dzaT le hUM hUM phaT ces</text></item>
<item><p>183b.1</p><section></section><text>bya ba'i yi ge nyi shu ni sngags kyi rkang pa bcu pa'o/ /de nas dpyid zla tha chungs kyi nya la sde rengs par bya ba'i don du rlung shugs ma la ar+g+ha phul la/ 'od ldan ma'i cho ga bzhin du sngags bzlas pa dang sbyin sreg bya ste/ oM b+hak+Sha b+hak+Sha badzra bA yu be ge badzra ma hA wI ra</text></item>
<item><p>183b.2</p><section></section><text>hUM hUM phaT ces bya ba'i yi ge nyi shu ni sngags kyi rkang pa bcu gcig pa'o/ /de nas dpyid zla tha chungs kyi nya la char dbab pa'i don du chang 'thung ma la ar+g+ha phul la/ sna chen ma'i cho ga bzhin du sngags bzlas pa dang sbyin sreg bya ste/ oM ba sa ru d+hi ra an+t+ra mA la a ba laM bi ni</text></item>
<item><p>183b.3</p><section></section><text>gr-ih+Na gr-ih+Na badzra su ra b+hak+Shi badzra hUM ka ra hUM hUM phaT ces bya ba'i yi ge sum cu rtsa gcig ni sngags kyi rkang pa bcu gnyis pa'o/ /de nas dbyar zla ra ba'i gnam stong la rims gzhil bar bya ba'i don du sngo bsangs lha mo la ar+g+ha phul la/ dpa' bo blo ma'i cho ga bzhin du sngags bzlas</text></item>
<item><p>183b.4</p><section></section><text>pa dang sbyin sreg bya ste/ oM sa pa ta pA ta lag tu b+hu dzaM ga sar paM bA tardza ya tardza ya brdza sh+yA ma de wi badzra su b+ha dre hUM hUM phaT ces bya ba'i yi ge sum cu rtsa bzhi ni sngags kyi rkang pa bcu gsum pa'o/ /de nas dbyar zla ra ba'i nya la sa 'og 'bigs par bya ba'i don du shin tu bzang mo la</text></item>
<item><p>183b.5</p><section></section><text>ar+g+ha phul la/ mi'u thung ma'i cho ga bzhin du sngags bzlas pa dang sbyin sreg bya ste/ oM A kaD+D+h+ya A kaD+D+h+ya badzra su b+ha dre badzra b+ha dra hUM hUM phaT ces bya ba'i yi ge bcu dgu ni sngags kyi rkang pa bcu bzhi pa'o/ /de nas dbyar zla 'bring po'i gnam stong la 'bebs par bya ba'i don du/ </text></item>
<item><p>183b.6</p><section></section><text>lang ka'i dbang phyug ma'i cho ga bzhin du rta rnam la ar+g+ha phul nas/ sngags bzlas pa dang sbyin sreg byas te/ oM hiM hiM badzra ha ya kar+Ne badzra ma hA b+hai ra ba hUM hUM phaT ces bya ba'i yi ge bcu dgu ni sngags kyi rkang pa bco lnga pa'o/ /de nas dbyar zla 'bring po'i nya la sprin chad par bya ba'i don du/ </text></item>
<item><p>183b.7</p><section></section><text>bya gdong ma la ar+g+ha phul la sngags bzlas pa dang sbyin sreg byas te/ oM hUM hUM badzra kha ga na ne badzra bi rU bAk+Sha hUM hUM phaT ces bya ba ni yi ge bco brgyad pa ste sngags kyi rkang pa bcu drug pa'o/ /de nas dbyar zla tha chungs kyi gnam stong la ral gri chen po bsgrub par bya ba'i don du/ 'khor</text></item>
<item><p>184a.1</p><section></section><text>lo'i shugs can ma la ar+g+haM phul nas/ rab gtum ma'i cho ga bzhin du sngags bzlas pa dang sbyin sreg byas te/ oM k+Sh+maM k+Sh+maM badzra tsakra be ge badzra ma hA ba la hUM hUM phaT ces bya ba'i yi ge bco brgyad ni sngags kyi rkang pa bcu bdun pa'o/ /de nas dbyar zla tha chungs</text></item>
<item><p>184a.2</p><section></section><text>kyi nya la klu'i na chung ma dbang du bya ba'i don du/ dum skyes ma la ar+g+ha phul nas rab gtum ma'i cho ga bzhin du sngags bzlas pa dang sbyin sreg byas te/ oM haM haM badzra khaN+Da ro hi badzra rat+na badzra hUM hUM phaT ces bya ba'i yi ge bco brgyad ni/ sngags kyi rkang pa bco brgyad pa'o/ /ston</text></item>
<item><p>184a.3</p><section></section><text>zla ra ba'i gnam stong la klu'i rgyal po rengs par bya ba'i don du chang 'tshong ma la ar+g+ha phul nas 'od ldan ma'i cho ga bzhin du sngags bzlas pa dang sbyin sreg bya ste/ oM haM haM badzra shauN+Di nI ye badzra rat+na badzra hUM hUM phaT ces bya ba'i yi ge bcu bdun ni sngags kyi rkang pa bcu dgu pa'o/ /de</text></item>
<item><p>184a.4</p><section></section><text>nas ston zla ra ba'i nya la 'khor lo'i go cha ma la ar+g+ha phul la/ ro chen po bsgrub par bya ba'i don du sna chen po'i cho gas sngags bzlas pa dang sbyin sreg bya ste/ oM hUM hUM badzra tsakra warmi Ne badzra A ka sha gar+b+ha hUM hUM phaT ces bya ba'i yi ge bcu bdun ni sngags kyi rkang pa nyi shu pa'o/ /ston zla</text></item>
<item><p>184a.5</p><section></section><text>'bring bo'i gnam stong la bzang po'i dpa' mo la ar+g+ha phul nas bdud rtsi'i 'bras bu bsgrub par bya ba'i don du/ dpa' bo'i blo ma'i cho ga bzhin sngags bzlas pa dang sbyin sreg byas te/ o ki li ki li badzra su bI re badzra he ru ka hUM hUM phaT ces bya ba'i yi ge bco brgyad ni sngags kyi</text></item>
<item><p>184a.6</p><section></section><text>rkang pa nyi shu rtsa gcig pa'o/ /de nas ston zla 'bring po'i nya la rdzas bsgrub par bya ba'i don du stobs chen ma la ar+g+ha phul nas mi'u thung ma'i cho ga bzhin du sngags bzlas pa dang sbyin sreg byas te/ oM si li si li badzra ma hA ba la badzra pad+ma na te shwa ra hUM hUM phaT zhes bya ba'i yi ge nyi shu rtsa</text></item>
<item><p>184a.7</p><section></section><text>gnyis kyi rkang pa nyi shu rtsa gnyis pa'o/ /ston zla tha chungs kyi gnam stong la rin po che bsgrub par bya ba'i don du 'khor lo sgyur ma la ar+g+ha phul nas de nas lang ka'i dbang phyug ma'i cho ga bzhin sngags bzlas pa dang sbyin sreg bya ste/ oM hi li hi li badzra tsakra brti nI ye badzra bai ro</text></item>
<item><p>184b.1</p><section></section><text>tsa nI hUM hUM phaT ces bya ba'i yi ge nyi shu rtsa gcig ni sngags kyi rkang pa nyi shu gsum pa'o/ /ston zla tha chungs kyi nya la dkyil 'khor byas nas/ 'jig rten gsum po 'dar ba med par bya ba'i don du brtson chen ma la ar+g+ha phul la/ brtson grib ma'i cho ga bzhin du sngags</text></item>
<item><p>184b.2</p><section></section><text>bzlas pa dang sbyin sreg bya ste/ oM d+hi li d+hi li badzra ma hA wi r+ya badzra badzra satwa hUM hUM phaT ces bya ba'i yi ge bco brgyad ni sngags kyi rkang pa nyi shu rtsa bzhi pa'o/ /de ltar lo gsum pa la rkang pa nyi shu rtsa bzhi pa so so'i yan lag gi sngags 'bum phrag sum cu rtsa drug tu bzlas</text></item>
<item><p>184b.3</p><section></section><text>shing / khri phrag sum cu rtsa drug du sbyin sreg bya'o/ /de ltar lo gsum la bye ba phrag gcig dang / 'bum phrag brgyad du bzlas pa dang / khri phrag gcig gis lhag pa'i 'bum phrag bcur sbyin sreg bya ste/ des rnal 'byor rnams la so so'i sngags kyi yan lag rnam</text></item>
<item><p>184b.4</p><section></section><text>par dag par 'gyur ro zhes bya ba ni sngags bzlas pa'i cho ga'o/ /sngon du bstan pa'i log pa'i cho gas byis pa'i blo can rnams kyi dngos grub sgrub pa don med par 'gyur ro/ /de bas na bstan pa'i cho gas lo bcu gnyis kyi bar du brtson 'grus chen po dang ldan pas thams cad du bya'o/ /phyi</text></item>
<item><p>184b.5</p><section></section><text>nas zla ba phyed dang gnyis su tshogs kyi 'khor lo byas te/ lha'i sngags kyi stobs kyis nya la tshogs kyi gtso bor gyur nas/ tshogs kyi 'khor lo dang lhan cig tu grub par 'gyur zhing 'dod pa'i dbang phyug tu 'gyur ro/ /ri rab sum cu rtsa drug gi rdul phra rab kyi grangs kyis/ </text></item>
<item><p>184b.6</p><section></section><text>yon tan lhag pa dang / bcas pa'i na chung ma rnams de 'gyur ro/ /da ni khrus dang bza' ba dang / btung ba dang / snyoms par zhugs pa'i cho ga brjod par bya ste/ der khrus ni lha'i mngon par dbang bskur ba'i cho ga bzhin du bya'o/ /bza' ba ni dam tshig gi spyod pa bzhin du</text></item>
<item><p>184b.7</p><section></section><text>bya'o/ /de bzhin du ha ri te p-iN+Da ki tIts+tsha swA hA zhes pa ni gong bu'i sngags so/ /oM k+ShaM k+She tra pa la AHhUM phaT swA hA zhes ni zhing skyong gi gtor ma'i sngags so/ /rgyud las gsungs pa'i 'byung po'i gtor ma bya'o/ /de la rim pa 'di yin te/ dang po mdun du dkyil 'khor bris/ </text></item>
<item><p>185a.1</p><section></section><text>gtor ma rgyas pa chen po de'i dbus su bzhag la sngags 'dis sbyang bar bya ste/ oM badzra kro d+he shwa re sarba dra bya ni bi shud+d+ha ya hUM phaT/ oM shrI he ru ka A kaD+D+h+ya A kaD+D+h+ya pra we sha ya pra we she ya ban+d+ha ya ban+d+ha ya/ to Sha ya to Sha ya/ sarba DA ki ni n+ngaM srid ya dzaHhUM baM hoH </text></item>
<item><p>185a.2</p><section></section><text>hUM phaT ces bya ba dgug pa'i sngags so/ /oM sum+b+ha ni sum+b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+NA pa ya gr-ih+NA pa ya hUM hUM phaT/ oM A na yaho b+he ga wAn badzra hUM phaT zhes bya ba ni gtor ma sbyin pa'i sngags so/ /oM dU te ki a gra sam pra tIts+tsha swA hA zhes bya ba ste/ oM</text></item>
<item><p>185a.3</p><section></section><text>AHhUM zhes bya ba'i yi ge gsum pos mngon par bsngags nas zan zos par 'gyur ba'i bar du sa la gzhag par bya'o/ /oM kha kha khA hi khA hi uts+tshiSh+Ta b+hak+Sha ka swA hA zhes bya ba ni lhag ma'i gtor ma'i sngags so/ /ji ltar rjes su mthun pa'i dus su thams cad re rer bya'o/ /chang</text></item>
<item><p>185a.4</p><section></section><text>btung ba ni yi ge oM lag pa g.yon pas sbyang ba dang / yi ge AHlag pa g.yas pas spel ba dang / thal mos bkab nas yi ge hUM gi 'bar ba dang / yi ge ho nam mkha' lding gi phyag rgyas bdud rtsir byas te/ chang gi thig les bzung la lag pa g.yon pa'i ming med</text></item>
<item><p>185a.5</p><section></section><text>kyi rtse mos sa la chos kyi 'byung gnas su bya zhing / de'i dbus su thig le zlum por bya zhing / de'i dbus su lha sum cu rtsa bdun gyi bdag nyid dang / pra ti se na dang mtshungs pa'i ye shes kyi 'khor lo bsgom par byas nas de tshim par bya'o/ /phyi nas zhing skyong ba la sogs pa</text></item>
<item><p>185a.6</p><section></section><text>la gtor ma sbyin par bya'o/ /phyi nas las kyi phyag rgya rigs lnga dang ldan par bya ste/ de'i pad+ma'i lte bar yi ge d+yA bsgom par bya ste/ bdag nyid kyi ngo bo la ni rtse mor dpa' bo bsgom par byas la rang gi yi dam gyi rnal 'byor gyis snyoms par zhugs par bya'o/ /oM sarba ta</text></item>
<item><p>185a.7</p><section></section><text>thA ga ta a nu rA ga Na badzra swa b+hA ba At+ma ko\u0f85haM zhes bya ba'i sngags brjod par bya'o/ /de ltar 'dod pa'i dbang phyug tu 'gyur ro/ /ye shes kyi bzlas pa'i stobs dang / ye shes kyi phyag rgya'i bsgom pa'i stobs kyis gzugs la spyod pa'i lhag par byed pa thob par 'gyur ro/ /</text></item>
<item><p>185b.1</p><section></section><text>de ltar phyag rgya gnyis kyi bsgom pas sgrub pa po ni 'jig rten gyi dngos grub thams cad kyi snod du rung bar 'gyur ro/ /de yang dang po'i sangs rgyas las bcom ldan 'das kyis bka' stsal pa/ 'dod na spyod pa'i dngos grub ni/ /las kyi phyag rgyas bsgrub par</text></item>
<item><p>185b.2</p><section></section><text>bya/ /'og min gyi ni mthar thug par/ /gzugs shes ye shes phyag rgyas so/ /rnal 'byor chen pos thams cad mkhyen/ /phyag rgya chen po'i yan lag bsgom/ /'gyur med bde ba bsgrubs nas ni/ /tshe 'di nyid du sangs rgyas 'gyur/ /de bas na las kyi phyag</text></item>
<item><p>185b.3</p><section></section><text>rgya dang ye shes phyag rgya chen po'i dngos grub ni/ bla ma las kyang bla ma ste/ /phyag rgya chen po'i dngos grub de/ /thams cad mkhyen pa'i sangs rgyas kyi yon tan ma lus pa ster bar mdzad pa bsgom par bya'o/ /dbugs 'byung bar ma mchog dang ni/ /dri yi chu dang bcas pas</text></item>
<item><p>185b.4</p><section></section><text>kyang / /zhes bya ba la 'dir dri ni zla ba'i dbugs kyi rgyu ba steng dang 'og tu la la nA'o/ /chu ni lci ba ste/ nyi ma'i dbugs rgyu ba steng dang 'og tu ra sa nA'o/ /bar ma zhes ni sa bon dang rdul dang / sgra gcan dang / dus kyi me'i dbugs rgyu ba ste/ steng dang 'og tu a ba d+hU tI'o/ /'di</text></item>
<item><p>185b.5</p><section></section><text>la 'gyur ba'i dbugs rnal 'byor gyi stobs kyis 'bab par 'gyur na dbugs 'byung bar ma mchog zhes brjod do/ /phyag rgya chen po'i dngos grub ster bar byed pa ni/ mchog tu mi 'gyur ba'i bde ba de nyid do/ /steng dang 'og gi zla ba dang nyi ma dang / dri chen dang dri chu'i rtsa rnams</text></item>
<item><p>185b.6</p><section></section><text>dang ldan pa khu ba dang / rdul dang sgra gcan dang dus kyi me'i rtsa rnams dang / ro mnyam pa nyid du gyur pa/ byang chub kyi sems thig le bzhi 'dzin pa/ sku dang gsung dang thugs rnams gcig tu gyur pa/ steng dang 'og gi rdo rje rtse lnga pa'o/ /lhan cig skyes pa'i dga' ba'i rang</text></item>
<item><p>185b.7</p><section></section><text>bzhin gzung ba dang 'dzin ba spangs pa dang / rdo rje 'dzin pa chen po'i dbugs 'byung ba las kyi phyag rgya la sogs pa'i rgyu dang bral ba/ phyag rgya chen po bsgoms pa las byung ba'i rnal 'byor pas rang rig pa'i ye shes yul dang dbang po 'dres par gyur pa/ lte bar gtum</text></item>
<item><p>186a.1</p><section></section><text>mo 'bar bas phung po dang khams dang / skye mched rnams bsregs la/ dpral bar zla ba zhu ba'i bdud rtsi 'dzag pa 'pho ba med pa/ steng du song ba/ mchog tu mi 'gyur ba las skyes pa'i lhan cig skyes pa'i sku'i dkyil 'khor gyi 'khor lo la sogs pa'i</text></item>
<item><p>186a.2</p><section></section><text>rnam par rtog pa dang bral ba/ srid pa dang mya ngan las 'das pa la rab tu mi gnas pa/ sngags dang phyag rgyas byin gyis brlab pa dang / bla ma'i bka'i kun du 'byung ba la de nyid kyis 'dod pa'i dngos grub bsgrub par bya'o/ /las dang po la sngon du bsgom pa ni/ ji srid skye gnas</text></item>
<item><p>186a.3</p><section></section><text>byang chub sems/ /rnal 'byor pas ni gtong mi byed/ /de srid mchog gi dga' ba ni/ /rgyun mi 'chad pa thob par 'gyur/ /bde ba'i gzugs ni de nyid dang / /sangs rgyas gzugs dang ldan pa ni/ /ji srid khu ba brtan par 'gyur/ /bdag nyid du ni bsgom par bya'o/ /</text></item>
<item><p>186a.4</p><section></section><text>zhes bya ba'o/ /de bzhin du/ rdo rje skyil krung du ni sems/ /nor bu'i nang gnas blta bar bya/ /rgyu mthun la sogs bdes gang ba/ /dri med 'gyur ba'i bar du'o/ /b+ha gar ling ga bzhag nas ni/ /byang chub sems ni btang mi bya/ /khams gsum po ni ma lus pa/ /</text></item>
<item><p>186a.5</p><section></section><text>sangs rgyas gzugs su bsgom par bya'o/ /las kyi phyag rgya'i snyoms 'jug dang / /ye shes phyag rgya'i yan lag bsgom/ /phyag rgya chen po gcig sbyor bas/ /'phel 'gyur 'gyur med de nyid do/ /gtsug tor steng gi pad+ma la/ /su kra byung na dga' ba yin/ /mgrin</text></item>
<item><p>186a.6</p><section></section><text>dang snying gar mchog dga' dang / /de nas dga' bral dga' bar 'gyur/ /sna tshogs dga' ba lte ba la/ /gal te gsang ba'i pad+mar so/ /gsang gnas rdo rje nor bu'i bar/ /lhan cig skyes dga' mi 'pho ba/ /rab tu mi gnas mya ngan 'das/ /chags chen</text></item>
<item><p>186a.7</p><section></section><text>mi 'gyur mnga' bdag go/ /chu 'bab bzhin du dang ba yis/ /shes rab chen pos bsgom par bya/ /zhes bya ba'o/ /de ltar bkur stis bcom ldan 'das dpal rdo rje mkha' 'gro'o/ /rang bzhin skyes bur phan gdags don du de nyid snying po yi/ /bsgrub pa gang ni bla</text></item>
<item><p>186b.1</p><section></section><text>mi'i rim pa thob pa'i ngag bcas bya/ /de bzhin du yang skyon ldan mkhas pas bzod pa bzhes/ /'di dag brtsams zho zla ba kha ba dang 'dra bsod nams tshogs/ /gang zhig bdag gis thob par gyur pa de yis chu gter 'bying ba yi/ /'jig rten rnams ni nyon mongs pa dang</text></item>
<item><p>186b.2</p><section></section><text>sogs bcom pa/ /yon tan gang ba rdo rje mkha' 'gro'i sku gcig 'gyur bar shog /byang chub sems dpa' sa bcu la gnas pa'i phyag na rdo rjes mdzad pa/ bcom ldan 'das rnal 'byor gyi bde mchog gi bsgrub pa/ de kho na nyid kyi snying po zhes bya ba rdzogs so// // </text></item>
<item><p>186b.3</p><section></section><text>rgya gar gyi mkhan po chen po so ma nA thas/ gnyal mi shes rab mchog gi don du bsgyur cing zhus nas gtan la phab pa'o/ /[]@##/ /rgya gar skad du/ shrI b+ha ga wa ti a b+hi sa ma ya nA ma/ bod skad du/ dpal bcom ldan 'das mngon par rtogs pa zhes bya ba/ </text></item>
<item><p>186b.4</p><section></section><text>dpal rdo rje sems dpa' la phyag 'tshal lo/ /rnal 'byor pa'i dbang phyug gis re zhig dang por tshangs pa'i gnas bzhi bsgom par bya'o/ /de nas phung po lnga'i nga rgyal bskyed par bya ste/ gzugs kyi phung po ni rnam par snang mdzad do/ /tshor ba'i phung po ni rdo rje nyi ma'o/ /'du</text></item>
<item><p>186b.5</p><section></section><text>shes kyi phung po ni pad+ma gar gyi dbang phyug go/ /'du byed kyi phung po ni rdo rje rgyal po'o/ /rnam par shes pa'i phung po ni rdo rje sems dpa'o/ /de bzhin gshegs pa thams cad kyi rang bzhin ni dpal he ru ka'o/ /mig gnyis la ni gti mug rdo rje'o/ /rna ba gnyis la ni zhe sdang</text></item>
<item><p>186b.6</p><section></section><text>rdo rje'o/ /sna la ni ser sna rdo rje'o/ /kha la ni 'dod chags rdo rje'o/ /reg la ni phrag dog rdo rje'o/ /skye mched thams cad la ni dbang phyug rdo rje'o/ /sa'i khams ni ltung bar byed pa'o/ /chu'i khams ni gsod par byed pa'o/ /me'i khams ni 'gugs par byed pa'o/ /</text></item>
<item><p>186b.7</p><section></section><text>rlung gi khams ni pad+ma gar gyi dbang phyug go/ /nam mkha'i khams ni pad+ma'i dra ba can te/ de dag ni phung po dang khams dang skye mched rnams kyi lha'i rnam par dag pa'o/ /de nas rdo rje'i gur bsam par bya ste/ oM sum+b+ha ni sum+b+ha ni hUM hUM phaT/ oM gr-ih+Na gr-ih+Na hUM hUM phaT/ oM</text></item>
<item><p>187a.1</p><section></section><text>gr-ih+NA pa ya gr-ih+NA pa ya hUM hUM phaT/ oM A na ya hoHb+ha ga bAn badzra hUM hUM phaT/ ces bya ba'i sngags shar phyogs la sogs par nges par gzhag par bya'o/ /steng du ni mda'i dra ba'o/ /sa gzhi ni yi ge hUM las sna tshogs rdo rje'i rang bzhin du byin gyis brlabs</text></item>
<item><p>187a.2</p><section></section><text>nas de'i 'od kyi snang ba las rdo rje'i ra ba dang rdo rje'i bla re ste/ oM g+ha g+ha g+hA ta ya g+hA ta ya sarba duSh+TaM pra duSh+Ti hUM hUM phaT/ kI la ya kI la ya sarba pA paM hUM hUM phaT/ hUM hUM hUM badzra kI la badzra d+ha ra Adz+nyA pa ya ti sarba big+h+nAM bi nA ya ka kA ya bAka tsit+ta badzra kI la ya hUM phaT/ phur bus gdab pa'i sngags so/ /</text></item>
<item><p>187a.3</p><section></section><text>oM badzra mud ga ra badzra kIl A ko Ta ya hUM phaT/ phur bu brdung ba'i sngags so/ /de nas rang gi snying gar yi ge a las zla ba'i dkyil 'khor/ de'i steng du yi ge hUM 'od zer sna tshogs rnam par 'phro bar bsam par byas la/ de'i snang bas mdun du yang dag par rdzogs pa'i</text></item>
<item><p>187a.4</p><section></section><text>sangs rgyas dang / bla ma la sogs pa bltas la phyag bya ste/ mchod par bya'o/ /de nas dkon mchog gsum la skyabs su 'gro ba bya'o/ /de nas oM swa b+hA ba shud+d+haHsarba d+har+m+mAHswa b+hA ba shud+d+ho\u0f85haM zhes bya ba brjod la/ yang ni stong par rnam bsam zhing / /sems tsam du</text></item>
<item><p>187a.5</p><section></section><text>yang des gnas bya/ /byang chub sems ni bsgom pa yis/ /mig yor tsam gyi shes pa la/ /oM shU n+ya tA dz+nyA na badzra swa b+hA ba At+ma ko\u0f85haM zhes brjod par bya'o/ /de nas langs nas rten dang brten pa'i tshul du gnas pa bai raM b+ha la sogs pa'i gnas la gnas pa'i yi ge yaM</text></item>
<item><p>187a.6</p><section></section><text>yongs su gyur pa las rlung gi dkyil 'khor gzhu lta bu ba dan gyis mtshan pa mdog sngon po'i rnam par bsam par bya'o/ /de'i steng du raM yongs su gyur pa las me'i dkyil 'khor gru gsum 'bar bas mtshan pa kha dog dmar po'o/ /de'i steng du yi ge baM yongs su gyur pa</text></item>
<item><p>187a.7</p><section></section><text>las chu'i dkyil 'khor zlum po kha dog dkar po bum pas mtshan pa'o/ /de'i steng du yi ge laM yongs su gyur pa las/ sa'i dkyil 'khor gru bzhi pa kha dog ser po rdo rjes mtshan pa'o/ /de'i steng du yi ge suM yongs su gyur pa las ri'i rgyal po ri rab zur bzhi pa rin po che sna</text></item>
<item><p>187b.1</p><section></section><text>bzhi'i rang bzhin can rtse mo brgyad kyis nye bar mdzes par byas pa'o/ /de'i steng du yi ge hUM las byung ba'i sna tshogs rdo rje/ de'i steng du paM las byung ba'i sna tshogs pad+ma 'dab ma brgyad pa lte ba dang ge sar du bcas pa/ de'i dbus su A li kA li'i sbyor ba'o/ /de'i dbus su yi ge</text></item>
<item><p>187b.2</p><section></section><text>hUM rdo rje sems dpa'i rang bzhin can 'od zer sna tshogs rnam par 'phro bar bsams la/ de yongs su gyur pa las dpal he ru ka nyi ma la bzhugs shing dkyil 'khor gyi 'khor lo dang bcas pa dur khrod brgyad kyis brgyan pa'o/ /de nas dur khrod rnams bshad par bya ste/ rdo rje ra ba'i nang du</text></item>
<item><p>187b.3</p><section></section><text>g.yon skor gyis phyogs thams cad dang / dbang ldan la sogs pa'i mtshams rnams bzhi bzhir brjod par bya ste/ drag tu gtum pa dang / tshang tshing 'khrigs pa dang / 'ur 'ur 'bar bas khyab pa dang / 'jigs su rung ba rnams shar la sogs pa'i phyogs su g.yon skor</text></item>
<item><p>187b.4</p><section></section><text>gyis legs par gnas so/ /dbang ldan gyi mtshams su ni ha har dgod pa'o/ /byin za'i mtshams su ni nags tshal phun sum tshogs pa'o/ /srin po'i mtshams su ni mun pa mi bzad pa'o/ /rlung gi mtshams su ni kI li kI li'i sgra sgrogs pa'o/ /rdo rje ra ba'i dur khrod</text></item>
<item><p>187b.5</p><section></section><text>de rnams ni 'jigs pa'i gzugs kyi ro langs dang 'byung po 'dus pa ce spyang gi sgra sgrogs pa'o/ /rim pa de ltar gnas pa'i dur khrod brgyad po der shing dang / phyogs skyong ba dang / klu'i dbang po dang / sprin gyi dbang po rnams la shI ri Sha dang / a shwad+tha dang / kaM ka la dang / </text></item>
<item><p>187b.6</p><section></section><text>tsU ta'i shing ste shar la sogs pa'o/ /ba ta dang / ka rany+dza ka dang / la tA dza ti dang / parti ba'o/ /de bzhin du dbang po dang / nor bdag dang / klu'i dbang po dang / gshin rje dang / dbang ldan dang / byin za dang / srin po'i dbang po dang / rlung bdag go/ /de bzhin du nor</text></item>
<item><p>187b.7</p><section></section><text>rgyas dang / 'jog po dang / stobs kyi rgyu dang / pad+ma dang / pad+ma chen po dang / hu lun ta dang / rigs ldan dang / dung skyong ngo / /de bzhin du sgra sgrogs pa dang / rmugs pa dang / mun pa can dang / kun du 'khyil pa dang / 'khrigs pa dang / drag po dang / 'bab pa dang / gang ba</text></item>
<item><p>188a.1</p><section></section><text>sprin gyi bdag po ste/ de rnams de bzhin du bsams nas/ bcom ldan 'das zhal bzhi pa/ spyan gsum pa phyag bcu gnyis pa/ dpral bar rdo rje'i phreng ba 'dzin pa/ g.yas brkyang bas bzhugs pas 'jigs byed chen po dang / dus</text></item>
<item><p>188a.2</p><section></section><text>mtshan dag zhabs kyis mnan pa/ rdo rje phag mo la 'khyud pa'i phyag gnyis kyis rdo rje dang dril bu bsnams pa/ phyag gzhan gnyis kyis glang po che'i pags pa na bzar bsnams pa g.yas pa'i phyag gsum pa la Da ma ru/ bzhi pa la dgra sta/ lnga pa la gri gug /drug</text></item>
<item><p>188a.3</p><section></section><text>pa la mdung rtse gsum pa bsgreng ba/ g.yon pa'i phyag gsum pa la kha T+wAM ga rdo rjes mtshan pa/ bzhi pa khrag gis bkang pa'i thod pa/ lnga pa la rdo rje'i zhags pa/ drug pa la tshangs pa'i mgo bo bsnams pa/ ral pa'i thor tshugs kyis brgyan pa/ thod pa'i phreng ba'i thod</text></item>
<item><p>188a.4</p><section></section><text>can/ zla ba phyed pa 'dzin pa/ sna tshogs rdo rjes mtshan pa'i dbu rgyan can zhal rnam par 'gyur pa/ mche ba gtsigs shing 'jigs par byed pa/ sgeg pa la sogs pa'i nyams dang ldan pa/ sku mdog mthing ka bzhugs par bsam par bya'o/ /rtsa ba'i zhal mthing nag</text></item>
<item><p>188a.5</p><section></section><text>zhal g.yas pa shin tu ser ba/ rgyab pad+ma rA ga'i mdog can/ g.yon ma ra ka ta lta bu'i mdog can/ stag gi pags pa'i sham thabs bsnams pa'o/ /mi'i mgo bo rlon pa'i phreng ba 'chang ba/ rna cha dang / gdu bu dang / mgul rgyan dang / ska rags dang / spyi gtsug</text></item>
<item><p>188a.6</p><section></section><text>nor bus brgyan pa/ mchod phyir thogs pa 'chang ba/ thal ba dang / phyag rgya drug ste/ pha rol tu phyin pa drug rnam par dag pa'i phyir phyag rgya drug gis rgyas btab pa'o/ /de'i spyan sngar bcom ldan 'das ma sku mdog dmar mo zhal gcig ma/ spyan gsum pa/ phyag gnyis</text></item>
<item><p>188a.7</p><section></section><text>ma/ skra grol ba/ gcer bu dum bu'i ska rags kyis brgyan pa/ phyag g.yon pas 'khyud nas gdug pa dang bdud bzhi la sogs pa'i khrag gis bkang ba'i thod pa bsnams pa/ g.yas phyogs thams cad du gdug pa rnams la sdigs mdzub byed cing rdo rje bsnams pa/ </text></item>
<item><p>188b.1</p><section></section><text>bskal pa'i me lta bu'i gzi brjid chen po dang ldan pa khrag la dgyes shing khrag 'dzag pa/ byin pa gnyis kyis 'khyud pa/ bde ba chen po dang thugs rje chen po'i bdag nyid can no/ /mkha' 'gro ma dang lA ma dang / khaN+Da ro ha dang / gzugs can ma rnams ni don thams cad</text></item>
<item><p>188b.2</p><section></section><text>grub par byed pa ste/ pad+ma'i phyogs kyis gnas su nag po dang / ljang ku dang dmar po dang / ser po zhal gcig pa/ phyag bzhi pa ste/ phyag g.yon na kha T+wAM ga dang thod pa/ g.yas pa Da ma ru dang gri gug bsnams pa/ spyan gsum pa skra grol ba/ gcer bu g.yas</text></item>
<item><p>188b.3</p><section></section><text>brkyang bas bzhugs pa/ zhal mche ba rnam par gtsigs pa/ phyag rgya lngas brgyan pa dgod par bya'o/ /mtshams rnams su 'dod chags dang gti mug la sogs pa rnam par dag pas sems tshim par byed pa'i mchod pa ste/ byang chub kyi sems la sogs pa'i snod bzhi po</text></item>
<item><p>188b.4</p><section></section><text>dgod par bya'o/ /dang po thugs kyi 'khor lo rtsibs brgyad pa ste/ mdog sngo nag rdo rje'i phreng bas brgyan pa/ de'i shar gyi rtsibs la pUl+li ra ma la yar/ khaN+Da ka pA la dang / rab tu gtum ma'o/ /byang dzA lan d+ha rar/ ma hA kang ka la dang / gtum pa'i mig can ma'o/ /nub</text></item>
<item><p>188b.5</p><section></section><text>u D+ya na du kang ka la dang / 'od ldan ma'o/ /lho ar bu dar/ mche ba rnam par gtsigs pa dang / sna chen ma'o/ /me go dA wa ri ra su ra bai ra dang / brtan pa'i blo can ma'o/ /bden bral rA me shwa rar/ 'od dpag med dang / mi'u thung ma'o/ /rlung de bI ko Tar rdo rje 'od dang / lang ka'i</text></item>
<item><p>188b.6</p><section></section><text>dbang phyug ma'o/ /dbang ldan ma lnga bar/ rdo rje sku dang / shing grib ma ste/ 'di dag ni thugs kyi 'khor lo'o/ /gnyis pa gsung gi 'khor lo'i rtsibs brgyad pa dmar po ste/ pad+ma'i phreng bas yongs su bskor ba'o/ /de'i shar gyi rtsibs kA ma rU par/ aM gu ri dang / e ra</text></item>
<item><p>188b.7</p><section></section><text>pa ti'o/ /byang o Ter rdo rje ral pa can dang / 'jigs byed chen mo'o/ /nub tri sha ku ner/ dpa' bo chen po dang rlung gi shugs can ma'o/ /lho ko sa lar rdo rje hUM mdzad dang chang 'thung ma'o/ /shar lhor ka ling gar rab tu bzang po dang / sh+yA ma de bI'o/ /lho nub laM pA kar</text></item>
<item><p>189a.1</p><section></section><text>rdo rje bzang po dang / shin tu bzang mo'o/ /nub byang kAny+tsir 'jigs byed chen po dang / rta rna ma'o/ /byang shar hi mA la yar mig mi bzang dang / kha gA na ne ste/ de dag ni gsung gi 'khor lo'o/ /gsum pa sku'i 'khor lo ni dkar po ste/ 'khor lo'i phreng</text></item>
<item><p>189a.2</p><section></section><text>bas yongs su bskor ba'o/ /de'i shar gyi rtsibs pre ta pu rir stobs po che dang / 'khor lo'i shugs can ma'o/ /byang gr-i ha de ba tAr rin chen rdo rje dang / khaN+Da ro ha'o/ /nub sau rASh+Tar/ rta mgrin dang / shauN+Di nI'o/ /lho phyogs su bar+Na dI par nam mkha'i snying po dang / 'khor</text></item>
<item><p>189a.3</p><section></section><text>lo'i go cha ma'o/ /shar lhor na ga rar/ dpal he ru ka dang / shin tu dpa' mo'o/ /lho nub sin d+hur/ pad+ma gar gyi dbang phyug dang / stobs chen mo'o/ /nub byang ma rur/ rnam par snang mdzad dang / 'khor los sgyur ma'o/ /byang shar ku la tAr rdo rje sems dpa' dang / brtson 'grus</text></item>
<item><p>189a.4</p><section></section><text>chen mo ste/ de dag ni sku'i 'khor lo'o/ /khaN+Da ka pA la la sogs pa'i dpa' bo rnams ni zhal gcig la phyag bzhi pa/ spyan gsum pa/ mche ba gtsigs pa/ ral ba'i thor tshugs kyis brgyan pa'i cod pan can/ phyag gnyis 'khyud pas rdo rje dang dril bu bsnams pa/ phyag g.yon</text></item>
<item><p>189a.5</p><section></section><text>pa na kha T+wAM ga /g.yas pa na Da ma ru/ sku la phyag rgya rnam lnga la sogs pa dang ldan pa/ g.yas brkyang bas bzhugs pa'o/ /rab gtum la sogs pa'i lha mo rnams ni phyag gnyis dang / zhal gcig pa thod pa bsnams pa'i phyag gis 'khyud pa/ gdug pa rnams la sdigs</text></item>
<item><p>189a.6</p><section></section><text>mdzub dang gri gug bsnams pa/ mig gsum pa drag po'i gzugs can skra grol bas rnam par mdzes pa/ gnyis su med pa'i sbyor ba la brtson pa gcer bu'i mchog /gdu bu dang dbu'i nor bu dang / rna cha dang / mgul rgyan dang / tshangs pa'i skud pa thogs pa/ mgo</text></item>
<item><p>189a.7</p><section></section><text>bo'i phreng bas mgul pa brgyan pa/ ska rags sil sil sgra sgrogs pa'o/ /shar dang byang dang nub dang lho'i sgo rnams su khwa gdong ma dang / 'ug gdong ma dang / khyi gdong ma dang / phag gdong ma'o/ /shar lho dang / lho nub dang / nub byang dang / byang shar mtshams</text></item>
<item><p>189b.1</p><section></section><text>rnams su ya ma dA D+hi dang / gshin rje brtan ma dang / gshin rje pho nya mo dang / gshin rje mche ba can ma dang / gshin rje 'joms ma ste/ ji ltar mkha' 'gro ma la sogs pa'i tshogs ji lta bar khwa gdong ma la sogs pa'i dbye ba yang de bzhin no/ /de bzhin du mtshams</text></item>
<item><p>189b.2</p><section></section><text>na bzhugs pa'i lha mo rnams ni yid 'phrog pa'i gzugs gnyis pa ste/ thams cad yi dwags kyi gdan la bzhugs shing sems can gyi don mdzad pa la brtson pa'o/ /dpa' bo dang rnal 'byor ma 'di dag thams cad ni dpral bar rdo rje'i phreng ba'o/ /de nas gzhan yang byang chub</text></item>
<item><p>189b.3</p><section></section><text>kyi phyogs kyi chos sum cu rtsa bdun lha'i sbyor bas sbyar bar bya ste/ de dag kyang gang zhe na/ lus rjes su dran pa ni mkha' 'gro ma'o/ /tshor ba rjes su dran pa ni lA ma'o/ /chos rjes su dran pa ni khaN+Da ro he'o/ /sems rjes su dran pa ni gzugs can ma'o/ /'dun pa'i rdzu 'phrul</text></item>
<item><p>189b.4</p><section></section><text>gyi rkang pa ni rab gtum ma'o/ /brtson 'grus kyi rdzu 'phrul gyi rkang pa ni gtum pa'i mig can ma'o/ /dpyod pa'i rdzu 'phrul gyi rkang pa ni 'od ldan ma'o/ /sems kyi rdzu 'phrul gyi rkang pa ni sna chen ma'o/ /dad pa'i dbang po ni brtan pa'i blo can ma'o/ /brtson 'grus kyi dbang po ni</text></item>
<item><p>189b.5</p><section></section><text>mi'u thung ma'o/ /dran pa'i dbang po ni lang ka'i dbang phyug ma'o/ /ting nge 'dzin gyi dbang po ni shing grib ma'o/ /shes rab kyi dbang po ni ai rA ba ti'o/ /dad pa'i stobs ni 'jigs byed ma'o/ /brtson 'grus kyi stobs ni rlung gi shugs can ma'o/ /dran pa'i stobs ni chang 'thung</text></item>
<item><p>189b.6</p><section></section><text>ma'o/ /ting nge 'dzin gyi stobs ni sh+yA ma de bI'o/ /shes rab kyi stobs ni shin tu bzang mo'o/ /ting nge 'dzin yang dag byang chub kyi yan lag ni rta rna ma'o/ /brtson 'grus yang dag byang chub kyi yan lag ni kha gA na ni'o/ /dga' ba yang dag byang chub kyi yan lag ni 'khor lo'i</text></item>
<item><p>189b.7</p><section></section><text>shugs can ma'o/ /shin tu sbyangs pa yang dag byang chub kyi yan lag ni khaN+Da ro he'o/ /chos rnam par 'byed pa yang dag byang chub kyi yan lag ni ShauN+Di nI'o/ /dran pa yang dag byang chub kyi yan lag ni 'khor lo'i go cha'o/ /btang snyoms yang dag byang chub kyi yan lag ni</text></item>
<item><p>190a.1</p><section></section><text>shin tu dpa' mo'o/ /yang dag pa'i lta ba ni stobs chen ma'o/ /yang dag pa'i rtog pa ni 'khor los sgyur ma'o/ /yang dag pa'i ngag ni brtson 'grus chen mo'o/ /yang dag pa'i las kyi mtha' ni khwa gdong ma'o/ /yang dag pa'i 'tsho ba ni 'ug gdong ma'o/ /yang</text></item>
<item><p>190a.2</p><section></section><text>dag pa'i rtsol ba ni khyi gdong ma'o/ /yang dag pa'i dran pa ni phag gdong ma'o/ /yang dag pa'i ting nge 'dzin ni dpal he ru ka'o/ /dge ba'i chos ma skyes pa rnams skyed pa ni gshin rje brtan ma'o/ /dge ba'i chos skyes pa rnams yang dag par bsrung ba ni gshin rje pho nya ma'o/ /mi dge</text></item>
<item><p>190a.3</p><section></section><text>ba'i chos skyes pa rnams yang dag par spong ba ni gshin rje'i mche ba can ma'o/ /mi dge ba'i chos ma skyes pa rnams mi bskyed pa ni gshin rje 'joms ma'o/ /de nas gzhan yang sku'i dkyil 'khor mchog gi rim pa'i sbyor bas sa bcu yongs su dag pas gnas la sogs</text></item>
<item><p>190a.4</p><section></section><text>pa yang dag par bshad par bya ste/ pU dzA o a go rA/ de mA kA o hri ko ka la kA hi/ pre kr-i sau su na si ma ku/ pU zhes bya ba ni pUl+li ra ma la ya ste/ mgo bor ni rab gtum ma'o/ /dzA zhes bya ba ni dzA lan d+ha ra ste/ spyi gtsug tu gtum pa'i mig can ma'o/ /o zhes bya ba ni o D+ya na</text></item>
<item><p>190a.5</p><section></section><text>te/ rna ba g.yas par 'od ldan ma'o/ /a zhes bya ba ni ar bu da ste/ mgo bo'i rgyab tu sna chen ma ste gnas so/ /go zhes bya ba ni go dA ba ri ste/ rna ba g.yon par brtan pa'i blo can ma'o/ /rA zhes bya ba ni rA me shwa ra ste/ smin ma'i dbus su mi thung ma'o/ /de zhes bya ba ni de</text></item>
<item><p>190a.6</p><section></section><text>bI ko Ta ste/ mig tu lang ka'i dbang phyug ma'o/ /mA zhes bya ba ni mA la ba ste/ phrag par ni shing grib ma ste/ nye ba'i gnas so/ /'di dag ni thugs kyi 'khor lo ste/ nam mkha' la spyod pa'o/ /kA zhes bya ba ni kA ma ru ba ste/ mchan khung dag tu ni ai rA ba tI'o/ /o</text></item>
<item><p>190a.7</p><section></section><text>zhes bya ba ni o Te ste/ nub ma gnyis su ni 'jigs byed chen mo ste zhing ngo / /dri zhes bya ba ni tri sha ku ni ste/ lte bar ni rlung gi shugs can ma'o/ /ko zhes bya ba ni ko sa la ste/ sna'i rtse mor chang 'thung ma ste nye ba'i zhing ngo / /ka zhes bya ba ni ka ling ga ste khar ni sh+yA ma de</text></item>
<item><p>190b.1</p><section></section><text>bI'o/ /la zhes bya ba ni lam pA ga ste/ mgrin par ni shin tu bzang mo ste/ tshan+do ha'o/ /kA zhes bya ba ni kAny+tsi na ste/ snying gar ni rta rna ma'o/ /hi zhes bya ba ni hi mA la ya ste/ 'doms su ni kha gA na ne ste/ nye ba'i tshan+do ha'o/ /'di dag ni gsung gi 'khor lo ste/ sa la</text></item>
<item><p>190b.2</p><section></section><text>spyod pa'o/ /pre zhes bya ba ni pre ta pu ri ste/ mtshan ma la 'khor lo'i shugs can ma'o/ /gr-i zhes bya ba ni gr-i ha de ba ste/ bshang ba'i lam du khaN+Da ro he ste 'dus pa can no/ /sau zhes bya ba ni sau rASh+Ta ste/ brla gnyis su shauN+Da nI'o/ /su zhes bya ba ni su bar+Na dwI pa ste byin pa gnyis la</text></item>
<item><p>190b.3</p><section></section><text>'khor lo'i go cha ma ste/ nye ba'i 'dus pa can no/ /na zhes bya ba ni na ga ra ste/ sor mo rnams la ni shin tu dpa' mo'o/ /si zhes bya ba ni sin d+hu ste/ rkang pa'i bol la ni stobs chen ma ste/ dur khrod do/ /ma zhes bya ba ni ma ru ste/ mthe bong dag la ni 'khor los sgyur ma'o/ /ku zhes bya</text></item>
<item><p>190b.4</p><section></section><text>ba ni ku la tA ste/ pus mo gnyis la ni brtson 'grus chen mo ste/ nye ba'i dur khrod do/ /'di dag ni sku'i 'khor lo ste/ sa 'og na gnas so/ /de yang sku gsung thugs kyi dbye ba yis/ /yi ge gsum gyi ngo bo las/ /mtho ris mi yul sa 'og tu/ /skad cig gcig gis sku gcig</text></item>
<item><p>190b.5</p><section></section><text>'gyur/ /skad cig tsam gyi rnal 'byor bdag /skad cig gis ni phyag rgya can/ /kun nas kun du skad cig ste/ /skad cig gis ni gsang sngags 'don/ /oM AHhUM/ oM sarba bI ra yo gi nI nI kA ya bAka tsit+taM badzra swa b+hA ba At+ma ko\u0f85haM/ oM badzra shud+d+haHsarba d+ha rmA badzra shud+d+ho\u0f85haM/ </text></item>
<item><p>190b.6</p><section></section><text>de nas go cha gnyis shes nas/ /ye shes 'khor lo rnam par bsgom/ /sngags dang phyag rgya'i sbyor shes pas/ /dam tshig 'khor lo la myur gzhug /de nas go cha gnyis bshad par bya ste/ snying kar oM ha'o/ /mgo bor na ma hi'o/ /spyi gtsug la swA hA hu/ phrag pa gnyis</text></item>
<item><p>190b.7</p><section></section><text>la ni bau Sha Ta he/ mig gnyis la ni hUM hUM ho/ /yan lag thams cad la ni phaT phaT haM/ dang po rdo rje sems dpa' ste/ /gnyis pa rnam par snang mdzad bzhugs/ /gsum pa pad+ma gar dbang bzhugs/ /bzhi pa dpal ldan he ru ka /rdo rje nyi ma rta mchog ste/ /gdug pa go cha rnams</text></item>
<item><p>191a.1</p><section></section><text>kyis bsrungs/ /oM baM rdo rje phag mo'o/ /haM yoM ya mi ni'o/ /hriM moM rmongs byed ma'o/ /hriM hrIM skyod byed ma'o/ /hUM hUM skrod byed ma'o/ /phaT phaT ni tsaN+Di ka ste/ yan lag thams cad la mtshon cha yin te/ lte ba dang snying ga dang de bzhin du kha dang / mgo bo</text></item>
<item><p>191a.2</p><section></section><text>dang / spyi gtsug dag gi mtshon cha nyid do/ /mdzub mo mdud byas gung mo nges par sbyar/ /mthe bong rdo rje brtan por rab tu sbyar/ /'di ni dpral ba'i dbyings su rab bzhag nas/ /bskor zhing bskor bas kun du bskor bar bya/ /rkang pa mnan cing gyen du blta/ /gyen du pheM gyi sgra sgrogs</text></item>
<item><p>191a.3</p><section></section><text>shing / phyogs bcu 'jig rten khams bzhugs pa'i/ /dpa' bo rnal 'byor ma rnams dgug /oM yo ga shud+d+haHsarba d+har+m+mA yo ga shud+d+ho\u0f85haM/ de nas snying po'i phyag rgya sbyin par bya ste/ lag pa g.yas pa dang g.yon pa bskor zhing mkha' 'gro ma'i dam pa bde bar gzhug par bya'o/ /</text></item>
<item><p>191a.4</p><section></section><text>oM shrI badzra he he ru ru kaM huM hUM phaT badzra DA ki nI dzA la sam+ba raM swA hA snying po'i sngags so/ /oM hrIH ha ha huM hUM phaT nye ba'i snying po'i sngags so/ /oM badzra bai ro tsa nI ye huM hUM phaT swA hA/ bcom ldan 'das ma'i snying po'o/ /oM badzra sarba bud+d+ha DA ki NI ye badzra war+N+Na nI ye huM hUM phaT swA hA/ bcom ldan</text></item>
<item><p>191a.5</p><section></section><text>'das ma'i nye ba'i snying po'o/ /oM ka ra ka ra huM hUM phaT/ oM pra tsaN+Da huM hUM phaT/ oM ku ru ku ru huM hUM phaT/ oM tsaN+Da ak+ShI ye huM hUM phaT/ oM ban+d+ha ban+d+ha huM hUM phaT/ oM pra b+hA ba tI ye huM hUM phaT/ oM trA sa ya trA sa ya huM hUM phaT/ oM ma hA nA se huM hUM phaT/ oM k+Sho b+ha ya k+Sho b+ha ya huM hUM phaT/ oM</text></item>
<item><p>191a.6</p><section></section><text>bI ra ma tI ya huM hUM phaT/ oM hrauM hrauM huM hUM phaT/ oM kharba rI ya huM hUM phaT/ oM hraH hraH huM hUM phaT/ oM laM ke shwa rI ya huM hUM phaT/ oM pheM pheM huM hUM phaT/ oM dru mats+tshA ya huM hUM phaT/ oM phaT phaT huM hUM phaT/ oM ai ra ba tI ya huM hUM phaT/ oM da ha da ha huM hUM phaT/ oM ma hA b+hai ra bI ya huM hUM phaT/ oM pa tsa pa</text></item>
<item><p>191a.7</p><section></section><text>tsa huM hUM phaT/ oM bA yu be ge huM hUM phaT/ oM b+hak+Sha b+hak+Sha ba sa ru d+hi rA na tra mA la a ba la m+bi ne huM hUM phaT/ oM su ra b+hak+ShI ya huM hUM phaT/ oM gr-ih+Na gr-ih+Na sa pa ta pA tA la ga ta b+hu dzaM ga sarbaM wA/ tardza ya ta rdza ya huM hUM phaT/ oM sh+yA ma de bI ya huM hUM phaT/ oM A kaD+D+h+ya A kaD+D+h+ya huM hUM phaT/ oM su</text></item>
<item><p>191b.1</p><section></section><text>b+ha dre huM hUM phaT/ oM hriM hriM huM hUM phaT/ oM ha ya ka r+Ne huM hUM phaT/ oM dz+nyauM dz+nyauM huM hUM phaT/ oM kha ga A na ne huM hUM phaT/ oM k+Sh+mAM k+Sh+mAM huM hUM phaT/ oM tsakra de ge huM hUM phaT/ oM hAM hAM huM hUM phaT/ oM khaN+Da ro he huM hUM phaT/ oM hIM hIM huM hUM phaT/ oM shauN+Di nI ye huM hUM phaT/ oM hUM hUM huM hUM phaT/ oM</text></item>
<item><p>191b.2</p><section></section><text>tsakra bar+m+mi NI ya huM hUM phaT/ oM kI li kI li huM hUM phaT/ oM su bI re huM hUM phaT/ oM si li si li huM hUM phaT/ oM ma hA ba le huM hUM phaT/ oM hi li hi li huM hUM phaT/ oM tsakra brti nI ya huM hUM phaT/ oM d+hi li d+hi li huM hUM phaT/ oM ma hA bI r+ya huM hUM phaT/ oM kA kA s+ye huM hUM phaT/ oM u lU kA s+ye huM hUM phaT/ oM</text></item>
<item><p>191b.3</p><section></section><text>shwA nA s+ye huM hUM phaT/ oM shU ga rA s+ye huM hUM phaT/ oM ya ma dA D+hI ya huM hUM phaT/ oM ya ma dU tI ya huM hUM phaT/ oM ya ma daMSh+Ti NI ya huM hUM phaT/ oM ya ma ma thA nA ya huM hUM phaT/ oM DA ki nI ya huM hUM phaT/ oM lA me huM hUM phaT/ oM khaN+Da ro he huM hUM phaT/ oM rU pi NI ya huM hUM phaT/ oM na</text></item>
<item><p>191b.4</p><section></section><text>mo b+ha ga ba te bA re shA ya/ ma hA kalpa ag+ni sin+na b+hA ya/ dza TA ma ku Tota ka TA ya/ daMSh+T+rA ka rA lo gra b+hI Sha Na mu khA ya/ sa ha sra b+hu dza b+hA su rA ya/ par shu pA sho d+ya ta shU la kha T+wAM ga d+hA ri Ni/ byA g+h+ra dzi nAM ba ra d+ha rA ya/ ma hA d+hUM brAn d+ha ka ra ba puShA ya huM hUM phaT/ de dag ni mchod</text></item>
<item><p>191b.5</p><section></section><text>pa'i sngags so/ /ji ltar bltams pa tsam gyis kyang / /de bzhin gshegs kun khrus gsol ltar/ /lha yi chu ni dag pa yis/ /de bzhin bdag gis khrus gsol lo/ /oM sarba ta thA ga ta a b+hi She ka sa ma ya shri ye hUM/ dbang bskur ba'i sngags so/ /rdo rje'i thal mo gyen</text></item>
<item><p>191b.6</p><section></section><text>du kha phye la mtshan phyed na gtor ma sbyin par bya'o/ /oM badzra A ral+li hoHdza hUM baM hoHbadzra DA ki nI sa ma ya s+t+waM dr-i sh+ya hoHoM A hUM zhes bya ba 'dis lan lnga'i bar du mngon par bsngags par byas la btab par bya ste/ oM kha kha khA hi khA hi sar+b+ba yak+Sha rak+Sha sa b+hU ta pre ta pi shA tsa</text></item>
<item><p>191b.7</p><section></section><text>un+ma da a pasmA ra DA ka DA ki n+ya da ya i maM pa liM gr-ih+Nan dus ma yaM rak+Shan tu/ ma ma sar+b+ba sid+d+hi m+me pra yats+tshan+tu ye thai baM ya theSh+TaM b+huM dza tha pi ba tha dzi g+h+ra tha mA ti kra ma tha/ ma ma sar+b+ba kA ra ta ya sad su kha bi brid+d+ha ye sa hA ya ka b+ha ban+tu huM hUM phaT swA hA/ so dang sen mo dag khaN+Da ka pA</text></item>
<item><p>192a.1</p><section></section><text>pa'o/ /skra dang spu dag ma hA kang ka la'o/ /pags pa dang dri ma dag kang ka la'o/ /sha ni mche ba rnam par gtsigs pa'o/ /rgyus pa ni su ra bai ri'o/ /rus pa ni 'od dpag tu med pa'o/ /mchin pa ni rdo rje lod do/ /snying ni rdo rje sku'o/ /mig ni ang ku ri ka'o/ /</text></item>
<item><p>192a.2</p><section></section><text>mkhris pa ni rdo rje ral pa can no/ /glo ba ni dpa' bo chen po'o/ /rgyu ma ni rdo rje hUM mdzad do/ /gnye ma ni rab tu bzang po'o/ /grod pa ni rdo rje bzang po'o/ /chu so ni 'jigs byed chen po'o/ /skra mtshams ni mig mi bzang ngo / /bad kan ni stobs po che'o/ /rnag ni rin chen rdo rje'o/ /khrag</text></item>
<item><p>192a.3</p><section></section><text>ni rta mgrin no/ /rdul ni nam mkha'i snying po'o/ /tshil ni dpal rdo rje he ru ka'o/ /mchi ma ni pad+ma gar gyi dbang phyug go/ /mchil ma ni rnam par snang mdzad do/ /snabs ni rdo rje sems dpa' ste/ de dag ni dpa' bo'i yan lag rnam par dag pa'o/ /dpa' po'i rtsa ba'i sngags mchog gang / /</text></item>
<item><p>192a.4</p><section></section><text>mchod phyir thogs la sogs pa brtag /dpa' bo nyi shu rtsa bzhi yi/ /lus kyi khams la rnam par brtag /go cha'i phyag rgya dpa' bo drug /phyag rgya 'di yis lus mdzes te/ /rdo rje phag mo'i sngags gang yin/ /mgrin pa mgul dos brgyan pa yin/ /snying po'i sngags kyi</text></item>
<item><p>192a.5</p><section></section><text>dpa' ba yi/ /phreng ba brgya yi phyed kyis brgyan/ /gsang sngags yi ge bdun gyis ni/ /rna cha yis ni rna ba brgyan/ /sangs rgyas kun gyi mkha' 'gro ma/ /pags pa'i gos ni 'dzin pa'i mchog /rnal 'byor ma drug sngags kyis ni/ /ska rags byas pa rnam par brgyan/ /'khor</text></item>
<item><p>192a.6</p><section></section><text>lo kun gyi rnal 'byor ma/ /sngags kyi btung ba'i thod pa yin/ /bai ro tsa na'i sngags gang yin/ /thod pas mgo bo rnam par brgyan/ /de ltar bdag nyid rnam bsams te/ /tsham ngam sngags kyis shin tu bsrung / /tshangs par spyod pa brtag gyur nas/ /rkang pa brgyad pa'i gsang</text></item>
<item><p>192a.7</p><section></section><text>sngags mchod/ /'jigs pa thams cad rnam spangs te/ /de ltar rnal 'byor bdag nyid bsam/ /'khor lo bde mchog sdom pa la/ /blo ldan che gang rnam par spyod/ /rigs lnga dag tu kun spyod pa/ /rigs gcig tu ni rnam par brtag /rnam par mi rtog bdag nyid sems/ </text></item>
<item><p>192b.1</p><section></section><text>'dod pa'i yon tan lnga la spyod/ /dogs pa thams cad rnam spangs te/ /dpa' bo seng ge bzhin du spyod/ /A li kA li mdun bsams nas/ /rnal 'byor chen po ngal bso ste/ /zla ba'i dkyil 'khor rdzogs pa ni/ /lte ba'i rtsa bar gnas par bsgom/ /yi ge mchog</text></item>
<item><p>192b.2</p><section></section><text>gi gnas gyur pa/ /de yi dbus su rnam par bsgom/ /sku gsung thugs kyi rdo rje can/ /lha yi sku ni bsgom par bya/ /de ni gzugs las 'das pa ste/ /dngos po med pa'i chos nyid yin/ /de yang bsam gyis mi khyab bsam/ /sems nyid brtag par mi bya'o/ /bsam gyis mi</text></item>
<item><p>192b.3</p><section></section><text>khyab de bsams na/ /de las gzugs ni tho bar 'gyur/ /kha T+wAM ga ni lha yi sku/ /shes rab Da ma ru yi sgra/ /nyin mo bcom ldan rdo rje can/ /rnal 'byor ma ni mtshan mor bshad/ /mya ngan 'das byung dpa' bo rnams/ /drug pa sems kyi sprul pa ste/ /dag pa chos kyi sprul pa ni/ /</text></item>
<item><p>192b.4</p><section></section><text>phag mo'i gzugs su bstan pa yin/ /shrIr yig gnyis med ye shes te/ /he ni rgyu sogs rnam par spangs/ /ru yig tshogs dang bral ba nyid/ /ka ni gang du 'ang mi gnas pa'o/ /sems ni ngal bso rnal 'byor pa/ /myang 'das bstan pa ma yin nyid/ /'pho ba'i tshe na rnal 'byor pa/ /</text></item>
<item><p>192b.5</p><section></section><text>dpal ldan khrag 'thung sogs rnal 'byor/ /me tog sna tshogs lag na thogs/ /sna tshogs rgyal mtshan ba dan dang / /rol mo'i sgra ni sna tshogs dang / glu yi mchod pa sna tshogs kyis/ /'chi ba zhes bya rnam rtog ste/ /mkha' spyod gnas su 'khrid par byed/ /dpal bcom ldan</text></item>
<item><p>192b.6</p><section></section><text>'das mngon par rtogs pa zhes bya ba/ yul b+haM ga la'i slob dpon bsod snyoms pa dngos grub brnyes pa/ rnal 'byor gyi dbang phyug chen po lU yaM pas mdzad pa rdzogs so// //kha che'i mkhas pa shrad d+hA ka ra barma dang / zhu chen gyi lo tsA ba dge slong rin chen bzang</text></item>
<item><p>192b.7</p><section></section><text>pos bsgyur cing zhus te gtan la phab pa las/ slad kyi dpal rdo rje slob dpon chen po rje btsun na ba ko Ti pA da'i zhal snga nas dang / bod kyi lo tsA ba 'gos lha btsas kyis yul shar phyogs kyi dpe dang bstun te bcos pa'o/ /dus phyis shar phyogs dza ga ta la'i paN+Di ta chen po</text></item>
<item><p>193a.1</p><section></section><text>dA na shI las 'grel pa dang bstun nas cung zad bcos pa'o/ /[]@##/ /rgya gar skad du/ shrI tsa kra saM ba ra sto tra sarba ar+tha sid+d+hi bi shud+d+ha tsU Da ma Ni nA ma/ bod skad du/ dpal 'khor lo sdom pa'i bstod pa/ don thams cad grub pa rnam dag gtsug gi nor bu</text></item>
<item><p>193a.2</p><section></section><text>zhes bya ba/ dpal bde mchog la phyag 'tshal lo/ /thugs rje dbyings las bzhengs pa'i sku mchog ni/ /nyon mongs rnam dag ye shes sku brnyes shing / /srid pa sbyor mdzad nyon mongs gdung ba sel/ /sgyu ma sprul pas 'gro don sgrub mdzad pa'i/ /'khor lo sdom pa mkha' 'gro</text></item>
<item><p>193a.3</p><section></section><text>kun gyi gtso/ /'jigs mdzad dpa' bo bskal pa'i me ltar 'bar/ /sna tshogs phrin las rigs lngas yongs mtshon pa'i/ /ral ba'i thor tshugs sna tshogs rdo rjes mdzes/ /byang chub sems mchog chos rnams rab gsungs pa'i/ /spyi bor zla tshes cod pan 'khor los brgyan/ /</text></item>
<item><p>193a.4</p><section></section><text>zhal gdangs khro gnyer smin ma glog ltar 'gyu/ /skye shi rtsad gcod keng rus mche ba gtsigs/ /tshad med bzhi ldan dpa' bo zhal bzhi la/ /mi bskyod rigs mtshon ye shes lnga ldan pa'i/ /rdo rje'i phreng dang thod pa lnga lngas brgyan/ /stong nyid snying rje rab tu 'dres gyur pa'i/ /'od</text></item>
<item><p>193a.5</p><section></section><text>zer 'phro ba sna tshogs du ma las/ /sangs rgyas tshogs kyis kun du sprin 'phro ba'i/ /sku gsum dpa' bo ye shes lnga bdag nyid/ /sgeg pa la sogs rol pa'i nyams kyis mdzes/ /snying rje'i spyan dmar bcu gnyis me bzhin 'jigs/ /he ru ka dpal bde mchog sprul pa'i sku/ /'chad</text></item>
<item><p>193a.6</p><section></section><text>byed chos dang nyan pa'i tshogs ldan pa'i/ /nyan thos rang sangs bla med rgyal ba dang / /'jig rten rab gnas 'jig rten 'das pa yi/ /rang bzhin nyid ni khyod las gzhan ma mchis/ /gsang ba'i bde mchog bdud bral ye shes sku/ /pha rol phyin drug phyag rgya drug gis mdzes/ /a</text></item>
<item><p>193a.7</p><section></section><text>la la zhes dur khrod gar dang ldan/ /pheM gyi sgra sgrogs mkha' 'gro'i tshogs rnams sdud/ /'du byed rnam dag mgo bo'i phreng bas brgyan/ /drag po kun 'dul stag gi sham thabs can/ /rdo rje'i rta gad khams gsum bsdigs mdzad cing / /ma rig la sogs rten 'brel rnam dag pa/ /</text></item>
<item><p>193b.1</p><section></section><text>byams pa'i thugs mnga' bcu gnyis phyag dang ldan/ /g.yas kyi dang po rdo rje rtse lnga ni/ /ye shes lnga ldan dug lnga rnam par 'joms/ /phyag g.yon dang po dril bu rnam 'dzin pa/ /rtog pa rnam spangs shas rab rang bzhin ldan/ /de 'og phyag gnyis gti mug rnam dag pa'i/ /glang chen</text></item>
<item><p>193b.2</p><section></section><text>ko rlon dpa' bo'i gos su mnabs/ /chos rnams sgrogs pa'i Da ma ru bsnams shing / /lha sku rnam dag kha T+wAM rdo rjes mtshon/ /gri gug 'bar bas nyon mongs 'ching ba gcod/ /'dod chags rnam dag thod pa khrag chen 'dzin/ /thugs rje'i dgra stas drag po'i lha rnams 'joms/ /sdigs</text></item>
<item><p>193b.3</p><section></section><text>mdzub zhags pas bdud dang gshin rje 'dul/ /tri shUl rtse gsum skyes bu phug cing 'phyar/ /bdud bzhi las rgyal lha chen rnams bsad cing / /tshangs pa'i mgo bcad dpa' bo'i lag na 'dzin/ /rtag chad spangs phyir sna tshogs pad+ma dang / /nyi ma'i dbus na bgegs chen du ma gzir/ /'jigs</text></item>
<item><p>193b.4</p><section></section><text>byed dus mtshan g.yas brkyang zhabs kyis mnan/ /ha ha sgra sgrogs phag mo'i sku la 'khril/ /khros pa'i dpung chen bdud dgra rlag par byed/ /gsang ba'i mgon po rang nyid la gus shing / /bskyed rdzogs la gnas gsang ba'i mchog la dgyes/ /brtan pa'i blo can brtson pa'i rnal 'byor pa/ /</text></item>
<item><p>193b.5</p><section></section><text>dngos grub mchog stsol he ru ka la 'dud/ /gsang ba kun ldan rdo rje phag mo ni/ /bde mchog 'khor lo 'jigs byed rgyal po'i yum/ /'dod pa'i dbang phyug sangs rgyas mkha' 'gro che/ /hi hir bzhad cing bde gshegs sku la 'khril/ /bdud 'dul rgyal mo skal ldan dbang phyug ma/ /sku</text></item>
<item><p>193b.6</p><section></section><text>mdog dmar mo thod pa'i phreng ba can/ /gri gug sdigs mdzub gdug pa sreg mdzad cing / /thod pa khrag can he ru ka la 'khyud/ /mche ba gtsigs shing drag shul 'jigs ldan ma/ /dman pas 'grub 'gyur mkha' 'gro dbang du sdud/ /chags ltar rtog med zhal gnyis ldan pa yi/ /</text></item>
<item><p>193b.7</p><section></section><text>rdo rje rnal 'byor stong nyid snying rje che/ /bdud 'dul mkha' 'gro dbang phyug ye shes sku/ /gsang ba'i lha mo 'gro ba'i don mdzad ma/ /ye shes me dpung klong na klog ltar 'gyu/ /mkha' 'gro phag mo 'bar ba'i gzi brjid can/ /'jigs pa'i cha byad bdud bzhi kun skrag byed/ /'khor</text></item>
<item><p>194a.1</p><section></section><text>los dbu rgyan rdo rje'i rna cha can/ /mgul rgyan do shal spyi gtsug nor bu dang / /dpung rgyan lag gdub se ral khar byas shing / /dum bu'i ske rags sil sil sgra dang ldan/ /zhabs gnyis brkyang bskum gnyis med 'khril ba'i tshul/ /bde ba'i rang bzhin legs</text></item>
<item><p>194a.2</p><section></section><text>pa'i chos dbyings ldan/ /dbu skra grol zhing thugs rjes kun khyab pas/ /zhi rgyas dbang dang mngon spyod la sogs dang / /grub chen brgyad sogs sgrub po la ster zhing / /ye shes spyan gsum dus gsum gdul bya gzigs/ /dang ba'i sems kyis 'jigs dus khyod dran na/ /sdug bsngal</text></item>
<item><p>194a.3</p><section></section><text>kun sel dngos grub mchog stsol zhing / /longs spyod sprul pa sna tshogs skur ston pa'i/ /sgrub po'i don mdzod rnal 'byor ma la 'dud/ /bde chen 'khor lo sna tshogs pad+ma yi/ /'dab brgyad phyogs nas mA ma kI sogs gnas/ /zhal bzhi la phyogs dngos grub ster ba yi/ /gsang ba'i</text></item>
<item><p>194a.4</p><section></section><text>dbang phyug dpa' mo bzhi la 'dud/ /me long ye shes las skyes thod phreng can/ /in+d+ra nI la'i mdog can gtum pa mo/ /gsang ba'i lha mo dpal ldan dbang phyug sku/ /g.yas brkyang dpa' mo ro yi steng na gnas/ /phyag bzhi nag mo 'jigs pa'i glu len ma/ /gri gug thod pa kha T+wAM cang</text></item>
<item><p>194a.5</p><section></section><text>te'u bsnams/ /lus rjes dran pa'i ngo bo chu rang bzhin/ /rdo rje mkha' 'gro che la phyag 'tshal lo/ /bya ba nan tan ye shes dpal ldan ma/ /sems ma rdo rje dam tshig sgrol ma'i mchog /'khor lo la sogs phyag rgya lnga yis brgyan/ /Da ma ru sgras gtso mo skul byed cing / /kha T+wAM ga bsnams</text></item>
<item><p>194a.6</p><section></section><text>'jigs pa'i pheM sgra sgrogs/ /tshor rjes dran pa'i rang bzhin rlung bdag nyid/ /ljang khu'i mdog can gri gug thod pa 'dzin/ /las rigs mkha' 'gro lA ma che la 'dud/ /so sor kun rtog ye shes dbyings phyug ma/ /rA ga'i mdog can gar gyi stobs ldan ma/ /Da ma</text></item>
<item><p>194a.7</p><section></section><text>ru 'khrol kha T+wAM g.yon na bsnams/ /gri gug thod khrag dgra bgegs zhal du gsol/ /chos rjes dran pa'i gcer bu spyan gsum ma/ /me yi bdag nyid pad+ma'i mkha' 'gro che/ /sku mdog dmar mo ma rungs gsod pa yi/ /khaN+Da ro ha che la phyag 'tshal lo/ /mnyam</text></item>
<item><p>194b.1</p><section></section><text>nyid ye shes rang bzhin las skyes shing / /bdud 'dul dpa' mo rus pa'i rgyan 'dzin cing / /me dpung nang bzhugs mgo phreng ngo shal can/ /gri gug gcod mdzad thod pa'i khrag 'thung ma/ /kha T+wAM ga bsnams sor mo cang te'u 'khrol/ /sems rjes dran pa'i mkha' 'gro</text></item>
<item><p>194b.2</p><section></section><text>kun gyi gtso/ /rigs can mkha' 'gro sa yi bdag nyid ma/ /gzugs can dbang phyug ma la phyag 'tshal lo/ /snying rje'i sems kyi bdud bzhi tshar gcod cing / /dam tshig can la dngos grub mchog stsol byed/ /dam tshig nyams pa'i sngags pa gsong la brtson/ /ye</text></item>
<item><p>194b.3</p><section></section><text>shes mkha' 'gro bzhi la phyag 'tshal lo/ /mtshams kyi pad+mar rin chen bum pa'i stengs/ /'dod chags zhe sdang gti mug rnam dag pa'i/ /dngos grub dang ldan mtshan bzang ka pA la/ /bdud rtsi lnga ldan bde ba che la 'dud/ /pul+lI ra mar dpa' bo thod dum ni/ /zhal gcig</text></item>
<item><p>194b.4</p><section></section><text>phyag bzhi sen mo sol gnas/ /rab tu gtum mo 'dun pa'i rdzu 'phrul rkang / /gcer bu mgor gnas ma la phyag 'tshal lo/ /dza lan d+ha rar ma hA kaM ka la/ /mkha' la spyod byed skra spu la gnas dang / /gtum pa'i mig can brtson pa'i rdzu 'phrul rkang / /spyi gtsug la</text></item>
<item><p>194b.5</p><section></section><text>gnas khyod la phyag 'tshal lo/ /o D+yan la gnas dpa' bo kaM ka la/ /pags pa dri ma rnam dag sa bla 'dul/ /'od ldan ma ni dpyod pa'i rdzu 'phrul rkang / /rna g.yas la gnas khyod la phyag 'tshal lo/ /a ra pu dar gnas mche ba rnam par gtsigs/ /lha rnams</text></item>
<item><p>194b.6</p><section></section><text>'dul zhing sha la rnam par gnas/ /sna chen ma ni sems kyi rdzu 'phrul rkang / /rgyab la gnas gyur mkha' 'gro khyod phyag 'tshal/ /go dA ba rir su ra bI ri ni/ /rgyus pa rnam dag g.yas brkyang zhabs kyis gnas/ /dad pa'i dbang po brtan pa'i blo can ma/ /rna ba g.yon pa</text></item>
<item><p>194b.7</p><section></section><text>la gnas khyod phyag 'tshal/ /'od dpag med ni rus pa'i khams dag cing / /brkyang bskums tshul gyis rA me shwa rir gnas/ /smin ma'i dbus gnas brtson dbang mi'u thung ma/ /snyom las rab spangs mkha' 'gro khyod phyag 'tshal/ /mchin pa rnam dag</text></item>
<item><p>195a.1</p><section></section><text>de wI ko Ti ru/ /rdo rje 'od ni 'byung kun 'dul bas gnas/ /dran pa'i dbang po lang+ka'i dbang phyug ma/ /mig gnyis la gnas mkha' 'gro khyod phyag 'tshal/ /mA la ber gnas dpa' bo rdo rje'i sku/ /snying la rab gnas drag po 'jigs byed 'dul/ /shing</text></item>
<item><p>195a.2</p><section></section><text>grib ma ni ting 'dzin dbang po ste/ /phrag pa gnyis gnas mkha' 'gro khyod phyag 'tshal/ /thugs kyi 'khor lo mkha' la rnam spyod cing / /rnam thar brgyad ldan rtsibs brgyad sngon po ste/ /rdo rje'i rigs mtshon rdo rje'i phreng bas mdzes/ /zhe sdang can 'dul rdo rje khyod phyag 'tshal/ /myu</text></item>
<item><p>195a.3</p><section></section><text>gu can ni kA ma rur gnas shing / /mig gnyis rnam dag e ra ba ti mdzes/ /sa srungs ma ni shes rab dbang ba ste/ /mchan khung rnam dag mkha' 'gro khyod phyag 'tshal/ /o Ter gnas pa'i rdo rje ral ba can/ /mkhris pa rnam dag rdo rje rol pa'i zhabs/ /dad pa'i stobs</text></item>
<item><p>195a.4</p><section></section><text>ni 'jigs byed chen mo ste/ /nu ma rnam dag mkha' 'gro khyod phyag 'tshal/ /tri sha ku ner dpa' bo chen po chang / /glo ba rnam dag rab tu 'jigs pa'i gzugs/ /rlung gi shugs can brtson 'grus stobs rang bzhin/ /lte ba'i dkyil 'khor dpa' mo khyod phyag 'tshal/ /ko sa lar</text></item>
<item><p>195a.5</p><section></section><text>ni rdo rje hUM mdzad do/ /rgyu ma rnam dag pheM gi sgra sgrogs shing / /dran pa'i stobs ni chang 'thung dpa' mo ste/ /sna rtse la gnas dpa' mo khyod phyag 'tshal/ /ka ling kar gnas rab tu bzang mo ni/ /gnye ma la gnas dngos grub kun ster ba'i/ /ljang lha mo ni ting 'dzin stobs ldan</text></item>
<item><p>195a.6</p><section></section><text>zhing / /kha yi nang gnas mkha' 'gro khyod phyag 'tshal/ /laM pA kar gnas rdo rje bzang po ni/ /grod pa rnam dag dpa' bo chen po ste/ /shes rab stobs ni shin tu bzang mo yin/ /mgrin pa la gnas mkha' 'gro khyod phyag 'tshal/ /kAny+tsi'i gnas su 'jigs byed chen po ste/ /</text></item>
<item><p>195a.7</p><section></section><text>zhabs gnyis brkyang bskum chu so la gnas shing / /rta rna ma ni ting 'dzin yan lag ste/ /snying ga la gnas mkha' 'gro khyod phyag 'tshal/ /hi mA lar ni dpa' bo mig mi bzangs/ /skra mtshams la gnas ha ha'i sgra sgrogs shing / /brtson 'grus yan lag bya gdong chen</text></item>
<item><p>195b.1</p><section></section><text>mo ste/ /'doms bar la gnas mkha' 'gro khyod phyag 'tshal/ /gsung gi 'khor lo sa stengs longs spyod cing / /rnam thar brgyad ldan rtsibs brgyad dmar po ste/ /gsung gi rigs mtshan pad+ma'i phreng bas mdzes/ /'dod chags can 'dul pad+ma khyod phyag 'tshal/ /pre ta pu</text></item>
<item><p>195b.2</p><section></section><text>rir dpa' bo stobs chen ni/ /bad kan rnam dag phyag bzhis rnam par brgyan/ /dga' ba byang chub yan lag 'khor lo'i shugs/ /mtshan ma la gnas mkha' 'gro khyod phyag 'tshal/ /gri ha de bar rin chen rdo rje ni/ /sna tshogs dag la g.yas brkyang rol pas bzhugs/ /shin</text></item>
<item><p>195b.3</p><section></section><text>tu sbyangs pa'i yan lag dum skyes ma/ /bshang lam la gnas mkha' 'gro khyod phyag 'tshal/ /sau rASh+Tar rta mgrin rgyal ba ni/ /khrag la gnas shing drag po kun 'dul ba/ /chos rnams rab 'byed yan lag glang sna ma/ /brla gnyis la gnas mkha' 'gro khyod phyag 'tshal/ /su wa r+N+Na</text></item>
<item><p>195b.4</p><section></section><text>dwI nam mkha'i snying po ste/ /'jigs byed dpa' bo rdul tshogs rnam dag cing / /dran pa yan lag 'khor lo'i go cha ma/ /byin pa la gnas mkha' 'gro khyod phyag 'tshal/ /na ga rar gnas dpal ldan he ru ka /tshil khrag rnam dag phyag rgya drug gis mdzes/ /shin tu dpa' mo</text></item>
<item><p>195b.5</p><section></section><text>btang snyoms yan lag ste/ /sor mo la gnas mkha' 'gro khyod phyag 'tshal/ /sin+d+hU'i gnas su pad+ma gar dbang phyug /mchi ma rnam dag 'jigs mdzad dpa' bo che/ /stobs chen dpa' mo yang dag lta ba ste/ /rkang pa'i bol gnas mkha' 'gro khyod phyag 'tshal/ /ma ro'i</text></item>
<item><p>195b.6</p><section></section><text>gnas su rnam par snang mdzad che/ /mchil ma rnam dag dbang phyug chen po'i sku/ /'khor los sgyur ma yang dag rtog pa ste/ /mthe bong la gnas mkha' 'gro khyod phyag 'tshal/ /ku lu tAr gnas rdo rje sems dpa' ni/ /'gro ba'i mgon po snabs sogs rnam dag pa/ /brtson 'grus</text></item>
<item><p>195b.7</p><section></section><text>chen mo yang dag ngag ldan zhing / /pus mo la gnas mkha' 'gro khyod phyag 'tshal/ /sku yi 'khor lo sa 'og la gnas shing / /rnam thar brgyad ldan rtsibs brgyad dkar po ste/ /sku yi rigs mtshon 'khor lo'i phreng bas mdzes/ /gti mug can 'dul 'khor lo khyod phyag</text></item>
<item><p>196a.1</p><section></section><text>'tshal/ /'gro ba'i don la thugs rje sprul pa'i gnas/ /mkha' 'gro'i tshogs ldan nyi shu rtsa bzhi ru/ /sku gsung thugs gnas sgrub la brtser dgongs pa'i/ /'khor lo'i lha la rtag par phyag 'tshal lo/ /ma rungs 'dul mdzad rnam</text></item>
<item><p>196a.2</p><section></section><text>rgyal la sogs rnams/ /gdul bya'i dbang gis khro mo'i skur ston cing / /sgo mtshams dag na ma rungs phyogs bdag 'dul/ /khwa gdong la sogs sprul pa'i mkha' 'gro gnas/ /bya rog gdong can mkha' 'gro 'jigs pa'i gzugs/ /zhal gyi nga ros 'brug stong</text></item>
<item><p>196a.3</p><section></section><text>bdud las rgyal/ /gar gyi sbyor ldan gcer bu phyag bzhi ma/ /nag mo 'jigs byed ma la phyag 'tshal lo/ /shar gyi sgo srung yi dwags gdan la bzhugs/ /dpa' mo spyan gsum phyag rgya lnga yis mdzes/ /kha nas khrag 'dzag a la la zhes sgrogs/ /yang dag las mtha'i</text></item>
<item><p>196a.4</p><section></section><text>dpa' mo khyod phyag 'tshal/ /'ug pa'i gdong can bgegs tshogs sreg mdzad ma/ /kha nas lce 'dril mche ba rnam par gtsigs/ /ha ha dgod cing spyan mig glog ltar 'gyu/ /dgra bgegs tshar gcod ma la phyag 'tshal lo/ /byang gi sgo srung ljang dmar 'od ldan ma/ /mkha'</text></item>
<item><p>196a.5</p><section></section><text>'gro mi srun rus pa'i rgyan dang ldan/ /sku mdog dmar ljang gri gug thong pa 'dzin/ /yang dag 'tsho ba'i dpa' mo khyod phyag 'tshal/ /khyi yi gdong can thod pa'i rgyan ldan ma/ /sku mdog dmar mo phaT kyi sgra sgrogs shing / /spyan gsum sdang mig dus mtha'i me bzhin 'jigs/ /sgrub</text></item>
<item><p>196a.6</p><section></section><text>pa'i don mdzad ma la phyag 'tshal lo/ /nub kyi sgo srung dpa' mo stobs ldan ma/ /zhabs gnyis brkyang bskum 'byung po zil gyis gnon/ /mkha' 'gro mgo bo'i phreng bas do shal byas/ /yang dag rtsol ba'i ngo bo khyod phyag 'tshal/ /phag gi gdong can gsang ba'i dbang phyug</text></item>
<item><p>196a.7</p><section></section><text>ma/ /bdud 'dul mkha' 'gro phyag rgya gar gyis skyod/ /rna cha mgul rgyan spyi gtsug nor bus brgyan/ /'jigs byed khrag 'thung ma la phyag 'tshal lo/ /lho yi sgo srung ser mo 'jigs pa'i gzugs/ /zhal nas me 'bar bdud kyi dpung rnams sreg/ /Da ma ru 'khrol kha T+wAM</text></item>
<item><p>196b.1</p><section></section><text>g.yon na bsgreng / /yang dag dran pa'i dpa' mo khyod phyag 'tshal/ /shar lhor dbang sgyur gshin rje brtan ma ni/ /g.yas sngo g.yon ser brkyang bskum tshul du bzhugs/ /rgyan rnams kun gyis rab mdzes mkha' 'gro ma/ /dbang phyug gsang ba'i lha la phyag 'tshal lo/ /rdo rje mkha'</text></item>
<item><p>196b.2</p><section></section><text>'gro sems can don brtson ma/ /rus pa'i ska rags khrag gi thig le can/ /dpal ldan mkha' 'gro dur khrod chas kyis brgyan/ /dge chos yang dag bskyed la phyag 'tshal lo/ /lho nub dri med gshin rje pho nya mo/ /g.yas ser g.yon dmar mkha' 'gro gzugs mdzes ma/ /ha ha'i</text></item>
<item><p>196b.3</p><section></section><text>sgra sgrogs gsed byed mthu rtsal can/ /mkha' 'gro dgos 'dod skong la phyag 'tshal lo/ /thabs dang shes rab mnyam nyid rol pa'i sku/ /bde chen mnyam nyid mkha' 'gro kun gyi gtso/ /kha nas khrag 'dzag gri gug thod pa 'dzin/ /dge chos yang dag bsrung la phyag 'tshal lo/ /nub</text></item>
<item><p>196b.4</p><section></section><text>byad mkha' 'gro gshin rje mche ba mo/ /g.yas dmar g.yon sngo spyan bgrad 'jigs pa'i gzugs/ /gsang ba'i lha mo rdo rje'i glu len ma/ /stobs chen mkha' 'gro ma la phyag 'tshal lo/ /rus pa'i dum bu khrag gi thig les brgyan/ /tshangs skud mgo bo'i phreng bas rab brgyan pas/ /</text></item>
<item><p>196b.5</p><section></section><text>rus pa'i ska rags sil sil sgra dang ldan/ /mi dge yang dag spong la phyag 'tshal lo/ /byang shar gsang ba'i gshin rje 'joms byed ma/ /g.yas ljang g.yon sngo 'gying zhing rol pa'i sku/ /zhal gcig phyag bzhi g.yas brkyang gdan la bzhugs/ /mkha' 'gro dbyings phyug ma la phyag</text></item>
<item><p>196b.6</p><section></section><text>'tshal lo/ /nyon mongs 'khrugs byed 'bar ba'i 'od ldan ma/ /khro gnyer mche gtsigs dgra bgegs zhal du gsol/ /bsnyen sgrub byed la gsang ba'i dngos grub ster/ /mi dge skyed mi byed la phyag 'tshal lo/ /dam tshig 'khor lo mi'am ci sogs 'dul/ /phyogs bzhi gdong</text></item>
<item><p>196b.7</p><section></section><text>can mtshams bzhi phyed gzugs ma/ /las kyi rigs mtshon sna tshogs rdo rjes mdzes/ /phrag dog can 'dul 'khor lo khyod phyag 'tshal/ /sku gsum ye shes lnga ldan 'jig rten gsum/ /phyi nang brtan g.yo'i dngos po khyod rang bzhin/ /khyod kyi srid gsum rang bzhin lhan cig</text></item>
<item><p>197a.1</p><section></section><text>skyes/ /khyod 'dab phyogs bzhir yum bzhi mtshams bum thong / /rim gsum dpa' bo dpa' mo bzhi bcu brgyad/ /sgo mtshams lha mo brgyad de drug cu gnyis/ /sgrub la brtser dgongs 'khor lo lngar gnas pa'i/ /lha tshogs la ni gus pas phyag 'tshal lo/ /</text></item>
<item><p>197a.2</p><section></section><text>he ru ka dpal gsang ba'i grong khyer mchog /dkyil 'khor bde chen sdig pa rab 'joms pa'i/ /nyon mongs zhi bas pad nyi zlum por gnas/ /mi shes gcod phyir gri gug phreng bas mdzes/ /lha rnams mchod phyir yon tan kun ldan pa'i/ /bum pa sna tshogs bdud rtsis rab bkang</text></item>
<item><p>197a.3</p><section></section><text>nas/ /'dod yon snam bur lha mo kun ldan zhing / /pany+tsa rA ga rin chen pha gur ldan/ /dra ba dra phyed rin chen nyi zla dang / /me tog phreng dang gser gyi dril bu dpyangs/ /brtson 'grus rlung bskyod dam pa'i chos sgra sgrogs/ /da ru ka sogs mdzes pa'i rgyan gyis brgyan/ /yon tan rgyas</text></item>
<item><p>197a.4</p><section></section><text>phyir gru bzhi sgo bzhis mdzes/ /rin chen rta babs chos 'khor gdugs kyis phug /yid 'ong ri dgas ba dan bcu drug ldan/ /rin chen ka ba twa ra Na bzhis mdzes/ /ba so pad+ma bkra shis bum pa dang / /thod pa'i phreng ba rdo rje ra bas mdzes/ /legs pa'i sgo khyud dpal ldan phyogs</text></item>
<item><p>197a.5</p><section></section><text>bzhir gnas/ /mi dge rnams bsrung sna tshogs pad+ma'i phyir/ /rdo rje'i sa gzhi ra ba bla re gur/ /mda' yi dra ba 'jigs pa'i me dpung 'bar/ /lha klu gnod sbyin srin po gshin rje dang / /drag po sreg byed tsha tsha skar ltar 'phro/ /tshogs brgyad dag phyir dur khrod rab 'jigs byed/ /</text></item>
<item><p>197a.6</p><section></section><text>shi riSha sogs byang chub shing brgyad la/ /khwa gdong la sogs shing lha sprin dang bcas/ /klu dang gnod sbyin lha chen brgyad por ldan/ /dbang po me dang gshin rje srin po dang / /chu bdag rlung lha nor bdag 'byung por ldan/ /sa yi lha mo nyi zla tshangs pa dang / /drag po zhing skyong phyogs</text></item>
<item><p>197a.7</p><section></section><text>mtshams kun na gnas/ /mchod rten brag sogs chu dang me brgyad dang / /nyi shu rtsa bzhi mkha' 'gro gnas pa'i sa/ /'byung po 'dus pa ce spyang sgra sgrogs shing / /sha za ro langs 'phra men ma brgyad dang / /u ma dus mtshan dur khrod bdag mor bcas/ /rgyal chen bzhi sogs</text></item>
<item><p>197b.1</p><section></section><text>'jig rten dbang phyug ldan/ /grub chen brgyad sogs phyag rgya mchog ldan zhing / /grub pa'i rnal 'byor spyod pa rnam mdzes pa'i/ /sgrub pa'i rten gyur bde gshegs kun gyi gnas/ /snod bcud dag la gsang ba'i dkyil 'khor mchog /yon tan kun ldan thar pa'i grong mchog</text></item>
<item><p>197b.2</p><section></section><text>la/ /bdag ni rab gus dang bas phyag 'tshal lo/ /lhan cig skyes dga' rang bzhin bde mchog ni/ /'khor lo lnga sogs dur khrod bcas bstod pa'i/ /dge ba gang byung des ni 'gro ba ma lus pa/ /bde mchog la gnas myur du sangs rgyas nyid thob shog /dpal 'khor lo sdom pa'i</text></item>
<item><p>197b.3</p><section></section><text>bstod pa don thams cad grub pa rnam dag gtsug gi nor bu zhes bya ba rgyal po mchog gi dngos grub thob pa/ slob dpon dA ri ka pas mdzad pa rdzogs so// //yul kha che'i mkhan po d+har+m+mA badzra dang / bod kyi lo tsA ba rgya brtson 'grus seng ges bsgyur ba'o/ /slad kyi rgya gar</text></item>
<item><p>197b.4</p><section></section><text>gyi mkhan po thun mong gi dngos grub brnyes pa'i paN+Di ta ku mA ra badzra dang / bod kyi lo tsA ba dge slong nyi ma'i rdo rjes rgya gar shar phyogs kyi grong khyer mnga' ldan du bsgyur cing zhus te dag par byas so/ /[]@##/ /rgya gar skad du/ shrI tsakra saM ba ra sA d+ha naM tat+t+wa saM gra ha nA ma/ </text></item>
<item><p>197b.5</p><section></section><text>bod skad du/ dpal 'khor lo sdom pa'i sgrub thabs de kho na nyid kyis bsdus pa zhes bya ba/ dpal rdo rje sems dpa' la phyag 'tshal lo/ /gang gi drin gyi bde chen gnas/ /skad cig nyid la thob 'gyur ba/ /bla ma rin chen lta bu dang / /rdo rje can zhabs pad la 'dud/ /rdo rje mkha'</text></item>
<item><p>197b.6</p><section></section><text>'gro mkha' 'gro ma/ /sa gsum gnas la gus btud de/ /de nyid rin chen kun bsdus pa/ /sku gsum po yi cho ga bshad/ /dang por sngags kyis yongs su sbyangs pa'i rnal 'byor pas/ dben pa'i gnas su dgos pa tshang ba can gyis gnas te/ byang chub tu sems bskyed</text></item>
<item><p>197b.7</p><section></section><text>de/ sems can thams cad kyi don 'byung ba dang lha dang bla ma la/ dang po dang bla na med pa'i lam la gnas pas dga' bas byang chub chen por nyal bar bya'o/ /de nas tho rangs kyi thun la nam mkha'i khams na gnas pa'i dpa' bo dang rnal 'byor ma thams cad kyi mchog gi sgra dang / </text></item>
<item><p>198a.1</p><section></section><text>DA ma rus bskul ba dang langs te/ oM sarba bI ra yo gi nI nAM kA ya wAka tsit+ta praN me na badzra ban+dA nAM ka ro mi zhes bya ba'i sngags kyis phyag byas te/ lus bde bar gnas pa'i las byas nas/ srid pa gsum po rnam par dag pa'i gnas keng rus kyi dbus su sa bcu'i rang bzhin</text></item>
<item><p>198a.2</p><section></section><text>du bsams te gnas la/ rnal 'byor bsrung ba'i don du tshangs pa'i gnas bzhi la snyoms bar 'jug pa sngon du 'gro bas/ phung po dang dbang po dang / khams rnams kyi nga rgyal bskyed par bya ste/ de la gzugs kyi phung po ni rnam par snang mdzad do/ /tshor ba'i phung po ni rdo rje nyi ma'o/ /'du</text></item>
<item><p>198a.3</p><section></section><text>shes kyi phung po ni pad+ma gar gyi dbang phyug go/ /'du byed kyi phung po ni rdo rje rgyal po'o/ /rnam par shes pa'i phung po ni rdo rje mi bskyod pa'o/ /de bzhin gshegs pa thams cad kyi rang bzhin ni dpal he ru ka'o/ /mig la ni gti mug rdo rje'o/ /rna ba gnyis la zhe sdang rdo rje'o/ /sna la ser sna</text></item>
<item><p>198a.4</p><section></section><text>rdo rje'o/ /lce la 'dod chags rdo rje'o/ /lus la phrag dog rdo rje'o/ /skye mched kyi bdag po la ni dbang phyug rdo rje'o/ /sa'i khams la ni ltung byed ma'o/ /chu'i khams la ni gsod byed ma'o/ /me'i khams la ni dgug byed ma'o/ /rlung gi khams la ni gar gyi dbang phyug ma'o/ /nam</text></item>
<item><p>198a.5</p><section></section><text>mkha'i khams la ni pad+ma'i dra ba can ma'o/ /de dag ni phung po dang dbang po dang khams rnam par dag pa go cha'i lha ste/ bdag bsrung ba'o/ /he ru ka rnam par rgyal ba'i nga rgyal brtan pas/ g.yas pa'i khro bo'i khu tshur snying gar bsgreng ste/ g.yon se gol dang bcas pa'i sdigs mdzub</text></item>
<item><p>198a.6</p><section></section><text>phyogs su bskor zhing / oM sum+b+ha ni sum+b+ha huM hUM phaT/ oM gr-ih+Na gr-ih+Na huM hUM phaT/ oM gr-ih+NA pa ya gr-ih+NA pa ya huM hUM phaT/ oM A na ya hoHb+ha ga wAn badzra rA dza hUM phaT/ ces brjod cing zhal gyi sgo nas 'od zer gyi tshogs du ma spros pas bgegs rnams bskrad cing bsreg par rnam par</text></item>
<item><p>198a.7</p><section></section><text>bsams par byas la/ 'od de nyid dang / oM me di ni badzrI b+ha wa badzra ban+d+ha hUM zhes brjod pas/ 'og rtse gsum pa'i bdag nyid kyi sna tshogs rdo rjer byin gyis brlab par bya'o/ /oM badzra prA ka ra hUM baM hUM/ oM badzra pany+dza ra hUM baM hUM bi tA na hUM khaM hUM/ oM badzra sa ra dzA la traM saM traM hUM/ oM badzra</text></item>
<item><p>198b.1</p><section></section><text>dz+wa la a na lArka hUM hUM hUM/ zhes bya ba'i sngags rnams kyis rim bzhin du rdo rje'i ra ba dang / gur dang / bla re dang / mda'i dra ba dang / me ri 'bar ba'i mthar thug par bsams te/ las thams cad pa'i khro bor spros nas bgegs kyi dbang po rnams bkug ste/ oM g+haHg+haHg+hA ta ya</text></item>
<item><p>198b.2</p><section></section><text>g+hA ta ya sarba duSh+TAn phaT/ kI la ya kI la ya sarba pA paM phaT/ hUM hUM hUM badzra kI la ya badzra d+ha ra A dz+nyA pa ya ti/ sarba big+h+naM kA ya wA ka tsit+ta badzra kI la ya hUM phaT ces bya ba'i sngags kyis phur bus gdab bo/ /oM badzra mud+ga ra/ badzra kI la ya A ko Ta ya hUM phaT ces bya bas phur bu rnams brdung ngo / /</text></item>
<item><p>198b.3</p><section></section><text>de nas rang gi snying gar a las zla ba'i dkyil 'khor de'i steng du hUM sngon po 'od zer sna tshogs 'phro ba bsams te/ de'i 'od kyis mdun gyi bar snang la bla ma dang sangs rgyas la sogs pa'i tshogs bltas te phyag byas nas/ phyi dang gsang ba dang / de kho na nyid kyi mchod pas yang dag par</text></item>
<item><p>198b.4</p><section></section><text>mchod de/ sdig pa bshags pa la sogs pa bya'o/ /thog ma med dus 'khor ba na/ /chags sogs rtog pa'i rang bzhin gyis/ /sdig bgyis mgon po'i spyan snga ru/ /ma lus so sor bshags par bgyi/ /rgyu dang lam dang 'bras bu yis/ /nyer bsdus 'gro ba thams cad</text></item>
<item><p>198b.5</p><section></section><text>kyi/ /bsod nams tshogs ni ma lus la/ /rtag par bdag ni yi rang ngo / /rdo rje'i ye shes thugs chud nas/ /shing dbang drung na bzhugs gyur pa'i/ /'gro la nyer brtses thub dbang rnams/ /chos kyi 'khor lo bskor du gsol/ /rgyal ba'i mdzad pa rdzogs gyur te/ /mgon</text></item>
<item><p>198b.6</p><section></section><text>po dbyings su gshegs bzhed la/ /sems can sdug bsngal bral bar du/ /mya ngan mi 'dar bdag gsol 'debs/ /bdag ni thub dbang ma gyur bar/ /sangs rgyas sngags sogs chos rnams dang / /dpa' bo rnal 'byor ma tshogs bcas/ /dkon mchog gsum la</text></item>
<item><p>198b.7</p><section></section><text>skyabs su mchi/ /rnal 'byor lam la gnas bgyi zhing / /dam tshig thams cad bskyang ba dang / /sems can thams cad sdug bsngal las/ /grol bar bdag gis bsgrub par bgyi/ /rten sogs dge ba de dag gis/ /rnam pa'i mchog rnams kun ldan pa'i/ /sangs rgyas nyid du</text></item>
<item><p>199a.1</p><section></section><text>bdag gyur nas/ /'gro ba yongs su grol byed shog /de nas dngos po rnams yongs su bsal bar byas nas/ oM swa b+hA ba shud+d+haHsarba d+harmAHswa b+ha ba shud+d+ho\u0f85haM/ zhes bya bas dag par byas nas nye bar bsdus te nA da tsam gyi ye shes la oM shU n+ya tA dz+nyA na badzra swa b+hA wa</text></item>
<item><p>199a.2</p><section></section><text>At+ma ko\u0f85haM zhes brjod pas byang chub kyi tshogs yongs su rdzogs pa'o/ /de las langs te yaM las rlung gi dkyil 'khor sngon po zla ba bkas pa lta bu ba dan gyis mtshan pa'o/ /de'i steng du raM las me'i dkyil 'khor dmar po g.yung drung gis mtshan pa gru gsum pa'o/ /de'i steng du baM las</text></item>
<item><p>199a.3</p><section></section><text>chu'i dkyil 'khor dkar po zlum po bum pas mtshan pa'o/ /de'i steng du laM las sa'i dkyil 'khor ser po gru bzhi pa rdo rje rtse gsum bas mtshan pa'o/ /de'i steng du suM las ri rab chen po rin po che sna bzhi'i rang bzhin las grub pa gru bzhi pa rtse mo brgyad kyis nye bar mtshan pa'o/ /de'i</text></item>
<item><p>199a.4</p><section></section><text>steng du hUM las sna tshogs rdo rje dang / de'i steng du paM las sna tshogs pad+ma ge sar gyi phreng bas mtshan pa'o/ /de'i dbus su A li kA li la dag pa rnams A li kA li'i rnam par bsdus la de gyur pa las nyi ma dang zla ba'i gzugs su bsams te/ de'i bar du hUM las rdo rje rtse lnga pa hUM gis</text></item>
<item><p>199a.5</p><section></section><text>mtshan pa rdo rje sems dpa'i rang bzhin can bsam par bya'o/ /de'i 'od kyis dag pa dang ma dag pa rnams bsdus te gyur pa las dpal he ru ka dkyil 'khor gyi 'khor lo dang bcas pas rdzogs par gyur te gru bzhi sgo bzhi pa rta babs bzhi dang ldan pa/ rdo rje rtse mo can dra ba dang dra ba phyed</text></item>
<item><p>199a.6</p><section></section><text>pas brgyan pa/ ka ba sum cu rtsa gnyis sam brgyad kyis spras pa/ dar dang zla ba dang nyi ma dang rnga yab dang / 'phan la sogs pas brgyan pa de'i phyi rol na rdo rje'i sa gzhi la dur khrod brgyad gnas pa ste/ shar phyogs su drag tu gtum par mdung gis phug pa'i ro dang shIr Sha ta la</text></item>
<item><p>199a.7</p><section></section><text>glang po'i gdong dang / dbang po dang / lha'i dge 'dun gyi tshogs dang / nor rgyas dang / sgrogs byed rnams gnas pa'o/ /byang phyogs tshang tshing rnam par 'khrigs par byang chub kyi shing la gnod sbyin gdong dang / ku bai ra dang / gnod sbyin gyi tshogs dang / sbrul gyis zos pa</text></item>
<item><p>199b.1</p><section></section><text>ba dang / 'jog bo dang / sprin gyi rgyal po ldog byed rnams gnas ba'o/ /nub phyogs 'ur 'ur 'bar bar mya ngan med pa'i shing la chu srin gyi gdong can dang / rul pa dang chu lha dang / sprin gyi rgyal po dang / stobs kyi rgyu dang / 'jigs par byed pa rnams so/ /lho phyogs</text></item>
<item><p>199b.2</p><section></section><text>mthug pa'i dur khrod du bsregs pa'i ro dang / tsu ta'i shing la me he'i gdong dang / gshin rje dang gshin rje'i tshogs dang / pad+ma dang 'khor byed rnams so/ /dbang ldan gyi mtshams ha har dgod par bgegs pa'i ro dang / n+ya gro d+ha'i shing la khyu mchog gi gdong dang dbang</text></item>
<item><p>199b.3</p><section></section><text>ldan dang / yi dwags kyi tshogs dang / pad+ma chen po dang / gang ba rnams kyis mdzes pa'o/ /me'i mtshams nags tshal phun sum tshogs par dum bur gyur pa'i ro dang / ka rany+dza ka'i shing la ra'i gdong can dang / me lha dang / drang srong gi tshogs dang / hu lun ta dang / </text></item>
<item><p>199b.4</p><section></section><text>bgegs byed rnams kyis gang ba'o/ /bden bral gyi mtshams su mun pa mi bzad par byis pa shi ba'i ro dang / 'khri shing la yi dwags kyi gdong dang / srin po dang srin po'i tshogs dang rigs ldan dang / char 'bebs rnams so/ /rlung du kI li kI li'i sgra sgrogs pa smyo ba'i ro dang / </text></item>
<item><p>199b.5</p><section></section><text>u dum+bA ra'i shing la/ ri dgas kyi gdong dang / rlung lha dang rig pa 'dzin pa'i tshogs dang / dung skyong dang sprin stug po rnams so/ /de ltar dur khrod chen po der lha brgyad dang gza' brgyad dang / mkha' 'gro ma chen mo brgyad dang / 'byung po'i tshogs dang / ri dang chu dang me dang</text></item>
<item><p>199b.6</p><section></section><text>sku gdung chen po brgyad dang / rnal 'byor ba brgyad dang / gnod sbyin dang / srin po dang smyo byed dang / brjed byed dang / yi dgas dang / sha za dang / mkha' 'gro rnams kyis gang zhing khwa dang / bya rgod dang / khra dang / 'ug pa dang / mgrin rings dang / wa dang / spyang ki</text></item>
<item><p>199b.7</p><section></section><text>dang / ce spyang 'dus shing sgra 'byin pa'o/ /yongs su rdzogs pa'i gzhal yas khang gi snying po la bcom ldan 'das sku mdog sngon po/ /shin tu khros pa dang / chags pa dang / zhi ba dang / mnyam pa'i zhal sngon po dang dmar po dang / ljang gu dang / ser po mnga' gzhal</text></item>
<item><p>200a.1</p><section></section><text>re re la yang spyan gsum pa/ rdo rje dang thod pa'i dbu rgyan can ral pa'i thor tshugs kyis mdzes pa/ sna tshogs rdo rje dang / zla ba phyed pa dang / mi bskyod pa gnas pa/ phyag rgya drug gis brgyan pa/ brgya phyed pa'i mgo bo dang / sbrul gyi tshangs skud can/ </text></item>
<item><p>200a.2</p><section></section><text>phyag bcu gnyis pa rdo rje phag mo la 'khyud pa'i phyag gnyis kyis rnam par rgyal ba'i phyag gis rdo rje dang dril bu 'dzin pa/ gnyis kyis glang po che'i pags pa bsnams pa/ g.yas pa'i lhag mas Da ma ru dang dgra sta dang gri gug dang / rtse gsum 'dzin pa'o/ /g.yon pa rnams</text></item>
<item><p>200a.3</p><section></section><text>na kha T+wAM ga dang thod pa dang rdo rje zhags pa dang / tshangs pa'i mgo bo 'dzin pa/ zhabs g.yas brkyang bas 'jigs byed dang dus mtshan mnan pa'o/ /rdo rje phag mo ni sku mdog dmar mo zhal mche ba gtsigs pa/ khrag la dgyes pa gri gug dang thod pa 'dzin pa'i phyag gis 'khyud</text></item>
<item><p>200a.4</p><section></section><text>pa/ lhan cig skyes pa'i bde bas dgyes pa/ phyag rgya lnga dang thod pa'i phreng bas brgyan par gnas pa'o/ /shar du mkha' 'gro ma nag mo dang / byang du lA ma ljang gu dang / nub du dum skyes ma dmar mo dang / lho ru gzugs can ma ser mo dang / mtshams su bum pa pad+ma'i snod dang</text></item>
<item><p>200a.5</p><section></section><text>ldan pa/ dri chen dang / dri chu dang / rang byung dang / klad pa dang / khu bas gang ba'o/ /de ltar lha lnga'i bdag nyid dam/ thung zhing sgeg pa'i sku rdo rje dang dril bu dang Da ma ru dang / kha T+wAM ga dang thod pa bsnams pa'i rang bzhin 'khor lo lha lnga dang bcas pa'am/ bsdus pa'i rnal</text></item>
<item><p>200a.6</p><section></section><text>'byor phyi nang gi 'khor lo gnyis bsgom par bya ste/ khwa gdong nag mo dang / ljang gu 'ug gdong dang khyi gdong dmar mo dang / phag gdong ser mo dang / gshin rje brtan ma dang / gshin rje 'joms ma dang / gshin rje pho nya mo dang / gshin rje mche ba ma rnams gzugs gnyis</text></item>
<item><p>200a.7</p><section></section><text>ma'i rang bzhin can te/ zhal gcig pa phyag bzhi ma gri gug dang thod pa dang / Da ma ru dang / kha T+wAM ga bsnams pa zhabs g.yas brkyang bas ro mnan pa/ phyag rgya lngas brgyan pa/ mi mgo'i do shal can sgeg ba'i zhal dang 'jigs su rung bar gnas pa'o/ /de ltar sprul pa'i</text></item>
<item><p>200b.1</p><section></section><text>sku'i sgom pa la gnas te/ longs spyod rdzogs pa'i cho ga rdzogs par bya ba gsungs pa/ he ru ka la sogs pa'i lha/ /rtsa yi gzugs kyis yang dag gnas/ /lus kyi dkyil 'khor nyams dga' ba'i/ /rkang ba'i dkyil du bskyod byed rlung / /gzhu yi dbyibs su yang dag gnas</text></item>
<item><p>200b.2</p><section></section><text>sum mdo'i gnas su me yi dngos/ /gru gsum 'bar bar yang dag gnas/ /lto bar chu ni zlum po ste/ /snying gar sa ni gru bzhi gnas/ /sgal tshigs dbyug pa'i ri rab nyid/ /rang gi yan lag las byung ba'i/ /ka ba brgyad ni nye bar gnas/ /chu zheng kun tu mnyam pa yis/ /</text></item>
<item><p>200b.3</p><section></section><text>gru bzhi par ni rab tu grags/ /sku gsung thugs kyi ngo bo yis/ /dkyil 'khor gsum ni nges par gsungs/ /pu dzA o a go rA de mA/ /kA o tri ko ka la kA hi/ /pre gr-i sau sun si ma ku/ /mtshogs ma pul+li ma la yar/ /mi phyed rtsa ni so sen 'bab/ /rab gtum thod ba'i</text></item>
<item><p>200b.4</p><section></section><text>dum bu nyid/ /spyi gtsug dzA lan+d+ha ra ra ni/ /skra spu 'bab pa phra gzugs ma/ /keng rus gtum pa'i mig can ma/ /o D+yan rna ba g.yas pa'i stengs/ /pags dang dri ma brtse ba ma/ /keng rus can dang 'od ldan ma'o/ /lag pa'i steng na ar pu da/ /g.yon pa mar ni sha yi</text></item>
<item><p>200b.5</p><section></section><text>khams/ /'bab pa mche gtsigs sna chen ma/ /go dA ba ri rna ba g.yon/ /thung ngu ma ni rgyu ma 'bab/ /lha dgra dang ni dpa' blo can/ /rA me shwa ra smin ma'i dbus/ /rus sbal skyes ma rus pa 'bab/ /'od dpag med dang mi thung ma/ /lha mo'i mkhar ni mig gnyis la/ /sgom pa</text></item>
<item><p>200b.6</p><section></section><text>ma ni mkhal ma 'bab/ /lang+ka'i dbang phyug rdo rje 'od/ /dpung pa'i rtsa bar mA la be/ /snying gi khams 'bab dbang ma ste/ /rdo rje sku dang shing grib ma/ /mkha' spyod nyid de thugs 'khor lo/ /kA ma rU ni mchan khung la/ /mig gi khams 'bab skyon 'byin ma/ /myu gu can dang</text></item>
<item><p>200b.7</p><section></section><text>sa srungs ma/ /nu ma gnyis la o tre ste/ mjug ma mkhris pa 'bab pa nyid/ /ral pa can dang 'jigs byed ma'o/ /tri sha ku ni lte bar te/ /ma mo'i rtsa ni glo ba 'bab/ /dpa' bo chen dang rlung shugs ma/ /sna yi rtse mor ko sa la/ /mtshan mo'i rtsa ni rgyu ma 'bab/ /rdo rje hUM</text></item>
<item><p>201a.1</p><section></section><text>mdzad chang 'thung ma/ /ka ling ga ni kha la ste/ /bsil sbyin ma ni gnye ma 'bab/ /rab tu bzang dang sngo bsangs mo/ /mgrin pa'i gnas su lam+bA ka /tsha ba ma ni pho ba 'bab/ /rdo rje 'od dang shin tu bzang / /kAny+tsi snying ga'i gnas su ste/ /gzhol</text></item>
<item><p>201a.2</p><section></section><text>ma'i rtsa ru dri chen 'bab/ /'jigs byed chen po rta rna ma/ /hi mA la mi chu so ru/ /shin tu gzugs can mtshan ma 'bab/ /mig mi bzang dang bya rgod ma/ /gsung ste sa spyod bdag nyid kyi/ /mkha' 'gro mar ni shes par bya/ /pre ta pu ri mtshan ma la/ /rangs ma'i rtsa ni mchil</text></item>
<item><p>201a.3</p><section></section><text>ma 'bab/ /'khor lo'i shugs ma stobs po che/ /gr-i ha de ba bshang lam la/ /dpyi ma'i rtsa ni rnag 'bab la/ /rin chen rdo rje dum skyes ma/ /sau rASh+Ta ste brla gnyis la/ /rgyu sbyin ma ni khrag 'bab ma/ /rta mgrin dang ni chang 'thung ma/ /gser gling byin pa gnyis la ste/ /sbyor bral</text></item>
<item><p>201a.4</p><section></section><text>ma ni rdul 'bab byed/ /mkha' snying 'khor lo'i go cha ma/ /rkang pa'i sor mo na ga ra/ /sdug gu ma ni tshil bu 'bab/ /shin tu dpa' mo he ru ka/ /sin+d+hu rkang pa'i bol nyid la/ /grub ma'i rtsa ni mchi ma 'bab/ /pad+ma gar dbang stobs chen mo/ /ma ru rkang pa'i mthe bo ste/ /'tshed ma</text></item>
<item><p>201a.5</p><section></section><text>kha chu 'bab pa nyid/ /rnam snang 'khor los sgyur ba mo/ /ku lu tA ni pus mo la/ /yid bzangs ma ni snabs skyed byed/ /rdo rje sems dpa' gtso chen mo/ /sku ste sa 'og spyod ma yi/ /mkha' 'gro dpa' bor shes par bya/ /lte ba'am snying ga'i rtsa bzhi ni/ /'byung lnga'i rlung dang bdud</text></item>
<item><p>201a.6</p><section></section><text>rtsi 'bab/ /bde chen dgu yi bdag nyid bsam/ /phyag brgyad dam ni sgo brgyad du/ /las kyi rlung ngam byed bdag gis/ /khwa gdong gshin rje ma sogs brgyad/ /me long nang gi gzugs bzhin du/ /rang gi cha lugs brgyan pa'i tshul/ /ro yi gdan la legs par dgod/ /</text></item>
<item><p>201a.7</p><section></section><text>'od 'phro 'od kyi dkyil 'khor can/ /mdzes shing 'jigs pa'i gzugs can no/ /sku gsung thugs kyi dbye ba yis/ /yi ge gsum gyi ngo bo nyid/ /mtho ris mi yul sa 'og tu/ /skad cig gis ni sku nyid gyur/ /skad cig gis ni rnal 'byor bdag /skad cig sngags</text></item>
<item><p>201b.1</p><section></section><text>dang phyag rgyar ldan/ /kun nas kun du skad cig ste/ /skad cig gis gsang sngags ldan no/ /oM AHhUM/ oM sarba bI ra yo gi nI kA ya wAka tsit+ta badzra swa b+hA ba At+ma ko\u0f85haM/ oM badzra shud+d+haHsarba d+harmaHbadzra shud+d+ho\u0f85haMHoM AHhUM/ ho yig gis/ phyag rgya bzhis ni rgyas btab bya/ oM</text></item>
<item><p>201b.2</p><section></section><text>sarba bI ra yo gi nI kA ya wAka tsit+ta dz+nyA na badzra swa b+hA ba At+ma ko\u0f85haM/ ye shes las byung 'od tshogs kyis/ /rkang pa nas ni gtsug tor mthar/ /lus kun rab tu gsal byas nas/ /khams gsum khyab par rab tu spro/ /mdzub mo mdud byas gung mo sbyar/ /mthe bong rdo rjer brtan byas nas/ /</text></item>
<item><p>201b.3</p><section></section><text>dpral ba'i steng du rab gzhag ste/ /bskor zhing kun du bskor bar bya/ /rkang pa mnan cing steng du blta/ /gyen du pheM gyi sgra sgrogs shing / /phyogs bcu khams na bzhugs pa yi/ /dpa' bo rnal 'byor ma rnams dgug /sngags dang phyag rgyar rab ldan pas/ /dgug sogs dam tshig</text></item>
<item><p>201b.4</p><section></section><text>ro mnyam bya/ /oM yo ga shud+d+haHsarba d+harmAHyo ga shud+d+ho\u0f85haM/ /de nas sngags kyi mtshon cha dgod/ /snying gar oM ha'i rnam pa yis/ /rdo rje sems dpa' yang dag dgod/ /gnyis pa dpal ldan rnam snang mdzad/ /mtshog mar na ma hi nyid do/ /spyi gtsug swA hA hu nyid ni/ /mgon po</text></item>
<item><p>201b.5</p><section></section><text>pad+ma gar dbang rgyal/ /bzhi pa dpal ldan he ru ka /phrag pa la ni bau Sha Ta he/ /mig gnyis la ni hUM hUM ho/ /rdo rje nyi ma gzi brjid ldan/ /drug pa rta mchog rgyal po nyid/ /phaT haM tshigs kun mtshon pa'o/ /lte bar oM baM phag mo'i bdag /haM oM snying gar gsod byed ma/ /hriM moM kha la</text></item>
<item><p>201b.6</p><section></section><text>rmongs byed ma/ /dpral bar hriM hriM skyong byed nyid/ /hUM hUM spyi gtsug skrag byed ma/ /tshigs mtha' kun la phaT phaT te/ /gtum mo'i bdag nyid rnam par bsam/ /bdag tshogs kun gyis g.yo ba yi/ /go cha srung ba bla na med/ /lus las khams gsum kun bkang ste/ /dpa' bo</text></item>
<item><p>201b.7</p><section></section><text>rnal 'byor ma rnams kyis/ /nam mkha'i gtos ni bkang byas la/ /'dod pa lnga ni mnyes gyur nas/ /mgon po sangs rgyas thams cad kyis/ /dbang bskur ba ni bdag la stsol/ /yid kyis gsol ba legs btab pas/ /ji ltar bltams pa tsam gyis ni/ /de bzhin gshegs</text></item>
<item><p>202a.1</p><section></section><text>kun khrus gsol ltar/ /lha yi chu ni dag pa yin/ /de bzhin du ni sku khrus gsol/ /oM sarba ta thA ga ta a b+hi She ka sa ma ya shri ye hUM/ de ltar sngags de brjod nas su/ /pad+ma'i bum pas dbang bskur bsam/ /lha rnams lus la bsdus nas kyang / /mchod sprin</text></item>
<item><p>202a.2</p><section></section><text>kun gyis yang dag mchod/ /sna tshogs bstod pas mngon bstod nas/ /bdud rtsi mchog la longs spyod bya/ /dpa' bos lha rnams gsal dmigs nas/ /chos kyi sku la nges par sbyar/ /dpa' bo lhan cig skyes dga'i dngos/ /dag pa chos kyi sprul pa ni/ /phag mo'i gzugs su</text></item>
<item><p>202a.3</p><section></section><text>bstan pa yin/ /me long la sogs ye shes bzhi/ /mkha' 'gro ma bzhi pad+mar gnas/ /lus dran pa nye bar gzhag pa ni mkha' 'gro ma'o/ /tshor ba dran pa nye bar gzhag pa ni lA ma'o/ /chos dran pa nye bar gzhag pa ni dum skyes ma'o/ /sems dran pa nye bar gzhag pa ni gzugs</text></item>
<item><p>202a.4</p><section></section><text>can ma'o/ /'dun pa'i rdzu 'phrul gyi rkang pa ni rab tu gtum ma'o/ /brtson 'grus kyi rdzu 'phrul gyi rkang pa ni gtum pa'i mig go/ /dpyod pa'i rdzu 'phrul gyi rkang pa ni 'od ldan ma'o/ /sems kyi rdzu 'phrul gyi rkang pa ni sna chen ma'o/ /dad pa'i dbang po ni brtan pa'i blo can ma'o/ /brtson</text></item>
<item><p>202a.5</p><section></section><text>'grus kyi dbang po ni mi thung ma'o/ /dran pa'i dbang bo ni lang+ka'i dbang phyug ma'o/ /ting nge 'dzin gyi dbang po ni shing grib ma'o/ /shes rab kyi dbang po ni sa srungs ma'o/ /dad pa'i stobs ni 'jigs byed chen mo'o/ /brtson 'grus kyi stobs ni rlung gi shugs chen ma'o/ /dran pa'i</text></item>
<item><p>202a.6</p><section></section><text>stobs ni chang 'thung ma'o/ /ting nge 'dzin gyi stobs ni sngo bsangs ma'o/ /shes rab kyi stobs ni shin tu bzang mo'o/ /ting nge 'dzin yang dag byang chub kyi yan lag ni rta rna ma'o/ /brtson 'grus yang dag byang chub kyi yan lag ni bya gdong ma'o/ /dga' ba yang dag byang chub kyi yan lag ni</text></item>
<item><p>202a.7</p><section></section><text>'khor lo'i shugs can ma'o/ /shin tu sbyangs pa yang dag byang chub kyi yan lag ni khaN+Da ro ha'o/ /chos rnam par 'byed pa yang dag byang chub kyi yan lag ni shauN+Da ni'o/ /dran pa yang dag byang chub kyi yan lag ni 'khor lo'i go cha ma'o/ /btang snyoms yang dag byang chub kyi yan lag ni</text></item>
<item><p>202b.1</p><section></section><text>shin tu dpa' mo'o/ /yang dag pa'i lta ba ni shin tu stobs chen ma'o/ /yang dag pa'i rtog pa ni 'khor los sgyur ma'o/ /yang dag pa'i ngag ni brtson 'grus chen mo'o/ /yang dag pa'i las kyi mtha' ni khwa gdong ma'o/ /yang dag pa'i 'tsho ba ni 'ug gdong ma'o/ /yang dag pa'i rtsol ba ni khyi</text></item>
<item><p>202b.2</p><section></section><text>gdong ma'o/ /yang dag pa'i dran pa ni phag gdong ma'o/ /yang dag pa'i ting nge 'dzin ni dpal he ru ka'o/ /dge ba'i chos ma skyes pa rnams bskyed pa ni gshin rje brtan ma'o/ /dge pa'i chos skyes pa rnams bsrung ba ni gshin rje pho nya ma'o/ /mi dge ba'i chos ma skyes pa rnams mi skyed pa</text></item>
<item><p>202b.3</p><section></section><text>ni gshin rje mche ba ma'o/ /mi dge ba'i chos skye ba rnams spong ba ni gshin rje 'joms ma'o/ /de dag ni dpa' bo dang dpa' mo rnams gnyis su med pa rnam par dag pa'o/ /A li kA li mngon bsams nas/ /rnal 'byor chen po ngal bso ste/ /zla ba'i dkyil 'khor rdzogs pa ni/ /</text></item>
<item><p>202b.4</p><section></section><text>lte ba'i rtsa bar gnas par bsgom/ /yi ge rnams kyi mchog gyur pa/ /sku gsung thugs kyi rdo rje can/ /lha yi sku ni bsgom par bya/ /de ni gzugs las 'das pa ste/ /dngos po med pa'i sems nyid yin/ /sems nyid rtog pas mi bslang ngo / /bsam gyis mi khyab de bsams na/ /</text></item>
<item><p>202b.5</p><section></section><text>de las gzugs ni thob bar 'gyur/ /shrI ni gnyis med ye shes te/ /he ni rgyu sogs stong pa nyid/ /ru ni tshogs dang bral ba ste/ /ka ni gang du'ang mi gnas pa'o/ /de ltar sku gsum sbyor ba yis/ /gnas byas dpa' bo de yis ni/ /yon tan thob ba gang yin pa/ /bskal pa bye ba du ma</text></item>
<item><p>202b.6</p><section></section><text>ru/ /kha ni brgya stong du ma yis/ /brjod par nus pa ma yin no/ /de nas sngags kyi dngos grub phyir/ /sngags kyi bzlas pa rab tu brtsam/ /oM shrI badzra he he ru ru kaM huM hUM phaT DA ki nI dzA la saM ba ra swA hA/ snying po'i sngags so/ /oM hrIH ha ha huM hUM phaT/ nye ba'i snying po'o/ /oM badzra bai ro</text></item>
<item><p>202b.7</p><section></section><text>tsa nI ye huM hUM phaT/ snying po'i sngags so/ /oM sarba bud+d+ha DA ki nI ye badzra war+Na nI ye huM hUM phaT swA hA/ nye ba'i snying po'o/ /sdig kun las ni rnam grol zhing / /'dod pa'i don kun sgrub byed yin/ /oM sum+b+ha ni sum+b+ha/ badzra DA ki nI huM hUM phaT/ oM gr-ih+Na gr-ih+Na badzra lA ma ye huM hUM phaT/ oM</text></item>
<item><p>203a.1</p><section></section><text>gr-ih+NA pa ya gr-ih+NA pa ya badzra khaN+Da ro hi huM hUM phaT/ oM A na ya ho b+ha ga bAn badzra rA dza badzra rU pi NI ye huM hUM phaT/ oM na mo b+ha ga ba te wi re shA ya badzra kA kA s+ye huM hUM phaT/ oM ma hA ka la pa ag+ni saM ni b+hA ya badzra u lU kA s+ye huM hUM phaT/ oM dza Ta ma ku</text></item>
<item><p>203a.2</p><section></section><text>Tota ka TA ya badzra shwa nA s+ye huM hUM phaT/ oM daMSh+T+wA ka rA lo gra b+hI Sha Na mu khA ya badzra sU ka rA s+ye huM hUM phaT/ oM sa ha sra b+hu dza b+hA su rA ya ya ma dA D+hI huM hUM phaT/ oM pa ra shu pA sho d+ya ta shU la kha T+wAM ga d+hA ri Ne badzra ya ma dU tI huM hUM phaT/ oM byA g+hA dzi nAM ba ra d+ha rA ya badzra ya ma daMSh+nyi Ni huM hUM phaT/ oM ma hA</text></item>
<item><p>203a.3</p><section></section><text>d+hum+bA na d+ha ka ra wa pu ShA ya badzra ya ma ma thA ni huM hUM phaT/ rang gi yum dang gnyis su med pa zhal bzhi dang rkang pa brgyad pa'i sngags te bcu pa sbyin sreg dang bcas pas bzlas so/ /gzhan yang rgyas pa'i tshul la yang / oM ka ra ka ra badzra pra tsaN+Di badzra khaN+Da ka pA la huM hUM phaT/ zhes bya ba la</text></item>
<item><p>203a.4</p><section></section><text>sogs pa rnams oM dang huM hUM phaT kyi bar chud pa phreng ba'i sngags dang / dpa' bo dpa' mo rnams 'brel bar bzlas so/ /mda'i 'od dang sgro'i 'od dang / lu gu rgyud dang / sum sgril ni cho ga'i khyad par ro/ /thams cad du'am tshes bcu la/ /rang 'dod las la gtor ma sbyin/ /dang po</text></item>
<item><p>203a.5</p><section></section><text>dpa' bo rnal 'byor ma/ /chang sogs longs spyod kyis mchod nas/ /'bar ba'i phyag rgya rab bcings nas/ /skra grol gcer bur gyur pa yis/ /lho yi phyogs su kha bltas la/ /dpal chen khrag 'thung nas brtsams nas/ /dur khrod gnas kyi mthar thug par/ /mthon bo'i</text></item>
<item><p>203a.6</p><section></section><text>gnas su mchod par bya/ /skye bo dam pa kun 'dus la/ /bde ba thams cad dbul bar bya/ /der ni bza' ba rnams zos la/ /lhag ma snod gnyis gzhag par bya/ /he ru ka dpal rnal 'byor bdag /de yis ma mo dga' bar 'gyur/ /de yis lag tu 'ongs pa'i dpal/ /gang gis</text></item>
<item><p>203a.7</p><section></section><text>kyang ni 'phrog mi nus/ /skye bo dang ldan kun gyis mchod/ /he ru ka dpal dgyes gyur nas/ /spyod dang grol ba'i 'bras rab gsol/ /oM a ral+li ho/ /dzaHhUM baM hoHbadzra DA ki n+yaHsa ma ya s+t+waM dr-i sh+ya hoH/ lan gsum lnga yis bar du brjod/ /rdo rje thal mo gyen du phye/ /oM kha kha</text></item>
<item><p>203b.1</p><section></section><text>khA hi khA hi/ sarba yak+Sha rakA sa b+hU ta/ pre ta pi shA tsa/ un ma da/ a pasma ra badzra DA ka DA ki n+yA da ya/ i maM ba liM gr-ih+Nan+hu/ sa ma ya rak+Shan+tu/ ma ma sarba sid+d+hi praM yats+tshan+tu/ ya the baM/ ya theSh+ThaM/ b+huny+dz+wa tha/ pi ba tha/ mA ti pra ma tha/ ma ma sarba karta ya sata su khaM ba brid d+ha ye/ sa ha yi</text></item>
<item><p>203b.2</p><section></section><text>kA b+ha ban+tu huM hUM phaT swA hA/ oM kha kha khA hi khA hi uts+tshi Sh+Ta b+hak+Sha ka swA hA/ zhes bya ba'i sngags kyis gtor ma phul la/ lha mo tshad ma dam tshig tshad ma dang / /des gsungs tshig kyang tshad ma mchog yin de/ /bden pa de dag gis ni lha mo rnams/ /bdag la rjes su 'dzin pa'i rgyur gyur cig /ces</text></item>
<item><p>203b.3</p><section></section><text>brjod la yi ge brgya pas brtan par bya ste/ sku dang gsung dang thugs kyi dga' bas sems can rnams bde ba chen po'i bdag nyid du yang dag par gnas par bya'o/ /bdag don 'gyur dang gzhan la rnam brtse bas/ /dpal ldan 'khor lo sdom pa'i sgrub pa yi/ /thabs dag cung zad</text></item>
<item><p>203b.4</p><section></section><text>bkod la tshul min pa/ /'byung 'gyur nyes pa mkhas rnams bzod par mdzod/ /'di yis bsod nams mtha' med sgrub gyur gang yin des/ /mtha' med sems can bde ba'i lam zhugs sangs rgyas shog /dpal 'khor lo sdom pa'i sgrub pa'i thabs de kho na nyid bsdus pa zhes</text></item>
<item><p>203b.5</p><section></section><text>bya ba/ slob dpon chen po rig pa'i brtul zhugs pa dpal dA ri ka pas mdzad pa rdzogs so// //bang+ga la'i paN+Di ta ku mA ra badzra dang / lo tsA ba dge slong nyi ma rdo rjes bsgyur cing zhus te gtan la phab pa'o// @##/ /rgya gar skad du/ shrI tsakra saM ba ra maN+Dal bi d+hi ta twa a ba ta ra</text></item>
<item><p>203b.6</p><section></section><text>nA ma/ bod skad du/ dpal 'khor lo sdom pa'i dkyil 'khor gyi cho ga de kho na nyid la 'jug pa zhes bya ba/ dpal rdo rje sems dpa' la phyag 'tshal lo/ /srid las grol zhing yon tan mtha' yas dang ldan 'bras la nyer sbyor ba/ /rin chen sgron gyur bla ma mchog ste 'jig rten ston pa rdo rje</text></item>
<item><p>203b.7</p><section></section><text>sems/ /skyon bral zhabs la nyer btud 'gro la rnam brtses 'khor lo sdom pa yi/ /dkyil 'khor cher 'byung cho ga mchog ldan gyur pa de nyid la 'jug bshad/ /de nyid dbang bskur sngon 'gro bas/ /gsol 'debs slob ma'i mtshan nyid dag /gnas lnga'i yon tan 'dzin pa 'am/ /</text></item>
<item><p>204a.1</p><section></section><text>dad pa yis ni nges 'gro ba/ /theg gsum don las mi 'da' zhing / /theg pa mchog la mngon dga' dang / /slob dpon la ni rab dad cing / /'gro la snying brtse bden par smra/ /mchog 'dod don la sbyor nus pa/ /rab dang snod du yongs shes nas/ /sku gsum</text></item>
<item><p>204a.2</p><section></section><text>po yi cho ga yis/ /dang por lha ni bsnyen par bya/ /dpa' bo lha mo khri phrag gsum/ /stong phrag nyi shus 'khor lo gsum/ /phyi dang nang gi 'khor lo gnyis/ /stong phrag phyed dang drug tu bzlas/ /'bring ngam chung ngu'i tshul gnas na/ /dkyil 'khor dbang po 'bum du ste/ /de bzhin</text></item>
<item><p>204a.3</p><section></section><text>mkha' 'gro stong phrag bcu/ /bzlas te lha rnams mnyes par bya/ /ye shes mchog la khri phrag ste/ /sbyin sreg mchog gis nye bar mchod/ /lha rnams mnyes par ma gyur na/ /sgrub po grub la mi brten cing / /de yis 'gro ba gzung mi nus/ /de bas sngon du nges bya ba/ bsnyen pa</text></item>
<item><p>204a.4</p><section></section><text>gsum po rnam par spyad/ /'khor lo mchog sogs phun tshogs nas/ /maN+Dal me tog dang ldan pas/ /lan gsum du ni gsol ba yi/ /cho gas tshul bzhin bsgrub par bya/ /dpa' bo 'byor pa'i dus shes nas/ /brtser ldan yongs su dag pa'i blos/ /'jigs bral</text></item>
<item><p>204a.5</p><section></section><text>dpa' bo'i sems kyis ni/ /'gro ba bsgral zhes rnam bsams te/ /ri bo ri sul tshang tshing phug /sman ljongs rgya mtsho'i 'gram dang ni/ /gdod nas grub pa'i dur khrod dam/ /phun tshogs 'tshe ba med pa dang / /dben zhing gang du yid 'jug pa/ /der ni dpal chen dkyil 'khor bri/ /</text></item>
<item><p>204a.6</p><section></section><text>dpal ldan khrag 'thung rnal 'byor gyis/ /zhing skyong gnas kyi bdag po dag /legs mchod khru gang gru bzhi pa'i/ /maN+Dal byas te me tog gtor/ /lha rnams bskyed de mchod pa dang / /bstod sogs las kyi mthar thug par/ /byas nas gsol ba gdab par bya/ /dus</text></item>
<item><p>204a.7</p><section></section><text>gsum 'byung ba'i mgon po rnams/ /bdag la brtse bas dgongs su gsol/ /mgon po rgyal ba sras mchod cing / /slob ma rnams la sman slad du/ /dpal ldan rdo rje he ru ka'i/ /dkyil 'khor dam pa 'brir 'tshal ba'i/ /dpa' bo rnal 'byor ma rnams kyis/ /bdag</text></item>
<item><p>204b.1</p><section></section><text>la byin rlabs mchog gnang mdzod/ /lan gsum du ni nges byas nas/ /dur khrod bdag po rnams bkug ste/ /me tog gtor ma'i mthar thug par/ /mchod nas gsol ba'i tshig dag ni/ /khams gsum gnas pa'i lha dang klu/ /gnod sbyin dri za lha ma yin/ /gang dag rdzu</text></item>
<item><p>204b.2</p><section></section><text>'phrul che ldan zhing / /'byung po bstan pa la dga' ba/ /bdag la dgongs par mdzad du gsol/ /sangs rgyas rnams la mchod pa dang / /sems can kun la phan don du/ /sa phyogs dge gnas 'di nyid du/ /dam pa'i dkyil 'khor cher 'byung ba/ /ji ltar bsams pa'i</text></item>
<item><p>204b.3</p><section></section><text>las byed na/ /khyed kyis bar chad ma byed par/ /dge ba'i grogs po nyid du mdzod/ /de ltar khyed la bdag gis ni/ /don rnams gsol gyis mi slu bar/ /rmi lam la sogs mtshan ma dang / /legs nyes ltas rnams bstan du gsol/ /de ltar lan gsum gsol btab nas/ /</text></item>
<item><p>204b.4</p><section></section><text>sa sbyang ba ni brtsam par bya/ /zhi ba 'am drag po las byung ba/ /sbyin sreg dag ni byas pa'am/ /las kyi chu yis gtor byas nas/ /dpa' bo las kyi rdo rje yis/ /dngos grub rnam pa gsum gyi phyir/ /pus mo'am lte ba'am lkog ma yi/ /mtshams nub bar du sa brkos la/ /</text></item>
<item><p>204b.5</p><section></section><text>sdong dum sol ba gseg ma dang / /gyo mo rus pa phub ma thal/ /gos rus rdo dang pha gu rnams/ /bsal byas nas ni legs par brtag /zug rngu'i nyes pa thams cad ni/ /gal te dbyung bar ma nus na/ /lag pas bya ba cing gsang sngags bzlas/ /de yi sbyang ba de yin te/ /</text></item>
<item><p>204b.6</p><section></section><text>zug rngu'i nyes pa skye mi 'gyur/ /chu'am sas ni yongs brtags nas/ /ltas ngan pa ni spang bar bya/ /sman 'bru rin chen lnga bcug nas/ /dri yi chu dang rnam bsres pa'i/ /sas ni khung bu dgang bar bya/ /der ni 'thas par bcag byas nas/ /sngags pa rnams kyi dngos grub rgyu/ /shar</text></item>
<item><p>204b.7</p><section></section><text>dang byang du gzhol bar bya/ /dbus su mtho bas rgyal srid dam/ /rig pa 'dzin pa'i gnas dag thob/ /byang du mtho bas 'ching ba'am/ /nor rnams nges par 'jig par byed/ /ji ltar bshad pa'i shar mtho bas/ /myur du rigs rnams zad par byed/ /dbus su dma' bas grub med cing / /</text></item>
<item><p>205a.1</p><section></section><text>sgrub pa po ni 'joms dang ldan/ /de lta'i skyon rnams yongs spangs te/ /khru gang nas brtsams khru stong ngam/ /khru ni bcu gnyis dang ldan par/ /gru bzhi shin tu mdzes par bya/ /mchod pa'i sa dang ldan byas te/ /shin tu dog par mi bya'o/ /lci ba sa la ma lhung</text></item>
<item><p>205a.2</p><section></section><text>bas/ /dkyil 'khor sa ni legs par byug /dur khrod kyi ni thal ba dang / /mi 'chi bcu phyed byas pas byug /me tog sil mas legs bkang ste/ /bdag nyid dpal ldan khrag 'thung gi/ /cha lugs legs par gnas byas nas/ /sems dpa'i skyil krung sbyor ba yis/ /dang</text></item>
<item><p>205a.3</p><section></section><text>por tshogs ni rab rdzogs pas/ /b+hu khaM zhes ni mngon brjod nas/ /sa ni nam mkha' bsam bar bya/ /hUM laM hUM las rdo rje yis/ /rnam bskyed rdo rje bsdams pa dag /bkan byas nas ni sngags 'di brjod/ /oM me di ni badzrI b+ha ba badzra ban+d+ha hUM/ de nas bzlas pa'i mthar thug par/ /</text></item>
<item><p>205a.4</p><section></section><text>mkhas pa yis ni bsgom byas nas/ /rigs bzhi nga rgyal legs 'chang ba'i/ /rdo rje dril 'dzin las kyi bdag /gsol ba 'debs par dmigs byas te/ /de bzhin gshegs pa kun zhi ba/ /de bzhin gshegs pa kun gyi gnas/ /chos kun bdag med pa yi mchog /dkyil 'khor</text></item>
<item><p>205a.5</p><section></section><text>dam pa bshad du gsol/ /mtshan rnams thams cad yang dag rdzogs/ /mtshan med thams cad rnam par spangs/ /kun du bzang po sku yi mchog /dkyil 'khor dam pa bshad du gsol/ /zhi ba'i chos ni mchog las byung / /ye shes spyod pa rnam spyod pa/ /kun du bzang po</text></item>
<item><p>205a.6</p><section></section><text>gsung gi mchog /dkyil 'khor dam pa bshad du gsol/ /sems can kun gyi sems chen po/ /rang bzhin dag pa dri ma med/ /kun bzang thugs mchog kha lo sgyur/ /dkyil 'khor dam pa bshad du gsol/ /de ltar gsol ba'i tshig thos nas/ /rnam rgyal he ru kar byas te/ /</text></item>
<item><p>205a.7</p><section></section><text>mig gnyis ma dang Ta las byung / /nyi ma zla ba rab bsgoms la/ /de dbus hUM las rdo rje che/ /nag po khro tshogs 'od 'phro bsam/ /rkang mthil aHlas sna tshogs kyi/ /rdo rje 'od zer dang ldan dgod/ /rdo rje dril bu kha T+wAM 'dzin/ /dkyil 'khor nam mkhar bteg nas kyang / /</text></item>
<item><p>205b.1</p><section></section><text>rdo rje lta ba dang bcas pas/ /byang shar gyi ni mtshams 'dug ste/ /rdo rje gsor bar mngon brtson pas/ /sku gsung thugs kyi rdo rje can/ /sangs rgyas deng du bdag la gson/ /nga ni dpal ldan he ru ka /bka' yi 'khor lor rab sbyor gyis/ /lha klu lha min gsang ba pa/ /brjed</text></item>
<item><p>205b.2</p><section></section><text>byed la sogs bgegs kyi tshogs/ /sa 'dir ma gnas gzhan du dengs/ /gal te bdag bsgo las 'das na/ /rdo rje khro bo bzhin 'bar ba'i/ /rdo rje rab tu 'bar ba 'dis/ /mgo ni tshal pa brgyar 'gas shing / /'jig par 'gyur bar gdon mi za/ /dpal ldan khrag 'thung nga ror</text></item>
<item><p>205b.3</p><section></section><text>ldan/ /lan gsum du ni brjod par bya/ /g.yas nas lan gsum bskor ba dang / /hUM zhes bya ba rab brjod nas/ /rdo rje gom pas 'gro ba dang / /shar dang lho dang nub dang byang / /g.yon brkyang ba dang g.yas brkyang dang / /zlum po dang ni sa ga rnams/ /lan gsum du ni bsgrims te bya/ /</text></item>
<item><p>205b.4</p><section></section><text>rdo rje khro mo dang ldan pas/ /gom stabs rnam pa brgyad du 'gyur/ /de nas dbus su 'ongs nas kyang / /sor ni bcu gnyis dang ldan zhing / /seng ldeng la sogs dri mar bskus/ /dar dmar me tog phreng btags pa'i/ /phur bu bcu ni byas nas kyang / /bgegs dgrar byin brlabs</text></item>
<item><p>205b.5</p><section></section><text>zhal bzhi pas/ /dgug pas bka' yi 'khor lo spyad/ /dbang ldan la sogs phyogs bcur gdab/ /mtha' yi dbyangs yig las byung ba'i/ /sa ni sna tshogs rdo rjer bya/ /rdo rje lta ba'i sbyor ba yis/ /ra ba dang ni dra ba bya/ /bdag nyid go chas rnam bsrungs nas/ /dpa' bo</text></item>
<item><p>205b.6</p><section></section><text>brtan par gnas pa bya/ /sa'i cho ga ste dang po'o// //de nas nang par sngar langs te/ /mchod pa kun dang rab ldan pas/ /rnal 'byor rnam par rdzogs dmigs te/ /dkyil 'khor dbus su 'dug nas ni/ /sa gnon pa yi phyag rgya yis/ /Tak+ki ni hUM dzaHoM haM/ /sngags</text></item>
<item><p>205b.7</p><section></section><text>des gser gyi mdog ldan zhing / /rtag pas ral ba'i tshogs mtshan pa/ /rgyan mdzes gser gyi bum par ldan/ /pad+ma dkar po la gnas shing / /bdag la bka' nod lha mo lha/ /mchod yon zhal bsil sogs phul nas/ /spos snod rdo rje dril 'dzin pas/ /skyob pa sangs</text></item>
<item><p>206a.1</p><section></section><text>rgyas thams cad kyi/ /spyod pa'i tshul dang khyad par gyi/ /sa dang pha rol phyin pa la/ /lha mo khyod ni dpang du gyur/ /skyob pa shAkya seng ge yis/ /ji ltar bdud kyi sde bcom pa/ /de bzhin bdag gis bdud sde las/ /rgyal bar bya ste dkyil 'khor bri/ /lan</text></item>
<item><p>206a.2</p><section></section><text>gsum brjod pas rjes gnang ste/ /de nyid du ni thim par bsam/ /de nas/ ga pur la sogs dri yi chus/ /dkyil 'khor kun du snyoms par byug /dri zhim dam tshig dang ldan pas/ /dbus su gru bzhir rang sngags kyis/ /de bzhin kun du rab tu zlum/ /rang rang sngags kyis me tog</text></item>
<item><p>206a.3</p><section></section><text>dgod/ /rang sngags lha yi bdag nyid bsam/ /mar me la sogs mchod pa kun/ /lha yi grangs bzhin rnam bkod de/ /bcu las dman pa nyid mi bya/ /'bad de bskyed pa rdzogs gyur nas/ /'bar ba'i phyag rgya rab bcings te/ /rkang pa mnan cing steng du blta/ /gyen du pheM gyi</text></item>
<item><p>206a.4</p><section></section><text>sgra sgrogs shing / /phyogs rnams kun na bzhugs gyur pa'i/ /dpa' bo rnal 'byor ma rnams ni/ /spyan drangs dgug gzhug bcing ba dang / /dbang du byas te byin gyis brlab/ /rang rang sngags kyis legs mchod nas/ /tha dad dam tshig dam tshig ches/ /mchod de rang rang</text></item>
<item><p>206a.5</p><section></section><text>gsang sngags bzlas/ /dgyes pa che la rnam bkod nas/ /sna tshogs mchod pas rab tu mchod/ /rdzas rnams thams cad bkod nas ni/ /lha rnams snyan gsan dbab par bya/ /g.yas par spos snod rdo rje dang / /g.yon pas dril 'dzin pus btsugs nas/ /he ru ka dpal bcom</text></item>
<item><p>206a.6</p><section></section><text>ldan 'das/ /rig sngags rgyal la phyag 'tshal lo/ /thugs rje'i bdag nyid can rnams kyi/ /dkyil 'khor bdag ni bri bar 'tshal/ /slob ma rnams la brtse ba dang / /khyed rnams la yang mchod pa'i phyir/ /bcom ldan bdag ni gus pa la/ /de ni gnang ba mdzad pa'i rigs/ /</text></item>
<item><p>206a.7</p><section></section><text>'gro ba'i 'khor lo don mdzad pa'i/ /sangs rgyas bdag la dgongs su gsol/ /byang chub sems dpa' dgra bcom dang / /gang gzhan gsang sngags lha rnams dang / /lha dang 'jig rten skyong ba dang / /gang yang 'byung po mthu chen dang / /sems can bstan la dga' ba rnams/ /</text></item>
<item><p>206b.1</p><section></section><text>sha dang rdo rje'i spyan mnga' ba/ /bdag la dgongs par mdzad du gsol/ /bdag ming 'di zhes bgyi ba yis/ /he ru ka 'byung dkyil 'khor ni/ /yo byad ci 'byor pas 'dri na/ /deng bdag slob mar bcas pa la/ /thugs ni brtse bar dgongs nas su/ /tshogs pa</text></item>
<item><p>206b.2</p><section></section><text>thams cad dkyil 'khor du/ /byin gyis brlab par mdzad du gsol/ /de ltar lan gsum gsol btab nas/ /ra ba dra ba la sogs pas/ /mtshams bcing ba ni brtan byas nas/ /g.yas kyis ci bder nyal te brtag /de nas bum pa bya ba ni/ /rin chen gser ram</text></item>
<item><p>206b.3</p><section></section><text>zangs la sogs/ /yang na sa yi khams las byung / /mgrin mtho lto ba'ang yangs pa dang / /mchu 'phyang kha khyer dang ldan zhing / /rtsa ba nag pos legs bskus te/ /bsang bdug bgegs bskrad sngon 'gro bas/ /dri zhim pa yi chus bkang ste/ /'bras kyi so ba</text></item>
<item><p>206b.4</p><section></section><text>mon sran gre'u/ /nas dang gro dang til dag dang / /mu tig gser dang rin chen dang / /byu ru dngul ni dri ma med/ /bya g+h+ri sang g+hi ha sa dang / /ha sa de ba kar+Ni ka /me tog kha dog lnga po dang / /ga pur gur kum tsan+dan dang / /tsan+dan dmar po gla rtsi rnams/ /sngags bzlas</text></item>
<item><p>206b.5</p><section></section><text>nas ni blug par bya/ /kha dog lnga yi srad bu dang / /mgrin pa gos zung mchog gis dkri/ /'dab bcas me tog 'bras ldan pa'i/ /lcug ma yis ni kha brgyan te/ /pad+ma'i dbus su rigs kyi mtshan/ /rang rang bum pa brgyan par bya/ /me tog phreng sogs mdzes byas te/ /brgyad</text></item>
<item><p>206b.6</p><section></section><text>ni sgo mtshams la bkod de/ /bum pa dgu pa dbus su gzhag /shar sgo yi ni g.yon logs su/ /las kun byed pa rab tu dgod/ /dri yi dung ni rnam rgyal te/ /rgyal ba'i steng du dgod par bya/ /rdo rje spyi bor rab bzhag nas/ /srad bu yis ni kun du sbrel/ /bsangs te stong pa'i</text></item>
<item><p>206b.7</p><section></section><text>rang bzhin las/ /b+h+rUM las bum pa gzhal yas gyur/ /dang por sbyor bas lha bskyed la/ /las kun byed par las bdag nyid/ /dbang bskur mthar thug mchod de bzlas/ /bdud rtsi yis ni rnam rgyal dag /mthar ni rgyal sogs zhu bar bya/ /las kun bya bar bka' bsgo</text></item>
<item><p>207a.1</p><section></section><text>ste/ /brtan pa'i sems su gnas par bya/ /bum pa lhag par gnas pa'o/ /de nas slob ma rjes bzung ba/ /mtshan nyid bzang dang ldan gyur pa'i/ /mkhas pas slob ma gcig dag gam/ /gsum mam yang na lnga 'am ni/ /bdun nam nyi shu rtsa lnga'i bar/ /zung</text></item>
<item><p>207a.2</p><section></section><text>du ma them yongs su gzung / /de las lhag ba'i slob ma dag /yongs su gzung bar mi shes so/ /mdor na slob ma phan tshun du/ /nang mi gshin pa mi gzung ngo / /tha ma sdom pa lngas gzung nas/ /gzhan rnams lam la gzung par bya/ /bgegs la gtor ma sbyin byas te/ /zhal</text></item>
<item><p>207a.3</p><section></section><text>bzhi pa yi sngags bzlas shing / /chang bu dang ni mar mes sbyang / /gu gul yungs kar gyis bgegs bsal/ /til la sdig pa'i gzugs dmigs nas/ /oM badzra DA ka kha kha khA hi/ bA hi sarba pA paM da ha na b+hasmiM ku ru swA hA/ zhes brjod g.yas dang g.yon pa yis/ /g.yas g.yon du ni</text></item>
<item><p>207a.4</p><section></section><text>yongs bskor nas/ /me dang chu la blug par bya/ /lus kun byed pas bkrus nas ni/ /bsam pa bzang la gzhag par bya/ /sngags kyi dngos grub don gnyer gang / /'di na dkyil 'khor 'jug par byed/ /de las gzhan pa'i dngos grub 'dod/ /gzhan dag 'jig rten gzhan don</text></item>
<item><p>207a.5</p><section></section><text>gnyer/ /'jig rten pha rol don gnyer ba'i/ /dad pa mang du byed pa yis/ /blo ldan dkyil 'khor 'jug bya yi/ /tshe 'di'i 'bras bu 'dod mi bya/ /tshe 'di 'dod par gyur pa la/ /'jig rten pha rol mi don 'byung / /'jig rten pha rol don gnyer skyes/ /tshe 'di'i 'bras bu rab tu</text></item>
<item><p>207a.6</p><section></section><text>rgyas/ /slob dpon gyis ni rab tu brjod/ /bsdus byas rang gi lus nang du/ /sbyang bya khang skor maN+Dal bya/ /phul nas gsol ba 'dis btab bo/ /dga' chen khyod bdag ston pa bas/ /slob dpon khyod ni dgongs su gsol/ /byang chub chen po'i tshul bstan pa/ /mgon po chen</text></item>
<item><p>207a.7</p><section></section><text>po bdag 'tshal lo/ /dam tshig de nyid bdag la stsol/ /byang chub sems kyang bdag la stsol/ /sangs rgyas chos dang dge 'dun te/ /skyabs gsum dag kyang bdag la stsol/ /thar pa chen po'i grong mchog tu/ /mgon po bdag ni 'jug par 'tshal/ /de ltar lan gsum gsol</text></item>
<item><p>207b.1</p><section></section><text>ba dang / /slob ma'i gtso bo la dmigs te/ /bu tshur theg pa chen po yi/ /khyod ni tshul chen snod yin te/ /gsang sngags spyod tshul cho ga ni/ /khyod la yang dag bstan par bya/ /rdzogs pa'i sangs rgyas gang 'das dang / /de bzhin gang dag ma byon dang / /da ltar byung ba'i</text></item>
<item><p>207b.2</p><section></section><text>rdzogs sangs rgyas/ /'gro la phan phyir bzhugs pa rnams/ /de dag kun gyis gsang sngags kyi/ /cho ga bzang po 'di mkhyen nas/ /dpa' bos byang chub shing drung du/ /thams cad mkhyen pa tshad med brnyes/ /gsang sngags sbyor ba mnyam med des/ /skyob pa shAkya seng</text></item>
<item><p>207b.3</p><section></section><text>ge yis/ /bdud sde shin tu mi bzad pa/ /dpung chen dag kyang de yis bcom/ /'jig rten mthun par gshegs nas su/ /'khor lo bskor nas mya ngan 'das/ /de bas kun mkhyen thob bya'i phyir/ /bu yis blo gros 'di gyis shig /de nas slob ma thal sbyar te/ /gsum la skyabs 'gro</text></item>
<item><p>207b.4</p><section></section><text>nas brtsams nas/ /smon lam gyi ni bar du bya/ /rdo rje slob dpon sems dge bas/ /slob ma la ni tshig 'di brjod/ /gong nas gong du sdom pa ni/ /bu khyod kyis ni gzung bar bya/ /'khor ba las ni bsgral ba yi/ /thabs ni de las gzhan med pas/ /de bas 'bad pa thams cad</text></item>
<item><p>207b.5</p><section></section><text>kyis/ /sdom pa rtag tu bskyang bar gyis/ /des ni gnod pa rnams bsal nas/ /byang chub bde ba des thob 'gyur/ /slob ma sdom la gnas nus na/ /lag na me tog 'dzin pa yis/ /dpa' bo'i spyan sngar dam bcas te/ /sangs rgyas sras bcas thams cad dang / /dpa' bo</text></item>
<item><p>207b.6</p><section></section><text>rnal 'byor ma rnams kun/ /bdag la dgongs par mdzad du gsol/ /bdag ming 'di zhes bgyi ba ni/ /dus ni 'di nas gzung nas su/ /byang chub snying por mchis kyi bar/ /ji ltar dus gsum mgon po rnams/ /byang chub tu ni nges mdzad pa'i/ /byang chub sems ni bla med pa/ /</text></item>
<item><p>207b.7</p><section></section><text>dam pa bdag gis bskyed par bgyi/ /sangs rgyas rnal 'byor sdom pa la/ /tshul khrims kyi ni bslab pa dang / /dge ba'i chos ni sdud pa dang / /sems can don byed tshul khrims gsum/ /bdag gis brtan por gzung bar bgyi/ /sangs rgyas chos dang dge 'dun te/ /bla na</text></item>
<item><p>208a.1</p><section></section><text>med pa'i dkon mchog gsum/ /deng nas brtsams te gzung bar bya/ /nam du yang ni mi spong ngo / /rdo rje rigs mchog chen po yi/ /rdo rje dril bu phyag rgya dag /yang dag nyid du gzung bar bgyi/ /slob dpon dag kyang gzung bar bgyi/ /rin chen</text></item>
<item><p>208a.2</p><section></section><text>rigs mchog chen po yi/ /dam tshig yid du 'ong ba la/ /nyin re bzhin du dus drug tu/ /sbyin pa rnam bzhi rtag tu sbyin/ /byang chub chen po las byung ba'i/ /pad+ma'i rigs chen dag pa la/ /phyi dang gsang ba theg pa gsum/ /dam pa'i chos ni gzung bar bgyi/ /las kyi rigs mchog chen po</text></item>
<item><p>208a.3</p><section></section><text>la/ sdom pa thams cad ldan par ni/ /yang dag nyid du gzung bar bgyi/ /mchod pa'i las kyang ci nus bgyi/ /bla na med pa'i byang chub sems/ /dam pa bdag gis bskyed bgyi nas/ /sems can rnams kyi don gyi phyir/ /bdag gis sdom pa ma lus gzung / /ma bsgral</text></item>
<item><p>208a.4</p><section></section><text>ba rnams bsgral bar bgyi/ /ma grol ba rnams bdag gis dgrol/ /dbugs ma phyin pa dbugs phyung ste/ /sems can mya ngan 'das la dgod/ /de ltar sdom pa gzung gnas pa'i/ /snying ga mgrin pa dpral ba ru/ /g.yas pa'i rdo rje khu tshur gyis/ /dri yi thig le byas</text></item>
<item><p>208a.5</p><section></section><text>nas kyang / /yi ge gsum gyis byin gyis brlab/ /las kun byed pas bsrungs nas ni/ /dus 'di nas ni bzung nas su/ /'khor ba'i nyes pas ma gos par/ /mchod pa thams cad dang ldan pas/ /dus kun du ni bde bar mnos/ /rang rang sngags kyis me tog sbos/ /</text></item>
<item><p>208a.6</p><section></section><text>mar me dri rnams dbul bar bya/ /so shing sor ni bcu gnyis pa/ /srin bus ma zos bug mdzer med/ /drang zhing dri yis legs bsgos pa/ /skud dmar me tog phreng gis brgyan/ /las kun byed pa bzlas nas ni/ /shar ram byang shar kha bltas pa'i/ /slob ma la ni</text></item>
<item><p>208a.7</p><section></section><text>sbyin par bya/ /ma gas par bca' skyon dag nas/ /mdun du drang por dor bar bya/ /bdag la blta na mchog yin te/ /'greng na mkha' spyod mthur du bltas/ /sa 'og nges 'grub phyogs dang mtshams/ /rang rang gi ni lhar shes bya/ /dmar ram dmar ser tshad ldan pa'i/ /</text></item>
<item><p>208b.1</p><section></section><text>srung skud mdud pa gsum ldan pa/ /dpung pa la ni bcings te bsrung / /de nas ngag gi skyon sel ba/ /sngags 'dis khyor chu lan gsum blud/ /oM hrIHbi shud+d+haHsarba d+harmAHsarba bA ba ni tsA s+ya saM sho d+ha ya/ sarba bi ka wA na a pa na ya hUM/ de nas slob ma rnar blags te/ /dga'</text></item>
<item><p>208b.2</p><section></section><text>bskyed spro ba'i chos bshad bya/ /'jig rten du ni kun mkhyen dag /u dum+WA ra'i me tog bzhin/ /brgya lam na ni res 'ga' zhig /'byung 'gyur na yang mi 'byung ngo / /gsang sngags spyod pa'i tshul 'byung ba/ /gang gis mnyam med sems can don/ /mya ngan mi 'da'</text></item>
<item><p>208b.3</p><section></section><text>byed par nus/ /bskal pa bye ba du ma ru/ /sdig ba byas par gyur pa gang / /de kun dkyil 'khor 'di 'dra ba/ /mthong bas byang bar 'gyur lags na/ /grags pa mtha' yas sngags spyod pa'i/ /tshul la gnas pa smos ci dgos/ /skyob ba'i gsang sngags bzlas na</text></item>
<item><p>208b.4</p><section></section><text>ni/ /go 'phang bla na med par 'gyur/ /gang dag mchod pa mchog 'di la/ /blo gros brtan zhing mi g.yo ba/ de dag gis ni ngan 'gro'i rgyun/ /sdug bsngal kun 'byung rab tu bcad/ /bdag nyid chen po khyed rnams kyis/ /rnyed pa mnyam med de ring rnyed/ /gang phyir rgyal ba sras</text></item>
<item><p>208b.5</p><section></section><text>bcas pa/ /bdag nyid chen po kun gyi ni/ /bstan pa 'di la khyed rnams kun/ /yongs su bzung ste skye bzhin bar/ /de phyir khyed rnams theg chen la/ /sang ni rab tu skye bar 'gyur/ /theg pa chen po cher 'byung ba'i/ /lam mchog 'di ni dpal dang ldan/ /khyed rnams der ni</text></item>
<item><p>208b.6</p><section></section><text>dong bas na/ /rang 'byung skal ba chen po bas/ /'jig rten thams cad mkhyen pa yi/ /de bzhin gshegs pa rnams su 'gyur/ /don bshad bsrung ba byas nas ni/ /sngags kyis sbyangs pa'i ku sha dag /stan dang sngas su sbyin bar bya/ /rmi lam dge ba'am mi dge ba/ /nang</text></item>
<item><p>208b.7</p><section></section><text>par de la'ang rab tu zlos/ /sdig pa las kun byed pas gzhom/ /slob dpon la ni mi dge ba'i/ /ltas dag mthong na langs nas ni/ /zhing skyong mkha' 'gro thams cad la/ /gtor ma cho ga bzhin du sbyin/ /yi ge brgya pas brtan byas shing / /srung ba'i 'khor los kun du</text></item>
<item><p>209a.1</p><section></section><text>spyad/ /dpa' bo'i zhal gyi sngags la sogs/ /thams cad kyang ni bzlas byas te/ /go chas bdag nyid bsrung ba dang / /dpa' bo rnal 'byor ma rnams la/ /gsol btab rgyan sogs nga rgyal blang / /me yi las la kun brtson pa/ /bgegs rnams</text></item>
<item><p>209a.2</p><section></section><text>thams cad zhi bar bya/ /lhag par gnas pa'i cho ga'o// //dpa' bos nang par sngar langs te/ /khrus byas shugs kyis rgya bcings la/ /gnas bcas lha ni nam mkhar dgod/ /bum sogs gdan la legs bzhag nas/ /zhal bzhi pas ni thams cad bsrung / /dri zhim pa</text></item>
<item><p>209a.3</p><section></section><text>yi chus gtor nas/ /shes rab thabs kyi rang bzhin gyi/kyi/ /grogs dang lhan cig thig gdab po/ /ma nyams ras bal gtsang ma las/ /rang gi shes rab lhan cig tu/ /kha dog lngar bcos srad bu bsgril/ /nyis 'gyur du ni tshad byas te/ /sgo yi nyi shu cha nyid do/ /ma snyoms</text></item>
<item><p>209a.4</p><section></section><text>pa ni rnam bsal te/ /grims dang mdud pa'i skyon bral ba/ /shar dang nub tu kha bltas pa'i/ /sgrub pa pos ni rab tu brkyang / /ye shes lnga las byung ba yi/ /srad bu lnga lnga rnam phye ste/ /rang nyid he ru kar byas pa'i/ /mig gnyis nyi zlar dz+dzaH yi 'od/ /'bar ba'i lta bas ye shes</text></item>
<item><p>209a.5</p><section></section><text>dgug /gnyis med gnyis med gsang sngags kyis/ /lnga po legs par bsgril bar bya/ /pad+ma'i snod du bzhag nas kyang / /sangs rgyas kun gyi mkha' 'gro dang / /dpal chen snying po yongs bzlas nas/ /mchod de spos ni dbul bar bya/ /khrag chen gyis ni spangs pa</text></item>
<item><p>209a.6</p><section></section><text>yi/ /sum sgril skud pa tshad ldan pa/ /bdud rtsi tsan+dan dkar po yis/ /legs par byugs te thig gdab bya/ /oM badzra sa ma ya su tra mA ti kra ma hUM/ sngags des thig skud legs btang la/ /grogs kyis dz+dzaHgsum mngon brjod nas/ /skud pa rab tu brkyang bar bya/ /shar</text></item>
<item><p>209a.7</p><section></section><text>dang nub tu kha bltas la/ /g.yon pa'i rdo rje khu tshur gyis/ /lte ba yi ni phyogs bzung nas/ /slob dpon rdo rje dang bcas shing / /dang por tshangs pa'i thig gdab bo/ /ltas ngan byung na dngos mi 'grub/ /chad pas slob dpon 'chi 'gyur zhing / /ring thung khyer na nad kyis</text></item>
<item><p>209b.1</p><section></section><text>'debs/ /phyogs 'khrul slob ma nyon mongs 'gyur/ /de bas 'debs pa thams cad kyis/ /rab tu bsgrims te gdab par bya/ /byang dang lho yi sgor gnas te/ /tshangs thig gnyis pa gdab par bya/ /ma lus 'jig rten khams bzhugs pa'i/ /sangs rgyas la sogs</text></item>
<item><p>209b.2</p><section></section><text>khyed rnams kyis/ /'gro don mdzad pa'i dus yin te/ /thig gi sgras ni bskul bar bsam/ /g.yon nas bskor ba'i sbyor ba yis/ /rnam pa kun du thig gdab bya/ /mtshams kyi cha ni g.yas su ste/ /me dang rlung gi phyogs gnas nas/ /mtshams kyi thig ni</text></item>
<item><p>209b.3</p><section></section><text>yang dag brtsam/ /srin po 'byung po'i phyogs 'dug nas/ /gnyis pa yang na de bzhin no/ /me yi mtshams nas byang du blta/ /shar gyi thig ni gdab par bya/ /rlung nas lho ru kha bltas te/ /nub du srad bus gdab par bya'o/ /slob dpon rlung gnas shar du blta/ /</text></item>
<item><p>209b.4</p><section></section><text>byang du thig ni yang dag bri/ /me nas nub phyogs kha bltas pas/ /lho yi thig kyang de bzhin no/ /ye shes thig ni brgyad kyi rjes/ /mtshan nyid bzang po rnams bsams nas/ /cha ni rnam par dbye bar bya/ /tshangs pa'i thig ni ngos re ru/ /re re lngar bya nyi shu gdab/ /pho</text></item>
<item><p>209b.5</p><section></section><text>brang la gnyis ge sar gcig /gsum gsum gyis ni 'khor lo rnams/ /ka ba gri gug rdo rje phreng / /pad+ma 'khor lo re re bya/ /gcig gis phyi yi khyams yin te/ /bsdus pa'i tshul la pad+ma dag /pho brang gi ni nyis 'gyur te/ /thams cad snga ma lta bur shes/ /sgo ni</text></item>
<item><p>209b.6</p><section></section><text>'khor lo'i brgyad char 'dod/ /sgo khyud khyams dang 'dra ba yis/ /mkhas pas cha yi phyed du bya/ /rtsig pa dang ni ba ku li/ /shiR+Sha ka ni de yi phyed/ /dgu yis rta babs ka bar bcas/ /mdzes par tshon gyi sa bya ste/ /tshon gyi sa yi nyis 'gyur du/ /phyi rol 'od</text></item>
<item><p>209b.7</p><section></section><text>kyi dkyil 'khor bya/ /'khor lo de yi phyi rol du/ /shing la sogs pa'i dur khrod bya/ /nye 'khor mchod pa'i sar byas te/ /ye shes thig ni de nas kyang / /thig gi rim pa'o// //rin chen nam ni khams chen nam/ /'bras sogs khams kyi legs sbyangs dang / /yang na</text></item>
<item><p>210a.1</p><section></section><text>sa 'am thal ba'am/ /lo ma rnams kyis bri bya ste/ /kha dog lnga po thams cad ni/ /phyag rgya drug pa dang ldan bya/ /thig las ji ltar 'byung ba bzhin/ /lnga po lnga ni rnam sprul te/ /tshon ni rab tu gnas par bya/ /dpa' bos dbus kyi sar gnas te/ /</text></item>
<item><p>210a.2</p><section></section><text>shar du kha bltas g.yon pa yi/ /khu tshur gyis ni bzung nas su/ /bden pa brjod cing bri bar bya/ /'di ni me long dag pa ste/ /sems can khams ni sgrol byed pa/ /dpal ldan bde chen rgyal po ste/ /de bzhin gshegs pa kun gyi gnas/ /oM badzra tsi tra sa ma ye hUM/ /lan</text></item>
<item><p>210a.3</p><section></section><text>lnga ru ni brjod par bya/ /sor ni bcu gnyis tshad ldan par/ /drang zhing mtho la snyoms pa dang / /nas gang gis ni ma 'dres pas/ /ri mo kun du bri bar bya/ /sbom pos nad skyed phra bas ni/ /nor rnams rab tu rlag par byed/ /'dres pa yis ni rims 'byung zhing / /yo bas rnam 'gras</text></item>
<item><p>210a.4</p><section></section><text>chad pa yis/ /slob dpon dang ni slob ma dag /'chi ba nyid du shes par bya/ /de nas tshad dang ldan pa ru/ /rab tu 'bad de bri bar bya/ /rim pas dkar po ser po dang / /de bzhin du ni dmar dang ljang / /nag po nang du shes bya ste/ /shar phyogs su ni sngon po che/ /lho ni ser te nub ni dmar/ /</text></item>
<item><p>210a.5</p><section></section><text>byang du ljang gus rnam par mdzes/ /lte ba dmar zhing ge sar ser/ /sna tshogs mdog bad gri gug sngo/ /ljang ku dkar dang dmar ba yi/ /gzhi la sngo dmar dkar ba yi/ /'khor lo gsum ni legs par bri/ /khyams ni shel 'dra dra ba'i sa/ /bai DUr+ya ltar sngo bsangs nyid/ /gser</text></item>
<item><p>210a.6</p><section></section><text>ram rnam lngas ba ku li/ shiR+Sha ka ni dkar po ste/ /rta babs kha dog sna tshogs nyid/ /rdo rje 'od sogs pad+ma bzhin/ /rin chen phreng dang nyi zla dang / /rnga ma dar dang 'phan la sogs/ /rgyan ni sna tshogs bri bar bya/ /khyams la gzugs sogs mchod pa ni/ /bzhi bcu ru ni tshang</text></item>
<item><p>210a.7</p><section></section><text>bar dgod/ /rdo rje gri gug gri gug dang / /bum pa dkar po pad snod ldan/ /dbus kyi pho brang dag la dgod/ /rdo rje pad+ma 'khor lo dag /gri gug dang ni ldan bya zhing / /mthar ni gri gug yang dag dgod/ /'od kyi dkyil 'khor dang ldan pas/ /rnam pa kun du mdzes par bya/ /slob dpon</text></item>
<item><p>210b.1</p><section></section><text>gyi ni las mthong nas/ /'di dag kun du spyad par rigs/ /rdul tshon gyi rim par phye ba ste bdun pa'o// //rdo rje dril 'dzin dpa' bo yis/ /lan gsum du ni yongs bskor nas/ /dkyil 'khor skyon rnams legs brtags te/ /yi ge brgyas ni kun du sbyang / /rgyan rnams kyis ni</text></item>
<item><p>210b.2</p><section></section><text>mdzes byas pa'i/ /rgyal dang kun byed bum pa dag /shar sgo'i g.yas g.yon dag tu dgod/ /sgo dang mtshams su brgyad po ste/ /rdo rje ra ba'i phyi rol du/ /bgegs skyer 'gyur bas mi dgod do/ /ma dag pa ni de las gzhan/ /me tog spos dang mar me dang / /dri dang bza' ba rol mo</text></item>
<item><p>210b.3</p><section></section><text>dang / /gos dang ku sha rgyan la sogs/ /nye 'khor du ni dgod par bya/ /chang dang sha rlon gtor ma dang / /'du ba yi ni rdzas rnams kun/ /de yi phyi rol dag du gzhag /dar dang bla re gdugs dang ni/ /rgyal mtshan rnams kyis gnas brgyan te/ /khrag 'thung cha lugs 'dzin pa yi/ /sgo</text></item>
<item><p>210b.4</p><section></section><text>srung bzhi ni gzhag par bya/ /bdag nyid brtul zhugs gnas byas te/ /nub kyi sa la mngon phyogs nas/ /cho ga rab tu rdzogs par spyad/ /g.yon gyi srin lag rtse mo yis/ /dam tshig drug po legs sbyar bas/ /bsangs te lha nyid rnam par bsams/ /nam mkha'i lha rnams</text></item>
<item><p>210b.5</p><section></section><text>phab nas kyang / /ye shes dkyil 'khor spyan drangs te/ /drug po ro gcig gyur par bya/ /go cha sogs kyis byin brlabs nas/ /sngon bzhin lha rnams sbyang byas te/ /he ru ka sogs mchod byas nas/ /dpa' bo gnyis med sngags kyis mchod/ /sangs rgyas mkha' 'gro kA ka</text></item>
<item><p>210b.6</p><section></section><text>sogs/ /bum sogs lha rnams thams cad la/ /brgya rtsa brgyad du nye bar gnas/ /rig byed dang ni me lha'i bar/ /thabs dang shes rab yi ge dag /lha yi grangs dang mnyam par bzlas/ /mthar ni myos byed kyis mchod nas/ /slob dpon bdag nyid 'jug par bya/ /</text></item>
<item><p>210b.7</p><section></section><text>dang po phyag ni sngon 'gro bas/ /sems skyed nas ni rjes gnang mthar/ /dbang ni rim pa bzhin blangs te/ /slob ma gzhug par byed bdag nyid/ /bden pa'i byin rlabs brjod par bya/ /oM nam mkha' skye ba mtshan ldan phyir/ /thog ma tha ma med pa'i mchog /sems</text></item>
<item><p>211a.1</p><section></section><text>dpa'i rdo rje che rang bzhin/ /rdo rje sems dpar bdag grub mdzod/ /dngos grub chen po kun gyi mchog /dbang phyug chen po lhag pa'i lha/ /rdo rje 'dzin pa kun gyi rgyal/ /mi 'gyur mchog tu bdag 'gyur mdzod/ /nyes pa med la rtag pa khyod/ /'dod chags kun gyi</text></item>
<item><p>211a.2</p><section></section><text>rjes chags pas/ /'dod chags chen po dga' ba che/ /bcom ldan de nyid kyis 'grub mdzod/ /shin tu dag pa kun gyi mchog /gdod nas grol ba de bzhin gshegs/ /kun du bzang po kun bdag nyid/ /byang chub sems dpa' bdag grub mdzod/ /kun mchog dngos grub chen po</text></item>
<item><p>211a.3</p><section></section><text>ste/ /dbang phyug chen po rgyal mchog gis/ /grub ba'i rdo rje cher bstod pa/ /rdo rje snyems par bdag mdzod cig /sems can kun gyi yid khyab pa/ /sems can kun gyi snying la bzhugs/ /sems can kun gyi yab gyur nyid/ /'dod mchog dam tshig mchog gyur ba'i/ /bden pa gang gis ye shes mchog / </text></item>
<item><p>211a.4</p><section></section><text>shes rab thabs dag dkyil 'khor yin/ /bden pa de yis mgon bdag la/ /khyod kyis 'dod pa rab rdzogs mdzod/ /chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang las las kun du byung / /de bzhin nyid las</text></item>
<item><p>211a.5</p><section></section><text>nges par skyes/ /bden pa 'di yis dkyil 'khor du/ /gzugs brnyan gsal bar slob ma ni/ /kun gyis dri med mthong bar shog /lan gsum du ni rab brjod nas/ /slob ma 'jug pa'i las rnams bya/ /de nas las kyi rdo rje yis/ /kun byed bum pas bkrus nas kyang / /</text></item>
<item><p>211a.6</p><section></section><text>gos dmar gyis ni gdong yang dgab/ /dkyil 'khor me tog lag 'dzin pas/ /sdom pa rab tu gzung nas su/ /oM shrI he ru kA ya/ bid ma he/ bid+yA rA dzA ya/ d+hi ma he swA hA/ sngags de yis ni gdab par gsol/ /sangs rgyas kun gyi rang bzhin sku/ /slob dpon</text></item>
<item><p>211a.7</p><section></section><text>la ni skyabs su mchi/ /gtso bo 'khor dang bcas pa yi/ /lha rnams la ni phyag 'tshal lo/ /thar pa chen po'i grong mchog tu/ /mgon po bdag ni gzhug par 'tshal/ /gsum brjod grogs kyi nang du 'da'/ /bu khyed su yin ci la dga'/ /skal bzang bde chen gnas la zhes/ /</text></item>
<item><p>211b.1</p><section></section><text>dris lan yongs su spyad par bya/ /yon gyi mchog ni blang byas te/ /snying gar rdo rje rab bzhag nas/ /oM yo ga tsit+ta ut+pA da yA mi/ su ra ta sa ma ya s+t+waM/ sid+d+hi badzra ya thA su khaM/ de ltar byang chub sems bskyed nas/ /nye bar spyod pa bzhin bya ste/ /ding khyod de bzhin gshegs</text></item>
<item><p>211b.2</p><section></section><text>pa thams cad kyis byin gyis brlabs kyis/ de bzhin gshegs pa thams cad kyi mchog tu gsang ba 'dis/ khyod kyis dkyil 'khor du ma zhugs pa rnams la smra bar mi bya zhing ma dad pa rnams la yang ma yin no/ /sku gsung thugs kyi phyag byas nas/ /'bru lnga yis ni gzhug par bya/ /</text></item>
<item><p>211b.3</p><section></section><text>lan gsum bskor ba byas nas kyang / /lha dang tha dad med bdag gis/ /sgo sogs drung na 'khod pa la/ /dam tshig yongs su bsgrag par bya/ /deng khyod dpa' bo dang rnal 'byor ma thams cad kyi rigs su zhugs kyis/ /ngas khyod la ye shes gang gi de bzhin gshegs pa thams cad kyi</text></item>
<item><p>211b.4</p><section></section><text>dngos grub kyang thob na dngos grub gzhan lta smos kyang ci dgos te/ de lta bu'i ye shes bskyed par bya yis/ khyod kyis dkyil 'khor ma mthong ba'i mdun du brjod par mi bya ste/ dam tshig nyams par gyur ta re/ /snying kar rdo rje rab bzhag ste/ /he ru ka dpal deng khyod kyi/ /snying la yang</text></item>
<item><p>211b.5</p><section></section><text>dag zhugs par gyur/ /gal te tshul 'di smras na ni/ /de ma thag tu dral te gshegs/ /thod pa'i bdud rtsi legs sbyangs te/ /'di ni khyod kyi dmyal ba'i chu/ /dam tshig nyams na sreg par byed/ /dam tshig bsrungs na dngos grub ni/ /rdo rje bdud rtsi chu yis 'grub/ /oM badzra u da ka</text></item>
<item><p>211b.6</p><section></section><text>Tha Tha Tha/ deng nas brtsams te/ khyod kyi dpal he ru ka nga yin gyis/ ngas 'di gyis shig ces bsgo ba gang yin pa de khyod kyis bya dgos te/ nga la brnyas par ma byed cig /mi bde ba ma spangs par tshe'i dus byas nas dmyal bar ltung bar gyur ta re zhes dam tshig bstan par bya'o/ /sbyang byas</text></item>
<item><p>211b.7</p><section></section><text>slob mas dpa' bo la/ /ye shes don phyir gsol ba gdab/ /dpa' bo dang rnal 'byor ma thams cad kyis byin gyis rlobs la/ dpal he ru ka'i ye shes bdag la dbab du gsol/ /de ltar lan gsum gsol byas nas/ /dur khrod zla mtshan ldan ras dang / byi la'i rtug pa dam</text></item>
<item><p>212a.1</p><section></section><text>tshig dang / /thang chu yi dwags kha las byung / /dur khrod me la gdung bar bya/ /'od kyis lha rnams yongs bskul zhing / /rlung me dz+haiHdang sa chu srin/ /'bar byas snying po sogs sngags dang / /oM sarba bI ra yo gi ni badzra A be sha ya/ ta Sha ya/ ra ra ra ra tsa la ya hUM ha A dz+haiM rdo rje</text></item>
<item><p>212a.2</p><section></section><text>dril bu Da ma ru/ /bsgyings dang bcas pas bsgrag par bya/ /mtshan ma nye bar mi gnas na/ /oM tiSh+Tha ma hA kro d+ha A be+e sha ya hUM/ oM shrI he ru kA ya bid ma he bid+yA rA dzA ya d+hi ma ha swA hA/ sngags des dpa' bo bskul bar bya/ /ltas rnams thams cad shes byas nas/ /smra la lce ni byin brlabs te/ /</text></item>
<item><p>212a.3</p><section></section><text>dge sogs don rnams dri bar bya/ /tiSh+Tha badzras brtan byas nas/ /snying po'i dkyil 'khor 'di ru ni/ /bdag gis slob ma gzhug par bgyi/ /lha yi rigs kyi rim pa dag /bsod rnams ji bzhin de bzhin shog /'dis ni dngos grub gang thob dang / /rigs ni gang gi snod du 'gyur/ /'di</text></item>
<item><p>212a.4</p><section></section><text>yi bsod nams ci yod las/ /dkyil 'khor 'dir ni de bzhin shog /oM sarba ta thA ga ta ku la bi sho d+ha ni swA hA/ pra tIts+tsha badzra ho/ /sngags des ltos pa med par dor/ /rigs kyi ltas ni yongs shes nas/ /oM pra ti gr-i h+Na swa mi maM/ satwa ma hA ba la/ sngags des spyi bor sbyin bya ste/ </text></item>
<item><p>212a.5</p><section></section><text>oM he ru ka dpal deng khyod kyi/ /mig 'byed par ni brtson par mdzad/ /phye bas thams cad mthong 'gyur te/ /rdo rje mig ni bla na med/ oM badzra ne tra a pa ha ra pa Ta laM hrIH/ gdong g.yogs rab tu dgrol bar bya/ /dkyil 'khor bzang po 'di la ltos/ /da ni dad pa rab tu skyed/ /khyod ni</text></item>
<item><p>212a.6</p><section></section><text>rnal 'byor ma rigs skyes/ /sngags dang phyag rgyas byin gyis brlabs/ /'gro ba phun sum tshogs kun dang / /grub kun khyod la mngon du gyur/ /dam tshig thams cad bskyed pa dang / /sngags kyi dngos grub brtson par gyis/ /me tog gang du lhung la sogs/ /lha rnams gnas dang</text></item>
<item><p>212a.7</p><section></section><text>bcas pa dag /byang sgo nas brtsams thams cad bstan/ /slob ma 'jug pa'i cho ga'o// //dkyil 'khor byas te yul 'khor ram/ /rta dang glang po sogs phul nas/ /he ru ka dpal dbang bskur ba/ /'gro ba skyob mdzad gzi brjid can/ /ji ltar yon tan 'byung gnas gtso/ /de bzhin</text></item>
<item><p>212b.1</p><section></section><text>bdag la deng stsol cig /lan gsum du ni gsol btab nas/ /sngags kyi phreng bas dbang bskur zhing / /mi bskyod bsam gtan gsum rdzogs nas/ /dpa' bo rdo rje dril 'dzin pas/ /shar sgo'i bum pa gnyis thogs nas/ /bkra shis bum pa sngon 'gro bas/ /dbang bskur rdo rje</text></item>
<item><p>212b.2</p><section></section><text>chen po ni/ /khams gsum kun gyis phyag byas pa/ /gsang gsum gnas las byung ba yi/ /sangs rgyas kun gyis rab sbyin pa'o/ /oM badzra a b+hi Shiny+tsa/ bum pa brgyad kyi sngags bzlas te/ /lha rnams lus la legs bcug nas/ /mchod de dag pa sbyin par bya/ /rin chen bsam</text></item>
<item><p>212b.3</p><section></section><text>gtan yongs rdzogs nas/ /sangs rgyas kun gyi rgyal srid che/ /dbu rgyan rin chen dam pa ste/ /rin chen kun gyi mchog byed pas/ /rdzogs sangs rgyas su dbang bskur ro/ /oM sarba bud+d+ha DA ki nI ye badzra war+Na nI ye hUM hUM phaT swA hA a b+hi Shiny+tsa/ sngar bzhin thams cad spyad par bya/ /chos kyi rnal</text></item>
<item><p>212b.4</p><section></section><text>'byor rab ldan pas/ /rdo rje cho ga bzhin bskyed nas/ /chos kyi gzugs kyi slob ma la/ /sangs rgyas kun gyi rdo rje'i dbang / /de ring khyod la bskur bar bya/ /sangs rgyas nyid du rab bsgrub phyir/ /rdo rje 'di ni khyod kyis long / /badzra a b+hi Shiny+tsa/ g.yas par rdo rje rab bzhag nas/ nang gi/ dbang</text></item>
<item><p>212b.5</p><section></section><text>bskur rin chen mchog byin nas/ dag pa rab tu brjod par bya/ /don yod bsam gtan dang ldan pas/ /rdo rje dril bu sbyin par bya/ /sangs rgyas kun gyi dril bu'i dbang / /de ring khyod la bskur bar bya/ /sangs rgyas nyid du rab bsgrub phyir/ /dril bu 'di ni khyod kyis long / /g.yon du nges</text></item>
<item><p>212b.6</p><section></section><text>par btang byas nas/ /rdo rje dril bu legs 'khyud nas/ /rdo rje bdag po brtan bya'i phyir/ /sngags 'di rab tu brjod par bya/ /oM badzra a d+hi pa ti twaM/ a b+hi Shiny+tsa mi/ tiSh+Tha badzra sa ma ya s+t+waM/ brtan byas nas ni rnam dag smra/ /rtag pa'i bsam gtan kun byas te/ /spyi bor rdo rje dril bzhag</text></item>
<item><p>212b.7</p><section></section><text>nas/ /rdo rje ming gi dbang bskur bas/ /rtag pa'i rdo rje rab zhugs te/ /mi shigs rdo rje ming ldan pas/ /bu khyod de ring dbang bskur ro/ /oM badzra satwa twaM/ a b+hi Shiny+tsa mi/ badzra nA ma a b+hi She ka taH/ rang rigs las byung ming rnams ni/ /dpal dang rdo rje sgra ldan par/ /slob dpon gyis ni</text></item>
<item><p>213a.1</p><section></section><text>lan gsum bod/ /dag pa dang bcas rab tu brjod/ /de ltar slob ma'i dbang thob nas/ /rgyud rnams thos shing man ngag thob/ /las rnams shes te ston nus na/ /rdo rje slob dpon nyid bya'i phyir/ /tshig 'dis gsol ba gdab par bya/ /mi ldog 'khor lo'i</text></item>
<item><p>213a.2</p><section></section><text>dbang bskur ba/ /dpa' bo chen pos bdag la stsol/ /'gro ba mtshan ma med byed pa/ /de ni nga 'dir bshad du gsol/ /bdag dang gzhan gyi don bya'i phyir/ /rdo rje slob dpon dbang bskur ba/ /thugs rje can khyod bka' drin gyis/ /de ring bdag la stsal du gsol/ /yon phul nas ni lan</text></item>
<item><p>213a.3</p><section></section><text>gsum brjod/ /seng ge rdo rje 'khor lo yi/ /khri la gdugs dang mchod bcas 'dug /rdo rje rigs kyi dam tshig mchog /gsum ni legs par gzung bar bya/ /hUM las byung ba'i rdo rje ni/ /dpa' bo rnal 'byor ldan la sbyin/ /'di de sangs rgyas thams cad de/ /he ru ka dpal lag na</text></item>
<item><p>213a.4</p><section></section><text>gnas/ /khyod kyis kyang ni rtag tu bzung / /he ru ka dpal brtul zhugs brtan/ /oM sarba ta thA ga ta sid+d+hi badzra sa ma ya/ tiSh+Tha e Sha twaM d+ha ra yA mi hriHhi hi hi hi hUM/ sngags des slob ma'i lag tu gtad/ /thog mtha' med pa'i sems dpa' ni/ /rdo rje sems dpa' dga' ba che/ /kun du bzang po</text></item>
<item><p>213a.5</p><section></section><text>kun bdag nyid/ /rdo rje snyems tshul bdag po'i bdag /bcom ldan 'das dpal mchog dang po'i skyes bu'o/ /oM ma hA badzra hUM/ dril bu a las rab bskyed de/ /'di de sangs rgyas thams cad kyi/ /shes rab dbyangs kyi rjes 'gror bshad/ /khyod kyis kyang ni rtag tu bcad/ /byang chub</text></item>
<item><p>213a.6</p><section></section><text>mchog tu rgyal ba bzhed/ /tshig des dril bu sbyin par bya/ /srid pa ngo bo nyid kyis dag /rang bzhin gyis ni dngos med byas/ /rang bzhin dag pa'i sems ldan pa/ /srid pa'i mchog tu byed bar 'gyur/ /oM badzra g+haN+De AH/ sngags des rab tu dkrol bar bya/ /he ru ka dpal brten byas</text></item>
<item><p>213a.7</p><section></section><text>te/ /yid kyi lus su bstan byed pa/ /dam tshig phyag rgyar grags pa yi/ /skur ni nye bar gnas gyis la/ /phyag rgya rtag tu brtan par gyis/ /de nas dpa' bo mchog de yis/ /dus gsum sangs rgyas thams cad kyis/ /dbang bskur par ni rab dmigs la/ /rdo rje dril bu legs</text></item>
<item><p>213b.1</p><section></section><text>'khyud nas/ /rdo rje che dang dril bu che/ /zung shig rdo rjes byin brlabs nas/ /de ring rdo rje slob dpon gyur/ /slob ma'i tshogs rnams bsdu bar gyis/ /de ltar dam tshig brtan bya ste/ /rjes su gnang ba sbyin par bya/ /kha T+wAM ga dang Da ma ru/ /kha T+wAM ga ni lha yi sku/ /shes rab Da ma ru yi sgra/ /</text></item>
<item><p>213b.2</p><section></section><text>kha T+wAM rdo rje dang bcas shing / /dril bu sil sil sgra sgrogs pa/ /tshangs pa'i skud thogs rnal 'byor bdag /kha T+wAM ga dang rnal 'byor snod/ /dpa' bo chen po blang bar gyis/ /spyod pa'i rjes su gnang ba'o/ /deng nas brtsams te rdzogs sangs rgyas/ /sras dang bcas la rnam rol cing / /rdo rje</text></item>
<item><p>213b.3</p><section></section><text>snyems ma'i rnal 'byor gyis/ /dga' ston bde ba'i mchod pa gyis/ /A sgeg pa'o/ /sgeg dang bcas pa'i phreng ba 'phang / /sangs rgyas thams cad mchod par bya/ /de ni bcom ldan 'bral mi 'gyur/ /phreng ba de yi rgyan yin no/ /oM/ phreng ba'o/ /lus can kun la dam chos kyi/ /khyod</text></item>
<item><p>213b.4</p><section></section><text>kyis glu ni blang bar gyis/ /de yis bde gshegs dngos grub kyis/ /bde ba myur du myong bar 'gyur/ gI/ glu'i'o/ /de nyid thal mo gar gyis ni/ /sangs rgyas thams cad chags par bya/ /sangs rgyas gdul ba'i phrin las kyis/ /gar mkhan tshul du sgyur bar gyis/ ho/ gar ro/ /rdzogs</text></item>
<item><p>213b.5</p><section></section><text>sangs rgyas la spos phul bas/ /brtul zhugs bzang pos legs tshim gyis/ /lus can bde gshegs cha lugs su/ /ye shes kyis ni tshim par gyis/ /A/ bdug pa'o/ /sangs rgyas rnams la me tog gtor/ /byang chub yan lag tshogs gyur nas/ /mtshan dang dpe byad ldan par</text></item>
<item><p>213b.6</p><section></section><text>ni/ /bde gshegs sku ni thob par gyis/ b+hUM/ me tog go/ /sems can ma rig ldongs pa la/ /chos kyi me ni legs sbar nas/ /rdo rje chos dang 'dra ba ru/ /chos kyi rnam par 'bar bar gyis/ /mar me'o/ /khyod kyis rgyal la dri phul bas/ /tshul khrims ting 'dzin shes rab dang / /</text></item>
<item><p>213b.7</p><section></section><text>rnam grol ye shes mthong ba yi/ /byang chub lus can rnams la bsgos/ /dri'o/ ji ltar mig mkhan rgyal po yis/ /'jig rten ling thog bsal ba ltar/ /bu khyod kyis ni mi shes pa'i/ /rab rib rgyal ba rnams kyis bsal/ /rgyal rnams kyis ni thur mas so/ /chos rnams</text></item>
<item><p>214a.1</p><section></section><text>gzugs brnyan lta bu ste/ /dag cing gsal la snyog pa med/ /gzung du med cing brjod du med/ /rgyu dang las las kun du byung / /rang bzhin med cing gnas med pa/ /de ltar chos rnams shes gyis la/ /sems can don ni mnyam med byos/ /'on kyang sangs rgyas</text></item>
<item><p>214a.2</p><section></section><text>sras su skye/ /me long rab tu bstan par bya/ /a yis sbyangs pa'i dril bu ni/ /rna ba'i drung du bsgrag par bya/ /thams cad nam mkha'i mtshan nyid de/ /nam mkha' la ni mtshan nyid med/ /nam mkha' dang ni mnyam sbyor bas/ /kun mchog mnyam pa nyid du gsal/ /ho yis sbyangs pa'i</text></item>
<item><p>214a.3</p><section></section><text>mda' gzhu dag /slob ma'i lag tu byin nas ni/ /phyogs bzhir 'phen pa'i tshul byed la/ /de bzhin gshegs pa thams cad kyi rjes su chags par gyis shig ces bsgo'o/ /rdo rje sems dpa' rab brjod pa'i/ /me long slob ma la bstan nas/ /rdo rje sems dpa' me long ltar/ /dag cing gsal</text></item>
<item><p>214a.4</p><section></section><text>la rnyog pa med/ /bu khyod kyi ni snying la zhugs/ /rdo rje sems dpa' rang nyid gtso/ /tshig des rang bdag shes par bya/ /zhi rgyas dbang dang dgug pa dang / /bskrad pa dang ni gsad la sogs/ /phan dang tshar gcad byed pa yi/ /las rnams khyod kyis sgrub par gyis/ /ral gri sa 'og mig sman</text></item>
<item><p>214a.5</p><section></section><text>dang / /rkang mgyogs bcud len mkha' la 'gro/ /mi snang la sogs grub pa'i tshogs/ /ci dga' bar ni sgrub par gyis/ /lus dang srog la ltos med par/ /dam tshig sdom pa kun bsrungs te/ /nyin dang mtshan mo lan gsum du/ /don ldan rtag tu bzla bar bya/ /dgun zla 'bring</text></item>
<item><p>214a.6</p><section></section><text>po nas brtsams te/ /zla ba re re mngon bya ba/ /'khor lor gnyis med tshul gnas pa/ /tshes bcu la ni de rab mchod/ /rkang pas 'khor lo lag g.yas dung / /lag gnyis po ti dril byin nas/ /de nas brtsams te sems bskyed pa/ /tsam gyis chos kyi 'khor lo bskor/ khyod kyis</text></item>
<item><p>214a.7</p><section></section><text>the tshom dog med par/ /yid gnyis med pa'i sems kyis su/ /chos kyi dung ni bla med pa/ /dri med kun du gang bar gyis/ /gsang sngags spyod tshul cho ga rnams/ /skye bo yongs la rtag tu shod/ /de ltar byas na sangs rgyas la/ /phan 'dogs drin du gzo shes bya/ /rdo rje 'dzin pa de kun</text></item>
<item><p>214b.1</p><section></section><text>kyang / /khyod la rtag tu srung bar mdzad/ /de ring rdo rje slob dpon 'gyur/ /sngags dang rgyud ni 'dzin gyur pas/ /sangs rgyas byang chub sems rnams dang / /lha rnams kun gyis mthun par gsungs/ /sems can kun la rjes brtse bas/ /khyod kyis dkyil 'khor cho ga bzhin/ /nan tan</text></item>
<item><p>214b.2</p><section></section><text>bskyed de bri bar bya/ /sgrub pa po rnams rgyud la sbyor/ /'khor lo rdo rje sogs byin nas/ /sems can kun la phan pa'i phyir/ /'jig rten khams ni thams cad du/ /ji ltar tshogs ni 'dul 'gyur ba/ /chos kyi 'khor lo rab tu bskor/ /rdo rje rin chen pad+ma dang / /las kyi 'khor lo rab tu</text></item>
<item><p>214b.3</p><section></section><text>brjod/ /shar gyi sgo drung rab gnas pa'i/ /lus ni sa la phab pa'i phyag /byas te mgo bo ma bteg par/ /sngags dang rgyud rnams 'dzin gyur ba'i/ /slob ma 'di ni phul ba lags/ /las kyi rdo rjes rab bslang nas/ /gdugs ni gzhan du byas nas kyang / /dpa' bo chos</text></item>
<item><p>214b.4</p><section></section><text>gos 'dzin pa dang / /mchog gam mi 'jigs sbyin pa yis/ /shAkya'i gzugs su rab dmigs te/ /oM 'dir ni khyod la ngas lung bstan/ /rdo rje slob dpon de bzhin gshegs/ /srid pa shin tu dag pa'i phyir/ /srid dang ngan 'gro rnams las bton/ /kye che ge mo zhes bya ba'i de</text></item>
<item><p>214b.5</p><section></section><text>bzhin gshegs pa grub pa sa gsum gyi bdag por 'gyur ro/ /gang la tshig 'dir lung bstan pa/ /de la sangs rgyas byang chub sems/ /'khor dang bcas pa mgrin gcig tu/ /byang chub chen por lung ston te/ /phyag rgya sngags 'di'i mthu yin zhes/ /slob ma dad pa rab tu</text></item>
<item><p>214b.6</p><section></section><text>bskyed/ /de nas slob ma gzengs bstod de/ /mchog gsang dkyil 'khor dam pa 'dir/ /zhugs pa dang ni mthong ba yis/ /sdig pa kun las rnam grol nas/ /de ring khyed rnams bde bar gnas/ /bde chen theg pa 'di la ni/ /phyin chad 'chi ba yod min te/ /mi thub tshugs pa yod</text></item>
<item><p>214b.7</p><section></section><text>min pas/ /cis kyang mi 'jigs dga' bar gyis/ /srid pa shin tu dag pa'i phyir/ /srid pa'i sdug bsngal las khyod 'das/ /gang zhig skyes pa tsam gyis ni/ /sangs rgyas nyid du dogs med pa'i/ /byang chub sems ni spang mi bya/ /dam chos smad par mi bya ste/ /nam yang bor</text></item>
<item><p>215a.1</p><section></section><text>bar mi rung ngo / /mi shes pa'am rmongs pa la/ /gsang ba de nyid bstan mi bya/ /rdo rje dril bu phyag rgya yang / /sangs rgyas kun dang mtshungs gyur pa'i/ /slob dpon smad par mi bya ste/ /rang bdag yongs su spangs pa yis/ /dka' thub kyis ni gdung mi bya/ /ji ltar</text></item>
<item><p>215a.2</p><section></section><text>bde bar bde gzung nas/ /'di ni ma 'ongs rdzogs sangs rgyas/ /slob dpon gyis ni brjod thos nas/ /slob ma gus par zhabs btud te/ /gtso bos ji ltar bka' stsal pa/ /de dag thams cad bdag gis bgyi/ /bsgo ba thams cad khas blangs nas/ /shin tu gus par 'dug pa la/ /</text></item>
<item><p>215a.3</p><section></section><text>shar sgo yi ni phyogs nyid nas/ /de nyid rab tu bstan par bya/ /thams cad dngos po gcig nyid du/ /sprul sku'i mdzad pa rdzogs gyur pa/ /dur khrod yin te lus su dag /ye shes snang bas kun khyab cing / /dud bcom 'od dang rdo rje ldan/ /mi mnyam med pa zur bzhi pa/ /'phags pa'i</text></item>
<item><p>215a.4</p><section></section><text>bden pa ngos bzhi nyid/ /dran nas dbang po sgo bzhi ste/ /bsam gtan rnams kyi rta babs nyid/ /tshon sna lnga po sangs rgyas te/ /dge ba'i spyod pa shiR+Sha ka /dra sogs byang chub yan lag bdun/ /ba dan dril bu gsung rab sgra/ /ting nge 'dzin gyi kha khyer te/ /gzungs ni 'dod pa'i lha mo'o/ /</text></item>
<item><p>215a.5</p><section></section><text>pad+ma 'dam gyis mi gos te/ /gcod byed 'khor lo rnams yin no/ /ye shes thugs dang gsung gi sku'i/ /'khor lo bskor ba phreng ba bzhin/ /rnam thar brgyad kyi ka ba ste/ /sna tshogs chos 'khor rgyal po'i gnas/ /'khor lo gdugs kyis rnam par mdzes/ /chos kyi dbyings su ro</text></item>
<item><p>215a.6</p><section></section><text>gcig phyir/ /rtse mo rdo rjes brgyan pa nyid/ /ji ltar lha yi dag pa ni/ /longs spyod chos sku lta bur shes/ /de nyid mthong ba'i slob ma yis/ /maN+Dal mchod pa rnams phul nas/ /dga' bde yis ni gnas par bya/ /de nas gsang ba'i dbang gi phyir/ /mdog dmar maN+Dal legs phul nas/ /</text></item>
<item><p>215a.7</p><section></section><text>sman dang khams kyi rin chen dag /ji ltar 'byor ba dbul bar bya/ /'dod pas nye bar mnyes byas pa'i/ /phyag rgya mchog ni nyer brtags nas/ /gdong bcing dra ba'i phyi rol nas/ /gus pas gsol ba gdab par bya/ /bcom ldan zhi ba chen po kye/ /rdo rje sbyor las yang dag byung / /mi phyed</text></item>
<item><p>215b.1</p><section></section><text>phyag rgyar rab tu bsgrubs/ /rdo rje rnal 'byor las byung ba/ /bdag nyid chen po khyod bzhin du/ /gtso bos bdag kyang mdzad du gsol/ /'khor ba'i 'dam gyi tshogs nang du/ /bying ba skyabs med bdag la skyobs/ /lan gsum du ni gsol btab nas/ /thal sbyar kha sgor 'dug pa la/ /</text></item>
<item><p>215b.2</p><section></section><text>slob dpon phyag rgyar ldan pa yis/ /rnal 'byor brtan par dmigs nas ni/ /ji srid thig le ldan pa ru/ /snyoms par zhugs te chos bdag la/ /byang chub rdo rje sangs rgyas la/ /mchod chen dbang bskur stsal ba bzhin/ /bzang po byang chub sems kyis ni/ /de ring bu khyod dbang bskur ro/ /tshig</text></item>
<item><p>215b.3</p><section></section><text>des lce la gzhag par bya/ /phyag rgyas kyang ni de bzhin te/ /yang na tshig gi las kyis ni/ /grol ba'i bdag nyid byin par bya/ /a ho su kha zhes brjod nas/ /lus kun bde bas gang bar bya/ /dag pa yang ni rab tu brjod/ /de nas maN+Dal phyag byas nas/ /nor bu rin chen kun gyi mchog /sngon</text></item>
<item><p>215b.4</p><section></section><text>bzhin gsol ba btab nas ni/ /rdo rje'i bdag nyid byas pa la/ /srung ba dag ni byas nas kyang / /lag par lag par legs byin te/ /spyi bo nas ni gzung nas su/ /dga' ster gnas te lha mo 'di/ /sna tshogs gzugs ldan yid 'ong ma/ /zung shig zung shig sems dpa' che/ /bzung nas</text></item>
<item><p>215b.5</p><section></section><text>mchod pa rab tu bya/ /thabs gzhan sangs rgyas mi rnyed do/ /'gro ba gsum ni dag byed pa/ /de bas khyod kyis 'di dang ni/ /nam yang 'bral bar mi bya'o/ /'di ni sangs rgyas thams cad kyi/ /rig pa'i brtul zhugs bla na med/ /blun po gang gis 'di spangs na/ /de la mchog gi bde ba med/ /</text></item>
<item><p>215b.6</p><section></section><text>slob dpon gyis ni brjod pa dang / /skra bshig gos dang bral byas nas/ /bshang gci dag ni za ba dang / /khrag dang khu ba de bzhin te/ /sha chen bsten par bu spro 'am/ /bud med rnams la gus pa dang / /b+ha ga'i pad+mar 'o byed pa/ /bu khyod ji ltar dga' ba smros/ /de ltar phyag rgyas brjod</text></item>
<item><p>215b.7</p><section></section><text>thos nas/ /lha mo ci phyir bdag mi spro/ /khu khrag la sogs bza' ba dang / /bud med rnams la rtag gus shing / /b+ha ga'i pad+mar 'o bgyid do/ /pad+ma rab tu rgyas byas shing / /dri zhim pas ni kha phye ste/ /slob ma la ni mngon bltas nas/ /e ma nga yi pad+ma 'di/ /bde ba kun dang yang</text></item>
<item><p>216a.1</p><section></section><text>dag ldan/ /ji ste cho ga bzhin bsten na/ /de yi mdun na nga gnas te/ /sangs rgyas bsnyen pa la sogs pa'i/ /bya ba thams cad pad+mas byed/ /bde chen rgyal po rang nyid ni/ /'di nyid du ni yang dag gnas/ /b+hany+ja mok+Sha ho/ rang gi lha yi sbyor ba yis/ /rdo rje pad+ma</text></item>
<item><p>216a.2</p><section></section><text>legs sbyangs nas/ /bla mas cho ga brjod byas ste/ /sbyor stangs drug po sngon 'gro bas/ /pra ba'i ye shes bskyed par bya/ /ye shes thig le brtan pa dang / /dam tshig 'di yang bsgrag par bya/ /mtshan ldan bud med mthong ba dang / /g.yon nas lan gsum bskor byas te/ /thal sbyar</text></item>
<item><p>216a.3</p><section></section><text>nas ni gsol ba gdab/ /'dod chags bral ba lta bu yi/ /khams gsum nas ni sdig med pas/ /de bas 'dod la chags bral bar/ /nam du yang ni mi bya'o/ /ma hA sa ma ya hUM phaT/ /de nas tshul bzhin gnas pa la/ /dag pa yang ni rab tu brjod/ /'bras bu rnams ni phul nas</text></item>
<item><p>216a.4</p><section></section><text>kyang / /zhabs la spyi bos phyag byas te/ /khyod zhabs pad+ma'i bka' drin gyis/ /gtso bo dbang bskur rnam gsum thob/ /de ring rin chen bzhi pa yang / /bdag la bka' drin rab tu stsol/ /slob mas lan gsum brjod thos nas/ /go rims rab tu brjod byas te/ /rin chen tshig gis</text></item>
<item><p>216a.5</p><section></section><text>dbang bskur nas/ /'di yis rab tu bstan par bya/ /'di ni rang nyid mdzes ma ste/ /phyi rol yul ni rnam spangs pa/ /rig 'di bor nas de las ni/ /gzhan pa'i thabs kyis sangs rgyas med/ /rig ma'i brtul zhugs spyod cig pu/ /brtul zhugs rnams kyis bla ma'i bla/ /mtshan med</text></item>
<item><p>216a.6</p><section></section><text>bsam gyis mi khyab pa/ /'di la rtag tu gnas par gyis/ /de nas dag pa rab tu brjod/ /lam gyi dam tshig 'di yang sbyin/ /khyod kyis srog chags gsad par bya/ /gzhan gyi bud med rnams spyad nas/ /ma byin par yang khyod kyis long / /thams cad la yang brdzun tshig smros/ /bde ba'i</text></item>
<item><p>216a.7</p><section></section><text>don gyis spro bzhin gnas/ /dkyil 'khor nyi ma ma shar bar/ /legs par gshegs su gsol bar bya/ /bum pa la sogs rdzas rnams kun/ /ci bde bar ni gnas par bya/ /de bas rtog pa thams cad kyis/ /dge 'dun rnams ni mchod par bya/ /byis pa rnams kyang tshim pa dang / /</text></item>
<item><p>216b.1</p><section></section><text>skye bo kun la cung zad sbyin/ /de nas dam tshig la gnas pa'i/ /sbyor ba legs par khong chud par/ /slob dpon las ni rab tu blang / /bsrung dang brten pa bza' ba shis/ /dam tshig 'di ni bla na med/ /de la 'bad pas btsal rtsol bya/ /de yis 'bras bur ba rdzogs byed/ /dbang</text></item>
<item><p>216b.2</p><section></section><text>bskur ba rim par phye ba ste gsum pa'o// //dkyil 'khor gyi ni las rnams dang / /las kyi dngos grub thams cad la/ /sbyin sreg dang ni bral gyur na/ /'bras bu 'byung bar mi 'gyur bas/ /de bas thams cad dngos grub rgyur/ /las chen brgyad dam bcu gnyis kyis/ /sbyin sreg</text></item>
<item><p>216b.3</p><section></section><text>yang dag cho ga ni/ /rnam pa kun du spyad par bya/ /las dang mthun pa'i sa gzhi 'am/ /de yi sa ni yongs bkang ste/ /thab khung mtshan dang ldan par brtag /zhi ba dkar zhing khru gang tshad/ /zlum po pad+ma pad phreng ldan/ /rgyas la khru do ser po ste/ /gru bzhi 'khor lo pad+ma'i phreng / /dbang la</text></item>
<item><p>216b.4</p><section></section><text>zur gsum kha dog dmar/ /khru gang mda' yi phreng bas mdzes/ /dgug pa nyi shu lcags kyus mtshan/ /dmar zhing zur gsum 'od dang ldan/ /gsang ba bcu gnyis zla gam ste/ /nag po gri gug phreng bas spras/ /dbye ba khru gang ral grir ldan/ /zur lnga pa la kha dog</text></item>
<item><p>216b.5</p><section></section><text>gnag /rmongs pa la drug rengs la brgyad/ /sbrul dang lcags sgrog mtshan mar bcas/ /ser po sum cu drug cu'i bdag /dbye ba ji bzhin bskrad pa la/ /rengs bzhin phur bus gdab pa shes/ /dgug pa'i cho gas tsha pa bskyed/ /dug 'joms pa la zhi ba spyad/ /las kun</text></item>
<item><p>216b.6</p><section></section><text>byed la yang de bzhin/ /rigs lnga'i mtshan ma yang dag dgod/ /thab khung de dag kun gyi ni/ /phyed phyed zabs su brkos nas kyang / /bcu gnyis cha na phyir bskyed de/ /drug cha steng du brtsig par bya/ /dkar dang dmar dang nag po ste/ /khru do la sogs phyi rol nas/ /rta babs sgo dang ldan pa</text></item>
<item><p>216b.7</p><section></section><text>ru/ /thab kyi dbyibs bzhin bskor byas la/ /sgo ni 'dod pa'i phyogs su bstan/ /thab khung 'dra bar gdan byas te/ /g.yon dang g.yas su mchod yon dang / /gzar ba'i stan yang de bzhin no/ /yang na rdul tshon cho gas spyad/ /zhi dang rgyas la 'o ma can/ /dbang dang dgug pa seng</text></item>
<item><p>217a.1</p><section></section><text>ldeng sogs/ /rengs rmongs kha dang bska bas so/ /gsad pa la ni tsher ma'i shing / /tsan+dan sgron shing a ga ru/ /dri zhim 'o ma dang ldan pa/ /las kun byed la bsngags pa ste/ /thab kyi dbyibs bzhin brtsig par bya/ /rang gi las las 'byung ba yi/ /yam shing sor</text></item>
<item><p>217a.2</p><section></section><text>ni bcu gnyis sogs/ /ji ltar rigs par kun du spyad/ /zhi rgyas bram ze'i khyim las skyes/ /dge 'dun khyim las byung ba'ang rung / /bskrad sdang tha mal las byung ba/ /dbang dgug rgyal rigs khyim las te/ /smad 'tshong ma dang rje'u rigs dang / /gar mkhan las kyang rab tu brtag/ /</text></item>
<item><p>217a.3</p><section></section><text>rengs rmongs rje'u rigs rab tu rmongs/ /gsad la gtum byed yugs sa'i khyim/ /rdo'am lcags las skyes pa'ang rung / /yam shing legs par bsregs nas su/ /oM dz+wa la dz+wa la hUM/ zhes pas/ me ni las kyi phyogs nas spar/ /bsangs te me yi lha bskyed bya/ /las kun byed la dUr</text></item>
<item><p>217a.4</p><section></section><text>ba'i mdog /zhal gcig mig ser gos ljang ser/ /kham nag thor tshugs mi bskyod 'dzin/ /rdo rje bgrang phreng dril pad ldan/ /zhi la dkar zhing pad dkar dang / /shel phreng spyi blugs chu spyod 'dzin/ /rgyas la dkar ser 'khor lo dang / /mu tig phreng pad spyi blugs 'dzin/ /gsad la</text></item>
<item><p>217a.5</p><section></section><text>mdog gnag rus pas brgyan/ /don yod pas ni dbu brgyan cing / /gri gug rtse gsum thod pa dang / /kha T+wAM ga ni g.yon na 'dzin/ /bskrad sdang ral gri rtse gsum g.yas/ /thod pa kha T+wAM g.yon pa na/ /dbang la mdog dmar mda' dang ni/ /rin chen gzhu dang me long 'dzin/ /'dod chags</text></item>
<item><p>217a.6</p><section></section><text>rin chen 'byung ldan 'chang / /dgug pa lcags kyu rin chen dang / /rdo rje zhags pa me long nyid/ /rmongs la me dog ser sbrul dbyug dang / /'khor lo tho ba rnam snang bskur/ /rengs la lcags sgrog tho ba dang / /'khor lo phur bu na bza' zer/ /rigs mthun las kyi sa bon las/ /thab</text></item>
<item><p>217a.7</p><section></section><text>khung dbus su bskyed nas kyang / /sngags 'dis bdag po spyan drang bya/ /oM tshur spyon tshur spyon 'byung po che/ /lha yi drang srong bram ze mchog /sreg blugs zhal zas bzhes slad du/ /chen po 'bar ba'i stan la bzhugs/ /badzra d+ha ra A dz+nyA pa ya ti swA hA/ bsangs te dgug gzhug bcing</text></item>
<item><p>217b.1</p><section></section><text>sogs bya/ /oM dang swA hA bar gnas pas/ /mchod yon me tog la sogs pa/ /bzhi yi snod du dbul bar bya/ /mchod sogs rdzas rnams thams cad ni/ /zhi rgyas dri zhim dkar ba nyid/ /dbang dgug dri zhim dmar ba'i rdzas/ /gsad bskrad dbye la dri nga nag /rengs rmongs ser</text></item>
<item><p>217b.2</p><section></section><text>zhing dri nga ba/ /zhi la 'o ma rgyas la zho/ /dbang la mngar dmar dgug pa la/ /til mar rab tu shis pa yin/ /gsad la mchin pa bskrad la sha /rmongs la sran chung rengs pa la/ /nya dang tsa na ka nyid shis/ /zhi la lhor gnas srin por rgyas/ /chu la gsad pa bskrad dbye rlung / /dbang</text></item>
<item><p>217b.3</p><section></section><text>la nor sbyin dbang ldan dgug /me la rengs pa shar du rmongs/ /zhi la nyi ma zla ba rgyas/ /gsad sdang bskrad la spen pa ste/ /pa ba sangs kyis dbang du gyur/ /dgug la phur bu lag la rmongs/ /rengs la mig dmar dus kyi me/ /las rnams thams cad byed par gsungs/ /dngul lam</text></item>
<item><p>217b.4</p><section></section><text>gser ram zangs sam lcags/ /ra gan mi rus las byung ba'i/ /rang rang shing las byung ba yi/ /mchod sbyin snod ni legs par brtag /dgang gzar blugs gzar yu ba khru/ /sor drug rdo rje rin chen bcas/ /gru bzhi sor bzhi lte ba zlum/ /sor gnyis sor gcig rdo rjes mdzes/ /</text></item>
<item><p>217b.5</p><section></section><text>pad 'dab mthe bong lto ba'i tshad/ /sor bzhi rtse gsum mthe'u chung tshad/ /cho ga mthong bas shes par bya/ /sboms su mthe bo'i tshad byas nas/ /rang rang gi ni dris bsgos te/ /shin tu dag pa'i bdag nyid bya/ /shes rab thabs kyi rang bzhin gyis/ /nam du yang ni bral mi bya/ /rang rang gi ni</text></item>
<item><p>217b.6</p><section></section><text>thab khung dang / /dbyibs 'dra de yi mtshan mar bcas/ /so so'i las la de yang shis/ /mthe bos mtheb chung mnan pa dang / /sor mo lnga ni legs gshibs pa'i/ /g.yas dang g.yon gyi lag pa'am/ /ci bde bar yang spyad bar gsungs/ /spyad 'os par ni gzar bu ste/ /gzhan</text></item>
<item><p>217b.7</p><section></section><text>rnams kun du lag pas so/ /'jigs sogs g.yeng ba phyir bsal te/ /sems ni las gang sgrub pa yis/ /bsam gtan la ni rtse gcig pas/ /me ni 'bar ba yongs shes nas/ /oM ag+na ye swA hA/ sngags des mar gyi sreg blugs dag /gsum mam lnga'am bdun du</text></item>
<item><p>218a.1</p><section></section><text>dbul/ /me yi ltas ni yongs shes shing / /bgegs bsal me la sreg blugs dbul/ /oM badzra a na la ma hA b+hU ta dz+wa la ye/ sarba b+hasmiM ku ru sarba big+hAM hUM phaT/ a mu ka s+ya shAn+tiM ku ru swA hA/ yam shing legs par dbul bar bya/ /oM sarba pA paM da ha na badzrA ya/ </text></item>
<item><p>218a.2</p><section></section><text>sarba pA paM shAn+tiM ku ru swA hA/ til ni sdig pa zhi phyir dbul/ /yungs kar 'bras chan zho dang zan/ /ku sha dUr ba nas dang gro/ /'bras dang ma sha so bar bcas/ /shing tog me tog la sogs pa/ /sngar bzhin sngags kyis dbul bar bya/ /kun byed la sogs 'jam pa yi/ /las la</text></item>
<item><p>218a.3</p><section></section><text>'di shis bsad sogs gzhan/ /las mthar so so'i sngags shes nas/ /so so'i 'dug stangs la sogs pa/ /mkhas pas man ngag ltar shes nas/ /cho ga kun du spyad par bya/ /chang dang sha rlon bdud rtsi dag /kun la rab tu sbyar bar bya/ /me ni rab tu tshim byas nas/ /mchod de</text></item>
<item><p>218a.4</p><section></section><text>rab tu bsangs byas nas/ /'bar ba'i bdag nyid bsam par bya/ /ji skad bshad pa'i cho ga yis/ /dpal ldan khrag 'thung sogs bskyed nas/ /las kyi rgyan sogs dang ldan pa'i/ /ye shes me ni spyan drangs te/ /zhabs bsil mchod yon 'thor 'thung sbyar/ /me tog bshos kyi</text></item>
<item><p>218a.5</p><section></section><text>mthar thug par/ /dang por rdzogs par spyad de mchod/ /de nas pus mo'i nang chud par/ /lag gnyis rdo rje khu tshur gyis/ /gzar bu legs par gzung byas la/ /lan bdun du ni dgang blugs dbul/ /de nas rtsa ba'i snying po yis/ /stong nas nyi shu gcig gi bar/ /ci nus par ni</text></item>
<item><p>218a.6</p><section></section><text>dbul bar bya/ /de nas nang gi mchod pa dang / /dgang blugs gsum ni dbul bar bya/ /'joms ma yi ni mthar thug par/ /thams cad la yang bdun bdun te/ /sna tshogs mchod pas kun mchod nas/ /yi ge bdun pa'i sngags kyis ni/ /dgang blugs bdun du phul nas kyang / /</text></item>
<item><p>218a.7</p><section></section><text>rol mo rnams ni brdung ba dang / /me tog dor zhing bkra shis brjod/ /bstod de 'dod pa'i don blangs nas/ /bzod pa gsol te dpa' bo dag /oM dang kri to ba la sogs/ /muHyi yi ges gshegs su gsol/ /de nas bsangs te sngar bzhin du/ /rang 'dod las la me yi lha/ /lan bdun</text></item>
<item><p>218b.1</p><section></section><text>du ni mchod par bya/ /dgang blugs dag par phul nas kyang / /mchod bstod gsol ba la sogs bya/ /las bcol gtor ma rab tu sbyin/ /gshegs te bdag nyid bsrung bar bya/ /dngos grub kyi ni las rnams la/ /rgyud las ji skad bshad pa yi/ /rdzas dang rang gi sngags shes nas/ /</text></item>
<item><p>218b.2</p><section></section><text>sbyin sreg rab tu spyad par bya/ /sbyin sreg gi rim par phye ba'o// //gzhan yang rdo rje slob dpon gyi/ /las kyi cho ga rnams phye ba/ /rab tu gnas pa'i cho ga mchog /'byor pa shes nas bya bar gsungs/ /lha mtshams rgyal la sogs pa yi/ /gza' dang skar ma yongs brtags te/ /</text></item>
<item><p>218b.3</p><section></section><text>bzang pos dad pas mngon bris pa'i/ /ma nyams tshad ldan nag nog med/ /lhag chad 'khrul pa spangs pa yi/ /sku gzugs la sogs legs bltas nas/ /yid 'ong bgegs bral sa gzhi la/ /dkyil 'khor gyi ni tshad ldan par/ /khru gang gru bzhi byas nas kyang / /bla re gdugs</text></item>
<item><p>218b.4</p><section></section><text>dang me tog phreng / /dung dang rnga chen sogs pas brgyan/ /ser po'i gos kyis legs g.yogs te/ /sngon bzhin du ni sbyang bar bya/ /dngos sam yang na gzugs brnyan la/ /ba yi rnam lngas legs bskus te/ /dUr ba'i phon gyis rab tu brud/ /'bru mar gyis ni bskus nas su/ /</text></item>
<item><p>218b.5</p><section></section><text>shing shun ma sha la sogs phyes/ /sku ni rab tu phyi bar bya/ /skyu ru la sogs 'dag chal lngas/ /bkrus shing shis pa yang brjod nas/ /oM sarba ta thA ga ta kA ya bi sho d+ha ne badzra swA hA/ sngags de rab tu brjod byas nas/ /phyi dang nang gi khrus bya'o/ /phyis de dri yis byugs nas su/ /mchod</text></item>
<item><p>218b.6</p><section></section><text>pa kun gyis rab mchod nas/ /snying mgrin mtshog ma dpung gtsug tu/ /nye reg dag ni sbyin bya ste/ /sngon bzhin snyan gsan dbab par bya/ /stong sogs gcig gsum bzhi'am ni/ /lnga'i sa rang lha'i bdag nyid bsam/ /sgra rnams gsung gi rdo rje ste/ /lha khang mchod rten sogs</text></item>
<item><p>218b.7</p><section></section><text>sku nyid/ /rdo rje phur bu la sogs thugs/ /mang po de yi cho ga dag /sgrub pos gang zhig mi shes na/ /rdo rje 'chang chen bdag nyid bya/ /phyogs rnams kun na bzhugs pa yi/ /mgon po rab bskul dgug sogs bya/ /dbang bskur mchod pa'i mthar byas nas/ /de yi snying po brgya</text></item>
<item><p>219a.1</p><section></section><text>rtsa brgyad/ /ma yengs dga' ba'i sems kyis bzlas/ /de nas gshegs te rab tu bsrung / /rdzing dang khron pa la sogs pa/ /mdog dkar chu lha'i bdag nyid de/ /srang dang zam pa ri la sogs/ /mdog ser so so'i lhar bskyed bya/ /rdo dang sa gzhi la</text></item>
<item><p>219a.2</p><section></section><text>sogs pa/ /sa yi lha mo yongs shes bya/ /gnod sbyin sogs gzugs rang nyid shes/ /mchod la sogs pa rang rang tshul/ /mkhas pas yang dag shes par bya/ /lan mang du ni byung bsal ba/ /rab gnas la ni yongs su bsngags/ /de ltar lhag par gnas byas nas/ /snga</text></item>
<item><p>219a.3</p><section></section><text>dro yi ni dus mchog la/ /mchod sogs 'byor pa kun ldan pas/ /dpa' bo rnal 'byor rdzogs byas te/ /mchod de lhag la gnas par gsol/ /snga ma bzhin du kun spyad nas/ /me tog phreng ba yongs btags te/ /rgyas pa'i phyir ni sbyin sreg dbul/ /me long la ni khrus byas te/ /gser</text></item>
<item><p>219a.4</p><section></section><text>gyi thur ma g.yas thogs nas/ /oM tsak+Shu tsak+Shu sa man+ta tsak+Shu bi sho d+ha na badzra swA hA/ rgyal rnams kyi ni spyan phye nas/ /sngags 'dis tshogs kyi rdzas rnams dbul/ /oM AHpI bya an naM sa mA d+hi d+h+yA na pra Ni ne swA hA/ de nas slob ma dad ldan pas/ /khyim pa'am rab tu byung ba yi/ /gos dang</text></item>
<item><p>219a.5</p><section></section><text>phreng ba rgyan la sogs/ /mkho ba'i yo byad kun bsogs te/ /shis pa rab tu brjod byas nas/ /lha rnams la ni dbul bar bya/ /oM su pra tiSh+Tha badzre swA hA/ sngags des brtan par byas nas kyang / /tsA ru'i mchod pa yang dag bya/ /rdo rje slob dpon langs nas kyang / /tsA ru'i bza' ba lag</text></item>
<item><p>219a.6</p><section></section><text>thogs te/ /shis pa rab tu brjod byas nas/ /de bzhin gshegs pas gsol ba yi/ /lhag ma sdig pa sbyang phyir dang / /bkra shis rnam pa sna tshogs phyir/ /dga' ba'i sems kyis rab tu zo/ /tshig des yongs su bsgo ba dang / /longs spyod lha la mchod sogs bya/ /de nas slob dpon</text></item>
<item><p>219a.7</p><section></section><text>sems dge bas/ /'jig rten skyong ba thams cad dang / /gnod sbyin sde dpon rnams mchod nas/ /bstan pa yun ring gnas bya'i phyir/ /ma lus pa ni rab bsgo zhing / /gcig la nges par gtad par bya/ /de nas bkra shis nges byas nas/ /rang rang gi ni gzugs su bya/ /de ltar</text></item>
<item><p>219b.1</p><section></section><text>cho ga kun byas nas/ /dge 'dun la sogs mchod par bya/ /slob dpon yongs su mnyes byas nas/ /lha la rgyas pa'i mchod pa bya/ /rab tu gnas pa mdor bsdus pa ste dgu pa'o// //bla ma las thos gzhung mang mthong ba dang / /gzhan la rnam brtses</text></item>
<item><p>219b.2</p><section></section><text>'khor lo sdom pa yi/ /las gzhung rab sbyar de las dge ba zhig /thob pa des ni 'gro rnams sangs rgyas shog /dpal 'khor lo sdom pa'i cho ga de kho na nyid la 'jug pa zhes bya ba/ slob dpon rig pa'i brtul zhugs pa dpal dA ri ka pas mdzad pa rdzogs so// // </text></item>
<item><p>219b.3</p><section></section><text>rgya gar gyi mkhan po ku mA ra badzra dang / lo tsA ba dge slong nyi ma rdo rje dang / spyil cog gi tho gar dge mdzes kyis bsgyur cing zhus te gtan la phab pa'o/ /[]@##/ /rgya gar skad du/ shrI tsakra saM bar She ka pra kri ya u pa de sha nA ma/ bod skad du/ </text></item>
<item><p>219b.4</p><section></section><text>dpal 'khor lo sdom pa'i dbang gi bya ba mdor bsdus pa zhes bya ba/ dpal rdo rje sems dpa' la phyag 'tshal lo/ /'khor lo rim gsum rnal 'byor nyid/ /gang gi sems can khams gsum gnas/ /rdo rje can gyi gnas thob pa'i/ /dbang bskur cho ga'i rim pa bshad/ /</text></item>
<item><p>219b.5</p><section></section><text>dbang bskur dkyil 'khor sngon 'gro bar/ /rdo rje 'chang gis bshad pa ste/ /'on kyang dkyil 'khor de rang bzhin/ /ci yin de ni 'di ltar bshad/ /ri mo gnas pa'i las dang ni/ /thig las tshon dgye'i rim pas bstan/ /'gro ba 'di nyid rang bzhin gyis/ /grub pa'i dkyil</text></item>
<item><p>219b.6</p><section></section><text>'khor gnyis med pa'o/ /bcos ma nyid kyi ngo bo gang / /de ni gdul bya'i dbang las 'dod/ /mkhas pa'i bsgrub bya de min te/ /yang dag don mthong grol phyir ro/ /'khor lo gsum gyi dkyil 'khor grub/ /dkyil 'khor lha rnams grub pa'o/ /de yi</text></item>
<item><p>219b.7</p><section></section><text>dbang bskur la sogs rim/ /ci nas ma grub yang grub byed/ /de yi rang bzhin mi shes rnams/ /snod du bya bar bzhed pa ste/ /dbang bskur sogs rim kun rdzob tu/ /mngon sum du ni sgrub pa po/ /slob dpon la sogs dbye ba yis/ /dbang bskur rnam pa</text></item>
<item><p>220a.1</p><section></section><text>bzhir bshad de/ /chu yi dbang sogs dbye ba yis/ /bzhi po des ni bcu bzhi'o/ /dang por re zhig 'khor lo gsum/ /bdag nyid rdo rje slob dpon rang / /de nas slob ma bdag 'drar bsam/ /de nas thams cad bsgrub par bya/ /'di ni bu khyod bdud rtsi ste/ /</text></item>
<item><p>220a.2</p><section></section><text>ma bsrungs sreg par byed pas dug /bsrungs na dngos grub 'gyur ba ste/ /bdud rtsi lnga yi chus grub pa'o/ /oM pany+tsa a mr-i ta u da ka Tha hUM/ thod par gnas pa de la sbyin/ /khyod kyis smad par mi bya zhing / /dam tshig dang 'gal mi bya ste/ /dmyal la sogs par 'gro 'gyur ro/ /de nas</text></item>
<item><p>220a.3</p><section></section><text>dbab par bya ba ste/ /de la 'di yi rim pa ni/ /bshang gci sogs pas yang dag sbags/ /zla mtshan ldan pa mdoms dkris ras/ /byi la'i brun gyis spags pa yi/ /gu gul dang ni bsres te brtags/ /yi dwags me ni rab blangs la/ /de ni pad+ma'i snod gzhag byas/ /der ni de dag</text></item>
<item><p>220a.4</p><section></section><text>thams cad de/ /rkang pa g.yon brkyang la gnas pas/ /'khor lo gsum bdag khro bo 'bebs/ /'khor lo gsum bdag de mdun du/ /rdo rje ldan pas bsreg de nas/ /bdugs te 'bab par the tshom med/ /tiSh+Tha ma hA kro d+ha A be sha ya hUM/ shrI he ru kA yi bid ma bid ma he bid+yA rA dza ya/ d+hi</text></item>
<item><p>220a.5</p><section></section><text>ma he swA hA zhes bya ba'i sngags 'dis dpa' bo bskul bar bya'o/ /de nas dkyil 'khor nye bar bstan par bya ste/ /rang bzhin gyis ni dag pa'i bdag /lus kyi rang bzhin dri ma med/ /dpa' bo dpa' mo dbang po'i gnas/ /dkyil 'khor la ni bu khyod ltos/ /de nas gnas dang nye gnas sogs/ /</text></item>
<item><p>220a.6</p><section></section><text>bdag nyid dkyil 'khor lus dkyil 'khor/ /la gnas byang chub phyogs kyi chos/ /sum cu rtsa bdun rang bzhin te/ /rtsa ni sum cu rtsa bdun po/ /lha yi 'khor lo dkyil 'khor pa'o/ /dpal ni he ru ka yi ni/ /yan lag nying lag nyer bstan bya/ /de nas bdag nyid kun btud de/ /bla ma</text></item>
<item><p>220a.7</p><section></section><text>mgon la gsol ba gdab/ /chos bden bdag nyid bsam mi khyab/ /bdag la dbang ni bskur bar mdzod/ /slob mas gsol ba btab ma thag /rnam rgyal sogs pa'i bum pa blang / /pad+ma'i snod la gnas pa'i chu/ /hUM yig rdo rje las byung ba/ /mi bskyod pa ni rdo rje yi/ /slob</text></item>
<item><p>220b.1</p><section></section><text>dpon gyis rab bsgom par bya/ /ye shes sems dpa'i rang bzhin gyi/ /sa bon 'od zer gyis bskul brtson/ /ye shes de nyid gzhug par bya/ /de bzhin rab mchog chu blang bya/ /de nyid mi bskyod gzugs kyis ni/ /rnam shes phung po'i ngo bo ste/ /brtse chen ston pa dpa' bo yi/ /dbang</text></item>
<item><p>220b.2</p><section></section><text>bskur 'di ni spyi bor sbyin/ /oM tsakra bI ra twaM a b+hi Shiny+tsa ya mi zhes bya ba ste chu'i'o/ /bris pa la sogs dbu rgyan yang / /'di ltar rin chen 'dzin sa bon/ /aM las rdo rje nyi ma zhes/ /bshad par bsgrub cing yang dag mchod/ /de ni snga ma bzhin du'o/ /de nyid dbu rgyan rnam pa ste/ /'di</text></item>
<item><p>220b.3</p><section></section><text>ni tshor ba'i bdag nyid do/ /bsams shing bsgrubs te rdo rje can/ /rdo rje mkha' 'gro spyi bor te/ /oM sarba bud+d+ha DA ki nI ye badzra war+N+Na nI ye huM hUM phaT swA hA zhes bya ba'i sngags dang / de bzhin du sngags gzhan yang brjod do/ /dbu rgyan no/ /dzriM pad rdo rje las byung ba/ /'du shes de bzhin</text></item>
<item><p>220b.4</p><section></section><text>gshegs pa ni/ /snang ba mtha' yas rdo rjer bsgrub/ /yang dag gzung bas sbyin par bya/ /lag pa g.yas dang snying gar ro/ /a d+hi pa ti twaM a b+hi Shiny+tsa Tha twaM bI ra shrI he ru ka d+hi bi/ e da rud sarba bud+d+ha twAM gr-ih+Na badzra su bi d+ha ye rdo rje'o/ /khaM yig ral gri yang dag byung / /don yod grub</text></item>
<item><p>220b.5</p><section></section><text>pa'i gzugs can te/ /'du byed ngo bo dril bu ni/ /lag pa g.yon par sbyin par bya/ /'di ni rnal 'byor ma kun gyi/ /dril bu'i sgra kun rjes 'gror bshad/ /khyod nyid kyis ni rtag tu bcang / /byang chub mchog tu rgyal bas bzhed/ /dpa' bo'i lag tu rdo rje dril/ /gzung ngo 'khor</text></item>
<item><p>220b.6</p><section></section><text>lo gsum gyi bdag /rang bzhin gyis mdzes dga' ba ni/ /phyag rgya chen por byin gyis brlab/ /bdag po'o/ /slob ma'i spyi bor lag pa sbyin/ /b+h+rUM las rnam snang mdzad kyi gzugs/ /rdo rje can gzugs phung ngo bo/ /ming gi dbang ni bskur bar bya/ /oM shrI tsakra a d+hi pa</text></item>
<item><p>220b.7</p><section></section><text>ti shrI he ru ka bI ra twaM a b+hi Shiny+tsa ya mi/ /khyod ni rdo rje che ge mo zhes bya'o/ /ming ngo / /dbang bskur lnga thob rgyud las ni/ /sangs rgyas lnga po 'di rnams dag /ma rig pa dang bral ba las/ /ye shes lnga ni thob par byed/ /yi ge nyi shu gnyis sngags kyis/ /sngags kyi dbang</text></item>
<item><p>221a.1</p><section></section><text>bskur de nas sbyin/ /'di de sangs rgyas thams cad kyi/ /dpal he ru ka'i phyag na bsnams/ /khyod kyis kyang ni rtag tu bcang / /dpal he ru ka'i brtul zhugs brtan/ /oM sarba ta thA ga ta sid+d+hi badzra sa ma ya tiSh+Tha e Sha twaM d+ha rA ya mi oM ha ha ha hI/ </text></item>
<item><p>221a.2</p><section></section><text>rdo rje brtul zhugs so/ /kha T+wAM cang te'u lhung bzed dag /dpa' bos byin pa blangs nas ni/ /dpal he ru ka'i phyag rgya 'di/ /phyi dang nang du yang dag pa/ /rdor bcas lag pa g.yon pa yis/ /chos gos grwa nas bzung nas su/ /g.yas pas mi 'jigs sbyin byas la/ /</text></item>
<item><p>221a.3</p><section></section><text>slob ma dbugs dbyung sbyin par bya/ /'di ltar nga yis lung bstan te/ /'khor lo gsum gyi bdag nyid khyod/ /rang nyid sangs rgyas kun rang bzhin/ /he ru ka dpal zhes bya ba'i/ /de bzhin gshegs pa nyid yin no/ /shrI he ru ka DA ki nI na maHsarba ta thA ga ta sid+d+hiHsa ma ya</text></item>
<item><p>221a.4</p><section></section><text>twaM b+hur b+hu ba swaH khams gsum gyi ni rgyal srid che/ /dpal ldan yon tan 'byung ba'i gnas/ /bdud sogs kun las rnam rgyal zhing / /grong khyer mchog tu zhugs pa yin/ /lung bstan pa'o/ /de nas yang gsol ba gdab par bya ste/ phyir mi ldog pa'i dbang bskur che/ /</text></item>
<item><p>221a.5</p><section></section><text>dpa' bo chen po bdag la stsol/ /'gro ba mtshan ma med byed pa/ /de ni da 'dir mdzad du gsol/ /de nas 'khor lo gsum bdag po/ /ston pa ye shes sems dpa' yi/ /rang gi snying ga'i sa bon gyis/ /yang dag bskul bar rim gyis ni/ /bkug ste dpa' bo dpa' mo</text></item>
<item><p>221a.6</p><section></section><text>rnams/ /mchod dang bsnyen bkur bzang po yis/ /de bzhin ye shes chus gang ba'i/ /bum gnas de bzhin gshegs de dag /rdo rje 'chang dbang dbang bskur bar/ /dpa' bo rnam par bsam par bya/ /dbang bskur rdo rje chen po la/ /khams gsum pa yis phyag byas pa/ /</text></item>
<item><p>221a.7</p><section></section><text>sangs rgyas kun gyi gsang gsum gyi/ /dpa' bo dag ni rnal 'byor gnas/ /ji ltar 'dod pas mchod par bya/ /gnas las byung ba sbyin par bya/ /sngags kyang bzlas so/ /de nas mi bskyod pa dbu rgyan du byas te/ dpa' bo dang lha mo rnams de la lhag par gnas par bya'o/ /</text></item>
<item><p>221b.1</p><section></section><text>oM su pra tiSh+Tha badzre swA hA/ /zhes bzlas so/ /de nas me tog la sogs pa'i mchod pa rnam pa sna tshogs pa rnams kyis kun nas mchod do/ dpa' bo chen po dang rnal 'byor ma rnams kyis ji ltar 'dod par 'gyur ro/ /de nas rdo rje can gyi bka' nod par bya ste/ de nyid rig pa'i rnal 'byor</text></item>
<item><p>221b.2</p><section></section><text>pas/ /mi bya ba ni cung zad med/ /de nyid shes nas de nas ni/ /dpa' bos 'dod pa lnga spyod do/ /bdag nyid dpa' bo kun gyi dngos/ /bdag nyid lha mo kun gyi dngos/ /de phyir bdag gis thams cad bya/ /bdag nyid he ru ka mchod bya/ /rten cing 'brel par 'byung chos can/ /sems</text></item>
<item><p>221b.3</p><section></section><text>can sgyu ma'i rang bzhin no/ /khams gsum de ltar shes nas ni/ /sems can don ni mnyam med byos/ /bya ba byas pa'i slob ma yis/ /de nas gtso la yon phul te/ /skye bo dam pa 'dus pa la/ /bdag nyid kun gyis bstod phyag bya/ /phyir mi ldog pa'o/ /'khor lo mdun du</text></item>
<item><p>221b.4</p><section></section><text>bya ba byas/ /'khor lo'i spyan ni bla ma che/ /dpa' bo de nyid la phyag 'tshal/ /de nas gsang ston don gnyer bya/ /skyob med skyob pa skyabs med skyabs/ /dpal ni 'khor lo bde ba'i mchog /rgyu med par ni thugs rje che/ /mgon med bdag gi mgon mdzod cig /bdag nyid che</text></item>
<item><p>221b.5</p><section></section><text>khyod ji lta par/ /gtso bos bdag kyang de 'drar mdzod/ /'khor ba'i 'dam gyi tshogs su ni/ /bying ba bdag la skyabs mdzod cig /de la 'dir phyag rgya'i rim pa ni sa bon lnga'i rigs kyi rang bzhin dag pa'i phyag rgya las chos dang chen po dang / dam tshig rnams thams cad ni bud med</text></item>
<item><p>221b.6</p><section></section><text>du 'dod pa'o/ /'di ltar rdo rje slob dpon dpal snying rje chen po'i stobs kyis/ mtshan mo chen mo la gnas khang dben par gang yang rung ba'i mngon par gsang ba'i lha mo dam tshig dang ldan pa'i phyag rgya rnyed pa ni/ snyoms par zhugs pa las gang yang rung ba skye ba med pa'i rang bzhin te/ </text></item>
<item><p>221b.7</p><section></section><text>dpa' bo thams cad yang dag 'dus/ /lha mo thams cad mnyam par phrad/ /kun rdzob pa yi byang chub sems/ /gsang ba gang yin de dbang bskur/ /'di de'i dpa' bo lha mo rnams/ /dam tshig rmad byung chen po ste/ /khams lnga ldan pa ro rtogs byed/ /bde ba de gang myang</text></item>
<item><p>222a.1</p><section></section><text>bar bya/ /pad+mar gnas te yang dag spyad/ /kye ma bde ba chen po zhes/ /ston pa la ni zhu zhing brjod/ /slob mas kyang ni rtog pa bcom/ /ji ltar rdo rje 'chang sogs kyis/ /sngon chad sras ni dbang bskur ba/ /de bzhin du ni byang chub sems/ /bzang pos bu</text></item>
<item><p>222a.2</p><section></section><text>khyod dbang bskur ro/ /gsang ba'o/ /de'i rjes la rang byin gyis brlab pa'i rig ma'am/ gzhan gyi gzhung ltar gzhan yang dang / /zhes bya ba ste/ ston pas byin te/ de yis dam pa sgrub par byed do/ /lha mo 'di ni phyag rgya che/ /mtha' yas bde ba sbyin pa mo/ /rnam pa kun du</text></item>
<item><p>222a.3</p><section></section><text>phyag rgya long / /bu yis bla med mchod pa gyis/ /shes rab po/ /de nas lha mo des/ dpa' bo bla na med pa la bka' gsol bar byed de/ dpa' bo byang chub sems bza' bar/ /khyod ni spro ba yin nam ci/ /rigs lnga las ni rab 'byung ba/ /rig ma mchod pa la gus sam/ /</text></item>
<item><p>222a.4</p><section></section><text>dri chen dri chu stobs dang khrag /sogs bza' da lta yid ches sam/ /rjes su mthun smra dam tshig bzang / /ji ltar dga' ba smros shig bu/ /'di ltar gsungs pa'i dam tshig sogs/ /lha mo bdag ni cis mi spro/ /bud med rtag gus cis mi bya/ /pad+ma mchod par cis mi bgyid/ /</text></item>
<item><p>222a.5</p><section></section><text>de nas lha mo de dga' ste/ /skra ni grol zhing gos dang bral/ /pad+ma rgyas par byas nas ni/ /bstan te b+hany+tsa pad+ma ho/ /pad+ma'i dbus na gnas pa'i rtsa/ /bde ba 'bab pa bstan bya ste/ /sor mos so sor bskul ba dang / /lce yi ro myang la gnas te/ /de nyid grub par smra ba ni/ /lhan</text></item>
<item><p>222a.6</p><section></section><text>cig skyes pa'i bde ba byed/ /nyams su myong ba mchog dga' ba/ /'byung ste de yi bde ba myong / /de nas bcom ldan 'das ma de dga' ba ston cing zab pa sngags smra ba mo/ /lag pa g.yon pa spyi bor bzhag la/ rjes su gnas par lung bstan par bya'o/ /deng nas bzung</text></item>
<item><p>222a.7</p><section></section><text>ste bu khyod kyis/ /ji srid byang chub snying po'i bar/ /rmi 'drar sems can thams cad kyi/ /don ni bdag nyid kun gyi gyis/ /shes rab ye shes so/ /rim pa gsum po de'i bla ma/ /man ngag gis ni 'dir shes bya/ /'di ni rang nyid mdzes pa ste/ /phyi rol yul ni</text></item>
<item><p>222b.1</p><section></section><text>spangs pa'o/ /rigs 'di bor nas de nas ni/ /gzhan pa'i thabs kyis sangs rgyas med/ /rig ma brtul zhugs spyod cig bu/ /brtul zhugs rnams kyi bla ma'i bla/ /rig ma yi ni brtul zhugs so/ /chu sogs phyir mi ldog pa'i mtha'/ /slob dpon dbang du bshad pa ste/ /</text></item>
<item><p>222b.2</p><section></section><text>'di dag phyi rol bstan pa gang / /thams cad nang du gnas pa'o/ /dpa' bo kun spyod rim phye ba/ /man ngag nyid kyis shes par bya/ /dbang bskur bzhi bo bstan pa rnams/ /gang tshe brtul zhugs dbang bskur 'gyur/ /bsam med chos ni thob phyir te/ /de tshe de nyid ces bya 'di/ /</text></item>
<item><p>222b.3</p><section></section><text>phyi dang nang du yang dag bshad/ /phyi dang nang gi rang bzhin bshad/ /chos rnams kun gyi ngo bo ste/ /bsam mi khyab ces bshad de/ /snang med rab rdzogs gnas med pa/ /de nyid lnga pa rdzogs pa'i rim/ /lhan cig skyes pa mi zad pa/ /bsam gyis mi khyab mtha' yas</text></item>
<item><p>222b.4</p><section></section><text>sogs/ /de ni brtan g.yo 'gro bdag nyid/ /bdag med kyis ni bdag tu gnas/ /dpa' bo bde ba chen po rtogs/ /'di ni de kho na'i man ngag go/ /dpal 'khor lo bde mchog gi dbang bskur bar bya ba'i rim pa mdor bsdus pa/ slob dpon rdo rje dril bu pa'i zhabs kyis mdzad pa rdzogs</text></item>
<item><p>222b.5</p><section></section><text>so// //shrI pha na phi gu ba'i brgyud pa ma nor ba'i bshad pa'o/ /rgya gar gyi mkhan po paN+Di ta kriSh+NA dang / bod kyi lo tsA ba ban+de chos kyi shes rab kyis bsgyur ba'o/ /[]@##/ /rgya gar skad du/ shrI tsakra saM ba ra sA d+ha naM/ bod skad du/ dpal 'khor lo sdom pa'i</text></item>
<item><p>222b.6</p><section></section><text>sgrub pa'i thabs/ dpal rdo rje mkha' 'gro ma la phyag 'tshal lo/ /'gro kun don la rab gzhol ba'i/ /rang rgyud sngags dang rnal 'byor shes/ /phyi rol rnam rtog spangs nas ni/ /dam tshig mnyam nyid rnal 'byor che/ nang par sad pa dang mal nas langs te/ rnal 'byor</text></item>
<item><p>222b.7</p><section></section><text>dang rjes su mthun pa'i gnas su/ stan bde ba la 'dug nas/ bdud rtsi'i ril bu khar bcug la shrI he ru ka zhes bya ba'i don dran par byas te/ snying gar zla ba la dpal mchog dang po'i yi ge ye shes lnga'i rang bzhin can 'od zer dang bcas pa'o/ /des sgo gsum gyi dri ma'ang sbyang ngo / /</text></item>
<item><p>223a.1</p><section></section><text>'od zer 'phro bas dngos grub pa/ /bskul nas phyag btsal rang lus gzhug /rkang pa sum mdor lte snying ga /rlung dang me chu sa yin no/ /sgal tshigs ri rgyal de bzhin te/ /lus ni mnyam pa sgo bzhi rlung / /rgyan rnams rab mdzes he ru ka'i/ /lus ni</text></item>
<item><p>223a.2</p><section></section><text>dkyil 'khor du 'dod de/ /in+d+ra nI la mtshungs pa'i mdog /zhal bzhi re re spyan gsum pa/ /rtsa ba'i lus mdog ljang dang dmar/ /gser gyi 'od ltar gtsigs pa po/ /ral pa'i thor tshugs zla bas brgyan/ /thod phreng sna tshogs rdo rje bcas/ /rdo rje dril bus yang dag</text></item>
<item><p>223a.3</p><section></section><text>'khyud/ /gnyis kyis glang po'i pags pa bsnams/ /g.yas kyi lag na Da ma ru/ /dgra sta gri gug rtse gsum pa/ /g.yon na kha T+wAM ga thod pa/ /zhags pa tshangs pa'i mgo bo bsnams/ /g.yas brkyang pa yi gar gyis ni/ /'jigs byed dus mtshan mnyam par mnan/ /</text></item>
<item><p>223a.4</p><section></section><text>stag lpags bsnams dkris mgo phreng can/ /nyams dgu rgyan drug gis btab pa'o/ /baM las 'khyud pa'i bcom ldan yum/ /zhal gcig spyan gsum dmar 'bar ba/ /skra grol dum bu'i rgyan gyis brgyan/ /byin pa gnyis kyis legs par 'khyud/ /g.yon pas 'khyud</text></item>
<item><p>223a.5</p><section></section><text>cing thod pa dag /gdug pa bdud kyi khrag gis gang / /g.yas pa rtag tu sdigs mdzub dang / /ma rungs pa yi gri gug bsnams/ /bde chen thugs rje'i rang bzhin can/ /kha sbyor phyi nyid legs shes pas/ /thugs su a wa d+hU tI hUM/ /ma bcos nang gi bdag nyid do/ /</text></item>
<item><p>223a.6</p><section></section><text>mkha' 'gro lA ma dum skyes ma/ /gzugs can ma ste bzhi rnams kyang / /zhal mdog dang mtshungs kha T+wAM snod/ /gri dang phyag rgya lnga yis brgyan/ /mchod pa bzhi yi rang bzhin rtsa/ /phyogs bral bde chen 'khor lo ste/ /maM laM paM taM hUM brgyad kyang / /dam tshig cig car</text></item>
<item><p>223a.7</p><section></section><text>bshad pa yin/ /pU dza o/ a/ go/ rA de mA/ kA/ o/ tri/ ko/ ka /la/ kA/ he pre/ gri sau/ su/ na si/ ma ku 'di dag gnas su rnal 'byor ma/ /rtsa yin dpa' bo nyi shu bzhi/ /lus kyi khams su brtag par bya/ /de dag kyang gang zhe na/ go rims ji lta bar/ spyi bor khaN+Da ka pA li dang rab</text></item>
<item><p>223b.1</p><section></section><text>tu gtum mo/ /spyi gtsug tu ma hA kaM ka la dang gtum pa'i mig can ma'o/ /rna ba g.yas par kang ka la dang / 'od ldan ma'o/ /ltag par mche ba rnam par gtsigs pa dang / sna chen ma ste gnas so/ /rna ba g.yon par su ra bai ri dang / bstan pa'i blo can ma'o/ /smin</text></item>
<item><p>223b.2</p><section></section><text>ma'i mtshams su a mi tA b+hA dang mi thung ma'o/ /mig tu rdo rje'i 'od dang lang+ka'i dbang phyug ma'o/ /phrag par rdo rje'i sku dang / shing grib ni nye ba'i gnas te/ thugs kyi 'khor lo nam mkha' la spyod pa mdog sngon po'o/ /mchan khung du myu gu can dang sa srungs ma'o/ /nu</text></item>
<item><p>223b.3</p><section></section><text>mar rdo rje ral pa can dang / 'jigs byed chen mo ste zhing ngo / /lte bar dpa' bo chen po dang rlung gi shugs can ma'o/ /sna rtser badzra hUM ka ra dang / chang 'thung ma ste nye ba'i zhing ngo / /khar rab tu bzang po dang sh+yA ma de bi'o/ /mgrin par rdo rje bzang po dang / shin tu bzang mo ste tshan+do</text></item>
<item><p>223b.4</p><section></section><text>ha'o/ /snying gar 'jigs byed chen po dang rta rna ma'o/ /mdoms par mig mi bzang dang / bya gdong ma ste nye ba'i tshan+do ha ste gsung gi 'khor lo sa la spyod pa mdog dmar po'o/ /mtshan ma la stobs po che dang / tsakra be ge'o/ /bshang lam du rin chen rdo rje dang khaN+Da ro hi ste 'dus pa</text></item>
<item><p>223b.5</p><section></section><text>can na/ /brlar rta mgrin dang / shauN+Di ni'o/ /byin par nam mkha'i snying po dang tsakra war mi Ni ste nye ba'i 'dus pa can no/ /sor mo rnams la shrI he ru ka dang shin tu dpa' mo'o/ /bol gong du pad+ma gar gyi dbang phyug dang stobs chen ma ste dur khrod do/ /mthe bong la rnam par snang byed dang tsakra</text></item>
<item><p>223b.6</p><section></section><text>warti ni'o/ /pus mo gnyis la rdo rje sems dpa' dang / brtson 'grus chen mo ni nye ba'i dur khrod do/ /sku yi 'khor lo sa 'og na spyod pa ste mdog dkar po'o/ /khaN+Da ka pA la la sogs pa'i dpa' bo rnams bcom ldan 'das kyi rnam pa ji lta ba bzhin te/ 'on kyang zhal gcig phyag</text></item>
<item><p>223b.7</p><section></section><text>gnyis pa'o/ /rdo rje rnal 'byor ma rnams ni rdo rje phag mo'i rnam pa ji lta ba bzhin te/ sa bcu yongs su dag pa rnams so/ /khwa ta dang 'ug pa dang / khyi dang phag gi gdong pa can rnams dang / gshin rje brtan ma dang / pho nya mo dang / mche ba can dang 'joms ma ste/ 'di dag kyang</text></item>
<item><p>224a.1</p><section></section><text>phyogs dang mtshams su mkha' 'gro ma la sogs pa ji lta ba bzhin te/ mtshams kyi lha mo rnams ni 'on kyang gzugs gnyis ma'o/ /byang chub phyogs kyi rang bzhin can/ /me long gzugs brnyan bzhin gsal blta/ /de nas go cha gnyis shes nas/ /ye</text></item>
<item><p>224a.2</p><section></section><text>shes 'khor lo rnam par bsgom/ /snying ga mgo bo spyi gtsug dang / /phrag pa mig dang yan lag la/ /rdor sems snang mdzad gar dbang phyug /khrag 'thung nyi ma rta mchog bsam/ /lte ba snying ga kha spyi bo/ /spyi gtsug yan lag thams cad la/ /phag mo gshin rje rmongs byed ma/ /sbyin byed</text></item>
<item><p>224a.3</p><section></section><text>skrag byed gtum ma'o/ /oM ha na ma hiHswA hA hu bau Sha Ta he hUM hUM ho phaT ho phaT haM/ oM baM haM yoM hiM moM hreM hriM hUM hUM phaT phaT/ sngags dang phyag rgya sbyor ba yis/ /spyan drangs mchod nas rang lus gzhug /de bzhin rgyun ni dbang bskur nas/ /cod pan dang ni lhag pa'i lha/ /dzaHhUM baM hoHoM sarba ta thA</text></item>
<item><p>224a.4</p><section></section><text>ga ta a b+hi She ka sa ma ya shri ye hUM/ oM shrI badzra he he ru ru kaM huM hUM phaT phaT DA ki ni dzA la saM ba ra swA hA/ oM hriH ha ha huM hUM phaT/ snying po dang nye ba'i snying po'o/ /oM badzra bai ro tsa nA ye huM hUM phaT/ oM sar+b+ba bud+d+hA DA ki nI ye badzra war+N+Na nI ye huM hUM phaT/ bcom ldan 'das ma'i snying po dang / nye ba'i snying</text></item>
<item><p>224a.5</p><section></section><text>po'o/ /rab tu 'bad nas mchod nas ni/ /dung chen phreng ba blang bya ste/ /ji srid skyo bar ma gyur pa/ /de srid du ni rab tu bzlas/ /bsam gtan mi nus rnal 'byor bas/ /go cha che la sogs bsrungs te/ /rang gi lhag pa'i lha sbyor bas/ /sems can kun las rab brtag bya/ /</text></item>
<item><p>224a.6</p><section></section><text>rkang pa brgyad pa'i sngags bzlas shing / /tshangs par spyod pa rtag tu bsam/ /zas kyi rdo rje sems sogs dang / /snying ga'i dkyil 'khor sbyin sreg bya/ /zhi ba'i btung ba bzhin myangs pas/ /rtag pa'i dngos grub thob par 'gyur/ /dam tshig legs sogs legs gnas pas/ /</text></item>
<item><p>224a.7</p><section></section><text>mtshan phyed gyur nas gtor ma sbyin/ /oM a ral+li hoHdzaHhUM baM hoHbadzra DA ki nI sa ma ya s+t+waM dr-i sh+ya hoHoM AHhUM kha kha khA hi khA hi sarba yak+Sha rak+Sha sa b+hU ta pre ta pi shA tsa un ma da a pa smA ra/ badzra DA ka DA ki n+yA da ya/ i maM ba liM gr-ih+NaM tu sa ma ya rak+Shan+tu ma ma sar+b+ba sid+d+him+me pra ya ts+tsha n+tu/ </text></item>
<item><p>224b.1</p><section></section><text>ya the baM ya thaSh+TaM b+huny+dza thA/ dzi g+ha thA pi pa thA mA ti kra ma thA ma ma sarba karta ya sata su khaM bi br-id d+ha ye sa ha yi ka b+ha ban+tu huM hUM phaT swA hA/ rtag tu snying la gnas pa yi/ /thig le gcig la 'gyur med de/ /de sgom byed pa'i skye bo la/ /nges par ye shes skye bar 'gyur/ /kha T+wAM ga ni lha yi sku/ /</text></item>
<item><p>224b.2</p><section></section><text>shes rab DA ma ru yi sgra/ /nyin mo bcom ldan rdo rje can/ /rnal 'byor ma ni mtshan mo bshad/ /gnyis med ye shes sems ldan la/ /mi bya ba ni ci yang med/ /'jigs pa thams cad rnam spangs te/ /dpa' bo seng ge bzhin du spyod/ /mya ngan 'das byung dpa' bo rnams/ /sdug pa yid kyi</text></item>
<item><p>224b.3</p><section></section><text>sprul pa ste/ /dag pa chos kyi sprul pa ni/ /phag mo'i gzugs su bstan pa yin/ /sems la rnam gnas rnal 'byor pa/ /mya ngan 'das pa mi ston to/ /gal te 'pho 'gyur rnal 'byor pa/ /mkha' spyod pa yi gnas su khrid/ /de lta'i dpa' bo chen po dang / /rnal 'byor ma ni sa steng</text></item>
<item><p>224b.4</p><section></section><text>dkon/ /cho ga sna tshogs nyams dga' ba/ /bsam pa sna tshogs gzung ba'i phyir/ /rdo rje 'chang gis gsungs pa'i phyir/ /de nyid med na 'ching 'gyur la/ /gang zhig de nyid yod gyur na/ /de dag thams cad grol ba'i rgyu/ /dpal 'khor lo sdom pa'i sgrub pa'i thabs kyi man ngag / </text></item>
<item><p>224b.5</p><section></section><text>phyag rgya chen po grub pa/ dpal dril bu zhabs kyis mdzad pa rdzogs so// //paN+Di ta pradz+nya b+ha dra dang / lo tsA ba mal gyo blo gros grags kyis bsgyur ba'o/ /[]@##/ /rgya gar skad du/ shrI tsakra saM ba ra pany+tsa kra ma/ bod skad du/ dpal 'khor lo sdom pa'i rim pa</text></item>
<item><p>224b.6</p><section></section><text>lnga pa/ pad+ma gar gyi dbang phyug la phyag 'tshal lo/ /bla ma'i byin brlabs tsam gyis ni/ /skad cig nyid la 'byung gang nyid/ /'khor lo sdom par sbas pa yi/ /byin brlab rim pa bshad par bya/ /mkha' 'gro ma yi tshogs kun gyi/ /snying po sdom pa bla ma nyid/ /bgrang phreng</text></item>
<item><p>224b.7</p><section></section><text>bzlas pa 'dir med de/ /bsam gtan lha mchod yod ma yin/ /tshes grangs med cing nges pa med/ /sbyin sreg yang dag gnas pa med/ /klog dang 'don pa yod ma yin/ /rnam par rtog med 'jigs bral ba'i/ /slob ma gus pas kun mkhyen gyi/ /spyod yul ye shes gang</text></item>
<item><p>225a.1</p><section></section><text>zhig ni/ /skyes pa tsam gyis mchog tu ni/ /dag pa dang ni ldan gyur zhing / /mngon par shes pa lnga dang ldan/ /de nyid sa bcu nyid dang ni/ /mkha' la 'gro dang rdzu 'phrul dang / /mi snang khyad par du thob cing / /skye ba dran dang khams gsum pa'i/ /gnas kyi</text></item>
<item><p>225a.2</p><section></section><text>sems dang rig pa yis/ /'das dang ma 'ongs pa dang ni/ /da ltar byung ba shes pa'o/ /mgal me bskyod pa'i rnam pa can/ /sems ni yul la rab tu rgyug /de ni de la rnam bzlog nas/ /mtshon du med pa mtshon par byed/ /sgra dang thig ler ldan pa'i sems/ /snying gar bzhag</text></item>
<item><p>225a.3</p><section></section><text>bya de nas 'di'i/ /rmongs pa'i rab rib 'joms mdzad ni/ /mnga' bdag bcom ldan 'byung 'gyur te/ /drag po 'bar ba'i phreng bas 'khrigs/ /he ru kar grags cher 'byung nyid/ /lhan cig skyes pa'i dur khrod na/ /rol cing bdud rnams thams cad 'joms/ /bde ba rnams kyi rnam pa</text></item>
<item><p>225a.4</p><section></section><text>ni/ /skad cig de la stsol mdzad pa'o/ /byin brlabs pa yi skad cig la/ /slob ma la yang gang 'pho ba/ /sa bon med 'di skad cig ma/ /gcig la mngon byang chub par mdzod/ /ces bya ba ni 'khor lo sdom par bla ma rnal 'byor ma'i sbas pa las ji ltar rnyed pa'i byin gyis rlob pa nges</text></item>
<item><p>225a.5</p><section></section><text>par bstan pa'o/ /byin brlab kyi rim pa'o// //slar yang byin gyis brlab pa'i rim pa gnyis pa brjod do/ /rtag tu snying la gnas pa yi/ /thig le gcig la 'gyur med de/ /de sgom byed pa'i skye bo la/ /nges par ye shes skye bar 'gyur/ /'di'i don brjod par bya ste/ mig dang</text></item>
<item><p>225a.6</p><section></section><text>rna ba dang pags pa'i phyogs la gnas pa'i shes pa rnams kyis kun gzhi rnam par shes pa'i rang bzhin gyi sems la rnam par shes pa lnga po de dag yang dag par gzhag cing mi g.yo bar byas te/ yid snying gar gzhag nas gnas pa'i thig le'i gzugs su 'gyur ro/ /de mthong ba las</text></item>
<item><p>225a.7</p><section></section><text>ye shes te/ /sangs rgyas kyi ye shes skye bar 'gyur te/ rim gyis sangs rgyas nyid du 'grub par 'gyur ro/ /da ni sa bon med pa'i rang byin gyis brlab pa'i rim pa brjod par bya'o/ /nyi ma zla ba'i bdag nyid can gyi la ma/ /stong pa nyid kyi rang bzhin nam mkha' stong pa'i ngo bo gang</text></item>
<item><p>225b.1</p><section></section><text>nas kyang bar chad med par rlung 'jug pa dang / 'byung bar 'gyur ba'i lam der rlung dang lhan cig sbyar te/ gcig tu byas pa'i sems gzung bar bya'o/ /sems kyi bzhon par gyur pa'i rlung des kyang blo'i gzhi rang khyim du bgyer ro/ /shes rab blo thabs sems dang</text></item>
<item><p>225b.2</p><section></section><text>gcig tu 'gyur te/ gnyis su med pa'i rang bzhin nyid du son pa ni sangs rgyas thams cad kyi skyed byed kyi rang bzhin rdo rje 'chang nyid sgrub par byed pa yin no/ /'das pa dang ma 'ongs pa dang da ltar byung ba'i don shes shing / 'khor ba'i thog ma dang tha ma mya ngan las 'das pa'i rang bzhin gyi</text></item>
<item><p>225b.3</p><section></section><text>lha'i mig gis mthong ba dang / 'jig rten gyi khams mtha' yas mu med pa rnams su sems can rnams kyi sgra rnams thos shing / dri rnams snom/ ro rnams myong / reg bya rnams la longs spyod par byed la/ shes rab kyi pha rol tu phyin pa'i theg pa chen po la rol bar yang byed do/ /rang</text></item>
<item><p>225b.4</p><section></section><text>byin gyis brlab pa'o/ /sna tshogs rdo rje'i gzhir gnas pa'i rdo rje dang / rdo rje'i rtse mo dang po mchog gi spyir gnas pa/ /zla ba lta bur dri med lus ldan thig le ni/ /sgom par byed de bdag nyid rdo rje dbang bskur nyid/ /sa bon dang bcas sna tshogs rdo rje'i rim pa'o/ /de nas mig la bkod</text></item>
<item><p>225b.5</p><section></section><text>cing sems brtan par gyur pas ni 'jig rten gsum mthong ba'o/ /de bzhin du rna ba dag la gzhag pa'i sems brtan par gyur pas ni 'jig rten gsum na gnas pa'i sgra thos shing 'gro ba drug na gnas pa'i skad kyang shes so/ /de bzhin du sna la gzhag pa'i sems brtan par gyur pas ni</text></item>
<item><p>225b.6</p><section></section><text>'jig rten gsum na gnas pa'i dri snom mo/ /de bzhin du lce la gzhag pa'i sems brtan par gyur pas ni/ 'jig rten gsum na gnas pa'i ro myong bar byed do/ /de bzhin du pags pa la sems brtan par byas pas ni/ 'jig rten gsum na gnas pa'i reg bya la longs spyod do/ /de</text></item>
<item><p>225b.7</p><section></section><text>bzhin du snying ga chos kyi 'khor lo la sems brtan par byas pas ni mngon par shes pa drug 'thob par 'gyur ro/ /spyi bo bde ba chen po la sems gzhag pas ni/ lha yi tshogs mthong bar 'gyur ro/ /de bzhin du mgrin pa longs spyod kyi 'khor lo la sems gzhag pas ni/ bstan</text></item>
<item><p>226a.1</p><section></section><text>bcos thams cad shes so/ /sprul pa'i 'khor lor sems gzhag pa la brtan par gyur pas ni lha'i mchog las skyes pa'i bu mo la longs spyod par 'gyur ro/ /rnam pa sna tshogs pa'i sna tshogs rdo rje'i rim pa'o/ /da ni sa bon med pa'i sna tshogs rdo rje'i rim pa brjod</text></item>
<item><p>226a.2</p><section></section><text>par bya ste/ mdzod spur dgod pa'i sems ni nyi ma'i gzugs su mthong bar 'gyur ro/ /de'i steng du zla ba'i gzugs bkod pa la/ de'i steng du skar ma'i gzugs bkod pa ste/ de ltar sems dmigs pa med pa la brtan par gyur pas ni sangs rgyas nyid 'grub par byed do/ /da ni nor bu</text></item>
<item><p>226a.3</p><section></section><text>'gengs pa'i rim pa brjod par bya ste/ dam tshig gi phyag rgya dang sbyor ba'i cho gas rdo rje nor bu'i rtse mor byang chub kyi sems son pa bde ba ci 'dra ba zhig skye ba de yang dag par nye bar brtags shing / brtan par byas nas de'i bdag nyid du gyur pa la ni tshe 'di nyid la rdo rje 'chang nyid spyad pa med par</text></item>
<item><p>226a.4</p><section></section><text>nges pa nyid du skye bar 'gyur ro/ /rim pa gnyis pa yang lag pa zhes bya ba phyag rgya'i sgo nas snga ma nye bar brtags te brtan par gyur pa kun rdzob pa'i rang bzhin gyi byang chub kyi sems don dam pa'i rang bzhin rnam par mi rtog pa'i ngo bo nyid du gyur pas na</text></item>
<item><p>226a.5</p><section></section><text>rdo rje 'chang nyid du 'grub par byed do/ /rim pa gsum pa sngon nyams su myong ba dran pa bskyed pa/ chos kyi phyag rgya yid nas byung ba'i phyag rgya las rab tu byung bar yang dag par brtan pas rdo rje 'chang ba nyid skyed par byed pa'o/ /nor bu 'gengs pa zhes bya ba'i rim pa bzhi pa yang brjod pa/ thams</text></item>
<item><p>226a.6</p><section></section><text>cad du son zhing rten dang bral ba brtan pa dang g.yo ba mtha' dag gi ngo bo nyid du gyur pa'i sems khams gsum pa khyab pa'i stong pa nyid/ phyag rgya chen po dang 'khyud pas bsam gyis mi khyab pa'i rang bzhin can bla ma'i bka' drin las skyes pa'i brtan par byas pa'i rdo rje 'chang chen po nyid sgrub par byed</text></item>
<item><p>226a.7</p><section></section><text>cing / phyag rgya chen po dang 'khyud pa'i bde ba chen po dang thams cad skyed par byed pa'o/ /da ni dzA lan d+hara'i rim pa brjod par bya'o/ /lte ba chu so'i mtshams su ni/ /mdog lnga ldan pa'i thig le ni/ /sangs rgyas lnga rnams kyis mtshon pa/ /'khor lo gru gsum dkar dmar ni/ /srog</text></item>
<item><p>226b.1</p><section></section><text>'gog lhan cig bsgom byas nas/ /skad cig de las 'bar gyur pas/ /'jig rten khams su mchod bya ba/ /rdo rje 'dzin pa dngos su 'gyur/ /bu ga gzhan nas 'byung 'gyur zhing / /mkha' gzhan nas ni myur du 'jug /gang tshe bsgom pa brtan gyur pa/ /snang ba dngos su thob bar</text></item>
<item><p>226b.2</p><section></section><text>'gyur/ /'bar ba brtan par gyur pa ni/ /lce rtsa nas ni rnam par gnas/ /ji srid 'dod pa de srid du/ /lce ni 'phel bar 'gyur ba dang / /dpung pa'i rtsa bar son pa'i rlung / /kun du 'gro bas lus bskyod cing / /khams gsum pa ni thams cad du/ /rnam par lta ba la sogs byed/ /ces</text></item>
<item><p>226b.3</p><section></section><text>bya ba ni dzA lan d+ha ra'i rim pa'o// //rim pa lnga pa brjod par bya ste/ /gzugs sogs rnams kyi grangs 'gyur te/ /ngo bo nyid kyis gang g.yo ba'i/ /sems ni snying gar brtan byas nas/ /blo dang lhan cig dbang du bya/ /gzung 'dzin dang ni bral bas na/ /dmigs pa kun dang bral ba'i</text></item>
<item><p>226b.4</p><section></section><text>sems/ /bsam du med pa'i rang bzhin phyir/ /ci yang bsam par mi bya'o/ /sems ni stong nyid la gzhug cing / /stong pa sems su rnam gzhug bya/ /stong dang stong min la sogs pa/ /kun rtog rab spang mkha' mnyam 'gyur/ /rten dang brten pa yod min dang / /dpe med</text></item>
<item><p>226b.5</p><section></section><text>bzhi ni yod ma yin/ /de nyid lnga pa rdzogs rim ni/ /zag med lhan cig skyes pa ni/ /shing dang tsher ma lcug ma sogs/ /khams gsum rgyu dang mi rgyur bcas/ /de bzhin bdag gi de nyid dang / /rjes su mthun pa mdor bsgom bya/ /ngo bo nyid kyis sgom byed kyang / /de rtogs par</text></item>
<item><p>226b.6</p><section></section><text>ni byed ma yin/ /gal te de ni kun rtogs na/ /'gro ba'i spyod pa 'jig par gyur/ /rnal 'byor gnyid dang ldan pa yis/ /rdzogs pa'i sangs rgyas 'di rtogs mdzad/ /des na rang byung rang nyid ni/ /rdzogs sangs rgyas zhes brjod pa yin/ /mtha' bzhi las ni grol ba yin/ /</text></item>
<item><p>226b.7</p><section></section><text>dus gsum sangs rgyas rang bzhin nyid/ /sgom pa de ni ring po nyid/ /mi thogs rdo rje sems dpar 'gyur/ /dpal 'khor lo sdom pa'i rim pa lnga pa/ slob dpon chen po mkhas pa rdo rje dril bu bas mdzad pa rdzogs so// //rgya gar gyi paN+Di ta kriSh+Na paN+Di ta dang / dge slong tshul khrims</text></item>
<item><p>227a.1</p><section></section><text>rgyal bas bsgyur/ /phyis bla ma su ma ti kIrti dang / dge slong blo ldan shes rab kyis bcos ba'o/ /dpal pham mthing pa'i brgyud pa ma nor ba'i bshad pa'o/ /[]@#/ /'khor lo sdom pa'i lus dkyil gyi mngon rtogs bzhugs/ @##/ /bla ma dam pa rnams la phyag</text></item>
<item><p>227a.2</p><section></section><text>'tshal lo/ /dpal ldan 'khor lo sdom pa yi/ /rnal 'byor lus kyi dkyil 'khor ni/ /sems can rang bzhin yongs shes shing / /rdzogs pa'i las las 'jug rnams la'o/ /dang po tshogs pa kun ldan pas/ /bla med don 'byung dga' bas nyal/ /bzhi yis nyer bskul zhal bzhi pa/ /</text></item>
<item><p>227a.3</p><section></section><text>bdud 'dul dpa' bo chen po bzhengs/ /khrus byas bde ba'i stan la gnas/ /ri lu khar bcug snying gar hUM/ /sngon po'i 'od kyis rang lus sbyang / /ba spu la spros kha dog lngas/ /'gro kun lus sbyangs sgo gsum dag /sprin 'dra'i 'od kyis rang mdun du/ /mkha' la bla ma'i 'khor lo dang / /</text></item>
<item><p>227a.4</p><section></section><text>phyogs dbang mig gi lha rnams ni/ /gsal gdab rten dang brten par byas/ /phyag dang mchod sogs byas nas ni/ /mdzod spu'i gnas nas rang lus gzhug /lus la rten dang brten pa yi/ /'khor lo gsal gdab nye bar dmigs/ /rtog dang spros pa dga' 'gyur na/ /chos kyi 'khor</text></item>
<item><p>227a.5</p><section></section><text>lor 'dab ma bzhi/ /mdog gsal hUM las lte ba ru/ /thabs dang shes rab bdag nyid bsam/ /phyogs 'dab rigs kyi sa bon las/ /snying po'i rnal 'byor ma bzhi bskyed/ /steng 'og lus kyi cha shas la/ /pu dzA la sogs nyi shu bzhis/ /'khor lo gsum gyi bdag nyid dran/ /</text></item>
<item><p>227a.6</p><section></section><text>chos 'khor phyi yi 'dab brgyad la/ /ring po'i hUM las khro mo brgyad/ /de ltar lha rnams thams cad ni/ /me long nang gi gzugs brnyan bzhin/ /phyi yi dkyil 'khor lta bur dmigs/ /mi gsal rtsa yig thams cad la/ /dag pa'i lha nyid mos shing dran/ /phyag rgya sngags kyi</text></item>
<item><p>227a.7</p><section></section><text>don ldan pas/ /ye shes spyan drangs legs mchod nas/ /yi ge bzhi yis rang gnas 'jug /gnas gsum byin brlabs go cha bcings/ /sangs rgyas dpa' bo rnal 'byor ma/ /thams cad nam mkhar nyer dmigs te/ /dbang bskur yid kyis gsol ba gdab/ /bdud</text></item>
<item><p>227b.1</p><section></section><text>rtsis dbang bskur thams cad la/ /rdo rje mtshan ma 'dzin pa'o/ /gtso bo ma bzhi khro mo dang / /sku gsung thugs kyi 'khor lo la/ /mi bskyod rin chen don yod dang / /rtag pa gar dbang thugs rdo rjes/ /rim pa bzhin du spyi bor mtshan/ /bsdus lam bsdus pa'i dbu rgyan nyid/ /de nas</text></item>
<item><p>227b.2</p><section></section><text>sngags rnams rim gyis mchod/ /bdud rtsis nye bar tshim byas nas/ /dgyes pa sngags kyi sgra byung bsam/ /bdud rtsi myangs la bstod chen bya/ /lha rnams rang gnas thim byas te/ /bsam gtan chen po las kyi lam/ /rdzogs pa'i rim pa legs gnas bya/ /de nas gtor ma'i</text></item>
<item><p>227b.3</p><section></section><text>las rim dang / /smon lam btab ste ldang bar bya/ /slob dpon chen po rdo rje dril bu pa'i man ngag lus kyi dkyil 'khor gyi mngon par rtogs pa rdzogs so/ /[]@##/ /rgya gar skad du/ shrI tsakra saM ba ra pany+tsa gra ma br-ita ti/ bod skad du/ dpal 'khor lo</text></item>
<item><p>227b.4</p><section></section><text>sdom pa'i rim pa lnga pa'i 'grel pa/ dpal 'khor lo sdom pa la phyag 'tshal lo/ /snying ga'i hUM las 'od zer spros la a wa d+hU tI nas gre bar byung nas sna bug g.yas pa nas byung ste sa la babs pa tsam gyis hUM du gyur te/ hUM zhu ba las sna tshogs rdo rje rtse dbus dang / shar dang / </text></item>
<item><p>227b.5</p><section></section><text>byang dang / nub dang / lho sgo rim bzhin du mthing ka dang sngon po dang / ljang gu dang / dmar po dang / ser po'i rdo rje rtse mo lnga ru gyur par bsgom mo/ /de las 'od zer phyogs bzhir byung bar bsams pas/ shar dang byang dang nub dang / lhor rim pa bzhin du rdo rje rtse mo lnga ba sngon po dang / </text></item>
<item><p>227b.6</p><section></section><text>ljang gu dang / dmar po dang / ser por thim pas rlung yang mi thar bar gyur par bsam mo/ /rdo rje de dag gi rtse mo las 'od 'phros pas shar phyogs dang / byang phyogs dang / nub phyogs dang / lho phyogs kyi steng gi cha rdo rje rtse lnga pa sngon po dang / ljang gu dang / dmar po dang / ser por</text></item>
<item><p>227b.7</p><section></section><text>thim pas mig mangs ris su gnas pas rlung yang mi thar bar gyur par bsams te/ de ni rdo rje'i gur ro/ /sna tshogs rdo rje'i dbus kyi lte bar hUM de zhu ba las sna tshogs pad+ma 'dab ma brgyad par bsam/ de'i lte ba shar dang byang dang nub dang / lhor shes rab ye shes kyi dbang gi dus su nyams</text></item>
<item><p>228a.1</p><section></section><text>su myong ba bde ba tsam dang bcas pa'i byang chub kyi sems kyi thig le dkar ba/ 'tsher ba/ gsal ba/ gzi mdangs dang ldan pa mthing ga dang / sngon po dang / ljang gu dang / dmar po dang / ser po rnams chu las nya 'phar ba bzhin du sran ma spom po'i tshad tsam pa lnga bsams</text></item>
<item><p>228a.2</p><section></section><text>la/ de zhu ba las he ru ka zhal gcig phyag gnyis pa g.yas rdo rje g.yon dril bu mchan khung na kha T+wAM ga bsnams pa/ zhabs g.yas brkyang bas bzhugs pa/ g.yon bskum pa/ dbu skra ser po gyen du brdzes pa/ zla ba phyed pas dbu la brgyan pa/ spyan gsum pa/ smin ma kham pa/ </text></item>
<item><p>228a.3</p><section></section><text>phyag rgya drug dang ldan par bdag nyid gyur par bsam mo/ /thig le sngon po dang / ljang gu dang / dmar po dang ser po zhu ba las rim pa bzhin badzra DA ki nI dang / lA ma dang / khaN+Da ro hA/ rU pi Ni rnams sngon po dang / ljang gu dang / dmar po dang / ser po rnams lha mo bzhir gyur par</text></item>
<item><p>228a.4</p><section></section><text>bsam/ lha mo rnams kyang zhal gcig pa/ spyan gsum pa/ dbu skra ser po gyen du brdzes pa/ zla ba phyed pas dbu brgyan pa/ gcer bu g.yon brkyang bas bzhugs pa/ phyag rgya lnga dang ldan pa/ g.yas na gri gug /g.yon na thod pa bsnams pa/ lha lnga kar yang ro'i gdan la</text></item>
<item><p>228a.5</p><section></section><text>bzhugs pa/ mtshams kyi 'dab ma bzhi la rin po che'i bum pa bzhi'o/ /steng du rang bzhin gyi bdud rtsi rnam lngas bkang ba'i ka pA la bzhi bzhag pa skad cig gis bsgom ste/ de ni gnas dang lus dang / longs spyod phun sum tshogs pas bsdus pas bskyed pa'i rim pa'o/ /rdzogs pa'i</text></item>
<item><p>228a.6</p><section></section><text>rim pa gang bsgom yang rung / thog mar bskyed pa'i rim pa bsgom par bya ste/ de'i rjes la rdzogs pa'i rim pa bsgom pa la gsum ste/ hUM la dmigs pa dang / thig le la dmigs pa dang / nA da skra ris phra mo sor gcig la dmigs pa'o/ /de la hUM la dmigs pa bsgom pa ni/ </text></item>
<item><p>228a.7</p><section></section><text>snying khong stong gi nang du/ 'og tu nyi ma'i dkyil 'khor ro/ /de'i steng du zla ba'i dkyil 'khor bsam mo/ /nyi ma dang zla ba'i bar du thig le'i rgyal po yi ge hUM rgun 'bru'i sa bon gyi tshad tsam mam/ sran ma'am/ yungs kar sbom po'i tshad tsam shes rab kyi dbang gi dus su nyams su myong ba'i</text></item>
<item><p>228b.1</p><section></section><text>bde ba de nyid dran par bya zhing / 'og gi rlung yang bskum pa dang / rgyu zhabs kyi nang na yar drangs pa dang / lce yang rkan la sbyar ba'i sbyor ba yang bya ste/ thig le'i rgyal po yi ge hUM snga ma'i tshad tsam du byas la/ dkar la 'tsher ba bde ba dang bcas pa gzi mdangs dang ldan pa zla ba'i dkyil</text></item>
<item><p>228b.2</p><section></section><text>'khor gyi bu gur rgun 'bru'i sa bon gyi tshad tsam mam/ yungs kar sbom po'i tshad tsam du dmigs par bya'o/ /de nas hUM las 'od zer 'phros pas ma dag pa'i snod dang bcud la reg pa tsam gyis lan tshwa la chus phog pa bzhin du 'od kyi gong bur bzhu ste dag pa'i snod bcud la bstim/ dag pa'i snod</text></item>
<item><p>228b.3</p><section></section><text>bcud kyang bdag la bsdu/ bdag nyid kyang zhu ste/ nyi ma dang zla ba'i dkyil 'khor la bstim/ zla ba dang nyi ma'i dkyil 'khor yang zhu ste/ hUM la bstim/ hUM yig kyang zhabs kyu la bstim/ zhabs kyu ha la bstim/ ha zla tshes la bstim/ zla tshes thig le la/ thig le nA da skra ris tsam phra mo la</text></item>
<item><p>228b.4</p><section></section><text>thim pa'o/ /nA da skra ris phra mo yang nam mkha' la thim mo/ /thim pa de nyid la sems gtad nas/ de nas chu la nya 'phar ba bzhin du'am/ nam mkha' la glog 'gyu ba ltar/ skad cig tsam gyis snga ma ltar dran te/ snang la rang bzhin med pa'i lha'i skur bsams te/ mig dang / rna ba dang / </text></item>
<item><p>228b.5</p><section></section><text>sna dang lce dang lus dang / ngag dang / yid dang dzi na dzika dang / badzra d+h+r-ika dang / rat+na d+h+r-ika dang / pradz+nyA d+h+r-ika dang / badzra satwa dang / sku dang gsung dang thugs rdo rjer mos pa bya ste/ mnyam par ma bzhag pa'i spyod pas gnas par bya'o/ /thig le la gnas pa ni bskyed pa'i rim pa'i gnas dang / </text></item>
<item><p>228b.6</p><section></section><text>lus dang / longs spyod phun sum tshogs pas bsdus pa bsgom pa snga ma dang 'dra'o/ /nyi ma dang zla ba'i dkyil 'khor gyi bar du byang chub kyi sems kyi bde ba'i thig le dkar la 'tsher ba gzi mdangs dang ldan pa/ shes rab ye shes kyi dus su myong ba'i bde ba de nyid dran par bya ste/ 'og gi rlung</text></item>
<item><p>228b.7</p><section></section><text>bskum mo/ /'og gi rlung bskum pa dang / rgyu zhabs kyi sha yar drangs pa dang / lce yang rkan la sbyar ba'i sbyor ba byas nas/ zla ba'i bu gu rgun 'bru'i sa bon tsam mam/ sran ma tsam mam/ yungs kar tsam nas snga ma'i thig le rgun 'bru'i thig le tsam mam/ sran ma'am/ yungs kar tsam la rnam par shes</text></item>
<item><p>229a.1</p><section></section><text>pa'i tshogs lnga char bkug la/ kun gzhi rnam par shes pa las bsdus te gtad par bya'o/ /thig le la sems zin cing gzhan du mi 'phro ba'i don dus su rlung 'gags shing bde ba'i ye shes kyang chos nyid kho nas skye bar 'gyur ro/ /nA da skra ris phra mo la dmigs pa</text></item>
<item><p>229a.2</p><section></section><text>ni gnas dang longs spyod dang lus phun sum tshogs pas bsdus pa'i bskyed pa'i rim pa snga ma dang 'dra'o/ /rdzogs pa'i rim pa ni snying khong stong 'od gsal ba'i gnas nA da skra ris phra mo sor gcig pa la sbom phra skra'i nyag ma tsam la byang chub kyi sems dkar la 'tsher ba gzi mdangs dang ldan</text></item>
<item><p>229a.3</p><section></section><text>pa bde ba dang bcas pa 'og gi rlung bskum pa dang / rgyu zhabs kyi sha yar drangs pa dang / lce rkan la sbyar bas sbyor zhing shes rab ye shes kyi dbang gi dus su myong ba'i bde ba de nyid dran par byas la nA da skra ris phra mo la dmigs par bya'o/ /nA da skra ris phra mo la rtsa gnyis gzung ste/ gnas</text></item>
<item><p>229a.4</p><section></section><text>pa las sna bug gang nas dbugs 'byung ba brtags te/ gang nas dbugs rgyu ba zhig nas nA da skra ris la rlung dang sems 'dres pa'i bde ba dang bcas pa dkar la 'tsher ba/ gzi mdangs dang ldan pa phyir byung ba la dmigs so/ /de nyid nang du 'jug pa la dmigs te/ 'byung ba dang</text></item>
<item><p>229a.5</p><section></section><text>'jug pa yun bsdu zhing gnas pa la yun ring du sems gtad cing gnas par bya'o/ /de'i rjes la nA da skra ris phra mo dang bcas pa'i chos thams cad cir yang ma grub par bsgom par bya'o/ /de nas skad cig tsam gyis sgyu ma lta bu'i skur bsams la/ dbang po drug dang lus ngag yid gsum</text></item>
<item><p>229a.6</p><section></section><text>sangs rgyas drug dang sku gsung thugs su bsam zhing shes par bya ste/ mnyam par ma bzhag pa'i spyod pas gnas par bya'o/ /de tsam gyis ni bdag byin gyis brlab pa'i rim pa'i man ngag bstan zin to// //sna tshogs rdo rje dri med kyi rim pa la gnyis te/ 'jig rten pa'i</text></item>
<item><p>229a.7</p><section></section><text>dngos grub bsgrub pa'i rim pa dang / 'jig rten las 'das pa'i dngos grub bsgom pa'i rim pa'o/ /dang po 'jig rten pa'i dngos grub bsgrub pa'i rim pa la gnyis te/ bskyed pa'i rim pa dang rdzogs pa'i rim pa'o/ /bskyed pa'i rim pa bsgom pa la gnyis te/ rten rdo rje'i gur</text></item>
<item><p>229b.1</p><section></section><text>dang pad+ma bsgom pa dang / brten pa lha bsgom pa'o/ /rten bsgom pa snga ma dang mthun no/ /brten pa lha bsgom pa ni pad+ma'i dbus su hUM bsam mo/ /hUM zhu ba las rdo rje bsam mo/ /rdo rje zhu ba las he ru ka zhal gcig phyag gnyis pa dbu skra ser po gyen du brdzes pa/ smin ma kham</text></item>
<item><p>229b.2</p><section></section><text>pa/ thod pa lnga yis dbu la brgyan pa/ zla ba phyed pas dbu la mdzes pa/ mche ba gtsigs pa la sogs pa dang ldan pa/ sku mdog sngon po dang dmar po gang yang rung ba'o/ /dbu la dang po'i sangs rgyas kyis brgyan pa/ g.yas brkyang pa/ g.yon bskum pa phyag rgya lnga dang ldan</text></item>
<item><p>229b.3</p><section></section><text>pa/ mi mgo rlon pa'i do shal can nyi ma phyed pa'i 'od dang ldan pa'i rdo rje dbang phyug gi skur bsgom par bya'o/ /de ni bskyed pa'i rim pa'o/ /rdzogs pa'i rim pa bsgom pa ni/ mig stong pa nyid du bsgom pa dang / mig gi nang du byang chub kyi sems kyi bde ba'i thig le sran ma tsam dkar</text></item>
<item><p>229b.4</p><section></section><text>la 'tsher ba gzi mdangs dang ldan pa bde ba dang bcas pa la sems gtad par bya'o/ /de bzhin du rna ba dang / sna dang / lce dang lus rnams stong pa nyid du bsgoms la/ rna ba la sogs pa rnams su byang chub kyi sems kyi bde ba'i thig le dkar la 'tsher ba snum la 'dril ba gzi mdangs</text></item>
<item><p>229b.5</p><section></section><text>dang ldan pa bde ba dang bcas pa re re nas yul rnams la sems gtad par bya'o/ /snying gar byang chub kyi sems kyi bde ba'i thig le sran ma tsam dkar la 'tsher ba gzi mdangs dang ldan pa bde ba dang bcas pa sran ma sbom po'i tshad tsam la sems gtad par bya'o/ /mgo bo bde ba chen</text></item>
<item><p>229b.6</p><section></section><text>po'i 'khor lor byang chub kyi sems kyi thig le gong ma dang 'dra ba la sems gtad par bya'o/ /mgrin pa longs spyod kyi 'khor lor byang chub kyi sems kyi thig le snga ma dang 'dra ba la sems gtad par bya'o/ /lte ba sprul ba'i 'khor lor byang chub kyi sems kyi thig le snga ma dang 'dra ba la</text></item>
<item><p>229b.7</p><section></section><text>sems gtad par bya'o/ /'jig rten las 'das pa'i dngos grub bsgrub pa'i rim pa la gnyis te/ bskyed pa'i rim pa dang rdzogs pa'i rim pa'o/ /bskyed pa'i rim pa la snga ma dang 'dra'o/ /rdzogs pa'i rim pa bsgom pa'i mdzod spur bde ba'i thig le dkar po 'tsher ba bde ba dang</text></item>
<item><p>230a.1</p><section></section><text>ldan pa sran ma sbom po'i tshad tsam la sems gtad par bya'o/ /de la sems brtan pa thob pa dang / dmar ting pa'i rtags 'byung bar 'gyur ro/ /de byung ba dang dpral ba'i nang du bde ba'i thig le dkar la 'tsher ba gzi mdangs dang ldan pa sran ma sbom pa'i tshad tsam la</text></item>
<item><p>230a.2</p><section></section><text>sems gtad par bya'o/ /de la sems brtan pa thob pa'i mtshan ma ni dkar ting ba 'byung ngo / /de'i rjes la mtshog ma'i gnas su bde ba'i thig le gnag la 'tsher ba gzi mdangs dang ldan pa bde ba dang bcas pa sran ma sbom po'i tshad tsam pa la sems gtad par bya'o/ /de la sems brtan pa</text></item>
<item><p>230a.3</p><section></section><text>thob pa'i mtshan ma ni nag ting ba 'byung ngo / de ni rjes la rtog pa dang bral ba'i bde ba chen po rang rig gnyis su med pa'i ye shes dang gis skyes pa ni yum shes rab kyi pha rol tu phyin ma ste/ de la sras sangs rgyas 'khrungs par de ni sna tshogs rdo rje dri med kyi rim pa ste gnyis pa'o// // </text></item>
<item><p>230a.4</p><section></section><text>nor bu dgang pa'i rim pa la bzhi ste/ dam tshig gi phyag rgya la brten pa dang / las kyi phyag rgya la brten pa dang / chos kyi phyag rgya la brten pa dang / phyag rgya chen po la brten pa'o/ /de la dam tshig gi phyag rgya la brten pa ni legs par brlabs pa'i mi'i yo shi d+ha'i rigs dang / spyod</text></item>
<item><p>230a.5</p><section></section><text>pas nye ba dang / ma sring ltar snying brtse bas dga' bas gnas pa dang / sngags dang phyag rgya 'dzin pa'i nus pa dang ldan pa dang / lo bcu gnyis nas nyi shu'i bar smin pa'i lam gyis smin par byas pas dbang bskur dang ldan pa nyer bsdogs byas te/ gnas yid du 'ong bar me tog</text></item>
<item><p>230a.6</p><section></section><text>dmar pos gcal du bkram pa'i bar du lus kyi dri nga ba mi tshor ba tsam du gos mdzes pa gon zhing stan 'jam po la gnas te/ bza' ba'i dam tshig zhag bdun gyi bar du 'o ma dang / ka ra gnyis sbyar ba'i btung ba dang / lug gzhon nu ma'i sha sar ba mi drag pa tsam du btang bar byas</text></item>
<item><p>230a.7</p><section></section><text>te/ chags pa'i mig gis phan tshun du blta zhing gnas par bya'o/ /de nas mnyam par sbyor ba'i dus su bdag dang shes rab he ru ka dang bdag med mar nga rgyal bskyed la/ shes rab kyi mgo bo dang / lkog ma dang / snying ga dang / lte ba dang / gsang ba dang / brla rnams su yi ge</text></item>
<item><p>230b.1</p><section></section><text>dgod do/ /oM AHhUM ho haM k+Sha swA hA zhes pa rnams bkod la/ rdo rje dang pad+ma byin gyis brlabs te/ rol rtsed mchu gzhib pa dang / tsum pa bya ba dang / rtsa rme ba dang / gnas dgur sen mo gdab pa la sogs pa de ltar byas la/ de'i rjes su phan tshun 'khyud cing chags pa'i nga rgyal bya'o/ /de</text></item>
<item><p>230b.2</p><section></section><text>nas gol che ba'i lag pas a wa d+hU tI brud cing gsal bar bya'o/ /a wa d+hU tI dang gol che ba'i lag pa phrad pa'i dus su bzhin 'gyur ba dang / shes skad 'byin pa dang / snying 'dar ba la sogs pa'i rtags blo la bzhag ste/ rdo rje dang pad+ma mnyam par sbyor ba'i dus su sngar gyi rtags lta bur</text></item>
<item><p>230b.3</p><section></section><text>'byung ba'i dus su rdo rje de nyid sbyar te/ gcer bu kha sbyor gyi sbyor ba 'khor lo lta bu srub cing bsrub par bya'o/ /thabs dang shes rab kyi thur sel gyi rlung dang / srog dang rtsol ba'i rlung sdom zhing 'khrul 'khor gyi sbyor ba yang bya'o/ /rgyu zhabs nas yar sbyar/ lce yang rkan la sbyor ba'i</text></item>
<item><p>230b.4</p><section></section><text>sbyor ba yang bya'o/ /tang ku li'i sbyor ba yang bya'o/ /de ni 'khrul 'khor gyi sbyor ba'o/ /sman gyi sbyor ba ni tsi tra ka dang / arka dkar po'i rtsa ba dang / rdo rje 'o mas 'ju ba mnyam du bsres pa'i ri lu sran ma'i tshad tsam dang mid la/ sems 'byung 'dod pa'i dus su sman gyi ri lu de gsum</text></item>
<item><p>230b.5</p><section></section><text>las mnyam pa gcig kyang med par bya'o/ /rdo rje 'o ma dang ba'i 'o ma gnyis sbyar bas rkang mthil gnyis kyang bsku bar bya'o/ /bi nu kan ta'i rtsa ba dang pad+ma dkar po nang na dkar po nar nar po gnyis bsku bar bya ste/ rked pa bcing bar bya'o/ /de ni d+ha ra a sho ka zhes bya ba sems 'dzin</text></item>
<item><p>230b.6</p><section></section><text>pa'i sman no/ /mnyam par sbyor ba gzud pa'i dus su 'gron bug lhugs pa'i nang du dngul chus bkang ba'i ser ka'i phyogs spra tshil gyis bkag ste/ lce rtsar bzhag la sems 'byung 'dod pa'i dus su lkugs pa'i lce rtsar sbyar bar bya'o/ /de ni nor bu rin po che lkugs pas sems</text></item>
<item><p>230b.7</p><section></section><text>gzung ba'i thabs so/ /shes rab [(]gyi [,]kyi [)]'phongs su glong gzhug ste/ rang gi rdo rje'i tshad pas sor gcig pas ring ba'i phying ba'i dra ba byas la spra tshil gyis gtum par bya'o/ /shes rab kyi rked pa dar gyis bcing zhing gsang ba'i pad+ma'i nang du rdo rje'i gzugs sor gcig tsam</text></item>
<item><p>231a.1</p><section></section><text>bcug la rked pa yar gyi cung zhig bsdam mo/ /sor gnyis tsam zhugs pa dang cung zad kyang bsdam mo/ /de bzhin du rdo rje cung zhig bcug cing rked pa bsdam par bya'o/ /sor gcig lus mus kyi bar du bcug cing de yang shin tu bsdam mo/ /sor gcig po shes rab</text></item>
<item><p>231a.2</p><section></section><text>nyid kyis gyen du bcug pas pad+ma phyir log ste/ a wa d+hU tI sor gcig pas phyir byung bas rdo rje'i bug par bcug cing 'khor lo lta bu'i sbyor thabs kyis bcug cing gtsub par bya'o/ /man ngag de rnams kyi stobs kyis dpe'i lhan cig skyes pa'i me tog lta bu'i bde ba chen po'i rang rig</text></item>
<item><p>231a.3</p><section></section><text>gnyis su med pa'i ye shes nyams su myong bar 'gyur ro/ /de'i rjes la 'khor lo'am/ thig le'am/ kha sbyor ram ma ning gi bzlas pa'am/ man ngag de bzhi las gang yang rung ba cig la sems gtad cing sngar gyi bde ba dran zhing don gyi lhan cig skyes pa'i me tog gi dri lta bu'i</text></item>
<item><p>231a.4</p><section></section><text>bde ba chen po'i rang rig gnyis su med pa'i ye shes la bslab par bya'o/ /mnyam par ma bzhag pa'i skabs su yang bskyed pa'i rim pa bsgom pa'i skabs su rang gi sems kyi mtshan nyid bde ba chen po'i rang bzhin du ci mthong ba thams cad la mos par bya ste/ nga ma mthong ba 'gro ma</text></item>
<item><p>231a.5</p><section></section><text>mthong / /sa gsum po yang nga las skyes/ /bde ba ser po bde ba dkar/ /bde ba dmar po bde ba ljang / /de bzhin kun du ru skyes bde/ /zhes bya ba'i tshul gyis bslab par bya'o/ /yon tan dang ldan pa'i shes rab dgug par 'dod na 'bras bu gsum dang / bil ba dang / bal po'i</text></item>
<item><p>231a.6</p><section></section><text>si'u dang / star ka dang / po son cha dang / da trig dang / ba li ka dang / shu kra rnams gnyis te/ sman sna bcu gcig po cha mnyam par bsres pa'i lde gus bskus pa'i me tog bsnol du gzhug go/ /khyi'i rus pa dang / mi rus dang / bya rgod kyi rtug pa gsum sbyar te bdag nyid</text></item>
<item><p>231a.7</p><section></section><text>kyi dpral bar bsku'o/ /gzhan gyi sems mi bsgyur ba'i thabs ni pha wang tshes bzhi'i dgongs ka btags la de'i ril ma btags pas bdag nyid kyi gsang ba'i rdo rje'i rtse mo la bskus nas snyoms 'jug byas na gzhan gyis sems bsgyur bar mi 'gyur ro/ /'khor ba mi spel ba'i man</text></item>
<item><p>231b.1</p><section></section><text>ngag ni lag pa'i mthil dag par bkrus pa'i steng du dngul chu srin lag dag pa la bskus la 'bru mar mi tshe ba bsdus te blangs la lag pa chang gi nang du bcug ste/ bskams tsam na dpral ba la bskus te/ yo shi ti ldan du bzhag go/ /yang na mtshal smug po zho gnyis zhi ba tu</text></item>
<item><p>231b.2</p><section></section><text>btags pa'i phye ma snga dro'i dus su chang zhim po dang sbyar la blud do/ /lcags kyi ldug la spu pi ka'i rtsa bas dkris pa thogs su gzhug go/ /yang spu pi ka'i rtsa bas rked pa dkri bar bya'o/ /lcags kyi khu bas srod kyi dus su pad+ma bkru bar bya'o/ /bu ram dang til mar dang / lan</text></item>
<item><p>231b.3</p><section></section><text>tshwa dang rgya shug gi 'bras bu dang / 'bras dang / nas rnams 'o ma dang bskol te/ til mar nyi tshe lus pa btsags pa'i nang du srin lag bcug ste/ pad+ma'i nang du bcug la yun ring du dkrugs par bya'o/ /ra rtsa'i bya ba ni da du ra'i rtsa ba dang / ga pur dang sbyar ba rdo rje la bsku bar</text></item>
<item><p>231b.4</p><section></section><text>bya'o/ /sha kha ra dang ba'i mar srang phyed sbyar ba zas zos pa'i 'og tu bza'o/ /mchil pa'i sha zhag gcig lon pa mtshams kyi dus su zos la 'o ma bskol ba tshad du btung bar bya'o/ /til mar dang mon sran gre'u'i phye ma 'o ma dang bsres pa bza' bar bya'o/ /go cha dang ba'i 'o ma</text></item>
<item><p>231b.5</p><section></section><text>dang shing mngar rnams mar dang sbyar ba btung bar bya'o/ /ba'am ra'i 'o ma'i nang du dbang po lag pa'i phye ma dang ka ra'i phye ma zhib tu btags pa btab ste btung bar bya'o/ /dam tshig mi nyams pa'i man ngag ni dge slong gi so sor thar pa'i sdom pa'i tshul khrims ni byang chub tu sems bskyed pa'i</text></item>
<item><p>231b.6</p><section></section><text>dus su byang chub sems dpa'i tshul khrims su gyur te gnas so/ /spyir gsang sngags kyi dam tshig nyams na sdom pa gsum 'jig par 'gyur ro/ /byang chub sems dpa'i sdom pa dang / gsang sngags kyi dam tshig gi lugs kyi kha na ma tho ba gnyis te/ rang bzhin gyi kha na ma tho ba</text></item>
<item><p>231b.7</p><section></section><text>dang / bcas pa'i kha na ma tho ba gnyis so/ /de la yang rang bzhin gyi kha na ma tho ba ni srog gcod pa dang / ma byin par len pa dang / 'dod pas log par g.yem pa dang / brdzun du smra ba dang / de bzhi las dang po gnyis dang / tha ma ni rig pa 'dzin pa'i sde snod la nyams su blang bar bya</text></item>
<item><p>232a.1</p><section></section><text>ste/ 'di ru ma bshad do/ /'dod pas log par g.yem pa ni rang bzhin gyi kha na ma tho bar gtogs pas nyams su blang bar 'di ru ma bshad do/ /mi tshangs par spyod pa ni bcas pa'i kha na ma tho ba yin pas de ni de bzhin nyid kyi bdag nyid can gyis shes par spyod cig /don</text></item>
<item><p>232a.2</p><section></section><text>chen po yod pas gdams ngag yod na mi 'gal bar rtsa ba'i rgyud rnams su bcom ldan 'das kyis bshad do/ /'dod pas log par g.yem pa ni rang bzhin gyi kha na ma tho ba yin pa'i phyir dang / gzhan gyi lus bsrungs pa yod pa'i phyir nyams su blang par bcom ldan 'das kyis 'di ru ma bshad</text></item>
<item><p>232a.3</p><section></section><text>do/ /mi tshangs par spyod pa ni nyams su blang bar gsungs te/ de yang lo bcu gnyis pa'am bcu drug pa'am/ lo nyi shu tshun chad kyi gzhon nu ma zhes gsungs pas ni mi 'gal lo/ /de yang gzhan gyi dbang ma byas pa dang mnyam par sbyor ba snang ngo / /'dir yang don chen po yod pas</text></item>
<item><p>232a.4</p><section></section><text>dus rnam pa bzhir nyams su blang bar bya'o/ /dus bzhi ni byang chub kyi sems kyi bde ba mtshang pa'i dus dang / dkyil 'khor gyi lha bsgrub pa'i dus dang / slob ma la gsang dbang bskur ba'i dus dang / shes rab ye shes kyi dbang bskur ba'i dus so/ /mchod pas ni lha mnyes pas dngos grub</text></item>
<item><p>232a.5</p><section></section><text>rnam pa gnyis thob pa'i don chen po yod pa'i phyir dang / dkyil 'khor bsgrubs pas ni sku gsung thugs dang / ye shes kyis 'gro ba'i don chen po mdzad pas chos kyi thob pa'i 'gro ba'i don chen po yod pa'i phyir dang / gsang ba'i dbang bskur bas ni slob ma theg pa chen po'i snod du rung ba'i phyir mi</text></item>
<item><p>232a.6</p><section></section><text>skye ba'i chos la bzod pa thob pa'i don chen po yod pa'i phyir ro/ shes rab ye shes kyi dbang bskur bas ni/ rang gi sems kyi mtshan nyid bde ba chen po rang rig pa'i ye shes gnyis su med pa'i ye shes spros pa thams cad kyi mtha' dang bral bar nyams su myong ba'i phyir don chen po yong pas</text></item>
<item><p>232a.7</p><section></section><text>'dir dam tshig las mi 'gal bar bsten to/ /byang chub sems dpa' rnams kyis mdzad pa'i 'grel par shes par bya'o/ /mkhas pa nga rgyal dang ldan pas byas pa la ni ma yin no/ /de ni spros pa dang bcas pa'i spyod pa dang / spros pa med pa'i spyod pa'o/ /shin tu spros pa med pa'i</text></item>
<item><p>232b.1</p><section></section><text>spyod pa la ni dngos po la reg pa med pas nyes par mi gzhag go/ /ma dad pa spang ba'i man ngag ni/ ga bur gla rtsi/ gur kum/ tsan+dan/ ma he shukra bsres pa'i lde gus dpral bar bsku bar bya'o/ /de ni dam tshig gi phyag rgya la brten pa'i nor bu dag pa'i rim pa'o/ /las kyi phyag rgya la brten</text></item>
<item><p>232b.2</p><section></section><text>pa'i nor bu dag pa'i rim pa ni gnas kyi dam tshig dang / bza' ba'i dam tshig dang / spyod lam gyi man ngag ni snga ma dang 'dra'o/ /rnal 'byor pa gan rkyal du gnas te/ rkang pa'i mthe bong gnyis nam mkha' la bsgrengs te/ gnas pas sor mo lhag ma thur du bskums la gzhag go/ /tang ku</text></item>
<item><p>232b.3</p><section></section><text>li'i sbyor ba yang bya ste/ 'og gi rlung bskum pa dang / rgyu zhabs kyi sha yar la drangs pa dang / lce rkan la sbyar ba'i sbyor ba yang byas te/ lag pa zhes bya ba'i phyag rgya'i sbyor ba'i bye brag gis brud pa'i sbyor ba byas la bde ba rtog pa med pa'i ye shes nyams su myong bar bya'o/ /chos kyi phyag rgya</text></item>
<item><p>232b.4</p><section></section><text>la brten pa'i nor bu dgang ba'i rim pa ni sems kyi snang ba'i lha mo bsams te/ snga ma'i man ngag gis shes rab ye shes kyi dbang gi dus kyi bde ba dran par byas la/ 'khor lo'am/ thig le'am/ kha sbyor ram/ ma ning gi bzlas pa'i man ngag la sems gtad par bya'o/ /phyag rgya chen</text></item>
<item><p>232b.5</p><section></section><text>po la brten pa'i nor bu dgad ba'i rim pa ni sngar skyes pa'i bde ba de nyid stong pa nyid kyi mtshan nyid du bsgom pa'o/ /de ni nor bu dgad ba'i rim pa'o/ /dzA lan+d+ha ra'i rim pa la gnyis te/ bskyed pa'i rim pa dang / rdzogs pa'i rim pa'o/ /bskyed pa'i rim pa ni sngar dang 'dra'o/ /rdzogs pa'i</text></item>
<item><p>232b.6</p><section></section><text>rim pa bsgom pa ni rang gi lte ba'i 'og chu so'i gong du chos 'byung gi phyag rgya gru gsum dkar la dmar chags pa bsams la/ de'i nang du 'khor lo dkar la dmar chags pa/ rtsibs bzhi pa dbus kyi lte ba la bsams te/ dbus su bde ba'i thig le dkar po dang phyogs bzhir sngon po</text></item>
<item><p>232b.7</p><section></section><text>dang dmar mo dang / ser po dang / ljang gu dang / sran ma'i tshad tsam bsams la/ de nyid sangs rgyas lngar mos pa bya ste/ 'og sgo dang steng sgo'i rlung bkag pas thig le lnga'i 'od zer 'phros te sna'i bu ga'i nam mkha' nas byung nas dbugs gang nas rgyu ba'i sna bug na sor bcu gnyis kyi</text></item>
<item><p>233a.1</p><section></section><text>bar du 'byung ste/ slar nang du bcug ste/ thig le lnga la thim/ sgom pa'i dus phyir 'byung ba dang / nang du 'jug pa'i dus na yang je thung je thung la grangs kyang je nyung je nyung du bya zhing / nang na gnas pa la yun yang je ring je ring du sems brtan par bya'o/ /mig gis</text></item>
<item><p>233a.2</p><section></section><text>mthong ba bas thig le lnga gsal bar mthong ba de srid du bsgoms la de nas lce dang dpung pa dang mig dang rna ba dang / sna dang lce la snga ma'i thig le de nyid bsams na 'jig rten pa'i dngos grub ji ltar 'dod pa 'grub par 'gyur ro/ /bsam gyis mi khyab pa'i rim pa la gnyis te/ bskyed pa'i</text></item>
<item><p>233a.3</p><section></section><text>rim pa dang / rdzogs pa'i rim pa'o/ /bskyed pa'i rim pa ni snga ma dang 'dra'o/ /rdzogs pa'i rim pa ni sems yul rnams la bzlog ste/ chos thams cad sems tsam du bsgoms te/ sems de nyid bde ba rtog pa med par bya ste/ shes pa de nyid kyang stong pa nyid du bsgom par bya'o/ /</text></item>
<item><p>233a.4</p><section></section><text>mnyam par ma gzhag pa'i spyod pa ni snga ma dang 'dra'o/ /slob dpon chen po rdo rje dril bu pas mdzad pa/ dpal 'khor lo sdom pa'i rim pa lnga pa'i 'grel pa paN+Di ta su ma ti kIrti dang / lo tsA ba mar ba ban+de chos kyi dbang phyug gis bsgyur ba rdzogs so// @##/ /rgya gar skad du/ </text></item>
<item><p>233a.5</p><section></section><text>sa ha dza saM ba ra sA d+ha naM/ bod skad du/ bde mchog lhan cig skyes pa'i sgrub thabs/ /'khor lo sdom pa la phyag 'tshal lo/ /shes bya rnal 'byor cho ga gsum/ /byin gyis rlob dang rab tu rtog /bsam bral gzugs brnyan yongs su rdzogs/ /sangs rgyas kyis gsungs rnal 'byor</text></item>
<item><p>233a.6</p><section></section><text>du/ /sems can rdzus te skyes pa bzhin/ /gang zhig skad cig sbyor ba yis/ /sa bon med par rnam par bsgom/ /rang nyid rdo rje mkha' 'gror gyur/ /zla ba phyed pa spyi bor 'dzin/ /dpral bar thod pa'i phreng ba bsnams/ /phyag rgya drug ldan mgo bo'i phreng / /spyan gsum sna tshogs</text></item>
<item><p>233a.7</p><section></section><text>rdo rje can/ /sna tshogs pad+ma nyi mar gnas/ /'jigs byed dus mtshan bcas par dgod/ /g.yas brkyang ba yi zhabs kyis bcibs/ /rdo rje dril bu ral par ldan/ /gnag cing mi bskyod spyi bo'i gtsug /stag gi pags pas yang dag bcings/ /dpa' bo'i rdo rje phag mo ni/ /</text></item>
<item><p>233b.1</p><section></section><text>spyan gsum dmar zhing mgo phreng ldan/ /rdo rje thod pa khrag gis bkang / /rked rgyan dum bus mtshan pa 'dzin/ /phyogs kyi gos la phyag rgya lnga/ /dbu skra grol zhing sangs rgyas gtsug /'di ltar skad cig gis rdzogs pa'i/ /bdag nyid lus ni bsgom par bya/ /ye shes lnga yi rang</text></item>
<item><p>233b.2</p><section></section><text>bzhin gzugs/ /sangs rgyas 'od zer rnam par spro/ /spyod yul gcig gi sems kyis su/ /'di nyid kho na yun ring bsam/ /go 'phang 'di la sems can dgod/ /chos dbyings rgyal mtshan yang dag sbyor/ /gnyis gnyis sbyor ba bde las byung / /dga' ba zag pa'i phun tshogs kyis/ /</text></item>
<item><p>233b.3</p><section></section><text>rang rig dga' bas yongs su khengs/ /zag pas skyed par byed pa gang / /des ni rgya chen yid la byed/ /'dus byas spros pa'i rgyun 'di ni/ /'di ltar rtag tu sgom pa pos/ /'od gsal rjes su dran par bya/ /sna tshogs pad+ma nyi ma dang / /'jigs byed dang ni dus mtshan no/ /sdug ma</text></item>
<item><p>233b.4</p><section></section><text>bdag mo mkha' nor bu/ /de bzhin gshegs pa lnga yi 'og /sku dang yan lag mchog dang ni/ /zla ba thig le nA da rnams/ /'di rnams rim gyis mi snang gzhug /ji ltar me long dbus kyi rlung / /thams cad thim par gyur pa ltar/ /yang dag mtha' ru yang nas yang / /de bzhin rnal</text></item>
<item><p>233b.5</p><section></section><text>'byor rab tu gzhug /grub thob rdo rje dril bu pas mdzad pa'i/ bde mchog lhan skyes kyi sgrub thabs rdzogs so// //paN+Dita rdo rje gdan pa ni ska laM ka'i zhal snga nas/ dpyal lo tsA ba dpal chos kyi bzang pos bsgyur ba'o// @##/ /rgya gar skad du/ shrI b+ha ga bAn tsakra saM</text></item>
<item><p>233b.6</p><section></section><text>ba ra sA d+ha na rat+na tsin tA ma Ni nA ma/ bod skad du/ bcom ldan 'das dpal 'khor lo bde mchog sgrub pa'i thabs rin po che yid bzhin gyi nor bu zhes bya ba/ bcom ldan 'das dpal rdo rje mkha' 'gro la phyag 'tshal lo/ /shrI chu rgya mtsho tha dad med bzhin he 'dus ma byas nam mkha' bzhin/ /</text></item>
<item><p>233b.7</p><section></section><text>ru lha'i rnga ltar gtso 'khor longs spyod ka yi yid bzhin nor ltar dgos 'dod skong / /rnam par thar zhing dus gsum bdud bzhi rten 'brel bcu gnyis bden gnyis sogs/ /de bzhin ye shes lnga yi bdag nyid b+ha gar zhugs la phyag 'tshal lo/ /bla nor ldan pas gsol btab</text></item>
<item><p>234a.1</p><section></section><text>pas/ /'khor lo bde mchog sgrub pa'i thabs/ /ji skad gsungs pa'i don bzhin du/ /bdag gis legs par bshad par bya/ /ri bo tshang tshing sman ljongs dang / /chu bo chen po'i ngogs dag dang / /gdod nas grub pa'i dur khrod du/ /der ni dkyil 'khor brtsam</text></item>
<item><p>234a.2</p><section></section><text>par bya/ /rnal 'byor pa nyid bsod nams mchog /dag byed sdig pa 'jig byed pa/ /gsang sngags zlos pa'i bzlas brjod dang / /bsam gtan gyis kyang 'grub par 'gyur/ /mchod bzhi dpa' bo chen po ni/ /yid la 'dod pa byed pa ste/ /rgyud 'di ru ni dbang bskur na/ /thams cad</text></item>
<item><p>234a.3</p><section></section><text>kyis ni sgrub por gsungs/ /blta dang dgod dad lag 'dzin dang / /'khyud dang gnyis sprod la sogs la/ /dbang bskur bar ni gyur pa yin/ /rgyud rnams kun gyi dam pa yin/ /nang bar sdar langs sems bdag nyid/ /lus gnas brjod cing lus dag bya/ /rang gi sa bon 'od zer gyis/ /</text></item>
<item><p>234a.4</p><section></section><text>bla ma dang ni dkyil 'khor lha/ /sangs rgyas byang chub sems sogs kun/ /nam mkha' kun gang mdun na blta/ /lus sna tshogs kyis phyag btsal zhing / /de dag 'gro ba'i don du dbul/ hUM gi 'od zer las byung ba'i/ /gzugs ma sgra ma dri ro ma/ /reg ma chos ma zhi ba ma/ /dkar</text></item>
<item><p>234a.5</p><section></section><text>sngo ser dmar ljang dkar mo/ /zhal gcig phyag bzhi g.yon thod T+wAM/ /g.yas rnams me long pi wang dang / /dri mchog ro mchog na bza' dang / /chos 'byung dang ni Da ma ru/ /oM AHbadzra A dar she hUM/ oM AHbadzra bI Ne hUM/ oM AHbadzra g+haN+De hUM/ oM AHbadzrar se hUM/ oM AHbadzra</text></item>
<item><p>234a.6</p><section></section><text>spar she hUM/ oM AHbadzra d+ha rme hUM/ 'og nas 'chad pa'i lha mo yis/ /bdud rtsi lnga yis lha yid gang / /snyoms 'jug lhan cig skyes dga' yin/ /lha mo rnams dang mchod pas dgyes/ /sdig pa bshags bsdams rjes yi rang / /dge ba yongs bsngo skyabs 'gro bya/ /chos 'khor</text></item>
<item><p>234a.7</p><section></section><text>bskor bskul bzhugs gsol gdab/ /byang chub smon 'jug sems bskyed bshags/ /khyad 'phags bde sbyor byams pa ste/ /sdug bsngal rgyu bral snying rje che/ /bde ba mi 'bral 'dod dga' ba/ /nyon mongs nye bral btang snyoms so/ /chos kun ngo bo nyid med pa/ /kun rtog sgyu ma</text></item>
<item><p>234b.1</p><section></section><text>lta bur shes/ /oM swa b+hA b+shud+d+haHsar+b+ba d+harmAHswa b+hA ba shud+d+hau\u0f85haM/ sa bon 'od kyis brtan g.yo sbyangs/ /thig le sngags kyis dmigs pa med/ /oM shU n+ya tA dz+nyA na badzra swa b+hA ba At+ma ko\u0f85haM/ chos kun rab tu gnas med pa/ /'od gsal nam mkha' dri ma med/ /yi ge e las chos 'byung</text></item>
<item><p>234b.2</p><section></section><text>ste/ /hUM gyur bde chen phyag gnyis pa/ /shar sogs lugs dang mi mthun dang / /lugs mthun g.yon mdzub se gol gtogs/ /oM sum+b+ha ni sum+b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+NA pa ya gr-ih+NA pa ya hUM hUM phaT/ oM A na ya ho/ b+ha ga bAn badzra hUM hUM phaT/ khwa gdong ma sogs</text></item>
<item><p>234b.3</p><section></section><text>phyag gnyis ma/ /dmar mo g.yon brkyang nyi ma'i gdan/ /rang 'dra stong phur g.yon pa na/ /g.yas pa tho ba thogs pa'o/ /rdo rje ra ba sa gzhi gur/ /bla re mda' yi dra ba bya/ /oM badzra prA ka ra hUM paM hUM/ oM me di ni badzri b+ha ba badzra ban+d+ha hUM/ oM badzra pany+tsa ra hUM baM hUM/ oM badzra bi dA na hUM khaM hUM/ </text></item>
<item><p>234b.4</p><section></section><text>oM badzra sa ra dzA la traM saM traM hUM gyur dngos po brgyad nang du/ /bgegs rnams bcug la phur bu gzugs/ /oM g+haHg+haHg+hA ta ya g+hA ta ya sar+b+ba duSh+TA na hUM hUM phaT/ kA li ya kI la ya sarba pA paM hUM hUM phaT/ hUM hUM hUM badzra kI la ya badzra d+ha ra A dz+nyA pa ya ti kA ya bAka tsit+ta badzra kI la ya hUM phaT/ oM badzra mud+ga ra</text></item>
<item><p>234b.5</p><section></section><text>badzra kI la ya A ko Ta hUM phaT/ tho bas brdungs te phur pas btab/ /bgegs rnams rdzogs pa'i byang chub 'gyur/ /lha mo 'od gyur lus 'phros las/ /rdo rje pad+ma 'khor lo me/ /oM badzra prA kA ra hUM/ oM pad+ma prA kA ra hUM/ oM tsakra prA kA ra hUM/ oM badzra dz+wa la a na larka hUM hUM hUM/ ba lang gnas</text></item>
<item><p>234b.6</p><section></section><text>dang lteng lding dang / /lhag ma skam po rtsa de nas/ /dung chen po yi rang bzhin bya/ /yang na rus sbal dag gi'o/ /ri rab kyi steng sna tshogs pad+ma'i lte bar hUM yongs su gyur pa las sna tshogs rdo rje chen po ste/ de'i lte bar b+hUM yongs su gyur pa las/ rin po che sna tshogs pa las grub pa'i khang pa</text></item>
<item><p>234b.7</p><section></section><text>brtsegs ma gru bzhi pa la sgo bzhi pa/ rta babs bzhi yis rnam par brgyan/ /ka ba brgyad kyis nye bar mdzes/ /pi wang sogs lha stegs bur 'khod/ /rgyan phreng sogs pa bdun gyis brgyan/ /bdun bcu gnyis rlung bskyod sgra/ /gnas phyogs shing zhing rlung sprin dang / /mchod rnal</text></item>
<item><p>235a.1</p><section></section><text>dur khrod brgyad kyis bskor/ /khang nang sna tshogs pad 'dab brgyad/ /mtha' ma gri gug phreng 'khor gsum/ /pad steng 'jigs byed dus mtshan brtsigs/ /snying gar nyin mo'i dbang phyug gdan/ /phyogs 'dab srog song snying ri bong / /mtshams steng zla</text></item>
<item><p>235a.2</p><section></section><text>bum thod bdud rtsi/ /ri steng sna tshogs pad+ma yi/ /lte [(]par [,]bar [)]A li kA li skyes/ /dkar mo bdag po rnam gnon cing / /rdo rje dril bus sku la 'khyud/ /nyi shu rtsa bzhis phyed ldan pa'i/ /dpa' bo rnal 'byor ma tshogs can/ /shrI he ru ka rgyal po chen po'o/ /go 'phang mchog ni bsgom par bya/ /</text></item>
<item><p>235a.3</p><section></section><text>bcom ldan 'khor lo bde mchog ni/ /sku mdog sngon po zhal bzhi pa/ /drug gnyis phyag gis rnam par brgyan/ /g.yas brkyang pa yi gom pas bzhugs/ /rtsa ba'i zhal ni mthing nag 'bar/ /g.yon pa pad+ma rA ga'i mdog /g.yas pa gser du 'bar ba ste/ /steng zhal ma ra</text></item>
<item><p>235a.4</p><section></section><text>ka tar 'bar/ /dmar zlum spyan gsum mche ba gtsigs/ /ral pa thor tshugs dar dpyang can/ /thod pa lnga yis dbu la brgyan/ /zla phyed sna tshogs rdo rje mdzes/ /dus min 'chi ba las rgyal ba/ /yan lag kha T+wAM ga dang sbyar/ /thod pa'i mchod yon snod du ni/ /zhal du mtshon cha</text></item>
<item><p>235a.5</p><section></section><text>nges par sbyar/ /lang tsho gzhon pa 'gying bag can/ /sum cu rtsa gnyis mtshan 'chang zhing / /dpe byad bzang po brgyad cus brgyan/ /sgeg pa la sogs nyams dgu ldan/ /stag gi pags pa'i sham thabs can/ /phyag rgya drug gis rab tu mdzes/ /mgo phreng do shal chen po can/ /</text></item>
<item><p>235a.6</p><section></section><text>steng nas gdugs dkar legs par 'dzin/ /de mdun gnas pa'i lha mo ni/ /rdo rje phag mo rab 'jigs ma/ /he ru ka dpal phyogs byas nas/ /spyan gsum drag mo'i gzugs can ma/ /ka pA li ni an tras bkang / /kha nas ru ti ra 'dzag cing / /lha dang lha min mir bcas pa/ /</text></item>
<item><p>235a.7</p><section></section><text>phyogs kun du ni sdigs mdzub byed/ /sku mdog dmar mo cher 'bar ma/ /zhal gcig ma la phyag gnyis ma/ /phyag g.yon thod khrag thabs la 'khyud/ /g.yas pa rdo rje gri gug 'dzin/ /skra grol rnam mdzes rgyan lnga ldan/ /sgeg cing nu ma 'bur la mkhrang / /g.yon brkyang</text></item>
<item><p>235b.1</p><section></section><text>gom pa thabs dang sbyar/ /g.yas pa yab kyi brla steng 'khyud/ /thugs kar shes rab rab 'gyur nyid/ /sna tshogs pad+ma nyi rdor hUM/ /sku gsung thugs rdo rjer byin brlab/ /gsum gsum de ni yi ge gsum/ /gang dag rab sgrub byed pa'i sngags/ /de yi dbye ba rim bzhin</text></item>
<item><p>235b.2</p><section></section><text>bshad/ /phan tshun brgyus pa'i gsang sngags ni/ /yul nyid kyis ni phye ba'o/ /kha sbyar sbyar bar gyur pa dang / /rdo rje lu gu rgyud bcings pa'o/ /ya sde brgyad pa'i sa bon dang / /de bzhin gug skyed bcu gnyis kyi/ /yi ge bar ma dor byas la/ /yan lag drug he ru kar brjod/ /</text></item>
<item><p>235b.3</p><section></section><text>yi ge re res yang dag gnas/ /oM na ma swA hA bau ShaT/ hUM hUM phaT dang yang dag ldan/ /phaT hUM hreM hriM haM oM rnams/ /yi ge baM dang yoM dang ni/ /yi ge moM dang hriM nyid dang / /hUM dang phaT ces sbyar ba ni/ /rnal 'byor ma ni drug tu bshad/ /thabs dang shes rab go cha yin/ /mkha'</text></item>
<item><p>235b.4</p><section></section><text>'gro ma ni re re yang / /bye ba grangs med pa yis bskor/ /mkha' 'gro ma dang lA ma dang / /dum skyes ma dang gzugs can dang / /dngos grub thams cad rab sgrub ma/ /pad+ma'i phyogs kyi gnas la dgod/ /sngon mo ljang khu dmar mo ser/ /zhal gcig skra grol phyag bzhi ma/ /</text></item>
<item><p>235b.5</p><section></section><text>g.yon pa thod pa kha T+wAM ga/ /g.yas pa gri gug Da ma ru/ /spyan gsum lang tsho gzhon nu rgyas/ /khro mo ral pa mche ba gtsigs/ /de nas gzhan yang lus dran pa nye bar gzhag pa mkha' 'gro ma/ tshor ba dran pa nye bar gzhag pa lA ma/ chos dran pa nye bar gzhag pa dum skyes ma/ /</text></item>
<item><p>235b.6</p><section></section><text>sems dran pa nye bar gzhag pa gzugs can/ /yang dag pa'i ting nge 'dzin dpal he ru ka rdo rje'o/ /snying ga'i hUM gi 'od zer gyis/ /ye shes dkyil 'khor dbang bskur lha/ /phyi gsang mchod pa'i lha mo rnams/ /spyan drangs bgegs bskrad mchod yon dbul/ /oM ar+g+haM pra tIts+tsha</text></item>
<item><p>235b.7</p><section></section><text>swA hA/ dzaHhUM baM hoHzhes bya bas/ dgug dang gzhug dang bcing dang mnyes/ /de bzhin gshegs pa thams cad bdag la dbang bskur du gsol zhes gsol ba btab pa dang / de bzhin gshegs pa rnams rin po che'i bum pa bdud rtsi lnga'i khu bas gang bas/ oM sar+b+ba ta thA ga ta a</text></item>
<item><p>236a.1</p><section></section><text>b+hi She ka sa ma ya shrI ye hUM zhes dbang bskur ba dang / dkyil 'khor gtso la rdo rje sems dpa'i rgya/ /rdo rje rnal 'byor ma la mi bskyod pa/ /mkha' 'gro lA ma dum skyes gzugs can ma/ /rtag pa don grub dpag med rin chen 'byung / /lha mo drug dang bzhi rnams kyis/ /phyi</text></item>
<item><p>236a.2</p><section></section><text>dang gsang bas yang dag mchod/ /dkyil 'khor lha rnams legs bstod nas/ /rang rang gnas su yud kyis gshegs/ /de nas phyag rgya'i mchod chen dang / /sngags kyi dgod par rab tu grags/ /myur du dngos grub byed par ni/ /phyag rgya'i mchod 'di the tshom med/ /mtshan ma gnyis</text></item>
<item><p>236a.3</p><section></section><text>la sngags sbyor te/ /mkha' 'gro dpa' mo gnyis med pa/ /snying po sngags kyis de bzhin du/ /sngags pas mkha' 'gro ma la sbyor/ /oM shrI ma hA su kha badzra he he ru ru kaM AHhUM hUM phaT/ lhan cig skyes pa'i dga' ba yis/ /dkyil 'khor par bcas mnyes par bya/ /phyi rol shin tu</text></item>
<item><p>236a.4</p><section></section><text>dga' bya la'ang / /pad rdor byin brlab 'di dag byung / /mdun du yi ge yaM las rlung dkyil 'khor/ /gzhur snang sngon po mtha' gnyis ba dan ldan/ /de steng yi ge raM las me dkyil 'khor/ /zur gsum nyid las dmar po 'bar bas mtshan/ /de steng a las pad+ma'i snod/ /dum bu</text></item>
<item><p>236a.5</p><section></section><text>gcig pa nang dmar po/ /hUM oM khaM aM trAM/ /dri chu dri chen sha chen po/ /byang chub sems rang byung me tog /lAM mAM pAM tAM/ ba lang khyi dang glang po che/ /rta sgron kun la sa bon ldan/ /rlung gis me sbar bdud rtsi dmar por zhu/ /hUM dkar kha T+wAM dkar la bsil/ /A li kA li thog mtha'</text></item>
<item><p>236a.6</p><section></section><text>ldan brjod pas/ /kha dog sna tshogs bdud rtsi'i steng du 'khod/ /yongs gyur oM AHhUM gsum gong nas gong / /'od zer tshogs 'phros nam mkha'i mtha' klas pa'i/ /bde gshegs thugs kyi ye shes bdud rtsi bkug /yig gsum la thim gsum thim des byin brlab/ /bcom</text></item>
<item><p>236a.7</p><section></section><text>ldan 'das dang rnal 'byor ma rnams lce/ /yi ge hUM byung rdo rje rtse gsum pa/ /dkar po nas 'bru tsam bkod sbu gus drangs/ /bdud rtsi gsol bas lha tshogs tshim par blta/ /rig sngags bzlas brjod bya ste rdo rje'i bzlas pa dang / /bzlas brjod bya ba'i sngags kyi yi ge gang dang yin</text></item>
<item><p>236b.1</p><section></section><text>pa rnams/ /rang gi thugs ka'i sa bon las/ /'og nas 'byung ba rang gi rdo rje'i rtse mo las phyag rgya'i b+ha gar bton nas/ yang lha mo'i zhal du zhugs pa rang gi sa bon la zhugs par blta zhing / zhal thams cad dang rnal 'byor ma thams cad kyis kyang zlos par bsgom par bya ste/ khro</text></item>
<item><p>236b.2</p><section></section><text>bo'i bzlas pa yang bya'o/ /rim pa 'dis bzlas brjod kyi nyes pa dang bral bas sems mnyam par gzhag pa ji srid skyo bar ma gyur gyi bar du bzlas brjod bya'o/ /bzlas brjod kyi gsang sngags ni 'di dag yin te/ oM badzra he he ru ru kaM huM hUM phaT DA ki nI dzA la saM ba ra swA hA/ oM hrIHha ha huMhUM phaT</text></item>
<item><p>236b.3</p><section></section><text>lha'i snying po dang nye ba'i snying po'o/ /oM sar+b+ba bud+d+ha DA ki nI ye badzra war+Na nI ye huM hUM phaT/ oM badzra bai ro tsa nI ye huM hUM phaT swA hA/ lha mo'i snying po dang nye ba'i snying po'o/ /oM DA ki nI ye huM hUM phaT/ oM lA ma ye huM hUM phaT/ oM khaN+Da ro hi huM hUM phaT/ oM rU pi Ni ye huM hUM phaT/ dpa' mo rnams kyi</text></item>
<item><p>236b.4</p><section></section><text>sngags so/ /oM na mo b+ha ga ba ti wi re shA ya huM hUM phaT/ oM ma hA kal pAg+ni san+ni b+hA ya huM hUM phaT/ oM dza Ta ma kuTot+ka TA ya huM hUM phaT/ oM daM Sh+T+rA ka rA lo gra b+hI Sha Na mu khA ya huM hUM phaT/ oMs ha sra b+hu dzab+hA su rA ya huM hUM phaT/ oM pa ra shu pA sho d+yA ta shU la kha T+wAM ga d+ha ra Ni huM hUM phaT/ oM byAg+h+rA dzi nAM ba</text></item>
<item><p>236b.5</p><section></section><text>ra d+ha rA ya huM hUM phaT/ oM ma hA d+hum+thAn d+ha ka ra wa puShA ya huM hUM phaT/ mchod pa'i sngags so/ /ka ra ka ra ku ru ku ru ban+d+ha ban+d+ha/ tra sa ya tra sa ya/ k+Sho b+ha ya k+Sho b+ha ya/ hrauM hrauM hraHhraHpheM pheM phaT phaT da ha da ha/ pa tsa pa tsa/ b+hak+Sha b+hak+Sha ba sa ru d+hi rAn tra mA lA ba laM bi ni/ gr-ih+Na gr-ih+Na sap+ta pA tA la ga ta</text></item>
<item><p>236b.6</p><section></section><text>b+hu dzaM ga sarba m+bA tardza ya tardza ya/ A kaD+D+h+ya A kaD+D+h+ya/ hriM hriM/ dz+nyauM dz+nyauM/ k+Sh+mAM k+Sh+mAM/ hAM hAM/ hIM hIM/ hUM hUM/ ki li ki li/ si li si li/ hi li hi li/ d+hi li d+hi li/ huM hUM phaT/ rtsa ba'i sngags so/ /gang tshe bzlas pas skyo bar gyur pa na/ /sa bon 'od kyis shes rab bdag po dang / /'khor</text></item>
<item><p>236b.7</p><section></section><text>lo pa dang khang pa brtsegs ma rnams/ /snang bar byas te 'od gyur rim bzhin bsdu/ /hUM de yongs gyur pa las bdag nyid ni/ /zhal gcig phyag gnyis g.yas brkyang gom pas gnas/ /lang tsho gzhon pa 'gying pa mtshan dang ldan/ /phyag rgya drug ldan dril bu rdo rje 'chang / /de nas yongs su</text></item>
<item><p>237a.1</p><section></section><text>bsngo ba dang smon lam gdab pa dang / yi ge brgya pa brjod pa yang byas la/ lha'i nga rgyal gyis gnas par bya'o/ /gung dang phyi dro'i thun mtshams su/ /bsam gtan khang par stan bder 'dug /bdag nyid 'od zer du gyur pa/ /hUM du gyur de yongs gyur</text></item>
<item><p>237a.2</p><section></section><text>las/ /bcom ldan 'khor lo bde mchog gi/ /dkyil 'khor 'khor lo lha lnga yi/ /khang brtsegs rin chen tshogs las grub/ /dur khrod brgyad bskor gsal dmigs nas/ /dbang bskur ba la sogs pa'i cho ga thams cad bya'o/ /thun tha ma la ni sngar bstan pa'i cho ga thams cad</text></item>
<item><p>237a.3</p><section></section><text>spyad la/ bzlas brjod kyi rjes la hUM gi 'od zer gyis thams cad 'od du gyur pa dkyil 'khor bdag po la bsdus la/ dkyil 'khor gtso bo dang bcas pa phyag rgya dang bcas pa yang / 'od du gyur pa snying ga yi/ /shes rab rab gyur yab yum la/ /de yang snying ga'i nyi bcas hUM/ /nyi ma</text></item>
<item><p>237a.4</p><section></section><text>u ha mgo zla tshes/ /thig le nA da'i bar bsdus la/ /der yang dmigs med gnyid la 'jug /nang par gyi dus su rdo rje rnal 'byor mas glus bskul bas sad par mos par byas la/ cho ga thams cad nyi ma snga ma bzhin du bya'o/ /de ltar gus pa dang bcas pas rgyun mi 'chad par</text></item>
<item><p>237a.5</p><section></section><text>bsgoms pas sems brtan par gyur pa dang / rdzogs pa'i rim pa'i ting nge 'dzin bsgom par bya'o/ /rnal 'byor pa rnams 'pho tshe dpal/ /khrag 'thung sogs pa rnal 'byor pa/ /me tog sna tshogs lag na thogs/ /rgyal mtshan ba dan sna tshogs dang / /rol mo'i sgra ni sna</text></item>
<item><p>237a.6</p><section></section><text>tshogs dang / /glu yi mchod pa sna tshogs kyis/ /mkha' spyod gnas su khrid par byed/ /'chi ba zhes 'di rnam rtog yin/ /dam tshig ldan zhing bla ma la gus dang / /bsgom bsgrub brtson la dngos grub thams cad 'byung / /tshe dang longs spyod phun sum tshogs pa dang / /dpal dang</text></item>
<item><p>237a.7</p><section></section><text>gzi brjid dbang phyug las rnams 'grub/ /bstan bcos thams cad la mkhas rtsom pa chen por 'gyur/ /rdo rje 'chang chen po nyid myur du thob par 'gyur/ /bcom ldan 'khor lo bde mchog gi/ /sgrub thabs tshul bzhin byas pa las/ /dge ba thob pa gang yin des/ /'gro kun rdor</text></item>
<item><p>237b.1</p><section></section><text>'dzin rgyal gyur cig /bcom ldan 'das 'khor lo bde mchog gi sgrub thabs rin po che yid bzhin nor bu zhes bya ba slob dpon mkhas pa chen po rdo rje dril bu pas mdzad pa rdzogs so// //rgya gar gyi mkhan po su ma ti kIrti dang / bod kyi lo tsA ba mkhas pa mar pa chos kyi dbang phyug</text></item>
<item><p>237b.2</p><section></section><text>gis bsgyur cing zhus te gtan la phab pa'o/ /[]@##/ /rgya gar skad du/ shrI dwi b+hu dza saM ba ra sA d+ha naM/ bod skad du/ dpal bde mchog phyag gnyis pa'i lhan cig skyes pa'i sgrub thabs/ dpal bde mchog lhan cig skyes pa la phyag 'tshal lo/ /bdag gi dge bas</text></item>
<item><p>237b.3</p><section></section><text>khams gsum srid mtha'i sdug bsngal ma lus pa/ /bsal nas bde ba mtha' dag la ni dgod par bya ba'i phyir/ /sangs rgyas thob par bgyi'o zhes kyang smon pa bskyed nas su/ /gzhan dag 'jug pa'i rang bzhin yang ni yongs su spel bar bya/ /rnal 'byor rnam gsum shes bya ste/ /</text></item>
<item><p>237b.4</p><section></section><text>byin gyis brlab dang rab brtag dang / /bsam gyis mi khyab gzugs rdzogs pa'i/ /rnal 'byor sangs rgyas rnams kyis bsngags/ /gang yang skad cig sbyor ba yis/ /rang nyid rdo rje mkha' 'gror 'gyur/ /rdzus te skyes pa'i sems can bzhin/ /sa bon med par bsgom bya ste/ /</text></item>
<item><p>237b.5</p><section></section><text>dpral bar gnas pa'i thong phreng can/ /zla ba phyed pa spyi bor 'chang / /phyag rgya drug dang mgo phreng can/ /spyan gsum sna tshogs rdo rje can/ /g.yas brkyang gom stabs bkod pa yis/ /sna tshogs chu skyes nyi ma la/ /gnas pa'i 'jigs byed dus mtshan bcas/ /mnan</text></item>
<item><p>237b.6</p><section></section><text>cing stag gi pags pa 'chang / /nag po mi bskyod cod pan can/ /rdo rje dril bu ral par ldan/ /dpa' bo rdo rje phag mo ni/ /rdo rje thod pa khrag bkang bsnams/ /dmar po ska rags dum bus mtshan/ /spyan gsum mgo bo'i phreng ba can/ /phyag rgya lnga ma skra grol ma/ /phyogs gos</text></item>
<item><p>237b.7</p><section></section><text>sangs rgyas dbu brgyan ma/ /de ltar skad cig gis rdzogs par/ /bdag gis lus ni bsgom par bya/ /ye shes lnga yi rang bzhin gsal/ /sangs rgyas 'od zer rnam par 'phro/ /sems kyi spyod yul gcig tu ni/ /de dag kho na yun ring bsam/ /sems can gnas der</text></item>
<item><p>238a.1</p><section></section><text>bzhag nas su/ /de nas sangs rgyas dga' ba brtsam/ /chos dbyings rgyal mtshan kun chags las/ /dman min 'dzag pa phun tshogs rnams/ /yang dag rig pa dga' ba'i tshogs/ /'dzag pa can ma 'char ba gang / /de ni rgya chen yid byed pa/ /'phro ba</text></item>
<item><p>238a.2</p><section></section><text>'dus byas rgyun rnams la/ /rtag tu bsgom zhing 'di bzhin du/ /'od gsal rjes su dran par bya/ /sna tshogs mtsho skyes nyi ma dang ni 'jigs byed dus mtshan mo/ /mdzes ma bdag po nam mkha'i nor bu de bzhin gshegs lnga yi/ /lus dang yan lag mchog dang 'od dkar thig le</text></item>
<item><p>238a.3</p><section></section><text>nA da ste/ /'di rnams sgrib pa med pa'i gnas su rim gyis gzhug par bya/ /ji ltar dbugs rlung me long la/ /kun nas yal bar 'gyur ba ni/ /de bzhin rnal 'byor yang dag mthar/ /yang dang yang du gzhug par bya/ /thams cad khyab pa snang ba med/ /snying rje ro gcig</text></item>
<item><p>238a.4</p><section></section><text>yid kyis ni/ /bdag po yin bzhin stong pa nyid/ /skad cig kho nar 'khyud par 'gyur/ /rnam bcas rnam pa med pa'i bcom ldan 'das ma shes rab de yis 'khyud pa po/ /skye 'jig spangs pa mi 'gyur bde ba dgod pa la sogs bde ba spangs pa po/ /sangs rgyas rnams ni skyed byed</text></item>
<item><p>238a.5</p><section></section><text>sku gsum ldan pa khams gsum yang dag rig pa po/ /thams cad mkhyen pa mchog gi dang po'i sangs rgyas bcom ldan de nyid la phyag 'tshal/ /mi 'gyur bde ba ye shes dus/ /thabs dang thugs rje'i bdag nyid de/ /shes bya'i rnam par 'gro 'khor lo/ /shes rab stong nyid bdag</text></item>
<item><p>238a.6</p><section></section><text>nyid do/ /kaM de bde ba rgyu med blo/ /snying rje ye shes mi 'gyur ba/ /stong nyid pra ti se na bzhin/ /dngos po thams cad mthong ba'o/ /kun nas phyag dang zhabs ldan pa/ /kun nas spyan dang dbu dang zhal/ /kun nas dran ldan 'jig rten du/ /thams cad kun du g.yogs nas bzhugs/ /'di ni ngo bo</text></item>
<item><p>238a.7</p><section></section><text>nyid kyi sku/ /stong nyid snying rje gnyis med pa/ /ma ning zhes byar grags pa ste/ /'ga' zhig tu ni zung 'jug ces/ /sgrib pa med pa'i chos kyi ni/ /phung po la sogs 'di na gnas/ /rten dang brten pa'i mtshan nyid 'di/ /thams cad dkyil 'khor nyid yin no/ /dpal bde mchog phyag gnyis pa lhan cig</text></item>
<item><p>238b.1</p><section></section><text>skyes pa'i sgrub thabs/ dngos grub brnyes pa'i paN+Di ta chen po dpal rdo rje dril bu pa'i zhal snga nas mdzad pa rdzogs so// //rgya gar gyi mkhan po lnga rig paN chen grub pa brnyes pa rje btsun rat+na rak+Shi ta'i zhal snga nas dang / chag lo tsA ba shAkya'i dge slong chos rje dpal gyis bsgyur cing</text></item>
<item><p>238b.2</p><section></section><text>zhus te gtan la phab pa'o/ /[]@##/ /rgya gar skad du/ ga Na tsakra bi d+hi/ bod skad du/ tshogs kyi 'khor lo'i chog /dpal rdo rje mkha' 'gro la phyag 'tshal lo/ /nam mkha'i mdog can dri med rnal 'byor ma la rol/ /khyung rnams sprul pa bgye nas bdud bzhi zil</text></item>
<item><p>238b.3</p><section></section><text>gyis gnon mdzad de la phyag 'tshal lo/ /bsod nams ye shes tshogs yin te/ /tshogs la dngos grub mchog thob 'gyur/ /de phyir de yi cho ga ni/ /brgyad dang bcu bzhi bco lnga dang / /tshes bcu la ni de rab mchod/ /dur khrod dam ni shing gcig mchog /skyed mos tshal</text></item>
<item><p>238b.4</p><section></section><text>dang kun dga' dang / /de bzhin rang gi khyim dang ni/ /gzhan yang dben pa'i khyim du bya/ /dang po tshogs kyi yo byad bsags te/ de nas bdud rtsis chos 'byung bris la/ de'i steng du bdud rtsi lnga dang thod par sbyar ba bzhag /de nas yon bdag gis phyag byas/ me tog tshogs</text></item>
<item><p>238b.5</p><section></section><text>kyi slob dpon dang / rnal 'byor yon phul nas gsol ba gdab/ de nas tshogs kyi slob dpon gyis/ /oM ma hA ra shud+d+he sarba d+harmA hA ra shud+d+hau\u0f85haM/ zhes pa'i sngags mang bar bzlas/ de'i rjes la slob dpon gyis rdo rje dang dril bu 'dzin pas yum la 'khyud par snyoms par zhugs</text></item>
<item><p>238b.6</p><section></section><text>par bsam/ /de nas bdud rtsi sbyang bar byas/ /ye shes bdud rtsi phab la/ oM a mr-i ta hUM ci nus bzlas/ rtsa ba'i sngags bzlas/ de nas phyogs bcur sdigs mdzub kyi gtor bas byang sems dpal gyis bgegs bskrad/ srung ba'i 'khor lo bya/ de nas oM AHhUM gis</text></item>
<item><p>238b.7</p><section></section><text>rdzas skyon med par bde bar brlab/ de nas bskyed rim bsgom ste/ bdun rnam dag gi skabs su mchod pa lnga dang bdud rtsi lngas mchod/ /ye shes 'khor lo la gcig /de nas dbang bskur yan chad rdzogs pa'i rjes la/ rnal 'byor pa lnga'i 'khor lo 'dzin pa gcig mchod/ </text></item>
<item><p>239a.1</p><section></section><text>bdud rtsi dang zhal bsil gyi rjes la dbul/ /de nas lha bsdus la tshogs pas sbyang bar byas la/ /rnal 'byor pa rnams la me tog gi phreng ba dang / dri bzang po dbul/ de nas nam mkha' khengs pa'i lha mos kyang / /bkra shis brjod par bya/ de nas skyes pa'i</text></item>
<item><p>239a.2</p><section></section><text>dum bu gcig pa'i thod pa chang gis bkang la tshig 'di brjod la drang bar bya/ ltos shig dam pa'i chos bya ba/ /'di la rnam rtog yod ma yin/ /bram ze khyi dang gdol pa gsum/ /rang bzhin gcig pas lhan cig bza'/ /bde gshegs chos ni sdig med cing / /gzung dang 'dzin</text></item>
<item><p>239a.3</p><section></section><text>pa rnam par spangs/ /'dod chags la sogs skyon dang bral/ /de bzhin nyid la bdag phyag 'tshal/ /der ni bza' rnams gsol byas te/ /lhag ma snod du gzhag par bya/ /zhes 'byung bas/ tshogs rol nas gcig gis mas yar lhag ma dang / da ci'i me tog bsdus la</text></item>
<item><p>239a.4</p><section></section><text>gtor mar bsam de'i rim pa ni 'di yin te/ khru gang pa yi tshad du ni/ /dri ni bzang pos byug par bya/ /de phyir dkar po gru gsum yin/ /nya dang sha sogs gtor ma bzhag /me tog la sogs gtor mar bzhag /de mi dmigs par byas la/ mos pas chos 'byung gru</text></item>
<item><p>239a.5</p><section></section><text>gsum bsams la/ rtse mo thur na mo las oM las rnam snang / g.yon pa AHlas snang ba mtha' yas/ g.yas pa hUM las mi bskyod pa/ nang du paM ljang gu las sna tshogs pad+ma/ de'i steng du sems can rnams yab yum dang / khro bo dang khyung du bsams la gtor ma btang / </text></item>
<item><p>239a.6</p><section></section><text>dzaHhUM baM hoHsa mgron rang rgyud pa spyan drangs la bstim/ kA ya bAka gis bstab/ bstod nas bkra shis bya/ de nas yang dag par mchod pa'i cho ga ma tshang ba dang lhag pa rnams/ rdzogs par bya ba'i phyir yi ge brgya pa gdon/ /mchog dang thun mong gi dngos grub la 'dod pa'i</text></item>
<item><p>239a.7</p><section></section><text>gsol ba gdab/ de nas thal mo sbyar la smon lam gdab/ sems can thams cad sdig med cing / /sems can thams cad bde gyur cig /sangs rgyas nyid dang phrad gyur pa'i/ /lam de nyid du zhugs nas kyang / /ma bsgral ba rnams bsgral ba dang / /ma grol ba rnams</text></item>
<item><p>239b.1</p><section></section><text>grol bar shog /rnal 'byor gtsug lag dam tshig la/ /da lta nyid du gnas par shog /se gol lan gsum brda ba byas la/ /phyi rol lha rnams gshegs su gsol/ /bdag gis tshogs 'khor 'di byas pas/ /dge ba dri med gang thob des/ /tshogs gnyis tshogs ni</text></item>
<item><p>239b.2</p><section></section><text>bsags nas kyang / /'gro kun rdo rje 'dzin rgyal shog /tshogs kyi 'khor lo'i cho ga slob dpon rdo rje dril bu pas mdzad pa rdzogs so/ /[]@##/ /rgya gar skad du/ shrI tsakra sam+ba ra sto traH/ bod skad du/ dpal 'khor lo sdom pa'i bstod pa/ dpal bde mchog 'khor lo</text></item>
<item><p>239b.3</p><section></section><text>la phyag 'tshal lo/ /zhe sdang tshul gyis zhe sdang 'joms mdzad cing / /chos dbyings rnam dag ye shes ngo bo nyid/ /rdo rje mkha' 'gro ma dang mnyam par sbyor/ /zhe sdang rdo rje khyod la phyag 'tshal lo/ /hUM gi rdo rje las byung char sprin mdog /dga' ba rnam dag drag po'i zhal bzhir snang / /</text></item>
<item><p>239b.4</p><section></section><text>gar gyi nyams dgus gdul dka' 'dul mdzad pa/ /hUM mdzad rdo rje khyod la phyag 'tshal lo/ /rten 'brel bcu gnyis dag pas sa rnams rdzogs/ /bcu gnyis phyag gis phyag mtshan sna tshogs 'dzin/ /yul dang yul can rnam rtog 'joms mdzad pa'i/ /ngo mtshar mtshon cha</text></item>
<item><p>239b.5</p><section></section><text>bsnams la phyag 'tshal lo/ /hUM gi nga ros srid gsum skrag mdzad cing / /rngam pa'i rkan sgra phaT kyi sgra sgrogs pas/ /bdud dang bgegs tshogs gdul dka' ma lus 'dul/ /rnam rtog bgegs bdud 'joms la phyag 'tshal lo/ /spros bral bde mchog pad+ma rA ga'i</text></item>
<item><p>239b.6</p><section></section><text>mdog /stong nyid 'od gsal dus gsum bde gshegs blo/ /rnam rtog dra ba ma lus 'joms mdzad pa'i/ /dus gsum rgyal ba'i yum la phyag 'tshal lo/ /sa chu me rlung 'byung ba rnam par dag /dag pa'i zhal bzhi rigs kyi yum du snang / /dran pa nyer gzhag bzhi yi ngo bo</text></item>
<item><p>239b.7</p><section></section><text>nyid/ /mkha' 'gro ma sogs yum la phyag 'tshal lo/ /sems kyi rnam rtogs bla'i srid pa sbyong / /zhe sdang rnam dag thugs kyi 'khor lor snang / /thod pa'i dum bu rab gtum ma la sogs/ /gnas dang nye gnas rnams la phyag 'tshal lo/ /gsung gi nga ros sa stengs</text></item>
<item><p>240a.1</p><section></section><text>srid pa sbyong / /'dod chags rnam dag gsung gi 'khor lor snang / /myu gu can dang sa srungs ma la sogs/ /zhing dang nye zhing rnams la phyag 'tshal lo/ /sku yi rol pas sa 'og srid pa sbyong / /gti mug rnam dag sku yi 'khor lor snang / /stobs po</text></item>
<item><p>240a.2</p><section></section><text>che dang 'khor lo'i shugs can sogs/ /'dus sogs gnas la bzhugs la phyag 'tshal lo/ /yang dag las mtha' 'tsho ba rtsol dang dran/ /bde chen dga' ba mos dang gtso la phyogs/ /gdug pa'i tshogs rnams ma lus srung mdzad pa/ /sgo bzhi ma mor snang la phyag 'tshal</text></item>
<item><p>240a.3</p><section></section><text>lo/ /brtson 'grus rnam dag yang dag spong ba bzhi/ /gshin rje brtan ma la sogs ma mor snang / /phyogs gnyis 'dzin pas sku mdog phyed gzugs ma/ /rgyal ba'i yum du bstan la phyag 'tshal lo/ /bde gshegs brgyad kyis bstan pa'i snying por bstan/ /bdag med</text></item>
<item><p>240a.4</p><section></section><text>dkyil 'khor dur khrod brgyad du gnas/ /byang chub rkyen du shing brgyad mngon du byung / /'jig rten chos brgyad bsregs la phyag 'tshal lo/ /dpal 'khor lo sdom pa'i bstod pa/ rgyal po chen po in+d+ra b+hU tis mdzad pa rdzogs so/ /[]@##/ /rgya gar skad du/ maN+Dal</text></item>
<item><p>240a.5</p><section></section><text>de ba sto tra rat+na mA ya dA na nA ma/ bod skad du/ dkyil 'khor gyi lha la bstod pa rin po che sgyu 'phrul sbyin pa zhes bya ba/ bcom ldan 'das dpal rdo rje mkha' 'gro ma la phyag 'tshal lo/ /thabs dang shes rab rang bzhin dkyil 'khor phyag 'tshal te/ /gus pas bstod la byin rlabs myur</text></item>
<item><p>240a.6</p><section></section><text>'byung bdag gis brjod/ /hUM phyogs bcu'i sangs rgyas zhing kun bsdus pa'i dkyil 'khor na/ /bcom ldan dpal chen khro rgyal 'khor lo bde mchog ni/ /ye shes rnam par dag pa thams cad tshogs pa'i sku/ /'jigs byed 'jigs par byed pa mthing nag rin chen 'od/ /zhal bzhi sngo</text></item>
<item><p>240a.7</p><section></section><text>dang dmar dang ser dang ljang ba'i dbu/ /ral ba'i thor tshugs zla phyed sna tshogs rdo rjes mdzes/ /dmar 'jigs brtson gzigs rab bgrad sdang mig glog ltar 'gyu/ /gtum rngam mche ba gtsigs shing 'jigs pa'i nga ro sgrogs/ /rol pa chen po'i smin mtshams khro gnyer rlabs</text></item>
<item><p>240b.1</p><section></section><text>chen 'khrugs/ /ljags 'dril mchog las 'od 'phro hUM phaT 'brug sgra che/ /lang tsho gzhon pa gar dgu'i nyams ldan 'gying bag can/ /sum cu rtsa gnyis mtshan dang dpe byad brgyad cus rgyan/ /rten 'brel bcu gnyis 'gags pa'i phyag rnams rab tu snang / /dang po gnyis kyis</text></item>
<item><p>240b.2</p><section></section><text>rdo rje dril bu yum mchog 'dzin/ /thabs dang shes rab zhal sbyar bde chen mi rtog bzhugs/ /mtha' gnyis glang chen ko rlon mi lpags na bzar brgyangs/ /g.yon pa'i gnyis pa kha T+wAM gsum pas thong khrag bkang / /bzhi pa rdo rje zhags pa lnga pas tshangs mgo bsnams/ /</text></item>
<item><p>240b.3</p><section></section><text>g.yas pa'i gnyis pas cang te'u gsum pas mdung rtse gsum/ /bzhi pas rdo rje dgra sta lnga pa gri gug bsnams/ /rab tu brjid pa'i mgon po stag lpags sham thabs can/ /spyi gtsug 'khor lo nor bu snyan cha gdub kor dang / /mgur chu phyag rgya sku regs thal bas rab tu</text></item>
<item><p>240b.4</p><section></section><text>brgyan/ /lha yi gdugs dkar mdzes pa steng na 'dzin pa'i dpal/ /brgya phyed khrag 'dzag mi mgo'i phreng ba'i do shal can/ /'jigs byed dus mtshan ma rungs skrag cing gtsigs pa'i zhal/ /nyin mo'i dbang phyug gdan la zhabs gnyis brkyang bskum bzhugs/ /sna tshogs</text></item>
<item><p>240b.5</p><section></section><text>thabs kyis 'gro ba ma lus bde la sbyar/ /khro bo'i rgyal po thams cad gus pas khyed la 'dud/ /tshangs pa khyab 'jug dbang po lha chen tshogs bdag sogs/ /'gro ba'i gtso bo thams cad 'jigs dang gus mchod pa'i/ /rgyal chen he ru ka dpal khyod la phyag 'tshal bstod/ /</text></item>
<item><p>240b.6</p><section></section><text>hUM dbus phyogs rnam dag rdo rje'i zhing gi dkyil 'khor na/ /bcom ldan 'das ma mkha' 'gro tshogs kyi gtso bo ni/ /chos kyi dbyings kyi ye shes rnam par dag pa'i sku/ /byi ru'i 'od 'bar rdo rje phag mo bde gshegs skyed pa'i yum/ /'dod pa'i dbang phyug skal ldan mkha' 'gro kun</text></item>
<item><p>240b.7</p><section></section><text>gyi rje/ /rdo rje dbyings kyi khro rgyal phyag rgya chen po'i sku/ /he ru ka dpal yang dag sbyor ba btsun mo'i rgyal/ /zhal gcig phyag gnyis spyan gsum dmar ser me stag 'phro/ /khro 'dzum zhal gyi mche ba gtsigs shing rol pa mo/ /dbu skra legs grol sked sor sleb pa'i lha mo che/ /</text></item>
<item><p>241a.1</p><section></section><text>thod pa skam pos dbu brgyan 'gro ba'i zhe sdang 'joms/ /phyag g.yas rdo rje gri gug sdigs mdzub gdug pa 'dul/ /g.yon pa thod pa sdang ba'i khrag gis bkang ba bsnams/ /dbu yi nor bu snyan cha gdub kor mgur chu dang / /phyag gdub sku regs phyag rgya</text></item>
<item><p>241a.2</p><section></section><text>lnga yis rab tu brgyan/ /yi dwags phra mo me shel nor bu'i gdan steng na/ /gcer mo rig pa'i rgyal mo zhabs gnyis brkyang bskum bzhugs/ /rdo rje lha mo khro mo'i gzugs can drag snyems ma/ /'byung po'i 'jigs pa ma lus rdo rje chen pos 'joms/ /'jig rten gsum phyogs</text></item>
<item><p>241a.3</p><section></section><text>gzhan gyis bsngo bas mi tshugs shing / /bdud kyi 'jigs pa ma lus skem zhing pham mdzad ma/ /rdo rje gdan bzhugs tshangs sogs dbang byed las rgyal zhing / /dngos grub kun 'byung rje btsun ma khyod phyag 'tshal bstod/ /shar phyogs rnam dag sangs rgyas zhing gi dkyil 'khor</text></item>
<item><p>241a.4</p><section></section><text>na/ /bcom ldan 'das ma sangs rgyas rigs kyi gtso mo ni/ /me long lta bu'i ye shes rnam par dag pa'i sku/ /rin chen bai DUr+ya yi 'od 'bar mkha' 'gro ma/ /zhal gcig phyag bzhi spyan gsum skra grol mche bzhi gtsigs/ /thod pa kha T+wAM gri gug cang te'u phyag na bsnams/ /'khor</text></item>
<item><p>241a.5</p><section></section><text>lo snyan cha mgur chu phyag gdub mchod phyir thogs/ /phyag rgya lngas brgyan lang tsho rol ba sgeg pa'i sku/ /gcer mo g.yon brkyang srog song zla ba'i gdan la bzhugs/ /chos dbyings las bzhengs 'khor ba grol ba'i khro mo'i rgyal/ /ma mo nam mkha' khyab 'gro 'gro ba'i gti mug 'joms/ /</text></item>
<item><p>241a.6</p><section></section><text>sgyu 'phrul sna tshogs sems can don la khyab par 'jug /ye shes chen mo rnal 'byor skal ldan 'char ba mo/ /bdud dang mu stegs mi mthun phyogs rnams rdul du rlog /lam log 'gro ba bde la thabs kyis sbyor mdzad cing / /dngos grub kun ster lha mo khyod la phyag 'tshal</text></item>
<item><p>241a.7</p><section></section><text>bstod/ /byang phyogs rnam dag las mchog zhing gi dkyil 'khor na/ /bcom ldan 'das ma las kyi rigs kyi gtso mo ni/ /bya ba grub pa'i ye shes rnam par dag pa'i sku/ /rin chen ma ra ka ta'i 'od 'bar lA ma ni/ /zhal gcig phyag gnyis spyan gsum sgra grol mche bzhi</text></item>
<item><p>241b.1</p><section></section><text>gtsigs/ /thod pa kha T+wAM gri gug cang te'u phyag na bsnams/ /'khor lo snyan cha mgur chu phyag gdub mchod phyir thogs/ /phyag rgya lngas brgyan lang tsho gzhon pa sgeg pa'i sku/ /gcer mo g.yon brkyang srog song zla ba'i gdan la bzhugs/ /chos dbyings las bzhengs 'khor ba</text></item>
<item><p>241b.2</p><section></section><text>sgrol ba'i khro mo'i rgyal/ /ma mo nam mkha' khyab 'gro 'gro ba'i phrag dog 'joms/ /sgyu 'phrul sna tshogs sems can don la khyab par 'jug /ye shes chen po rnal 'byor skal ldan 'char ba mo/ /bdud dang mu stegs mi mthun phyogs rnams rdul du rlog /lam log 'gro ba bde la thabs</text></item>
<item><p>241b.3</p><section></section><text>kyis sbyor mdzad cing / /dngos grub kun ster lha mo khyod la phyag 'tshal lo/ /nub phyogs rnam dag pad+ma zhing gi dkyil 'khor na/ /bcom ldan 'das ma pad+ma rigs kyi gtso mo ni/ /so sor rtog pa'i ye shes rnam par dag pa'i sku/ /rin chen pad+ma rA ga 'od 'bar dum skyes ma/ /zhal gcig</text></item>
<item><p>241b.4</p><section></section><text>phyag bzhi spyan gsum skra grol mche bzhi gtsigs/ /thod pa kha T+wAM gri gug cang te'u phyag na bsnams/ /'khor lo snyan cha mgur chu phyag gdub mchod phyir thogs/ /phyag rgya lngas brgyan lang tsho gzhon pa sgeg pa'i sku/ /gcer mo g.yon brkyang srog song zla ba'i gdan la bzhugs/ /</text></item>
<item><p>241b.5</p><section></section><text>chos dbyings las bzhengs 'khor ba sgrol ba'i khro mo'i rgyal/ /ma mo nam mkha' khyab 'gro 'gro ba'i 'dod chags 'joms/ /rdzu 'phrul sna tshogs sems can don la khyab par 'jug /ye shes chen mo rnal 'byor skal ldan 'char ba mo/ /bdud dang mu stegs mi mthun phyogs rnams</text></item>
<item><p>241b.6</p><section></section><text>rdul du rlog /lam log 'gro ba bde la thabs kyis sbyor mdzad cing / /dngos grub kun ster lha mo khyod la phyag 'tshal bstod/ /lho phyogs rnam dag rin chen zhing gi dkyil 'khor na/ /bcom ldan 'das ma rin chen rigs kyi gtso mo ni/ /mnyam pa nyid kyi ye shes rnam par dag pa'i</text></item>
<item><p>241b.7</p><section></section><text>sku/ /rin chen gtso mo gser 'od 'bar ba gzugs can ma/ /zhal gcig phyag bzhi spyan gsum skra grol mche bzhi gtsigs/ /thod pa kha T+wAM gri gug cang te'u phyag na bsnams/ /'khor lo snyan cha mgur chu phyag gdub mchod phyir thogs/ /phyag rgya lngas brgyan lang tsho</text></item>
<item><p>242a.1</p><section></section><text>gzhon pa sgeg pa'i sku/ /gcer mo g.yon brkyang srog song zla ba'i gdan la bzhugs/ /chos dbyings las bzhengs 'khor ba sgrol ba'i khro mo'i rgyal/ /ma mo nam mkha' khyab 'gro 'gro ba'i nga rgyal 'joms/ rdzu 'phrul sna tshogs sems can don la khyab</text></item>
<item><p>242a.2</p><section></section><text>par 'jug /ye shes chen mo rnal 'byor skal ldan 'char ba mo/ /bdud dang mu stegs mi mthun phyogs rnams rdul du rlog /lam log 'gro ba bde la thabs kyis sbyor mdzad cing / /dngos grub kun ster lha mo khyod la phyag 'tshal bstod/ /de ltar bdag gis rab dad pas/ /dngos</text></item>
<item><p>242a.3</p><section></section><text>grub chen po 'byung ba'i rgyu/ /dkyil 'khor lha la gus bstod pas/ /dung dang kun+da ltar dkar ba'i/ /dge des 'gro kun rdo rje 'dzin thob shog /dkyil 'khor gyi lha la bstod pa rin po che sgyu 'phrul sbyin pa zhes bya ba/ slob dpon rdo rje dril bu pas mdzad pa rdzogs so// //ma hA paN+Di</text></item>
<item><p>242a.4</p><section></section><text>ta su ma ti kIrti dang / bod kyi lo tsA ba mar pa chos kyi dbang phyug gis bsgyur cing zhus te gtan la phab pa'o/ / @##/ /rgya gar skad du/ shrI badzra DA ka s+ya sto tra daN+Da ka nA ma/ bod skad du/ dpal rdo rje mkha' 'gro'i bstod pa rgyun chags zhes bya ba/ dpal 'khor lo sdom pa la</text></item>
<item><p>242a.5</p><section></section><text>phyag 'tshal lo/ /ut+pal mdog sngon char sprin phreng ba dri med nam mkha' sngon po'i mchog rlung chen me chu sa yi dkyil 'khor steng du gnas pa'i gser gyi ri bo'i steng na pad+ma rgyas pa'i gdan gnas dbang phyug mnan cing dkar mo'i nu ma gnyis po mnyam brdzis zil gyis dbang po nye dbang</text></item>
<item><p>242a.6</p><section></section><text>nyi ma zla ba la sogs lha rnams bsngags mdzad lha min du ma skrag par mdzad cing 'jig rten bsrung mdzad dogs pa kun 'phrogs stag lpags na bzas bkab mdzad ngan bsgral brtan zhing zab pa'i yi ge hUM dang phaT kyi rnam pa hA hA'i nga ro nam mkha' kun gang sna tshogs rdo rje zla phyed kyis</text></item>
<item><p>242a.7</p><section></section><text>mtshan gtsug tor dam pa gti mug mun bcom legs par sgrol ba dung chen phreng ba'i bar ba'i rdo rje sgrar bcas dril bu rab gsal dam pa'i phyag rgya nye bar 'khyud pa gnyis med ye shes chags pa'i yan lag rang bzhin btsun mo'i grogs dang ldan pa phyag gnyis glang chen myos pa chen</text></item>
<item><p>242b.1</p><section></section><text>po'i pags pa'i na bza' bsnams pas brel zhing rnam par 'phro ba'i dgra sta mdung rno gri gug 'bar ba'i rdo rje kha T+wAM ga dang zhags pa 'phro ba tshangs pa'i mgo dang cang te'u dang ni thod pa 'phro ba'i phyag rnams kyis mdzes sha dang tshil bu chen po gsol ba bsam gtan ldan pa cod pan ldan pa ye</text></item>
<item><p>242b.2</p><section></section><text>shes ldan pa blo nor ldan pa bcu drug phyed phyed zhal dang ldan pa spyan gsum dag par mdzad pa mi mgo'i phreng bas brgyan pa 'jigs su rung ba drag po mi bzad 'khor ba'i dgon pa yang dag sgrol ba bdud rnams 'joms pa rdo rje sems dpa' la phyag 'tshal// //de yi rjes su phyogs kyi</text></item>
<item><p>242b.3</p><section></section><text>pad+ma'i 'dab ma bzhir bzhugs mkha' 'gro chen mo lA ma dum skyes gzugs can ma ni yid 'phrog byed ma rnams dang ldan zhing mtshams su kun gnas thod pas bskor cing de nas sku gsung thugs kyi 'khor lor bzhugs shing sa 'og sa steng mtho ris spyod pa de nyid gsum las khros pa dpa' bo dpa'</text></item>
<item><p>242b.4</p><section></section><text>mo'i dbang phyug 'khor lo dam pa 'khor lo can ni phyogs dang phyogs min dag na gnas pa'i khwa gdong la sogs lha mo brgyad kyis mngon par mchod cing rang gi lha mos mnyam par sbyar ba'i sgeg pa dang ldan bdud kyi sde rnams sngangs par mdzad pa rnam par 'phro ba sems can la ni yang dag chags can</text></item>
<item><p>242b.5</p><section></section><text>sdang la rnam sdang khro la kun khro nyon mongs rnams 'joms 'chi bdag bdud sogs khrag dron btung bas tshim pa'i thugs bde 'jig rten gsum na mdzad pa gcig bzhugs sangs rgyas mdzad brtson rdo rje lha mo'i bde ba reg pa las skyes pa sbu langs pa'i tshogs kyis khyab pa'i sku can spyan gyi rdzi ma</text></item>
<item><p>242b.6</p><section></section><text>g.yo zhing mgur gyi sbubs nas sid kyi sgrar bcas bzhad cing yid 'ong phyag gi zhags pas mgul 'khyud nu ma gnyis rgyas mkhrang rten las byung rdul gyi thigs pa'i tshogs kyis mchod cing nyi ma bye ba'i 'od kyi snang bas phyogs kyi dkyil 'khor sna tshogs khyab cing snyan chas brgyan pa zla ba gzhon</text></item>
<item><p>242b.7</p><section></section><text>nu phyed pa'i mche ba'i myu gu lham me dpal mdzad blo mdzad tshim pa ster zhing rgyas pa ster ba rgyal srid ster zhing dngos grub ster ba phun sum tshogs pa thams cad rab ster 'dren pa rdo rje mkha' 'gro la ni rtag tu 'dud// //dpe med thugs rje'i nyams kyis 'jug pa de bzhin gshegs pa'i bkod pa ma lus rnam</text></item>
<item><p>243a.1</p><section></section><text>par 'phro bas 'khor ba'i rgya mtsho mi bzad nang song nyon mongs rba rlabs 'phro ba'i phreng ba rnam par 'joms mdzad me 'bar stong pas lhag pa'i 'od 'bar glog 'phro'i 'od gsal ye shes phung po'i 'od zer khyab par yang dag bstan cing mtha' yas dngos po'i rang bzhin</text></item>
<item><p>243a.2</p><section></section><text>dngos bral dngos med ngo bo yang dag las byung ngo bo khams gsum rang bzhin gzugs bzang gzugs bral ma lus gzugs bcom tshangs pa'i gnas bzhis nges par gnas pa mtshan gyis brgyan pa dpe byad rnams kyis legs par spras pa chos dang longs spyod rdzogs pa sprul pa'i</text></item>
<item><p>243a.3</p><section></section><text>sku gsum po yis khyab pa'i sems can don gyi phrin las de nyid gsum pa chags la chags che ma rungs pa la zhe sdang chen po rmongs la rmongs chen 'dod la 'dod chen brtse ba stong nyid tha dad med pa sngon dang phyi ma'i mtha' ni spangs shing 'jig rten gsum po skad cig gis khyab rnam par</text></item>
<item><p>243a.4</p><section></section><text>shes pa mngon du gyur pa dga' ba chen po'i tshogs kyi mchog mdzes sbyin dang tshul khrims la sogs yongs dag phyi nang mun pa mi bzad brgal zhing 'gro ba'i mdzad pa byed pa 'phrog byed 'khor ba'i 'jigs pa yang dag sgrol mdzad nyon mongs nyon mongs kun 'phrog gzugs dang</text></item>
<item><p>243a.5</p><section></section><text>ldan zhing gzugs kun sdud mdzad gdug pa kun nas skrag par mdzad cing phra mo'i sku chen spom po'i lus chen khyab bdag khyab pa rtag pa skad cig gnas pa brtan pa g.yo ba gsal ba dpa' bo dpa' mo'i dbang phyug 'jig rten dbang phyug la ni dngos po kun gyis 'dud// //ro brgyas</text></item>
<item><p>243a.6</p><section></section><text>spras shing rmad byung 'jigs rungs du ma'i gzugs can ro bsregs me drag mi mgo rab gtum rus pa dum bu'i tshogs dang skra sogs kyis brgyan bsreg bzhin pa yi yan lag mchog gi klad pa lug cing rkang mar zhag 'thor 'dam ni 'dred pa skra chad pa dang rgyu ma'i phreng ba lang long nar ba</text></item>
<item><p>243a.7</p><section></section><text>mkha' 'gro ma dang 'byung po ro langs ha ha'i nga ro mthon por sgrogs shing sgrub pa po ni du ma hUM yig gis bsdigs rgyu zhing ce spyang phaT kyi rnam pa'i ku co 'don cing lag bteg gar byed keng rus phreng ba 'khrigs pa dpa' bo'i btung ba'i spro ba las byung dga' ba dang bcas glu snyan len cing gar byed</text></item>
<item><p>243b.1</p><section></section><text>g.yo zhing rol pa rnal 'byor rnal 'byor ma yi dbang phyug tshogs pa bya rgod mchu yis gnon cing bcad pa'i lus kyi khrag gi rgyun 'dzag mun nag can ni ce spyang gdong las byung ba'i 'bar ba drag po me 'bar tshogs can bdud sde'i tshogs med nag po dus chen 'khrigs pa'i lha rdzas dur khrod brgyad du gar</text></item>
<item><p>243b.2</p><section></section><text>mdzad bla ma he ru ka la bdag gis ngag rnams kyis ni mngon par mchod pa'i bsod nams nam mkha'i khams kyi khongs khyab rab skyes 'di yis skye ba 'di rnams nyon mongs dra ba ma lus spangs nas mnyam med bsod nams phung po bsags nas rab skyes dri med ye shes tshogs ni mngon gyur rang rig</text></item>
<item><p>243b.3</p><section></section><text>yang dag gsal ba dam pa'i 'od kyis gsal byas sna tshogs du ma'i gti mug mun nag mtha' yas kun nas bsal ba'i skad cig la ni rdo rje mkha' 'gro rdzogs pa'i sangs rgyas kun gyi sku bzhin kun nas rtag tu gyur// //dpal rdo rje mkha' 'gro'i bstod pa rgyun chags zhes bya ba rtog ge ba'i</text></item>
<item><p>243b.4</p><section></section><text>tshogs kyi gtsug gi nor bu slob dpon chen po dpal ldan chos kyi grags pa'i zhabs kyis mdzad pa rdzogs so// //rgya gar gyi mkhan po ma Ni ka shrI dz+nyA na'i zhal snga nas chag lo tsA ba shAkya'i dge slong dpal gyi mtha' can gyis bsgyur cing zhus te gtan la phab pa/ 'di'i gzhung tshad ni bla ma'i</text></item>
<item><p>243b.5</p><section></section><text>phyag dpe la tshig rkang pa bzhi'i re re zhing yi ge sum cu rtsa drug du gnas shing rkang pa bzhi ka bsdoms pas yi ge stong sum brgya bzhi bcu rtsa bzhi bzhugs so/ /bod kyi dpe la ni tshig rkang re re la tsheg bar nyis brgya dgu bcu rtsa lnga yod cing / bsdoms pas tsheg par stong brgya brgyad cu</text></item>
<item><p>243b.6</p><section></section><text>yod do//[]@##/ /rgya gar skad du/ b+ha ga bAn shrI tsakra saM ba ra s+ya sA d+ha naM rat+na tsU Da ma Ni nA ma/ bod skad du/ bcom ldan 'das dpal 'khor lo bde mchog gi sgrub thabs rin po che gtsug gi nor bu zhes bya ba/ bcom ldan 'das dpal rdo rje mkha' 'gro la phyag</text></item>
<item><p>243b.7</p><section></section><text>'tshal lo/ /yi dwags gdan la gar gyis bzhugs shing zhal bzhi bai DUr pad+ma rA gser mar gad spyan gsum byi ru bcag 'dra'i zhal gcig phyag gnyis thod khrag cang te'u bsnams pa'i rdo rje rnal 'byor ma/ /zhabs gnyis mnyam 'khril zhal sbyar sku la rtsa ba'i phyag gnyis dril bu</text></item>
<item><p>244a.1</p><section></section><text>rdo rje la sogs 'khyud cing tha ma gnyis kyis glang chen thal kar ko rlon mi lpags khrag gi klong 'khyil brgyangs pa bsnams/ /lhag ma g.yon pa'i phyag rnams kyis ni rim pa bzhin du mdzes pa'i 'khar gsil thong pa khrag bkang rdo rje zhags pa tshangs pa chen po'i mgo rnams</text></item>
<item><p>244a.2</p><section></section><text>'od zer rab tu 'bar pa legs par bsnams/ /de bzhin g.yas rnams 'khor lo rtsibs bcu mdung rtse gsum pa lcags kyu cang te'u bsnams pa rgyal chen shrI he ru ka bde mchog 'khor lo bcom ldan rlabs kyis 'gro kun rtag tu rgyal gyur cig /dpal ldan bla ma rje btsun dang ni der rjes</text></item>
<item><p>244a.3</p><section></section><text>bcom ldan sgyu ma dang / /chu zla sogs mtshungs rdo rje mkha' 'gro ma la'ang gus pas phyag 'tshal lo/ /bla ma chen po slob ma mkhas pa'i gus pa drin gsol gdab pa yis/ /de yi sgrub thabs myur du dga' ba rgyas byed gsal bar bshad par bya/ /de la dang po rnal 'byor pa dad pa dang thos</text></item>
<item><p>244a.4</p><section></section><text>pa la sogs pas chos thams cad sgyu ma lta bu dang nam mkha' lta bur yongs su shes pa/ snying rje dang ldan pa/ sbyin pa dang byams pa la sogs pa goms par byas la/ /'jig rten gyi chos brgyad kyis ma gos pa/ bla ma rje btsun yang dag par mnyes par bya ba sngon du song bas/ dpal bde</text></item>
<item><p>244a.5</p><section></section><text>mchog gi rgyud las gsungs pa'i cho ga bzhin du dkyil 'khor du zhugs pa rim pa bzhin du dbang bskur zhing rjes su gnas pa dang dam tshig thob pa/ bla ma dang 'dod pa'i lha la tha mi dad par 'dzin pa'i blo can/ spyod pa dang brtul zhugs dang ldan pas/ dur khrod la sogs pa yid dang</text></item>
<item><p>244a.6</p><section></section><text>rjes su mthun pa'i gnas su/ sna tshogs rdo rje'i stan la legs par 'dug pas bdud rtsi'i ri lu la yi ge gsum bzlas pas kha dag pa la sogs pa byas nas sems can thams cad la phan pa dang bde ba'i phyir bdag dpal rdo rje he ru ka nyid du gyur par bya'o snyam pa'i bsam pa brtan</text></item>
<item><p>244a.7</p><section></section><text>pas/ rang gi snying gar raM las byung ba'i nyi ma'i dkyil 'khor gyi steng du rang gi lha'i sa bon 'od zer kha dog rnam pa lnga kun nas rab tu 'phro ba bsam par bya'o/ de'i 'od zer gyi snang bas rang gi lus kyi nad nas ba spu'i rtse mo'i bar khyab par byas pas bdag nyid 'dod pa'i lha'i ngo bor</text></item>
<item><p>244b.1</p><section></section><text>gyur par nga rgyal bya zhing / de las 'od zer gyi tshogs ba spu'i bu ga nas 'phros pas/ dpal bde mchog 'khor lo rigs drug gang 'dod pa'i dkyil 'khor gyi 'khor lo lha bcu bzhi pa'i bdag nyid spro ba dang bsdu ba'i sku/ rin po che sna tshogs pa las grub pa'i khang pa brtsegs ma dang</text></item>
<item><p>244b.2</p><section></section><text>bcas pa dur khrod brgyad kyis bskor ba/ shar phyogs kyi dur khrod dbang po'i mdun na bla ma seng ge'i khri rin po che sna tshogs pas spras pa'i steng na gser gyi pad+ma kha bye ba la rdo rje sems dpa' ltar 'gying bag tu rgyan thams cad kyis brgyan nas bzhugs pa snang bar gyur pa gsal bar bltas</text></item>
<item><p>244b.3</p><section></section><text>la/ de nas rang gi lus du ma sna tshogs par sprul la/ bdag bla ma rdo rje 'chang chen po la phyag 'tshal lo/ /bdag bcom ldan 'das dpal 'khor lo bde mchog gi lha tshogs la phyag 'tshal lo/ /bdag sangs rgyas dang byang chub sems dpa' thams cad la phyag 'tshal lo/ /sems</text></item>
<item><p>244b.4</p><section></section><text>can thams cad rdzogs pa'i byang chub thob par bya ba'i phyir lus 'di dag dbul bar bgyi'o zhes bya'o/ /de nas de dag la rang gi snying ga'i sa bon las byung ba'i pi wang ma la sogs pa'i mchod pa'i lha mo bcu drug dang / ma tang gi la sogs pa bzhi'i tshogs kyis phyi nang gsang ba'i</text></item>
<item><p>244b.5</p><section></section><text>mchod pa rnams kyis yang dag par mchod par bya ste/ pi wang gling bu rdza rnga rnga chen ma/ /sngon mo ser mo dmar mo ljang ku rnams/ /dang bo'i phyag gnyis rang rtags phyag mtshan can/ /de dag mtha' gnyis rdo rje dril bu 'dzin/ /bzhad ma sgeg mo glu ma gar ma rnams/ /dmar skya</text></item>
<item><p>244b.6</p><section></section><text>sngon mo ser mo ljang gu ste/ /dang po'i phyag gnyis rang rang rtags mtshan ldan/ /g.yon mtha' thod pa kha T+wAM cad te'u g.yas/ /me tog bdug ba snang gsal dri chab ma/ /dkar mo mthing dmar dmar ser dkar mo rnams/ /g.yon gnyis thod pa kha T+wAM g.yas dang po/ /rang ming</text></item>
<item><p>244b.7</p><section></section><text>rjes mthun gnyis pa cang te'u 'dzin/ /gzugs ma ro ma reg ma chos ma rnams/ /dkar mo dmar mo ljang gu dmar mo ste/ /g.yon g.yas mtha' 'di rnams ni gong dang mtshungs/ /g.yas kyi dang po rang ming mthun rtags can/ /kun kyang zhal gcig phyag bzhi ma la sgeg / </text></item>
<item><p>245a.1</p><section></section><text>lang tsho gzhon pa rol cing 'gying bag can/ /rin chen rgyan ldan dar gyis rab tu mdzes/ /dpag med rang sngags brjod cing mgon sogs rje/ /oM AHbadzra bI Ne hUM/ oM AHbadzra baM se hUM/ oM AHbadzra mu ra dze hUM/ oM AHbadzra mu kun de hUM/ oM AH </text></item>
<item><p>245a.2</p><section></section><text>badzra hA s+ye hUM/ oM AHbadzra lA s+ye hUM/ oM AHbadzra gI t+ye hUM/ oM AHbadzra nir te hUM/ oM AHbadzra puSh+pe hUM/ oM AHbadzra d+hU pe hUM/ oM AHbadzra dI pe hUM/ oM AHbadzra gan+d+he hUM/ oM AHbadzra A daR+she hUM/ oM AHbadzra rA s+ye hUM/ oM AHbadzra spaR+She hUM/ oM AHbadzra</text></item>
<item><p>245a.3</p><section></section><text>d+harme hUM/ zhes bya'o/ /ma tang Dom bI ra dza puk+ka si/ /'og nas 'chad bzhin rang rang zhal sogs ldan/ /rus pa'i rgyan can thod pa bdud rtsis bkang / /brjod pa med par 'dren pa 'khor bcas mchod/ /rje btsun nyid phyag rgya dang snyoms par zhugs pas mchog tu dga' ba dam</text></item>
<item><p>245a.4</p><section></section><text>pa'i bde ba chen pos dgyes pa de kho na nyid kyi mchod pa yang bya'o/ /de nas de dag gi spyan sngar sdig pa bshags pa la sogs pa 'di ltar bya ste/ bdag gis sdig pa thams cad bla ma dang sangs rgyas dang byang chub sems dpa' thams cad kyi spyan sngar so sor bshags shing slan</text></item>
<item><p>245a.5</p><section></section><text>chad kyang sdom par bgyid lags so/ /sangs rgyas dang byang chub sems dpa' dang 'phags pa so so'i skye bo'i dge ba thams cad la rjes su yi rang ngo / /bdag gis dge ba thams cad bla na med pa yang dag par rdzogs pa'i byang chub tu bsngo bar bgyi'o/ /bdag byang chub kyi bar</text></item>
<item><p>245a.6</p><section></section><text>du de bzhin gshegs pa thams cad bsdus pa'i ngo bo dpal 'khor lo bde mchog sangs rgyas la skyabs su mchi'o/ /des bstan pa'i gsang sngags dang phyag rgya la sogs pa'i ngo bo chos la skyabs su mchi'o/ /de'i dkyil 'khor gyi 'khor lo la gnas pa'i rnal 'byor ma'i tshogs</text></item>
<item><p>245a.7</p><section></section><text>dge 'dun la skyabs su mchi'o/ /sems can thams cad kyi sgrib ba thams cad bsal ba'i phyir/ nam mkha'i mthas gtugs pa'i sangs rgyas thams cad kyis chos kyi 'khor lo bskor bar bskul lo/ /rgyal ba mya ngan las bda' bar bzhed pa rnams 'gro ba kun la phan pa dang</text></item>
<item><p>245b.1</p><section></section><text>bde ba'i don du bskal pa zhing gi rdul snyed du bzhugs par gsol ba 'debs so/ /sems can thams cad la phan pa dang bde ba dang mchog tu mthar phyin pa'i mya ngan las 'das pa sangs rgyas kyi byang chub la dgod pa'i slad du bdag bla na med pa yang dag bar rdzogs pa'i byang chub tu sems</text></item>
<item><p>245b.2</p><section></section><text>bskyed par bgyi'o/ /bdag bla na med pa'i byang chub kyi bar du rdo rje'i theg pa la brten par bgyi'o zhes bya ba ste/ de rnams kyis byin gyis brlabs par bsam zhing / oM badzra satwa sa ma ya ma nu pA la ya badzra satwa twe no pa tiSh+Tha driD+ho me b+ha ba/ su to Sh+yo me b+ha ba/ su po Sh+yo me b+ha ba/ a nu</text></item>
<item><p>245b.3</p><section></section><text>raka to me b+ha ba/ sarba sid+d+him+me pra yats+tsha/ sarba karma su tsa me tsit+taM shre yaHku ru hUM/ ha ha ha ha hoH/ b+ha ga bAn sarba ta thA ga ta badzra mA me muny+tsa badzrI b+ha ba ma hA sa ma ya satwa AHzhes brjod do/ /mi snang bar gyur pa dang / mchod pa bya ba dang / mchod pa byed pa dang / mchod pa po dbyer med</text></item>
<item><p>245b.4</p><section></section><text>par bsam par bya'o/ /de nas sems can thams cad lha'i bde ba la nye bar sbyar ba'i rnam pa byams pa dang / sdug bsngal dang sdug bsngal gyi rgyu dang bral bar bya ba'i rnam pa snying rje dang / lha'i bde ba dang 'khor ba ji srid bar mi 'bral bar bya ba'i rnam pa dga' ba dang / nyon mongs pa</text></item>
<item><p>245b.5</p><section></section><text>dang nye ba'i nyon mongs pa'i gnyen po lam la nye bar sbyar bar bya ba'i rnam pa btang snyoms bsgom par bya'o/ /de nas chos thams cad ngo bo nyid med pa yang dag pa ma yin pa'i kun du rtog pa tsam sgyu ma lta bu'o zhes nges par byas la/ oM swa b+hA ba shud+d+haHsarba d+harmAHswa b+hA ba shud+d+ho\u0f85haM/ zhes</text></item>
<item><p>245b.6</p><section></section><text>brjod do/ /sa bon gyis ni brtan g.yo sbyangs/ /thig le sngags kyis dmigs pa med/ /oM shUn+ya tA dz+nyA na badzra swa b+hA ba At+ma ko\u0f85haM/ chos thams cad ni rab tu gnas pa med pa rang bzhin gyis 'od gsal ba ston ka'i nyi ma gung gi nam mkha'i dri ma med pa lta bu snang ba med pa'o/ </text></item>
<item><p>245b.7</p><section></section><text>de nas stong pa nyid kyi rang bzhin las der yi ge e yongs su gyur ba la chos 'byung gi gzugs ston ka'i ri bong can ltar dkar ba/ rdo rje 'chang chen po'i ngo bo/ /sna tshogs pa'i ngo mtshar che ba'i 'od zer gyi tshogs mngon par 'byung ba/ mgo phra ba steng yangs pa zur gsum pa/ nang stong</text></item>
<item><p>246a.1</p><section></section><text>pa/ de'i dbus su yi ge hUM gi bdag nyid zhal gcig phyag gnyis pa'i he ru ka'i gzugs su mngon par sprul la/ shar phyogs lugs dang mi mthun dang / /lugs mthun g.yon mdzub se gol gtogs/ /oM sum+b+ha ni sum+b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+NA pa ya gr-ih+NA pa ya hUM hUM phaT/ </text></item>
<item><p>246a.2</p><section></section><text>oM A na ya ho b+ha ga bAn badzra hUM hUM phaT/ zhes sngags rkang pa re re brjod pa'i tshe/ sngags de dang de kha dog dmar po 'bar ba yig 'bru che ba phyogs de dang der kha nas 'phros pas/ sngags de dang de las 'phros pa'i lha mo khwa gdong ma la sogs pa zhal</text></item>
<item><p>246a.3</p><section></section><text>gcig phyag gnyis ma/ kha dog dmar mo cher 'bar g.yas brkyang gom pas nyi ma'i gdan/ /phyag rgya lngas brgyan gtum pa rab tu che zhing gzugs rags pa/ /phyag g.yon lte ba man chad zur gsum stong ni rang 'dra thogs/ /g.yas pa tho ba can rnams rang rang phyogs su spro bar</text></item>
<item><p>246a.4</p><section></section><text>bya/ /de dag gis ni bgegs rnams shin tu thag ring bskrad par bsam/ /de nas sngags de dag las grub pa'i rdo rje ra ba gru bzhi pa rab tu 'bar ba/ rgyar sgrub pa po ji tsam mngon par 'dod pa bsams la/ oM badzra prA kA ra hUM baM hUM zhes bya ba'i sngags kyis byin gyis brlab pa'o/ /</text></item>
<item><p>246a.5</p><section></section><text>de nas rdo rje ra ba las/ 'od zer rab tu 'bar ba'i tshogs/ /'phros pas dbus su yi ge hUM/ /las grub sna tshogs rdo rje bsam/ /de las sna tshogs rdo rje'i rang bzhin gyi sar byas la/ oM me di ni badzri b+ha ba badzra pan+d+ha hUM/ zhes byin gyis brlab bo/ /de bzhin du sa dang ra ba las</text></item>
<item><p>246a.6</p><section></section><text>'od 'phros par gyur to/ /gur las bla re'o/ /bla re las mda'i dra ba phyi rol du steng dang logs kun du khyab par bsam zhing de dang de dag tu oM badzra pany+tsa ra hUM baM hUM/ oM badzra bi dA na hUM khaM hUM/ oM badzra sa ra dzA la trAM saM trAM/ zhes bya bas byin gyis brlab bo/ /khwa gdong ma la sogs pa</text></item>
<item><p>246a.7</p><section></section><text>brgyad ni phyi rol du/ kha bltas 'khod pa rnams kyi mdun du hUM/ /nag po brgyad bltas de dag yongs gyur las/ /dang po kha khyer phan tshun phrad brgyad bsam/ /de nas khra gdong la sogs pa'i 'od zer 'bar ba'i tshogs kyis bgegs rnams dong du chud cing / dong gi pha rol nas</text></item>
<item><p>246b.1</p><section></section><text>kyang bgegs bros pa rnams 'od zer 'bar ba lcags kyu'i rnam pas drangs shing dong du bcug pa dang / khwa gdong ma la sogs pa dong gi drung na 'khod pa rnams la bdag nyid khro bo'i lta ba dang bcas pas/ oM g+haHg+haHg+hA ta ya g+hA ta ya sarba duSh+TA na hUM hUM phaT/ kI la ya kI la ya sarba pA paM hUM hUM</text></item>
<item><p>246b.2</p><section></section><text>phaT/ hUM hUM hUM badzra kI la ya badzra d+ha ra A dz+nyA pa ya ti sarba big+ha nA na ka ya wAka tsit+ta badzra kI la ya hUM phaT/ zhes bya ba brjod de phur pa tshugs shig bar bka' bsgo bas bgegs rnams kyi spyi bor phur pa bcugs pa dang / oM badzra mud+ga ra badzra kI la ya A ko Ta ya hUM phaT/ ces</text></item>
<item><p>246b.3</p><section></section><text>brjod pas de dag gi rdo rje tho bas phur pa brdungs te/ bgegs rnams la phur pa btab pas bgegs rnams kyis bde ba thob par byas nas/ khwa gdod ma la sogs pa 'od zer 'bar ba'i tshogs su gyur te mda'i dra ba la thim ma thag tu chu la chu brdabs pa'i tshul du slar</text></item>
<item><p>246b.4</p><section></section><text>phyir 'phros pa las/ rdo rje'i ra ba zlum por gyur par bsams la/ oM badzra prA kA ra hUM zhes bya bas byin gyis brlab bo/ /de bzhin du de las 'od 'phros pas pad+ma'i ra ba/ de las 'khor lo'i ra ba/ de nas rdo rje me 'bar ba steng dang logs kun du khyab pa g.yon skor du 'khyil</text></item>
<item><p>246b.5</p><section></section><text>zhing 'bar bar bsams te/ de bzhin du oM pad+ma pra kA ra hUM/ oM tsakra prA kA ra hUM/ oM badzra dz+wa la a na lArka hUM hUM hUM zhes so so'i sngags kyis byin gyis brlabs la bdag nyid skad cig gis mi snang bar gyur par bsam mo/ /de ltar tshangs pa stong gis kyang mi tshugs pa'i gnas</text></item>
<item><p>246b.6</p><section></section><text>der rten dang brten pa'i dkyil 'khor sgyu ma lta bur bsam par bya ste/ yi ge yaM las yang dag byung / /rlung gi dkyil 'khor gzhur snang ngo / /'od zer sngon po 'khrug cing 'khrug /ba dan gyis mtshan bsam par bya/ /de steng raM yig las byung ba/ /me yi dkyil 'khor kha dog</text></item>
<item><p>246b.7</p><section></section><text>dmar/ /gru gsum 'bar phreng gis mtshan pa/ /'od zer dmar po 'khrug cing 'khrug /de steng baM yig las byung ba/ /tshu yi dkyil 'khor zlum zhing dkar/ /bum pas mtshan pa 'od zer gyi/ /phreng ba dkar pos 'khrug cing 'khrug /de steng laM yig las byung ba/ /sa yi</text></item>
<item><p>247a.1</p><section></section><text>dkyil 'khor ser po ste/ /gru bzhi rdo rje yis mtshan pa/ /'od zer ser po 'khrug cing 'khrug /de steng suM yig las byung ba/ /lhun po rin chen bzhi rang bzhin/ /gra bzhi rtse mo brgyad kyis mdzes/ /gzi brjid bzang po mchog gi mchog / </text></item>
<item><p>247a.2</p><section></section><text>de sting paM las pad chen po/ /sna tshogs 'dab brgyad 'od zer 'bar/ /de steng hUM yig las sna tshogs/ /rdo rje shar lho nub byang dbus/ /dkar ser dmar ljang mthing rtse gsum/ /'od zer sna tshogs 'bar zhing 'bar/ /de'i stegs bur yi ge b+h+rUM dkar po las byung ba'i</text></item>
<item><p>247a.3</p><section></section><text>khang pa brtsegs ma sangs rgyas kyi zhing yongs su dag pa thams cad bsdus pa'i ngo bo thar pa chen po'i pho brang rnam par snang mdzad kyi rang bzhin/ rin po che sna tshogs pa las grub pa/ gru bzhi pa la sgo bzhi pa/ /rta babs bzhi yis rnam par brgyan/ /ka ba brgyad kyis nye bar</text></item>
<item><p>247a.4</p><section></section><text>mdzes/ /rtsig pa lnga dang yang dag ldan/ /stegs bu bzhis bskor brgyad gnyis kyis/ /mchod pa'i lha mo mchod 'brel 'gying / /do shal do phyed dar me tog /nyi zla me long rnga yab dang / /rdo rje srad bu bla res mdzes/ /'od las sangs rgyas rgya mtsho 'phro/ /ba dan rtse mo</text></item>
<item><p>247a.5</p><section></section><text>g.yo bkra ba'i/ /dril bu phyogs kyi sgo nas 'khrol/ /dur khrod brgyad kyis yongs su bskor/ /rdo rje ra ba 'od chen 'bar/ /de'i dbus su sna tshogs pa'i 'dab ma can gyi pad+ma rab tu rgyas pa ste/ de'i lte ba la 'jigs byed chen mo dang dus mtshan mo brtsegs pa'i snying gar nyi ma'i</text></item>
<item><p>247a.6</p><section></section><text>dkyil 'khor/ phyogs kyi 'dab ma rnams la ro'i snying gar zla ba'i gdan dang ldan pa/ mtshams bzhir zla la bum steng du/ /bdud rtsis bkang ba'i thod pa bzhi/ /phyogs bral dang sgo rnams su yang / /ro yi snying gar zla ba'i gdan/ /de nas dus mtshan mo'i snying</text></item>
<item><p>247a.7</p><section></section><text>kha'i nyi ma'i dkyil 'khor la a la sogs pa'i dbyangs kyi yi ge bcu drug nyis 'gyur las zla ba'i dkyil 'khor me long lta bu'i ye shes kyi ngo bo/ /de'i steng du ka la sogs pa'i gsal byed sum cu rtsa bzhi Da D+ha da d+ha ya la bsnan pa bzhi bcu nyis 'gyur yongs su gyur pa las nyi ma'i</text></item>
<item><p>247b.1</p><section></section><text>dkyil 'khor mnyam pa nyid kyi ye shes/ der yi ge hUM dngul chu lta bu yongs su gyur pa las rdo rje rtse lnga pa dkar po rab tu 'bar ba lte bar yi ge hUM gis mtshan pa so sor rtog pa'i ye shes/ de las de bzhin gshegs pa mtha' yas pa rnal 'byor ma'i tshogs kyi rnam par snang ba</text></item>
<item><p>247b.2</p><section></section><text>'phros pas 'gro ba ma lus pa'i don byas nas/ de dag bsdu ba'i sbyor bas sa bon la bcug pas de dag thams cad gcig tu 'gyur ba ni bya ba grub pa'i ye shes so/ /de nas de las bdag nyid gtso bo rang gi rig ma dang bcas shing dkyil 'khor gyi 'khor lo dang bcas par grub pa ni chos</text></item>
<item><p>247b.3</p><section></section><text>kyi dbyings shin tu rnam par dag pa'i ngo bo ste/ de yang 'di ltar/ sngo zhing drag shul rnam 'gyur drag /'jigs pa dag kyang 'jigs par mdzad/ /mche ba dag kyang gtsigs pa po/ /gtsug na zla ba phyed pa la/ /sna tshogs rdo rje ral pas brgyan/ /thod pa'i phreng bas rnam par bklubs/ </text></item>
<item><p>247b.4</p><section></section><text>rgyan rnams thams cad yongs rdzogs shing / /sdad ba thams cad 'dul mdzad pa/ /nyi ma'i dkyil 'khor gdan la ni/ /phyed krung byas pas shin tu gnas/ /sred dang rmongs dang phrag dog gyur/ /kA la rA ti 'og tu mnan/ /spyan gsum zhal bzhi mgrin pa bzhi/ /mkha' ltar</text></item>
<item><p>247b.5</p><section></section><text>sngo dang ser dang dmar/ /steng gi zhal ni ljang gu ste/ /phag mo dang ni gnyis med dga'/ /dril bu rdo rje snyoms 'jug cing / /'khar gsil snod zhags mgo bo dang / /chos kyi 'khor lo mdung rtse gsum/ /rdo rje lcags kyu rde'u chung ste/ /khrag gi rba klong 'khyil pa yi/ /glang</text></item>
<item><p>247b.6</p><section></section><text>chen ko rlon gos su gyon/ /phyag gnyis na ni chos gos so/ /mi lpags snam bu gnyis kyis 'phyar/ /lang tsho gzhon pa 'gying bag can/ /sum cu rtsa gnyis mtshan 'chang zhing / /dpe byad bzang po brgyad cus brgyan/ /gar dgu yi ni nyams dang ldan/ /stag gi pags</text></item>
<item><p>247b.7</p><section></section><text>pa'i na bza' mnabs/ /phyag rgya drag gis rab tu brgyan/ /mgo phreng do shal chen po can/ /steng na gdugs dkar legs par 'dzin/ /phag mo mdog dmar gcer bu la/ /spyan gsum skra ni grol ba'o/ /sgeg cing nu ma 'bur la mkhrang / /rgyan rnams thams cad rab</text></item>
<item><p>248a.1</p><section></section><text>'bar ba/ /g.yon pa ro yi lhung bzed de/ /g.yas pa rde'u chung chos dbyangs sgrogs/ /byin pa gnyis ni mnyam 'khyud cing / /snying rjes dga' ba'i bde ba che/ /thugs kar shes rab rab gyur nyid/ /sna tshogs pad+ma nyi rdor hUM/ /de'i rjes la mgo bo dang</text></item>
<item><p>248a.2</p><section></section><text>mgrin pa dang snying gar zla ba dang nyi ma'i steng du/ oM AHhUM dkar po dang dmar po dang sngon po'i 'od 'phro ba bsams la/ de nas lte bar sprul pa'i 'khor lo'i nang du brgyad/ phyi rol du 'dab ma lnga bcu rtsa drug pa kha dog sna tshogs pa'i lte ba la yi ge aM kha dog sna tshogs pa mgo gyen du bstan</text></item>
<item><p>248a.3</p><section></section><text>pa/ snying ga chos kyi 'khor lo 'dab ma brgyad pa kha dog sngon po lte ba la yi ge hUM kha dog sngon po mgo bo thur du bstan pa/ mgrin pa longs spyod kyi 'khor lo 'dab ma dbus na bzhi phyi rol na bcu gnyis pa kha dog dmar po lte ba'i yi ge oM dmar po mgo gyen du bstan pa/ spyi bor</text></item>
<item><p>248a.4</p><section></section><text>bde ba chen po'i 'khor lo 'dab ma sum cu rtsa gnyis pa kha dog sngon po lte ba la yi ge haM kha dog dkar po mgo bo thur du bstan pa/ 'khor lo de dag thams cad kyang yi ge dang bcas shing 'od shin tu gsal ba bsgom mo/ /shar la sogs pa'i 'dab ma la/ /ma tang gi dang Dom+bi ni/ /rA</text></item>
<item><p>248a.5</p><section></section><text>dza ki dang puk+ka sI/ /ser dang sngo dang dmar dud kha/ /'khar gsil dang ni lhung bzed dang / /rde'u chung dang ni gri gug 'dzin/ /ba d+ha ki sa ha tsa ri/ /b+hu d+hi tsa ri sha ba ri/ /skya bo dang ni dmar ba dang / /ljang gu dang ni dkar mo ste/ /thod pa dang ni 'khar gsil dang / /gri gug dang ni</text></item>
<item><p>248a.6</p><section></section><text>rde'u chung 'dzin/ /lugs su 'byung dang lugs las bzlog /bzhad dang zhi dang snying rje dang / /sgeg dang rngam dang mi sdug pa/ /drag shul khro bo'i nyams dang ldan/ /sgo bzhir khro mo dgod bya ba/ /he ru ka yi 'od ma dang / /rdo rje gtum mo dang rdo rje/ /srin mo rdo rje 'jigs byed</text></item>
<item><p>248a.7</p><section></section><text>ma/ /drag cing gdul dka' kun gsol ma/ /thal kar mdog dang ljang gu dang / /dmar dang sngo ba drag shul 'jigs/ /lang tsho gzhon pa nu ma rgyas/ /lhung bzed kha T+wAM 'khar gsil g.yon/ /chos kyi 'khor lo rnge chung g.yas/ /phrag pa'i steng na chos gos te/ /kun kyang zhal</text></item>
<item><p>248b.1</p><section></section><text>gcig phyag bzhi ma/ /rgyan rnams kun gyis rnam par bklubs/ /ro steng zla ba'i dkyil 'khor la/ /skyil krung phyed pa'i gar gyis gnas/ /skra grol gcer bu rgyan lnga 'chang / /bcom ldan rdo rje rnal 'byor ma/ /thabs dang shes rab ngo bo nyid/ /snying rje chen po stong pa nyid/ /</text></item>
<item><p>248b.2</p><section></section><text>tha mi dad pa'i bdag nyid do/ /bsod snyoms pa dang chos gos gsum/ /phyis mi len dang cog pu pa/ /stan gcig pa dang bla gab med/ /shing drung pa dang bas mthar gnas/ /dur khrod pa dang phyag dar khrod/ /phying ba pa dang gzhi ji bzhin/ /sbyangs pa'i yon tan bcu gnyis</text></item>
<item><p>248b.3</p><section></section><text>te/ /de rnams rnal 'byor ma rnams dag /mdo yi sde dang dbyangs kyis bsnyad/ /lung du bstan dang tshigs su bcad/ /ched du brjod dang gleng gzhi dang / /rtog pa brjod dang de ltar byung / /skyes pa rabs dang shin tu rgyas/ /rmad du byung dang gtan la phab/ /gsung rab yan</text></item>
<item><p>248b.4</p><section></section><text>lag bcu gnyis kyang / /rnal 'byor ma yi ngo bo nyid/ /de nas hUM gi 'od zer gyis dam tshig gi 'khor lo dang 'dra ba'i ye shes sems dpa' dang / dbang bskur ba'i de bzhin gshegs pa dang / /phyi dang gsang ba'i mchod pa byed pa'i lha mo rnams spyan drangs te/ de dag dang lhan cig</text></item>
<item><p>248b.5</p><section></section><text>tu 'ongs pa'i bgegs zhal rnams kyis hUM zhes brjod pas bskrad nas/ snying ga'i sa bon gyi 'od zer las byung ba'i mchod yon/ oM ar+g+haM pra tI ts+tsha swA hA/ zhes bya bas phul la/ dzaHhUM baM hoHzhes bya bas dgug pa dang gzhug pa dang bcing ba dang mnyes par byas nas/ de bzhin gshegs</text></item>
<item><p>248b.6</p><section></section><text>pa thams cad bdag la dbang bskur du gsol zhes gsol ba btab pa dang / de bzhin gshegs pa rnams rin po che'i bum pa bdud rtsi lnga'i khu bas gang ba bsnams/ oM sarba ta thA ga ta a b+hi She ka sa ma ya shri ye hUM zhes gsung zhing dbang bskur ba dang chu'i lhag ma las dbu la rigs</text></item>
<item><p>248b.7</p><section></section><text>kyi bdag pos rgyas gdab par bya ste/ de la bcom ldan 'das kyi dbu la rdo rje sems dpa' rdo rje rnal 'byor ma la mi bskyod pa'o/ /ma tang gi la sogs pa bzhi la rim bzhin du/ /rtag pa don grub 'od dpag med dang rin chen 'byung / /ba d+ha kI la sogs pa la ni rtag pa dang / /</text></item>
<item><p>249a.1</p><section></section><text>rin chen dbang dang 'od dpag med dang don yod grub/ /he ru ka b+ha la sogs pa la yang ma tang gi la sogs pa la rtag pa la sogs pa bzhin no/ /de nas pi wang ma la sogs pa dang / ma tang gi la sogs pa shin tu mdzes shing yid 'phrog pa rnams</text></item>
<item><p>249a.2</p><section></section><text>kyis yang dag par mchod par bya'o/ /de nas lha mo de dag gis legs par bstod pa byas nas/ lha mo de rnams rang rang gi gnas su yud kyis gshegs par bsam mo/ /de'i rjes la yi ge hUM las gsang ba'i rdo rje dkar po byA las nor bu dmar po byA ser pos bu ga bkag</text></item>
<item><p>249a.3</p><section></section><text>pa/ yi ge A las phyag rgya'i pad+ma dmar po 'dab ma gsum pa d+h+yaM las ze'u 'bru dkar po d+h+yaM ser pos bu ga bkag par bsams la/ lte ba la sogs pa la snying po la sogs pa yang bkod nas/ oM shrI ma hA su kha badzra he he ru ru kaM AHhUM hUM phaT swA hA zhes bya bas dga' ba tsam zhig</text></item>
<item><p>249a.4</p><section></section><text>lhan cig skyes pa'i dga' ba dam pa'i bde bas bdag dang dkyil 'khor par bcas pa rjes su mnyes par bya'o/ /phyi rol shin tu dga' ba'i bya ba la'ang / /pad+ma rdo rje byin rlabs 'di dag bya/ /mdun du yi ge yaM las rlung dkyil 'khor/ /gzhur snang sngon po mtha' gnyis ba dan</text></item>
<item><p>249a.5</p><section></section><text>ldan/ /de steng yi ge raM las me'i dkyil 'khor/ /zur gsum nyid la dmar po 'bar bas mtshan/ /de steng a las pad+ma'i snod/ /dum bu gcig pa nang dmar po/ /de'i nang du shar nas brtsams te dbus kyi bar du oM khaM AM trAM hUM/ dkar po dang ljang gu dang dmar po dang ser</text></item>
<item><p>249a.6</p><section></section><text>po dang mthing ga rnams las byung ba'i gsang ba'i sman dang sha chen po dang / byang chub kyi sems dang rang byung gi me tog dang / rdo rje'i chu rnams la slar yi ge de dag nyid kyis mtshan pa dang / me dang bden bral rlung dang dbang ldan gyi phyogs su lAM mAM pAM tAM/ /dkar dang sngo dang dmar dang ljang / /</text></item>
<item><p>249a.7</p><section></section><text>ba lang khyi dang glang po che dang rta'i sgron ma dang / sa bon de dag nyid kyis byin gyis brlabs pa'o/ /de nas rlung gis me sbar bas/ /de dag thams cad zhu bar gyur pa/ nyi ma'i dkyil 'khor ltar dmar por 'bar ba snang ba/ de'i steng du yi ge hUM dkar po yongs su gyur pa las kha T+wAM ga</text></item>
<item><p>249b.1</p><section></section><text>dkar po mgo thur du bstan pa byang chub kyi sems kyi rang bzhin der lhung bas/ bdud rtsi de shin tu mdog dkar po bsil ba'i rnam par gyur par blta'o/ /de nas A li dang kA li thog mar oM dang mtha' mar hUM hUM phaT dang bcas pa brjod pas/ yi ge de dag nyid kha dog sna tshogs pa</text></item>
<item><p>249b.2</p><section></section><text>bdud rtsi'i steng du gnas par bltas la/ slar yang yi ge de dag nyid oM AHhUM zhes bya ba'i yi ge gsum dkar po dang dmar po dang mthing ga'i kha dog can gong nas gong du gnas par gyur par bltas te/ de dag las 'od zer gyi tshogs dpag tu med pa 'phros pas phyogs bcu'i</text></item>
<item><p>249b.3</p><section></section><text>nam mkha'i mthas gtugs pa'i de bzhin gshegs pa thams cad kyi thugs ka'i sa bon gyi cha las/ ye shes kyi bdud rtsi bkug ste yi ge gsum la bsdus pa dang / yi ge gsum yang rim pa bzhin du bdud rtsir lhung bas/ de dag ro gcig tu gyur pa'i bdud rtsi'i mchog</text></item>
<item><p>249b.4</p><section></section><text>tu bltas nas/ yi ge gsum gyis lan gsum byin gyis brlabs la/ bcom ldan 'das dang rnal 'byor ma/ /rnams kyi lce la yi ge hUM/ /las byung rdo rje rtse gsum pa/ /dkar po nas 'bru tsam bkod de/ /de yi 'od kyis bu gus drangs/ /bdud rtsi gsol bas mchog tshim</text></item>
<item><p>249b.5</p><section></section><text>blta/ /rig sngags bzlas brjod byas pas 'grub par 'gyur ro zhes gsungs pa'i phyir bzlas brjod bya ste/ de ni rdo rje'i bzlas pa dang / bzlas brjod bya ba'i gsang sngags kyi yi ge gang dag yin pa rnams rang gi thugs ka'i sa bon las 'og nas byung ba rang gi rdo rje'i rtse mo</text></item>
<item><p>249b.6</p><section></section><text>nas phyag rgya'i b+ha gar bton nas/ yang lha mo'i zhal nas rang gi zhal du zhugs pa rang gi sa bon la zhugs par blta zhing / zhal thams cad dang rnal 'byor ma thams cad kyis kyang sngags zlos par bsgom par bya ste/ khro bo'i bzlas pa yang bya'o/ /rim pa 'dis bzlas brjod</text></item>
<item><p>249b.7</p><section></section><text>kyi nyes pa dang bral bar sems mnyam par gzhag pas ji srid skyo bar ma gyur gyi bar du bzlas brjod bya'o/ /de la bzlas brjod kyi sngags ni 'di dag yin te/ oM shrI badzra he he ru ru kaM hUM hUM phaT DA ki ni dzA la saM ba ra swA hA/ oM hrIHha ha huM hUM phaT/ lha'i snying po dang nye ba'i snying po'o/ /oM sarba</text></item>
<item><p>250a.1</p><section></section><text>bud+d+ha DA ki nI ye badzra bar+N+Na nI ye huM hUM phaT swA hA/ oM badzra bai ro tsa nI ye huM hUM phaT swA hA/ lha mo'i snying po dang nye ba'i snying po'o/ /oM mA taM gI huM hUM phaT/ oM Dom+bi nI huM hUM phaT/ oM rA dza kI huM hUM phaT/ oM puk+ka sI huM hUM phaT/ oM ba d+ha ki huM hUM phaT/ oM sa ha tsa ri huM</text></item>
<item><p>250a.2</p><section></section><text>hUM phaT/ oM bu d+hi tsa ri huM hUM phaT/ oM sha ba rI huM hUM phaT/ oM he ru ka b+ha huM hUM phaT/ oM badzra tsaN+DA lI huM hUM phaT/ oM badzra rak+Sha sI huM hUM phaT/ oM badzra b+hai ra bi huM hUM phaT/ dpa' bo'i sngags so/ /oM na mo b+ha ga wa te wI re shA ya/ ma hA kalpA g+ni saM ni b+hA ya/ dza Ta ma kuTot+ka TA ya/ </text></item>
<item><p>250a.3</p><section></section><text>daM Sh+T+rA ka rA lo gra b+hI Sha Na mu khA ya/ sa ha sra b+hu dza b+hA su rA ya/ pa ra shu pA sho d+ya ta shU la kha T+wAM ga d+hA ri ni/ byA g+h+rA dzi nAm+ba ra d+ha rA ya/ ma hA d+hum+b+rA n+d+ha ka ra wa pu ShA ya/ ka ra ka ra ku ru ku ru/ ban+d+ha ban+d+ha/ trA sa ya trA sa ya/ k+Sho b+ha ya k+Sho b+ha ya/ hrauM hrauM/ hraHhraHpheM pheM/ phaT phaT/ da ha</text></item>
<item><p>250a.4</p><section></section><text>da ha/ pa tsa pa tsa/ b+hak+Sha b+hakA/ ba sa ru d+hi rA na tra mA lA ba laM ne/ gr-ih+Na gr-ih+Na sap+ta pA tA la ga ta b+hu dzaM ga sarbaM ba ta rdza ya tardza ya/ A kaD+D+h+ya A kaD+D+h+ya hriM hriM/ dz+nyauM dz+nyauM/ k+Sh+mAM k+Sh+mAM/ hAM hAM/ hIM hIM/ hUM hUM/ ki li ki li/ si li si li/ hi li hi li/ d+hi li d+hi li/ huM hUM phaT/ phreng ba'i</text></item>
<item><p>250a.5</p><section></section><text>sngags so/ /oM shrI tsit+ta DA ka d+h+r-i ka a khaM huM hUM phaT/ DA ki nI dzA la saM ba ra swA hA/ oM shrI bAka DA ka A ro li ka DA ki ni dzA la saM ba ra huM hUM phaT/ oM shrI kA ya DA ki nI dzA la saM ba ra ru lu b+h+rUM huM hUM phaT swA hA/ oM shrI rat+na DA ka ya oM AHhUM DA ki ni dzA la saM ba ra huM hUM phaT swA hA/ oM</text></item>
<item><p>250a.6</p><section></section><text>shrI karma DA ka a khaM hUM DA ki ni dzA la saM ba ra huM hUM phaT swA hA/ gtso bo lnga'i sngags so/ /gang tshe bzlas pas skyo bar gyur pa na/ /sa bon 'od kyis shes rab bdag po dang / /'khor lo pa dang khang pa brtsegs ma rnams/ /snang bar byas te 'od gyur rim bzhin bsdu/ /hUM de</text></item>
<item><p>250a.7</p><section></section><text>yongs su gyur las bdag nyid ni/ /zhal gcig phyag gnyis g.yas brkyang gom pas gnas/ /lang tsho gzhon pa 'gying bag mtshan dang ldan/ /phyag rgya drug ldan dril bu rdo rje 'chang / /de nas yongs su bsngo ba dang smon lam gdab pa dang / yi ge brgya pa brjod pa yang byas pa</text></item>
<item><p>250b.1</p><section></section><text>lha'i nga rgyal gyis gnas par bya'o/ /gung dang phyi dro'i thun mtshams su/ /bsam gtan khang par stan bder 'dug /bdag nyid 'od zer du gyur pa/ /hUM du byas te yongs gyur las/ /bcom ldan 'khor lo bde mchog gi/ /dkyil 'khor 'khor lo lha bcu bzhi/ /khang</text></item>
<item><p>250b.2</p><section></section><text>brtsegs rin chen tshogs las grub/ /dur khrod brgyad bskor gsal dmigs nas/ /dbang bskur ba la sogs pa cho ga thams cad bya'o/ /thun tha ma la ni sngar bstan pa'i cho ga thams cad spyad la/ bzlas brjod kyi rjes la hUM gi 'od zer gyis thams cad 'od du gyur pa bdag</text></item>
<item><p>250b.3</p><section></section><text>la bsdus la/ bdag dang phag mo yang 'od du gyur pa snying ga'i shes rab yab yum la/ de yang snying ga'i nyi ma dang bcas pa'i hUM la bsdu zhing / nyi ma dang U dang ha dang zla tshes dang / thig le dang nA da'i bar du bsdus la nA da yang dmigs pa med par byas la nyal lo/ /nangs</text></item>
<item><p>250b.4</p><section></section><text>par gyi dus su rdo rje rnal 'byor ma'i glus bskul bas sad par mos par byas la/ cho ga thams cad nyi ma snga ma bzhin du bya'o/ /hUM sngon rdo rje las byung ba/ /thugs kyi 'khor lo bde mchog ni/ /dbang bskur bdag po mi bskyod rgya/ /gzhan ma rnams ni sngar bzhin du/ /</text></item>
<item><p>250b.5</p><section></section><text>oM dmar pad+ma las byung ba/ /gsung gi 'khor lo bde mchog ni/ /dmar po g.yon sngo pad+ma bsnams/ /dbang bdag 'od rgya gzhan sngar bzhin/ /oM dkar 'khor lo las byung ba/ /sku yi 'khor lo bde mchog ni/ /dkar po g.yas sngo 'khor lo bsnams/ /dbang bdag</text></item>
<item><p>250b.6</p><section></section><text>rtags rgya gzhan sngar bzhin/ /trAM ser rin chen las byung ba/ /yon tan 'khor lo bde mchog ni/ /ser po g.yas sngo rin chen bsnams/ /dbang bdag rin rgya gzhan sngar bzhin/ /khaM ljang sna tshogs rdor byung ba'i/ /phrin las 'khor lo bde mchog ni/ /ljang gu steng</text></item>
<item><p>250b.7</p><section></section><text>sngo sna tshogs bsnams/ /dbang bdag don rgya gzhan sngar bzhin/ /de ltar gus pa dang bcas pas rgyun mi 'chad par bsgoms pas sems brtan par gyur pa dang / rdzogs pa'i rim pa'i ting nge 'dzin bsgom par bya'o/ /rnal 'byor chen po ngal so ba/ /A li kA li</text></item>
<item><p>251a.1</p><section></section><text>mdun bsams nas/ /zla ba'i dkyil 'khor las rdzogs pa/ /lte ba'i dbus su gnas par bsgom/ /de yi dbus su gnas pa yi/ /yi ge dam pa'i gnas bsgom bya/ /sku gsung thugs kyi rdo rje can/ /lha yi gzugs su bsgom par bya/ /de ni gzugs</text></item>
<item><p>251a.2</p><section></section><text>las 'das gyur pa/ /sems nyid du yang bsgom mi bya/ /bsam bya min par bsam de yang / /sems nyid du ni mtshon pa min/ /de yang bsam bya min bsam bya/ /de las gzugs ni thob par 'gyur/ /dang po ri dwags sred bzhin snang ba ste/ /mtshan ma gnyis pa dud ka'i</text></item>
<item><p>251a.3</p><section></section><text>rnam pa can/ /gsum pa srin bu me khyer dang 'dra ba/ /bzhi pa sgron me 'bar ba lta bur gsal/ /mtshan ma lnga pa rnam par ma brtags par/ /sprin bral nam mkha' lta bur snang ba yin/ /de lta bu yi mtshan ma tho ba nas ni/ /phyag rgya chen po thob par gyur pa yin/ /shrI ni gnyis</text></item>
<item><p>251a.4</p><section></section><text>med ye shes te/ /he ni rgyu sogs stong pa nyid/ /ru ni rtog pa dang bral ba/ /ka ni gang na'ang mi gnas pa'o/ /sems ni ngal so rnal 'byor pa/ /mya ngan 'das pa bstan pa min/ /rnal 'byor pa rnams 'pho tshe dpal/ /khrag 'thung dpal sogs rnal 'byor ma/ /me tog sna tshogs</text></item>
<item><p>251a.5</p><section></section><text>lag na thogs/ /rgyal mtshan ba dan sna tshogs dang / /rol mo'i sgra ni sna tshogs dang / /glu yi mchod pa sna tshogs kyis/ /mkha' spyod gnas su khrid par byed/ /'chi ba zhes 'di rnam rtog yin/ /de ltar rje btsun he ru ka'i/ /sgrub thabs gsal bar byas pa las/ /</text></item>
<item><p>251a.6</p><section></section><text>dge ba thob pa gang yin des/ /'gro kun rdo rje 'dzin gyur cig /bcom ldan 'das dpal 'khor lo bde mchog gi sgrub thabs/ rin po che gtsug gi nor bu zhes bya ba/ slob dpon chen po la ba pa'i zhal snga nas kyis mdzad pa rdzogs so// //rgya gar gyi paN+Di ta chen po su ma ti kI rti</text></item>
<item><p>251a.7</p><section></section><text>dang / bod kyi lo tsA ba mkhas pa chen po mar pa chos kyi dbang phyug gis bsgyur cing zhus te gtan la phab pa'o/ /[]@##/ /rgya gar skad du/ shrI tsa kra saM ba ra maN+Da lo pa ka rat+na pra dI po d+yo ta nA ma/ bod skad du/ dpal 'khor lo bde mchog gi dkyil 'khor gyi cho ga rin</text></item>
<item><p>251b.1</p><section></section><text>po che rab tu gsal ba'i sgron ma zhes bya ba/ bcom ldan 'das dpal rdo rje mkha' 'gro la phyag 'tshal lo/ /sdang dang bdud rnams tshar gcad chags can rjes gzung phyir/ /ma rungs 'jigs pa'i sku dang phyag rgya la 'khyud pa/ /thugs rje chen po'i rol pas gzhan gyi don 'jug pa/ /bcom</text></item>
<item><p>251b.2</p><section></section><text>ldan 'khor lo bde mchog khyed la phyag 'tshal lo/ /'khor lo sdom pa'i dkyil 'khor cho ga ni/ /gsungs shing mkhas pa'i mdzad pa yod mod kyi/ /slob ma gus pas mang du gsol btab pas/ /tshul bzhin de nyid gsal bar bshad par bya/ /slob dpon bstan bcos kun</text></item>
<item><p>251b.3</p><section></section><text>shes shing / /tshul khrims ldan zhing snying rje'i bdag /drang zhing bzod la gtsang sbra can/ /dad dang dran ldan snying stobs can/ /smra mkhas mi 'jigs sran thub pa/ /sgyu rtsal dag la mkhas shing gsal/ /mdzes dang ldan pa de bzhin du/ /gus ldan dul la khong bzo ba/ /rtag</text></item>
<item><p>251b.4</p><section></section><text>tu dam pa'i chos la dga'/ /theg pa che la mos pa can/ /gsang sngags spyod pa la bslabs shing / /dkyil 'khor dag gi bye brag shes/ /slob ma dag gi tshul shes shing / /de bzhin sngags dang rgyud kyang 'dzin/ /rjes su gnang zhing dbang bskur la/ /chog shes bzlas brjod</text></item>
<item><p>251b.5</p><section></section><text>lhur len pa/ /slob dpon rig la bsnyen bkur byas/ /dkyil 'khor thams cad khong du chud/ /gsang sngags kun dang bla ma dang / /de bzhin glo bur mgron mchod byed/ /phyag rgya la sogs bcing ba dang / /dkyil 'khor bri ba'i las rnams dang / /gsang sngags mchod pa'i</text></item>
<item><p>251b.6</p><section></section><text>spyod pa la/ /slob dpon gyis ni mkhas par bya/ /zhes bya ba la sogs pa ji skad gsungs pa'i mtshan nyid dang ldan pa'i rnal 'byor pas/ bdag nyid dngos grub kyi phyed du'am/ 'jam zhing snyan par smra ba dang / snying rje la sogs phan sems ldan/ /thos dang klog la sogs la</text></item>
<item><p>251b.7</p><section></section><text>brtson/ /gsang ba'i chos la lhag par dang / /rtag par rgyun tu bla ma gus/ /slob mas me tog yongs su gzung / /zhes bya ba la sogs pa'i mtshan nyid dang ldan pa gzhan gyis lan gsum du gsol ba 'debs pa de rjes su gzung ba'i phyir yid dang rjes su mthun pa'i gnas</text></item>
<item><p>252a.1</p><section></section><text>gang yang rung bar dpal 'khor lo bde mchog gi rnal 'byor dang ldan pas/ 'khor lo'i bdag po'i 'bum bzlas shing / /dkyil 'khor pa yi de bzhin khri/ /zhes ji skad gsungs pa bzhin du bzlas brjod byas pas/ lha'i mtshan ma thob pa 'am/ rang gi sems</text></item>
<item><p>252a.2</p><section></section><text>dag cing brtan par gyur par bya ste/ sngon du bsnyen pa'o/ /de nas bsgrub par bya ste/ de yang sa'i phyogs kyi mtshan nyid ni/ /sa gzhi ci 'dra bzang ba dang / /mi bzang ba dag bsgrags pa ni/ /rab tu brtags te spang dang blang / /mtho dman can dang tsher ma can/ /gyo mo'i</text></item>
<item><p>252a.3</p><section></section><text>dum bu can dag dang / /ngam grog rus pa sdong dum khung / /grog mkhar thal ba tsha sgo can/ /gseg ma rdo dang rdul dang skra/ /srin bu grog sbur la sogs mang / /de lta bu yi sa gzhi ni/ /mkhas pas las rnams kun la spang / /mtho dma' snyoms shing gtsang la snum/ /zug</text></item>
<item><p>252a.4</p><section></section><text>rngu'i nyes pa rnam par spangs/ /shar dang byang du gzhol ba yi/ /sa gzhi las rnams kun la shis/ /dkyil 'khor sa ni gang dag gi /nye 'khor dag tu chu mod pa/ /des ni shis shing dngos grub thob/ /chu dkon pa ni mkhas pas smad/ /ljon shing bzang pos brgyan pa dang / /</text></item>
<item><p>252a.5</p><section></section><text>bdag gi mig yid mgu ba dang / /'tshe med zug rngu spangs pa ni/ /dkyil 'khor gnas su shes pa ste/ /mi yis dngos grub kun 'thob byed/ /de bas sgrub po der gnas bya/ /bcom ldan 'khor lo bde mchog la/ /mchod par sna tshogs rin chen 'dzin/ /lha mo khyod ni</text></item>
<item><p>252a.6</p><section></section><text>dbang du gyur/ /phyis 'dir dkyil 'khor bri bar bya/ /dang po pus nub tsam brkos nas/ /sa de nyid kyis dgang bar bya/ /gal te lhag par gyur pa ni/ /dngos grub dag ni yod par bshad/ /de las bzlog par gyur na ni/ /sgrub pa po yis las mi brtsam/ /brtsams na</text></item>
<item><p>252a.7</p><section></section><text>sdug bsngal myong 'gyur zhing / /legs pa dag kyang mi 'thob bo/ /zug rngu'i nyes pa thams cad ni/ /gal te dbyung bar mi nus na/ /der ni gsang sngags kho na yis/ /sbyang ba legs par byas par 'gyur/ /drang srong gnas dang ba lang lhas/ /phug dang ri yi rtse mo</text></item>
<item><p>252b.1</p><section></section><text>dang / /sa gzhi gang na 'thas pa dang / /thog steng dang ni rdo leb dang / /mchod rten drung dang 'bab chu'i gling / /mtsho rnams kyi ni 'gram dag tu/ /sa gzhi sbyang zhing brtag pa dag /nan tan du ni bya mi dgos/ /'thas par bcag kyang der mi dgos/ /mtho dma' la sogs</text></item>
<item><p>252b.2</p><section></section><text>skyon rnams kyang / /der ni dogs pa skye mi dgos/ /rang bzhin yon tan ldan pa'i phyir/ /rang bzhin gnas pa'i sa gzhi la/ /byi dor legs par byas nas su/ /lag pas reg cing gsang sngags bzlas/ /de yi sbyang ba de yin no/ /snang par gyur pa'i las rnams dang / /</text></item>
<item><p>252b.3</p><section></section><text>gdon rnams tshar gcod la sogs dang / /drag shul spyod pa dag la yang / /sa ni brtag par bya mi dgos/ /stegs bu ni khru gang nas bcu drug gi bar du ste/ shar dang byang du gzhol ba ni/ /sngags pa rnams kyis dngos grub 'grub/ /dbus su mtho ba rgyal srid dam/ /rig</text></item>
<item><p>252b.4</p><section></section><text>pa 'dzin pa'i gnas ngag thob/ /byang mtho 'chi 'am nor 'joms 'gyur/ /shar mtho myur du rigs rnams 'dzad/ /dbus dma' sgrub po 'jig par byed/ /de bas dam tshig rab ldan bya/ /zhes bya ba la sogs pa yid dang mthun cing nyams dga' ba'i gnas su dkyil 'khor</text></item>
<item><p>252b.5</p><section></section><text>gyis legs par 'dus byas pa mchod pa'i yo byad sna tshogs pa dang grogs dang bcas par bdag nyid khrus byas shing dri zhim pos byugs pa rgyan sna tshogs kyis brgyan pas gtor ma byin nas/ 'dod pa'i lha'i rnal 'byor gyis oM b+hu khaM zhes bya ba'i sngags kyis sa gzhi nam mkha'i</text></item>
<item><p>252b.6</p><section></section><text>rang bzhin du byas la/ hUM laM hUM zhes bya bas rdo rje'i bdag nyid kyi nor 'dzin byin gyis brlab par bya'o/ /de nas dri zhim pos byugs pa me tog chal par bkram pa'i dkyil 'khor gyi steng du 'dug ste/ rgyal ba rnams la gsol ba gdab pa/ ma lus phyogs na bzhugs pa yi/ /</text></item>
<item><p>252b.7</p><section></section><text>mgon po bdag la dgongs su gsol/ /rdo rje 'chang chen che ge mo/ /bdag ni dkyil 'khor 'dri bar byed/ /bdag gis bsgrub bya grub bya'i phyir/ /dkyil 'khor byin gyis brlab du gsol/ /zhes brjod do/ /bdag nyid ngo bo nyid dag pa'i 'khor lo bde mchog gi gzugs</text></item>
<item><p>253a.1</p><section></section><text>rdo rje dang dril bus lag pa brel cing 'gying ba la/ rnal 'byor ma lo bcu gnyis lon pa'i na tshod bzhi phyogs kyi lha mo bzhir nga rgyal byas la/ rnal 'byor gyi bya ba gcig la goms pa'i lha mo de rnams kyis tshigs su bcad pa re res gsol ba btab par bya ste/ </text></item>
<item><p>253a.2</p><section></section><text>de bzhin gshegs pa kun zhi ba/ /de bzhin gshegs pa kun gyi gnas/ /chos kun bdag med pa yi mchog /dkyil 'khor dam pa bstan du gsol/ /mtshan nyid dam pa yongs su rdzogs/ /mtshan min thams cad yang dag spangs/ /kun tu bzang po sku yi mchog /dkyil 'khor</text></item>
<item><p>253a.3</p><section></section><text>dam pa bstan du gsol/ /zhi ba'i chos mchog las byung ba/ /ye shes spyod pa rnam sbyong mdzad/ /kun du bzang po gsung gi mchog /dkyil 'khor dam pa bstan du gsol/ /sems can kun gyi sems chen po/ /rang bzhin dag cing dri ma med/ /kun tu bzang po thugs kyi</text></item>
<item><p>253a.4</p><section></section><text>mchog /dkyil 'khor dam pa bstan du gsol/ /de rnams kyis gsol ba 'debs par rig nas/ /de nas rdo rje dang bcas pa'i sor mo sa la bsnun pas/ sa'i lha mo mdog ser ba rgyan sna tshogs kyis brgyan pa/ lus kyi phyed phyung ba/ g.yas pa dam 'cha' ba khas len pa lta</text></item>
<item><p>253a.5</p><section></section><text>bu'i lag pa/ g.yon pa bum pa 'dzin pa de spyan drangs la/ me tog dri zhim po sna tshogs pas mchod nas lhag par gnas pa bya ste/ skyob pa sangs rgyas thams cad kyi/ /spyod pa'i tshul dang khyad par ni/ /sa dang pha rol phyin pa la/ /lha mo khyod ni dpang du gyur/ /skyob pa</text></item>
<item><p>253a.6</p><section></section><text>shAkya seng ge yis/ /ji ltar bdud kyi sde bcom pa/ /de bzhin bdag gis bdud las ni/ /rgyal bar bya phyir dkyil 'khor bri/ /de nas de nyid du thim par bsam mo/ /de dag ni sa lhag par gnas pa'o/ /de'i rjes la sems can gyi khams ma lus pa 'dod chags la sogs</text></item>
<item><p>253a.7</p><section></section><text>pa'i nyon mongs pas rnam par 'khrugs par bltas la/ /nyon mongs pa rnams la khros te/ /yi ge ma las mig g.yon par zla ba/ /Ta las mig g.yas par nyi ma ste/ /phyogs thams cad 'bar bar byed cing khams gsum la blta ba'i rnal 'byor pas rkang pa'i 'og tu rdo rje 'bar ba</text></item>
<item><p>253b.1</p><section></section><text>bsgom zhing / rdo rje gsor bar brtson pa dril bu dkrol zhing 'gying pas/ hUM zhes mgrin pa'i sgra sgrogs shing bgegs kyi tshogs dang lha la sogs pa'i sdang ba ma lus pa bskrad par bya'o/ /oM AHhUM/ lus ngag sems la gnas pa yi/ /bgegs kyi tshogs kun nga la nyon/ /nga ni</text></item>
<item><p>253b.2</p><section></section><text>dpal ldan rdo rje 'chang / /srung ba'i 'khor lo rab sbyor byed/ /rdo rje 'bar ba'i lus kyis ni/ /lus gsum las skyes dgas par bya/ /gal te nga las 'ga' 'das na/ /de dag shigs bya gzhan du min/ /rdo rje'i gnas su 'khor lo dang rin po che dang pad+ma dang / ral gri la</text></item>
<item><p>253b.3</p><section></section><text>sogs pa bcug la brjod par bya'o/ /rdo rje'i gom pas gar byed cing 'khor los yongs su bskor ro/ /bskal pa'i me lta bu'i 'od zer rkang pa nas byung nas gdug pa rnams bsregs te phan tshun bros par bsam mo/ /mthun pa'i stang stabs g.yas g.yon brkyang / /zlum po sa ga gyen</text></item>
<item><p>253b.4</p><section></section><text>du 'degs/ /thur du bskyod dang thad logs bskyod/ /gom brgyad g.yas g.yon bskor gar bya'o/ /de ma thag tu bgegs med par bya ba'i phyir phur bus gdab par bya'o/ /de yang / shar phyogs lugs dang mi mthun dang / /lugs mthun g.yon mdzub se gol gtogs/ /</text></item>
<item><p>253b.5</p><section></section><text>oM suM b+ha ni suM b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+NA pa ya gr-ih+NA pa ya hUM hUM phaT/ oM A na ya ho b+ha ga bAn badzra rA dza hUM hUM phaT/ ces rkang pa re re brjod pa'i tshe/ sngags de dang de kha dog dmar po 'bar ba yig 'bru che ba phyogs de dang der kha nas 'phros ba/ sngags de dang der 'phros</text></item>
<item><p>253b.6</p><section></section><text>pa'i lha mo khwa gdong ma la sogs pa zhal gcig phyag gnyis ma/ kha dog dmar mo cher 'bar zhabs 'og gi sa gzhi la gzhag /tshangs pa'i gnas la dbu thug rab tu che zhing gzugs rags pa/ /phyag g.yon lte ba man chad zur gsum stod ni rang 'dra thogs/ /g.yas pa thob can rnams</text></item>
<item><p>253b.7</p><section></section><text>rang rang phyogs su spro bar bya/ /de dag gis ni bgegs rnams shin tu thag ring bskrad par bsam/ /de nas sngags de dang de dag las grub pa'i rdo rje'i rab gru bzhi pa rab tu 'bar ba rgyar sgrub pa po ji tsam 'dod pa bsams la/ oM badzra prA kA ra hUM baM hUM/ zhes bya ba'i sngags kyis byin gyis</text></item>
<item><p>254a.1</p><section></section><text>brlab bo/ /de nas rdo rje'i ra ba las/ /'od zer rab tu 'bar ba'i tshogs/ /'phros pas dbus su yi ge hUM/ /las sgrub sna tshogs rdo rjer bsam/ /de las rdo rje'i rang bzhin gyis/ /'od zer 'bar ba 'phros pas 'og tu sa 'og gi gzhi la thug par sna tshogs rdo rje'i rang</text></item>
<item><p>254a.2</p><section></section><text>bzhin gyi sar byas la/ oM me di ni badzrI b+ha ba ban+d+ha hUM zhes byin gyis brlab po/ /de bzhin du sa dang ra ba las 'od 'phros pas gur ro/ /gur las bla re'o/ /bla re las mda'i dra ba zhes bya ba phyi rol du steng dang logs kun du khyab par bsam zhing / de dag tu oM badzra prA kA ra hUM baM hUM/ oM badzra bi tA</text></item>
<item><p>254a.3</p><section></section><text>na hUM khaM hUM/ oM badzra sa ra dzA la trAM saM trAM zhes bya bas byin gyis brlab po/ /khwa gdong ma la sogs pa brgyad ni phyi rol du/ /kha bltas 'khod pa rnams kyi mdun du hUM/ /ring po brgyad bltas de dag yongs gyur las/ /dang po kha khyer phan tshun sprad brgyad bsam/ /de nas khwa gdong ma la</text></item>
<item><p>254a.4</p><section></section><text>sogs pa 'od zer rab tu 'bar ba'i tshogs rnams kyis bgegs bros pa rnams dong du chud cing / dong gi pha rol nas bgegs bros pa rnams 'od zer 'bar ba lcags kyu'i rnam pas drangs shing dong du bcug pa dang / khwa gdong ma la sogs pa dong gi drung na 'khod pa rnams la bdag nyid khro bo'i</text></item>
<item><p>254a.5</p><section></section><text>lta ba dang bcas pas/ oM g+haHg+haHg+hA ta ya g+hA ta ya sar+b+ba duSh+TA na huM hUM phaT/ kI la ya kI la ya sar+b+ba pA paM huM hUM phaT/ hUM hUM hUM badzra kI la ya badzra d+ha ro A dz+nyA pa ya ti bi g+h+nA na kA ya wA ka tsit+ta badzra kI la ya hUM phaT/ ces bya ba brjod de phur bu tshugs shig par bka' bsgo bas bgegs rnams kyi spyi bor</text></item>
<item><p>254a.6</p><section></section><text>phur pa btsugs pa dang / oM badzra mud+ga ra badzra kI la ya A ko Ta ya hUM phaT/ ces brjod pas/ de dag gi rdo rje tho bas phur pa brdungs te/ bgegs rnams la phur pa btab pas bgegs rnams rdzogs pa'i byang chub thob par byas nas khwa gdong ma la sogs pa rnams 'od 'bar ba'i</text></item>
<item><p>254a.7</p><section></section><text>tshogs su gyur te/ mda'i dra ba la thim ma thag tu chu la chu brdabs pa'i tshul du slar phyir 'phros pas rdo rje'i ra ba zlum por gyur par bsams la/ oM badzra prA kA ra hUM/ zhes bya bas byin gyis brlab bo/ /de bzhin du de las 'od zer 'phros pas pad+ma'i dra ba/ de las 'khor lo'i ra ba/ </text></item>
<item><p>254b.1</p><section></section><text>de las rdo rje me 'bar ba steng dang logs kun du khyab pa g.yon skor du 'khyil zhing 'bar bar bsams te/ de bzhin du oM pad+ma prA kA ra hUM/ oM tsakra prA kA ra hUM/ oM badzra dz+wA la a na lA rka hUM hUM hUM/ zhes so so'i sngags kyis byin gyis brlab par bya'o/ /de dag ni sa yongs su bzung ba'o/ /</text></item>
<item><p>254b.2</p><section></section><text>de nas yid dang mthun par byi dor la sogs pa legs par byas pa'i sa'i char bum pa rnams lhag par gnas par bya ste/ de yang gser la sogs pa las grub pa'am/ sa yi rang bzhin nag po dang / /rtsa ba med par mchu 'phyang ba/ /mgrin pa mtho ba lto che rnams/ /legs par bkrus</text></item>
<item><p>254b.3</p><section></section><text>shing rdo rgyus byug /gu gul la sogs pas bdugs nas/ /rnam rgyal bum par sna tshogs pad/ /lte bar bdag po'i mtshan rtags bri/ /dkyil 'khor pa gzhan bum pa rnams/ /rang rang mtshan mas mtshan par bya/ /'on kyang las thams cad pa'i bum pa las kyi lha'i mtshan</text></item>
<item><p>254b.4</p><section></section><text>mas mtshon pa/ mgrin pa ras zung gis dkris pa/ /gser dang dngul dang mu men dang mu tig dang byi ru dang / nas dang gro dang til dang / 'bras so ba dang mon sran sde'u ma dang / br-i ha ti dang kaN+Da ka ri dang / a pa rA dzi ta dkar po dang daN+Do ta ba la dkar po dang / ha sa de ba rnams dang ldan</text></item>
<item><p>254b.5</p><section></section><text>pa/ chu gtsang ma srog chags med pa legs par blangs la/ bdud rtsi lnga dang ldan pas ran par bkang ba/ shing ha sa ka ra la sogs pa 'bras bu dang bcas shing 'dab ma dang ldan pas kha brgyan pa/ de dag las 'dren pa'i bum pa ni dbus su ste/ gzhan go rims ji lta ba bzhin</text></item>
<item><p>254b.6</p><section></section><text>du bzhag la/ de dang de'i steng du mchod yon gyi snod dri zhim po'i chu me tog dkar po dang bcas pa bzhag ste/ de'i steng du me tog gi phreng ba bcings pa'i rdo rje bzhag la/ de nas snying ga'i sa bon gyi 'od zer gyis ye shes kyi 'khor lo spyan drangs la/ mchod yon la sogs pa</text></item>
<item><p>254b.7</p><section></section><text>phul nas/ dam tshig gi 'khor lo dang gcig tu byas te mchod pa byas la/ de dang de'i sngags rnams kyis brgya rtsa brgyad mngon par bsngags pa byas la/ me tog dkar po dang bcas pa'i mchod yon bum par phul bas/ dkyil 'khor gyi bdag po 'dod chags chen pos de'i</text></item>
<item><p>255a.1</p><section></section><text>nang du zhu bar bsam/ 'khor lo de dag de nyid du ye shes kyi chu'i rnam par gyur par blta'o/ /de nas/ mi bskyod rdo rje ye shes che/ /rdo rje dbyings ni mkhas chen po/ /rdo rje gsum mchog dkyil 'khor gsum/ /rdo rje mkha' 'gror phyag 'tshal bstod/ /</text></item>
<item><p>255a.2</p><section></section><text>rnam par snang mdzad dag pa che/ /rdo rje zhi ba dgyes pa che/ /rang bzhin 'od gsal mchog gi mchog /'khor lo mkha' 'gror phyag 'tshal bstod/ /rin chen rgyal po rab tu zab/ /rdo rje nam mkha' dri ma med/ /rang bzhin dag pa gos pa med/ /rin chen mkha' 'gror phyag</text></item>
<item><p>255a.3</p><section></section><text>'tshal bstod/ /rdo rje dpag med rgyal po che/ /mi rtog nam mkha' rdo rje 'dzin/ /'dod chags pha rol phyin pa brnyes/ /pad+ma mkha' 'gror phyag 'tshal bstod/ /don yod rdo rje rdzogs sangs rgyas/ /bsam pa thams cad rdzogs mdzad pa/ /dag pa'i ngo bo nyid las byung / /</text></item>
<item><p>255a.4</p><section></section><text>sna tshogs mkha' 'gror phyag 'tshal bstod/ /ces bstod pa bya zhing dril bu dkrol bar bya'o/ /de dag ni bum pa lhag par gnas pa'i cho ga'o/ /de nas dkyil 'khor gyi khang pa'i sgor rigs dang gzugs dang lang tsho dang dad pa dang thos pa dang / gtong ba la sogs pa dang ldan pa/ sngags kyi</text></item>
<item><p>255a.5</p><section></section><text>tshul gyi skal pa can/ /nga rgyal la sogs pa'i skyon mtha' dag dang bral ba/ don du gnyer ba'i slob ma rnams dang / gzhan yang yon tan med pa rnams kyang dkon mchog gsum la skyabs su song ba/ byang chub mchog tu sems bskyed pa/ khrus byas te yon phul ba/ maN+Dal</text></item>
<item><p>255a.6</p><section></section><text>byas shing me tog thogs pa/ phyag 'tshal nas pus mo'i lha nga sa la gtsugs pa thal mo sbyar te gsol ba btab pa/ dge ba bcu'i las kyi lam la brten pa rnams la/ chos bshad pas spro ba bskyed par bya ste/ rang gis bslabs dang ldan pa'i 'khor/ /bzhi la rjes su</text></item>
<item><p>255a.7</p><section></section><text>gnang ba dang / /theg chen blo la yang dag pa'i/ /cho ga de bzhin gshegs pas gsungs/ /gsang sngags dngos grub don gnyer gang / /bsod nams 'dod pa de bzhin gzhan/ /'jig rten pha rol la gzhol ba/ /kha cig dkyil 'khor 'dir 'jug byed/ /'jig rten</text></item>
<item><p>255b.1</p><section></section><text>gzhan don 'dod pa yi/ /blo bzang dad pa cher byas 'jug /'jig rten 'di pa'i 'bras spangs nas/ /'jig rten gzhan don la dmigs na/ /'bad pa med par 'di 'bras 'grub/ /'di las 'jig rten gzhan gyi ming / /de phyir 'jig rten gzhan dag gi/ /dngos grub don du yid</text></item>
<item><p>255b.2</p><section></section><text>brtan gyis/ /zhes de dag bsgrags nas/ de rnams kyang blos rang gi lus la bcug ste/ rdo rje dang pad+ma dag par byas nas/ he ru ka zhal gcig phyag gnyis par dmigs te gsol ba gdab par bya'o/ /rnal 'byor ma dang zhal sbyor bzhugs/ /dga' chen khyod bdag ston pa'i rgyal/ /</text></item>
<item><p>255b.3</p><section></section><text>byang chub chen po'i tshul bstan pa/ /mgon po chen po bdag 'tshal lo/ /dam tshig de nyid bdag la stsol/ /byang chub sems kyang bdag la stsol/ /sangs rgyas chos dang dge 'dun te/ /skyabs gsum po ni bdag la stsol/ /thar chen mchog gi pho brang du/ /mgon po bdag ni</text></item>
<item><p>255b.4</p><section></section><text>gzhug tu gsol/ /zhes bya ba'i tshigs su bcad pa 'di brjod nas/ gus pa dang ldan pa'i slob ma rnams las gcig gtso bor byas la/ bu tshur theg pa chen po yi/ /tshul chen snod ni khyod yin pas/ /gsang sngags spyod tshul cho ga ni/ /khyod la yang dag bstan par bya/ /sku dang gsung</text></item>
<item><p>255b.5</p><section></section><text>thugs rdo rje can/ /sangs rgyas dus gsum 'byung ba rnams/ /rdo rje gsang sngags rab bsgoms pas/ /ye shes mnyam med yang dag brnyes/ /shAkya seng ge sogs mchog gis/ /gsang sngags sbyor ba mnyam med pas/ /drag po chen po bdud kyi sde/ /stobs chen yang dag de</text></item>
<item><p>255b.6</p><section></section><text>yis bcom/ /'jig rten rjes 'jug mkhyen nas ni/ /'khor lo bskor nas mya ngan 'das/ /de bas kun mkhyen thob bya'i phyir/ /bu yis blo gros 'di gyis shig /ces brjod de bstan par bya'o/ /yang slob mas/ dkon mchog gsum la bdag skyabs mchi/ /sdig pa thams cad</text></item>
<item><p>255b.7</p><section></section><text>so sor bshags/ /'gro ba'i bsod nams rjes yi rang / /sangs rgyas byang chub yid la bzhag /ces brjod pas byang chub tu sems bskyed pa rnams dran par bya'o/ /de dag ni dbang bskur ba la sogs pa lnga 'dod pa'i slob ma'i thun mong gi sdom pa'o/ /de nas slob dpon gyi</text></item>
<item><p>256a.1</p><section></section><text>sdom pa 'dzin par 'dod pa'i slob mas slob dpon gyi zhabs gnyis la phyag 'tshal nas thal mo khong stong du sbyar bas/ 'khor lo mi ldog dbang bskur mchog /stsal nas mgon po bdag la ni/ /'khor lo lha yi de nyid dang / /slob dpon gyi ni las rnams dang / /</text></item>
<item><p>256a.2</p><section></section><text>sangs rgyas kun gyi dam tshig gi/ /sdom pa gsang ba bla med pa/ /rtag tu sems can kun don phyir/ /slob dpon khyod kyis bdag la gsungs/ /zhes bya ba'i tshigs su bcad pa 'dis gsol ba gdab par bya'o/ /de nas gsol ba btab pa'i bla mas rigs thams cad la gsol ba</text></item>
<item><p>256a.3</p><section></section><text>gdab par bya ste/ che ge mo zhes bya ba 'di/ /byang chub sems ni yongs 'dzin cing / /dam tshig sdom dang gsang ba yi/ /'khor lo 'dir yang gzhug par 'tshal/ /zhes so/ /de nas slob dpon gyis brjod par bya ba ni/ dus gsum sangs rgyas thams cad kyi/ /gsang ba chen</text></item>
<item><p>256a.4</p><section></section><text>po'i rigs dag pa'i/ /gsang ba yongs su 'dzin pa ni/ /bdag nyid chen po khyod 'dod dam/ /des kyang bdag ni rab tu 'tshal/ /zhes brjod par bya'o/ /de nas bla mas brjod par bya ba ni/ sangs rgyas rdo rje rin po che/ /pad+ma las kyi rigs mchog gi/ /sdom pa thams cad ldan par</text></item>
<item><p>256a.5</p><section></section><text>ni/ /yang dag nyid du so sor gzung / /rtsa ba'i ltung ba bcu bzhi yang / /phas pham bzhi dang mi dge bcu/ /rnam par 'khrul par chang btung ba/ /de dag kun du spang bar gyis/ /sems can don min bya min spongs/ /dam pa nyer bsten rnal 'byor kun/ /theg pa dman la 'dod</text></item>
<item><p>256a.6</p><section></section><text>ma byed/ /sems can don la rgyab phyogs min/ /'khor ba mi spong 'da' mi chags/ /lha sogs brnyas min rgya mi 'gong / /'di dag dam tshig ces su bstan/ /sdom brtson khyod kyis bsrung bar gyis/ /de nas slob mas brjod par bya ba ni/ sangs rgyas thams cad bsdus</text></item>
<item><p>256a.7</p><section></section><text>pa'i sku/ /slob dpon 'dir ni bdag la gson/ /khyab bdag ji ltar bka' stsal pa/ /de ltar bdag ni bgyid par 'tshal/ /de nas bla ma'i ngag gis 'di/ /sdom pa legs par blang bar bya/ /ji ltar dus gsum mgon po rnams/ /rdzogs pa'i byang chub nges mdzad pa'i/ /</text></item>
<item><p>256b.1</p><section></section><text>byang chub sems ni bla na med/ /dam pa bdag gis bskyed par bgyi/ /sangs rgyas rnal 'byor sdom pa la/ /tshul khrims kyi ni bslab pa dang / /dge ba'i chos ni sdud pa dang / /sems can don byed tshul khrims gsum/ /bdag gis brtan par gzung bar bgyi/ /sangs rgyas chos dang dge</text></item>
<item><p>256b.2</p><section></section><text>'dun te/ /bla na med pa'i dkon mchog gsum/ /deng nas brtsams te gzung bar bgyi/ /nam du yang ni mi spong ngo / /rdo rje'i rigs mchog chen po la/ /rdo rje dril bu'i phyag rgya yang / /yang dag nyid du gzung bar bgyi/ /slob dpon dag kyang gzung bar bgyi/ /rin chen rigs mchog chen po yi/ /dam tshig</text></item>
<item><p>256b.3</p><section></section><text>yid du 'ong ba la/ /zang zing mi 'jigs chos dang byams/ /sbyin pa rnam bzhi rtag tu sbyin/ /byang chub chen po las byung ba'i/ /pad+ma'i rigs chen dag pa la/ /phyi dang gsang ba theg pa yi/ /dam pa'i chos ni gzung bar bgyi/ /las kyi rigs mchog chen po yi/ /sdom pa</text></item>
<item><p>256b.4</p><section></section><text>thams cad ldan par ni/ /yang dag nyid du gzung bar bgyi/ /mchod pa'i las kyang ci nus bgyi/ /bcu bzhi yi ni rab dbye bas/ /rtsa ba'i ltung ba spang bar bgyi/ /gzhan yang yan lag ltung ba rnams/ /bdag gis rab tu spang bar bgyi/ /srog chags gsad par mi bya zhing / /ma byin</text></item>
<item><p>256b.5</p><section></section><text>bar yang mi blang ngo / /'dod la log par mi spyad kyang / /brdzun du smra bar mi bya'o/ /lus kyi las ni rnam gsum dang / /ngag gi rnam pa bzhi dang ni/ /yid kyi rnam pa gsum dag gi/ /dge ba dag ni bskyang bar bgyi/ /don min kun gyi rtsa ba yi/ /chang 'thung rnam 'khrul</text></item>
<item><p>256b.6</p><section></section><text>sems pa spang / /sems can gdul don ma gtogs par/ /bya min thams cad spang bar bgyi/ /skyes bu dam pa bsten bgyi zhing / /rnal 'byor pa rnams bsnyen bkur bgyi/ /theg pa dman la 'dod pa yang / /'bad pa yis ni spang bar bgyi/ /ma bsgral ba rnams bdag gis</text></item>
<item><p>256b.7</p><section></section><text>bsgral/ /ma grol pa rnams grol bar bgyi/ /dbugs ma phyung ba dbugs dbyung zhing / /sems can mya ngan 'das la dgod/ /'khor ba spang bar mi bgyi zhing / /mya ngan 'das la chags mi bgyi/ /lha dang lha min gsang ba pa/ /gtso bo bdag gis brnyas mi bgyi/ /phyag rgya</text></item>
<item><p>257a.1</p><section></section><text>bzhon pa mtshon cha dang / mtshan ma 'gom par mi bgyi'o/ /dus 'di nas ni gzung nas ni/ /byang chub snying por mchis kyi bar/ /sems can kun gyi don gyi phyir/ /byang chub sems ni bla med pa/ /dam pa bdag gis bskyed par bgyi/ /sdom pa dag kyang ma</text></item>
<item><p>257a.2</p><section></section><text>lus gzung / /de dag ni slob dpon gyi sdom pa gzung ba'i cho ga'o/ /de nas zhal bzhi'i sngags kyis de dag la shin tu bsrungs la/ de rnams kyi snying gar yi ge hUM las rdo rje/ mgrin par yi ge AHlas pad+ma/ mgo bor yi ge oM las 'khor lo/ mtshan ma de rnams kyi lte ba'i dbus su</text></item>
<item><p>257a.3</p><section></section><text>sa bon de rnams bsam par bya'o/ /de nas langs te dri zhim po'i chus rdo rje khu tshur gyis hUM AHoM zhes brjod cing / snying ga dang mgrin pa dang mgo bor byug par bya'o/ /de nas de dag gi spyi bor me tog /mdun du spos dang mar me/ snying gar dri/ lag par zas mchog sbyin par bya ste/ </text></item>
<item><p>257a.4</p><section></section><text>thams cad la las thams cad pa'i sngags bzlas la sbyin no/ /de nas rdo rje phag mo'i snying po'i sngags kyis mngon par bsngags pa'i a shwad+tha la sogs pa'i so shing mi 'khyog pa srin bu med pa ma gas pa rma med pa/ sor bcu gnyis mthe'u chung gi tshad tsam rtse mo me tog mdzes pa can dri zhim po'i chus</text></item>
<item><p>257a.5</p><section></section><text>bkrus pa slob ma rnams kha byang du bltas pa'i thal mor sbyin no/ /de rnams shar phyogs su kha bltas nas gnas pa la 'char bcug la/ zur bzhi pa la gru gang tsam du ba lang gi lci bas byugs pa'i sa la ltos pa med par dor bar bya'o/ /de nas so shing ltung ba'i rjes su 'brangs nas de</text></item>
<item><p>257a.6</p><section></section><text>rnams kyi zhi ba la sogs pa'i dngos grub 'byung ba bstan par bya ste/ shar dang lho dang nub dang byang du kha bltas nas lhung na/ rim pa ji lta ba bzhin du zhi ba dang drag shul spyod pa dang dbang dang / rgyas pa rnams so/ /mtshams rnams su bltas na 'jig rten pa'i dngos grub 'thob bo/ /</text></item>
<item><p>257a.7</p><section></section><text>steng du kha bltas te lhung na rig 'dzin gyi dngos grub 'thob bo/ /'og tu kha bltas te lhung nas 'og gi dngos grub 'thob bo/ /dkyil 'khor gyi phyi rol du lhung na dngos grub med pa yin no/ /de nas yi ge hUM las byung ba'i de nyid gsum bzlas pa'i chu 'thor 'thung bya ba'i phyir/ oM hrIHbi shud+d+ha sar+b+ba d+harma</text></item>
<item><p>257b.1</p><section></section><text>sar+b+ba pA paM ni tsA s+ya bi sho d+ha ya sar+b+ba bi kalpAM a pa na ya hUM zhes bya ba'i sngags brjod cing skyor ba gsum 'thung du gzhug go/ /de nas tshad legs pa'i skud pa sum sgril mdud pa gsum dang ldan pa/ rang gi lha'i sngags bzlas pa byas pa bdag nyid kyis de rnams kyi dpung pa g.yas pa la bcings</text></item>
<item><p>257b.2</p><section></section><text>pas kun nas bsrung bar bya'o/ /yi ge hUM las skyes pa'i ku sha gsar ba ma nyams pa las las kyi lha mo'i sngags bzlas pa stan dang sngas su sbyin par bya'o/ /de nas chos bstan pas spro ba bskyed pa'i phyir/ thams cad mkhyen pa'i 'jig rten du/ u dum+bA ra'i me tog bzhin/ /brgya</text></item>
<item><p>257b.3</p><section></section><text>lam na'am res 'ga' bzhin/ /'byung 'gyur yang na mi 'byung ngo / /gsang sngags spyod pa'i tshul 'byung ba/ /de bas kyang ni dkon pa ste/ /gang gis mnyam med sems can don/ /mya ngan mi 'da' byed par nus/ /bskal pa bye ba du mar ni/ /sngon chad sdig pa bya ba gang / /dkyil</text></item>
<item><p>257b.4</p><section></section><text>'khor 'di 'dra mthong ma thag /de dag thams cad zad 'gyur na/ /grags pa mtha' yas sngags spyod pa'i/ /tshul la gnas na smos ci dgos/ /skyob pa'i gsang sngags bzlas na ni/ /go 'phang bla na med par 'gro/ /gang dag spyod pa'i mchog 'di la/ /blo gros shin tu mi g.yo ba/ /de</text></item>
<item><p>257b.5</p><section></section><text>dag gis ni ngan 'gro'i rgyu/ /sdug bsngal kun 'byung bcad pa yin/ /bdag nyid chen po khyed rnams kyis/ /rnyed pa mnyam med de ring rnyed/ /gang phyir rgyal ba sras dang bcas/ /bdag nyid chen po thams cad kyis/ /bstan pa 'di la khyed rnams kun/ /yongs su bzung nas skye</text></item>
<item><p>257b.6</p><section></section><text>bzhin pa/ /de phyir khyed rnams theg chen la/ /legs par skye bar 'gyur ba yin/ /theg pa chen po cher 'byung ba'i/ /lam mchog 'di ni dpal dang ldan/ /gang phyir khyed rnams dong byed ba/ /de bzhin gshegs pa rnams su 'gyur/ /zhes bya ba bstan pa thos par byas nas/ de</text></item>
<item><p>257b.7</p><section></section><text>rnams bcom ldan 'das kyi rtsa ba'i gsang sngags kyis bsrungs te/ nangs par rmi lam nga la smros shig ces brjod la/ dkyil 'khor gyi khang pa'i mthar seng ge'i nyal stabs kyis dge ba'i sems kyis nyal du gzhug go/ /slob dpon yang dkyil 'khor gyi khang par zhugs nas</text></item>
<item><p>258a.1</p><section></section><text>bsrung ba'i don du bcom ldan 'das kyi rtsa ba'i gsang sngags bzlas par bya'o/ /de nas slob dpon gyis nangs par sngar gtor ma btang nas dkyil 'khor gyi khang pa nas byung ste/ slob ma rnams bos te rmi lam dris te/ ri las lhung ba la sogs pa mtshan ma mi dge</text></item>
<item><p>258a.2</p><section></section><text>ba rmi lam ngan pa rnams byung na zhal bzhi'i sngags kyis slob ma'i bgegs bzlog par bya'o/ /de dag rig pa'i dbang bskur ba la sogs pa'i sdom pa sngon du 'gro ba'i slob ma lhag par gnas pa'i cho ga'o/ /de nas sa de la dris nye bar byugs nas me tog rnam pa sna tshogs pa chal par</text></item>
<item><p>258a.3</p><section></section><text>bkram nas lha'i gnas rnams su bdud rtsi lnga'i thig le byas la/ der snying ga'i sa bon gyi 'od zer gyis 'khor lo spyan drangs te bzhugs su gsol lo/ /oM AHbadzra puSh+pe hUM/ oM AHbadzra d+hU pe hUM/ oM AHbadzra dI pe hUM/ oM AHbadzra gan+d+he hUM/ oM AHbadzra nai bi d+yai hUM/ zhes</text></item>
<item><p>258a.4</p><section></section><text>bya bas me tog dang / bdug pa dang / mar me dang / dri dang / zhal zas rnams kyis yang dag par mchod nas/ hUM mche ba gtsigs shing 'jigs chen po/ /rgyu ma'i me tog phreng bas brgyan/ /sha chen rab tu gsol mdzad pa/ /khrag 'thung dpal la bdag phyag 'tshal/ /</text></item>
<item><p>258a.5</p><section></section><text>dpal ldan rdo rje mkha' 'gro ni/ /mkha' 'gro ma yi 'khor los sgyur/ /ye shes lnga dang sku gsum nyid/ /'gro ba skyob la phyag 'tshal lo/ /ji snyed rdo rje mkha' 'gro ma/ /kun du rtog pa'i 'ching bcad cing / /'jig rten bya ba la 'jug ma/ /de snyed rnams la bdag phyag 'tshal/ /</text></item>
<item><p>258a.6</p><section></section><text>zhes bstod pa byas nas/ de nas pus mo g.yas pa'i lha nga sa la btsugs te lag pa g.yas pas spos snod thogs la 'khor lo'i dbang bdag dang sangs rgyas rnams la gsol ba gdab par bya ste/ dpal ldan khrag 'thung rdo rje mchog /dam pa rig rgyal khyod phyag 'tshal/ /thugs</text></item>
<item><p>258a.7</p><section></section><text>rje'i bdag nyid dkyil 'khor ni/ /mgon po bdag ni bri bar 'tshal/ /slob ma rnams la brtse phyir dang / /khyed rnams la yang mchod pa'i phyir/ /bcom ldan bdag ni gus pa la/ /de bas bka' drin mdzad par rigs/ /'gro ba'i tshogs kyi don mdzad pa'i/ /rdzogs sangs</text></item>
<item><p>258b.1</p><section></section><text>rgyas rnams dgongs su gsol/ /'bras gnas byang chub sems dpa' dang / /gang gzhan sngags kyi lha nyid dang / /'jig rten skyong ba'i lha rnams dang / /'byung po rdzogs byang nyer gnas dang / /bstan la mngon dga'i sems can rnams/ /gang zhig rdo rje'i mig can</text></item>
<item><p>258b.2</p><section></section><text>rnams/ /rdo rje can chen che ge bdag /dpal ldan khrag 'thung dkyil 'khor ni/ /ji ltar 'byor ba'i yo byad kyis/ /'gro ba'i don phyir 'bri lags pas/ /deng bdag slob mar bcas pa la/ /thugs brtse ba ru dgongs nas ni/ /dkyil 'khor bcas pa thams cad kyis/ /byin</text></item>
<item><p>258b.3</p><section></section><text>gyis brlab pa mdzad du gsol/ /de skad byas nas 'khor lo de nam mkha' la gdeg par bya'o/ /de dag ni lha lhag par gnas pa'i cho ga'o/ /de nas nangs par nyi ma 'char kas dkyil 'khor de dris nye bar byugs la/ de'i rjes la thig skud dkyil 'khor gyi nyis 'gyur du</text></item>
<item><p>258b.4</p><section></section><text>ring ba sboms su sgo'i nyi shu cha bdud rtsi lngas brlan pa dri zhim po lngas bsgos pa kha dog lnga byugs pa rtag pa la sogs pa'i sa bon oM khaM AM trAM hUM rnams las grub pa'i kha dog can snod du bzhag la/ rnal 'byor pa yi ge dzaHlas grub pa'i nyi ma dang zla ba'i mig can gyis rtag pa la</text></item>
<item><p>258b.5</p><section></section><text>sogs pa'i thugs kar gnas pa de dag gi kha dog can gyi 'od zer gyi thig skud bltas la/ oM dip+ta dr-iSh+Ti aM ku shi dzaHzhes bya ba 'di dang / oM a pra yats+tsha/ sha sho ta sU tra swA tsakrA sU tra NA ya hUM zhes rtag pa'i gnas su rin chen 'byung ldan la sogs pa yang sbyar te gsol ba</text></item>
<item><p>258b.6</p><section></section><text>btab pa dang / de rnams kyis btang ba rab tu g.yo zhing 'bar ba'i mig gi rdzi mas 'dren pa'i 'bar ba'i lta bas bkug la/ ye shes kyi thig dang gcig tu byas te/ oM a n+yo n+ya a nu ga tA sar+b+ba d+harmA a nu pra biSh+Ta s+sarba d+har+m+mA hUM/ zhes brjod cing lnga po gcig tu bsgril bar bya'o/ /</text></item>
<item><p>258b.7</p><section></section><text>de nas slob ma rang gi 'dod pa'i lha'i rnal 'byor dang ldan pa thig skud 'dzin pa dang lhan cig tu bla ma rdo rje dril bu 'chang bas ye shes kyi thig skud g.yon pa'i khu tshur gyis bzung ste/ dzaHzhes bya ba gsum gyis slob ma la gtad la/ slob mas kyang dzaHdzaHdzaHzhes brjod cing 'gro bas song</text></item>
<item><p>259a.1</p><section></section><text>ste/ lte ba'i steng du thig skud bzung ste/ nub tu gnas pa shar du mngon par phyogs pa dang / shar du gnas pa nub tu mngon par phyogs pas gnam thig gdab bo/ /de bzhin du 'og gi thig kyang gdab po/ /oM AHbadzra sa ma ya sU tra mA ti kra ma hUM/ khyed</text></item>
<item><p>259a.2</p><section></section><text>rnams kyis sems can gyi don gyi dus lags te de bas 'dir gshegs su gsol lo zhes thig skud kyi sgras nam mkha' la bzhugs pa'i de bzhin gshegs pa rnams bskul la/ shar dang nub tu tshangs pa'i thig gdab par bya'o/ /byang du mngon par phyogs pa dang / lhor mngon par</text></item>
<item><p>259a.3</p><section></section><text>phyogs pa dang / thabs gcig tu lho dang byang gi thig gdab par bya'o/ /mer gnas pa gnod sbyin du bltas pa dang / dbang ldan du gnas pa yi dwags su bltas pas ni shar gyi rtsa ba'i thig go/ /rlung gi phyogs su gnas pa yi dwags su bltas pa dang / bden bral du gnas pa</text></item>
<item><p>259a.4</p><section></section><text>gnod sbyin du bltas pas ni nub phyogs kyi rtsa ba'i thig gdab po/ /mer gnas pa klu'i phyogs su bltas pa dang / bden bral du gnas pa dbang bor bltas pas ni lho phyogs kyi rtsa ba'i thig go/ /rlung gi phyogs su gnas pa dbang por bltas pa dang dbang ldan du gnas pa klur bltas pas</text></item>
<item><p>259a.5</p><section></section><text>ni byang phyogs kyi rtsa ba'i thig go/ /cho ga 'di nyid kyis tshangs thig dag gi ngos gnyis su thig gsum gsum gdab bo/ /rtsa ba'i thig rnams kyi phyi rol du cha chen bzhi bzhi gdab bo/ /me'i phyogs dang bden bral du gnas nas mtshams kyi thig gnyis kyang gdab bo/ /cha chen dang po</text></item>
<item><p>259a.6</p><section></section><text>tshangs ngos dor/ /de nas cha chung gnyis gdab bya/ /cha chen gnyis pa cha bzhir gdab/ /cha chen gnyis pa ngos gnyis nas/ /cha chung re re gdab par bya/ /cha chen drug po tha ma yi/ /ngos nas cha chung gnyis gnyis gdab/ /cha chen bdun pa dang brgyad pa/ /cha chung bzhi bzhir</text></item>
<item><p>259a.7</p><section></section><text>gdab par bya/ /gnyis pa sgo khyud bzhi pa sogs/ /bcu pa ngos dang bcu gnyis 'gram/ /bcu bzhi pa ni ya phubs te/ /de dag kun la thams cad du/ /cha lnga mnyam par gzhag pas gdab/ /chos kyi 'khor lo la sogs pa/ /ji ltar mdzes par brtag par bya/ /dkyil</text></item>
<item><p>259b.1</p><section></section><text>'khor du phur bu btsugs la dbang ldan gyi mtshams nas rdo rje'i ra ba dang 'bar ba'i rab cha chung re res bskor ro/ /de bzhin du lha snam gyi nang du zlum por bskor bar bya'o/ /'dir mtshan ma ngan pa mthong ba las ni dngos grub med do/ /thig skud chad na bla ma 'chi/ /lhag chad kyi nyes</text></item>
<item><p>259b.2</p><section></section><text>pa las ni nad do/ /phyogs la 'khrul na slob ma rmongs so/ /gru bzhi pa la sgo bzhi pa/ /rta babs bzhi yis mdzes pa ste/ /do shal do shal phyed pas spras/ /dar dang me tog phreng bas brgyan/ /stegs bu la brten gzungs kyi tshogs/ /mchod pa rnams kyis 'brel pa ste/ /</text></item>
<item><p>259b.3</p><section></section><text>grwa yi cha ni thams cad dang / /sgo khyud kyi ni mtshams rnams su/ /rdo rje rin chen rnams kyis brgyan/ /rlung gis bskyod pa'i dril bur bcas/ /ba dan rnams kyis phyi yi grwar/ /phyi yi dkyil 'khor gdab pa'o/ /de yi nang du pad+ma ni/ /'dab ma brgyad pa nye bar mdzes/ /snying po</text></item>
<item><p>259b.4</p><section></section><text>ge sar dang ldan pa/ /phyi yi dkyil 'khor phyed du'o/ /zhes bya ba la sogs pa sbyar bar bya'o/ /de nas yi ge hI las khro bo'i lta bas rnam par dbyi bar bya'o/ /sgo ni dkyil 'khor brgyad cha ru/ /bdag nyid chen pos shes par bya/ /stegs bu chen po dor byas la/ /tshad dang ldan zhing shin</text></item>
<item><p>259b.5</p><section></section><text>du mdzes/ /sgo khyud sgo 'drar shes par bya/ /de bzhin lha yi snam bu ste/ /rdo rje lha mo yang dag ldan/ /glu dang rol mo la sogs gar/ /stegs bu sgo yi phyed yin te/ /'gram dang logs zhes bya ba'ang yin/ /zla ba me tog phreng rnams nyid/ /rtsa ba'i thig sa'i phyi rol du/ /mtshon</text></item>
<item><p>259b.6</p><section></section><text>rtsi'i sa ni de yi phyed/ /rin chen ka ba sogs snam bu/ /rdul tshon sa dang snam bu'i sa/ /rta babs sgo yi bzhi 'gyur te/ /ba dan dril bur ldan pa rnams/ /dril bur bcas pa rlung bskyod pa'i/ /ba dan phyi yi grwa rnams su'o/ /gzhan rnams 'khor lo'i rjes mthun par/ /ji ltar</text></item>
<item><p>259b.7</p><section></section><text>mdzes par rab tu brtag /de ltar rim pa 'dis legs par thig btab la/ /de nas rin po che las byung ba'am/ lcags lnga las byung ba'am/ kham pa las byung ba'am/ 'bras sA lu las byung ba la sogs pa'i rdul tshon lnga snod lngar bzhag pa la rtag pa la sogs</text></item>
<item><p>260a.1</p><section></section><text>pa'i sa bon bkod de/ /ye shes kyi rdul tshon bkug nas/ gzi brjid bskyed nas/ oM badzra tsi tra sa ma ye hUM zhes bya ba 'dis bla mas mngon par bsngags te/ dkyil 'khor gyi ye shes kyi thig oM badzra be+e ga mA ti kra ma hUM zhes brjod pa'i yid kyis nam mkha' la</text></item>
<item><p>260a.2</p><section></section><text>bteg nas/ 'khor lo'i nang du 'dug la kha shar du bltas te/ chos dbyings 'di ni rnam par dag /sems can khams ni rnam grol ba/ /'khor lo bde mchog rgyal chen gyi/ /dkyil 'khor snying po bri bar bya/ /zhes brjod de dbang ldan gyi grwa nas g.yas skor gyi rim pas g.yon pa</text></item>
<item><p>260a.3</p><section></section><text>rdo rje khu tshur gyis so sor dpal ldan khrag 'thung gi nga rgyal dang ldan pas rdul tshon dgye bar bya'o/ /phyi nas sgrub pa'i grogs mchog gis bya'o/ /pha dang ma dang rgyal po dang / /rgyal rigs gnyis dang brtags pa'i chus/ /thod pa bzang po rab tu bkang / /legs byas slob ma la</text></item>
<item><p>260a.4</p><section></section><text>sogs yin/ /nag po dkar po ljang gu dang / /dmar po dang ni ser po sogs/ /mnyam zhing g.yas skor yo min dang / /ma chad par ni ri mo dgye/ /sbom por gyur na nad du 'gyur/ /phra mo yis ni nor 'joms byed/ /yon po rnams dang chad pa yis/ /bla ma dang ni slob ma 'chi/ /</text></item>
<item><p>260a.5</p><section></section><text>shar phyogs su ni dkar po che/ /byang phyogs ljang gu yang dag ldan/ /nub kyi cha ni dmar po ste/ /lho phyogs ser bar rab tu gnas/ /dbus kyi sa gzhi'i cha de ni/ /in+d+ra nI la mtshungs pa'i 'od/ /'di dag tshon gyi rim pa ste/ /de ltar dkyil 'khor bris nas ni/ /bdag po la</text></item>
<item><p>260a.6</p><section></section><text>sogs rang gnas su/ /phyag rgya chen po lha gzugs rdzogs/ /yang na rtags mtshan la sogs pa/ /gang 'dod ji ltar rigs par bri/ /rdul tshon bri ba zin nas rdul tshon gyi lhag ma'i lha rnams/ oM AHhUM badzra muHzhes bya bas gshegs su gsol gnas dben par bzhag</text></item>
<item><p>260a.7</p><section></section><text>go/ /de ni rdul tshon dgye ba'o/ /de nas dkyil 'khor gyi gnas legs par brgyan pa dkyil 'khor gyi phyi rol du ba'i lci bas byugs te/ byi dor byas shing dri zhim po'i chus chag chag btab par bsang gtor la sogs pa mchod pa'i yo byad rnams dang / bum pa yang gnas</text></item>
<item><p>260b.1</p><section></section><text>gnas su legs par bzhag ste/ de ltar dkyil 'khor rdzogs par bltas la bdag nyid dkyil 'khor gyi lho phyogs su 'dug pas/ khang pa brtsegs ma'i dbus su sgrub thabs las 'byung ba bzhin dkyil 'khor bskyed la/ /nam mkha'i khams khyab par spros nas gnas ji lta bar rang</text></item>
<item><p>260b.2</p><section></section><text>rang gi mtshan ma'i phyag rgya'i sar rang rang gi lha'i sku ji lta bar yongs su rdzogs par bltas la/ /'dren pa la ni sku gsung thugs byin gyis brlab pa la sogs pa dang lha mo rnams la ni ngo bo nyid rnam par dag pa dran par bya'o/ /de nas ye shes sems dpa' spyan drangs nas mchod yon la</text></item>
<item><p>260b.3</p><section></section><text>sogs pa phul la/ yi ge bzhis dgug pa dang gzhug pa dang bcing ba dang dbang du byas la/ dbang bskur ba dang mchod pa dang bstod pa dang bdud rtsi myang bar bya ste/ sgo kun nas ni lag pa yis/ /dkyil 'khor bdag po nas brtsams nas/ /rang rang sngags bzlas byin gyis</text></item>
<item><p>260b.4</p><section></section><text>brlab/ /kun kyang brgya rtsa brgyad par bzlas/ /de nas me tog la sogs pas yang dag par mchod nas/ oM badzra wa s+t+re hUM zhes bya bas ras zung du sbyar ba lha rnams la phul la/ mi bskyod rdo rje ye shes che/ /zhes bya ba la sogs pas legs par bstod de yi ge brgya pas</text></item>
<item><p>260b.5</p><section></section><text>brtan par byas la/ sgrub pa'i grogs mchog dkyil 'khor du bzhag ste/ bdag nyid phyir byung nas/ rgya chen po'i gtor ma gtang bar bya'o/ /de nas bdag nyid kyis dkyil 'khor la bskor ba byas la phyag bya'o/ /de dag ni dkyil 'khor sgrub pa'o/ /de nas slob dpon bdag nyid</text></item>
<item><p>260b.6</p><section></section><text>slob ma 'jug pa'i cho gas dkyil 'khor du zhugs te/ dbang bskur ba thams cad rdzogs par bya ba dang / rjes su gnang ba la sogs pa thob par bya ba dang / 'dod chags chen po las byung ba'i de kho na nyid bde ba chen po'i rang bzhin dang / dkyil 'khor gyi 'khor lo yang</text></item>
<item><p>260b.7</p><section></section><text>gzugs brnyan ltar chos nyid kyis shes par byas nas tshigs su bcad pa gdon te/ nam mkha' las byung mtshan ldan phyir/ /thog ma tha ma med pa'i mchog /sems dpa' rdo rje che rang bzhin/ /bde mchog 'khor lor bdag grub mdzod/ /kun mchog yon tan</text></item>
<item><p>261a.1</p><section></section><text>chen po ste/ /dbang phyug chen po lhag pa'i lha/ /rdo rje 'dzin pa kun gyi rgyal/ /mi 'gyur mchog tu bdag grub mdzod/ /nyes pa mi mnga' rtag pa ste/ /'dod chags kun gyis rjes chags pa/ /'dod chags chen po dga' ba che/ /bcom ldan de nyid bdag grub mdzod/ /</text></item>
<item><p>261a.2</p><section></section><text>shin tu dag pa sku yi mchog /gzod nas grol ba de bzhin gshegs/ /kun du bzang po kun bdag nyid/ /byang chub sems dpar bdag grub mdzod/ /kun mchog dngos grub chen po ste/ /dbang phyug chen po phyag rgya mchog /grub pa'i rdo rje cher bstod pa/ /rdo rje snyems bdag bdag grub</text></item>
<item><p>261a.3</p><section></section><text>mdzod/ /sems can kun gyi yid khyab pa/ /sems can kun gyi yid la gnas/ /sems can kun gyi yab nyid de/ /'dod chags mchog gi dam tshig mchog /ces so/ /da ni tshigs su bcad pa rnams kyis bden pa'i byin brlab bya ste/ shes rab thabs bdag dkyil 'khor gyi/ /</text></item>
<item><p>261a.4</p><section></section><text>bden pa gang gi ye shes mchog /bden pa de yis mgon khyod kyis/ /bdag gi 'dod pa yongs rdzogs mdzod/ /chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang las las kun du 'byung / /de bzhin de kho nyid las</text></item>
<item><p>261a.5</p><section></section><text>byung / /bden pa 'di yis dkyil 'khor du/ /gzugs brnyan gsal bar slob ma ni/ /kun gyi dri med mthong bar shog /ces so/ /de nas yol ba'i phyi rol du khrus byas shing dri zhim po la sogs pas gtsang bar gyur pa/ dbang bskur ba'i snod du rung ba'i slob mas yon phul te/ </text></item>
<item><p>261a.6</p><section></section><text>sangs rgyas kun gyi rang bzhin sku/ /rdo rje 'chang chen ngo bo nyid/ /dmigs med bde chen ston pa po/ /slob dpon chen po la phyag 'tshal/ /zhes phyag byas la/ don dam rnal 'byor smra ba'i seng ge ces bya ba/ /nyon mongs gcod pa'i don la shin tu mkhas gyur pa/ /srid pa'i</text></item>
<item><p>261a.7</p><section></section><text>nyes brgya bskyed pa'i nyon mongs bcom mdzad pa/ /rnal 'byor don dam rgyal po de nyid grub par mdzod/ /ces sogs gsol ba gdab pa dang / de dpal bde mchog zhal gcig phyag gnyis pa'i gzugs su bltas la/ a khaM bI ra hUM zhes bya ba'i sngags kyis me tog gi phreng</text></item>
<item><p>261b.1</p><section></section><text>ba bzung la/ zhal bzhi'i sngags kyis byin gyis brlabs pa'i dar ser po'am dmar pos gdong g.yogs bya ba ste/ slob ma tha ma 'bring ni mi mthong bar/ /mchog ni cung zad mthong bar bcing bar bya/ /de nas las thams cad pa'i chus bsangs te dkyil 'khor du zhugs pa'i phyir/ /</text></item>
<item><p>261b.2</p><section></section><text>kye dga' ba sdug gu khyod su yin/ /zhes dri bar bya'o/ /des kyang kye bde ba chen po kho bo ni skal ba bzang po lags so zhes brjod par bya'o/ /yang bu ci bya/ des kyang / sangs rgyas mchog gi dam tshig bgyi 'tshal/ /zhes so/ /de nas de'i mgo bor lag pa bzhag la/ oM sar+b+ba yo ga</text></item>
<item><p>261b.3</p><section></section><text>tsit+ta uta pA da yA mi/ zhes bya ba'i sngags 'dis byang chub kyi sems bskyed la/ me tog dang bcas pa'i rdo rje snying gar bzhag ste/ oM su ra te sa ma ya s+t+waM/ ho sid+d+ha badzra ya thA su khaM zhes bya ba 'dis so/ /de nas 'di skad brjod par bya ste/ deng khyod de bzhin gshegs pa thams cad kyis</text></item>
<item><p>261b.4</p><section></section><text>byin gyis brlab par 'gyur gyis/ de bzhin gshegs pa thams cad kyi mchog tu gsang ba'i dkyil 'khor 'di/ /khyod kyis dkyil 'khor du ma zhugs pa rnams la smra bar ma byed cig /ma dad par yang mi bya'o/ /de nas shar phyogs kyi sgo skyong ma'i sngags kyis slob ma bkug ste/ sngar</text></item>
<item><p>261b.5</p><section></section><text>bstan pa'i yi ge lngas yol ba'i nang du bcug la/ shar phyogs su bzhag ste lag pa nas bzung la 'di skad brjod par bya'o/ /deng khyod de bzhin gshegs pa thams cad kyi rigs su zhugs kyis/ de bas na ngas khyod la rdo rje ye shes bskyed par bya yis/ /ye shes gang gis khyod de</text></item>
<item><p>261b.6</p><section></section><text>bzhin gshegs pa thams cad kyi dngos grub kyang thob par 'gyur na/ dngos grub gzhan lta smos kyang ci dgos/ /khyod kyis 'di dkyil 'khor ma mthong ba rnams kyi mdun du brjod par mi bya'o/ /khyod dam tshig nyams par gyur ta re zhes so/ /de nas mgo bor rdo rje bzhag la 'di</text></item>
<item><p>261b.7</p><section></section><text>skad brjod do/ /'di ni khyod kyi dam tshig gi rdo rje ste/ gal te 'di 'ga' la smra na 'dis khyod kyi mgo 'gas par byed do/ /de nas snying gar rdo rje bzhag nas 'di brjod par bya'o/ /oM shrI he ru ka deng khyod kyi/ /snying la de ring yang dag zhugs/ /gal te tshul 'di smras na ni/ /de ma thag tu</text></item>
<item><p>262a.1</p><section></section><text>dral te gshegs/ /zhes bya ba 'dis mna' bsgags nas/ pad+ma'i snod na gnas pa'i bdud rtsi lnga dang / tsan+dan dang gur gum la sogs pa bsres pa'i chus yi ge gsum gyis byin gyis brlabs la/ 'di ni khyod kyi dmyal ba'i chu/ /dam tshig 'das na</text></item>
<item><p>262a.2</p><section></section><text>sreg par byed/ /dam tshig bsrungs na dngos grub 'grub/ /rdo rje bdud rtsi'i chu 'thung shig /oM badzra pany+tsa a mr-i tod ka Tha Tha hUM zhes brjod cing 'thung du gzhug go/ /de nas 'di skad ces brjod par bya ste/ deng nas brtsams te khyod kyi dpal he ru ka nga yin gyi/ ngas gang 'di gyis</text></item>
<item><p>262a.3</p><section></section><text>zhes smras pa de bu khyod kyis bya dgos so/ /khyod kyis nga la brnyas par ma byed cig /brnyas pa byas na khyod ya nga ba ma spangs par 'chi ba'i dus byas nas sems can dmyal ba chen por ltung bar gyur ta re zhes so/ /de dag ni dam tshig gi chu sbyin pa'o/ /de nas de bzhin gshegs pa thams</text></item>
<item><p>262a.4</p><section></section><text>cad kyis byin gyis brlab tu gsol/ rdo rje sems dpa' bdag la dbab tu gsol zhes brjod du bcug la/ de'i mgo bor yi ge baM las byung ba'i chu'i dkyil 'khor zlum po bum pas mtshan pa de la ha/ snying gar laM las byung ba'i dbang chen gyi dkyil 'khor gru bzhi pa ser po rdo rje rtse gsum</text></item>
<item><p>262a.5</p><section></section><text>pas grwa rnams su mtshan pa de la hUM/ lte bar raM las grub pa'i me'i dkyil 'khor gru gsum pa dmar po rno zhing 'bar ba de la a/ rkang pa'i 'og tu yaM las rlung gi dkyil 'khor sngon po g.yo ba gzhur snang ba ba dan gyis zur mtshan pa de la dz+haiHdrag cing bzod par dka' ba 'bar ba'i lus kyi rlung</text></item>
<item><p>262a.6</p><section></section><text>gis ji srid du me'i dkyil 'khor dang phrad pa'i bar du 'bud bzhin bar bsams la der yang des sbar te shin tu tsha ba cher 'bar bas dbang chen gyi dkyil 'khor yang 'bar ba na/ de nas chu'i dkyil 'khor la bdud rtsi 'dzag pa'i tshogs kyis ngoms shing tshim bzhin pa/ rlung gis kyang slob ma</text></item>
<item><p>262a.7</p><section></section><text>bteg bzhin pa la/ bdag nyid kyang dregs pa dang bcas pa'i khro bo chen po rdo rje khrag 'thung drag po'i lus g.yas pas rdo rje gsor zhing g.yon pas dril bu dkrol bas/ 'bebs pa'i sngags kyis bdug spos byin dbab par bya'o/ /de la sngags ni 'di yin te/ oM shrI badzra te te ru ru kaM</text></item>
<item><p>262b.1</p><section></section><text>huM hUM phaT DA ki nI dzA la saM ba ra swA hA/ A be ShA ya stam+b+ha ya ra ra ra ra tsA la ya hUM ha a dz+haiHhUM phaT/ zhes bya ba ste 'dis myur du phebs par 'gyur ro/ /slob ma la babs par rig nas de pad+ma'i rigs kyi lha mo'i gzugs su yud tsam gyis dmigs la/ tiSh+Tha badzra zhes bya ba 'dis babs pa brtan</text></item>
<item><p>262b.2</p><section></section><text>par bya ste/ de'i lce la yi ge a dmar po bsams nas bru hi badzra zhes brjod na dge ba dang mi dge ba smra bar byed do/ /oM mgon po chen po rdo rje chos/ /'od dpag med pa bde ba che/ /'dod chags chen po chos gsungs shing / /dge dang mi dge gang yin dri/ /zhes bya ba 'dis dri bar bya'o/ /babs</text></item>
<item><p>262b.3</p><section></section><text>pa de yang gang la babs pa las dge mi dge smra bar bya'o/ /sems la babs pa las 'jig rten gsum na gnas pa shes so/ /lus la babs na nam mkhar 'phags so/ /gal te ring du 'phags na de'i tshe de'i mgo'i steng du laM las byung ba'i dbang chen gyi dkyil 'khor sna tshogs rdo rjes</text></item>
<item><p>262b.4</p><section></section><text>mnan par bsgoms na mi g.yo bar 'gyur ro/ /de dag ni dbab pa'o/ /de nas yang lho phyogs kyi sgor mngon par langs la/ oM na maHste hUM/ na maHmi hUM/ na mo na maHhUM swA hA/ zhes bya bas lus ngag yid gsum gyi sgo nas lan gsum phyag bya ba sngon du 'gro bas/ oM sar+b+ba bI ra yo gi n+ye pU</text></item>
<item><p>262b.5</p><section></section><text>dza u paSh+Tha nA ya At+ma nAM ni r+yA ta yA mi/ sarba ta thA ga ta bI ra yo gi nI At+ma a mu kaM a d+hi tiSh+Tha swa mAM/ zhes bya bas lus thams cad kyis phyag byed du gzhug go/ /de nas g.yon phyogs su thal mo de nyid snying gar sbyor du bcug la/ shar phyogs kyi sgo nas/ oM sar+b+ba bI ra yo gi n+ya pU dza a b+hi She</text></item>
<item><p>262b.6</p><section></section><text>kA ya/ At+ma nAM nI r+ya ta yA mi sar+b+ba ta thA ga ta bI ra yo gi ni At+ma a mu kaM a b+hi Shiny+tsa tu mAM/ de nas byang phyogs kyi sgor thal mo de nyid dpral bar bzhag la phyag byed du gzhug go/ /oM sar+b+ba bI ra yo gi ni n+ye pU dza pra brta nA ya At+ma nAM nI r+ya ta yA mi sar+b+ba ta thA ga ta bI ra yo gi nI At+ma a mu kaM pra brtA</text></item>
<item><p>262b.7</p><section></section><text>ya mAM/ de nas nub phyogs kyi sgor thal mo sbyor ba de nyid mgor bzhag la phyag byed du gzhug ste/ oM sar+b+ba bI ra yo gi n+ye pU dza karma Ni At+ma nAM/ nI r+ya ta yA mi sar+b+ba ta thA ga ta bI ra yo gi ni At+ma a mu kaM Ad+ya karmA ku ru mAM/ de dag ni phyag go/ /de nas/ oM de bzhin gshegs pa kun gyi gnas/ /</text></item>
<item><p>263a.1</p><section></section><text>lha mo rnams kyi chos 'byung nyid/ /rin chen sna tshogs khang brtsigs ma/ /he ru ka dpal pho brang mchog /snying po'i dkyil 'khor 'di nyid du/ /bdag gis slob ma gzhug par bgyi/ /lha yi rigs kyi rim pa dag /bsod nams ji bzhin de bzhin shog / </text></item>
<item><p>263a.2</p><section></section><text>'di yis dngos grub gang 'grub dang / /rigs ni gang gi snod du 'gyur/ /'di yis bsod nams ci yod las/ /dkyil 'khor 'dir ni de bzhin shog /ces bya bas bden pa'i byin rlabs byas la/ mig lam du snang ba'i 'od kyi bye brag dri'o/ /des kyang smra bar bya ste/ de la dkar po</text></item>
<item><p>263a.3</p><section></section><text>dang ser po dang / dmar po dang sngon po'i dbye bas zhi ba dang / rgyas pa dang dbang dang drag shul spyod pa rnams kyi dngos grub kyi snod du go rims bzhin bstan la/ de nas sngar yi ge lngas bzung ba'i me tog gi breng ba trAM gis byin gyis brlabs pa hUM gis dkyil 'khor du dor bar bya ste/ pra tI ts+tsha</text></item>
<item><p>263a.4</p><section></section><text>badzra ho zhes brjod par bya'o/ /de la gal te sangs rgyas rnams kyi mdzod spu'am gtsug tor ram dbu la lhung na phyag rgya chen po'i dngos grub bo/ /spyan nam zhal la lhung na sngags kyi dngos grub po/ /sku'i stod du lhung na dngos grub rab po/ /bar la ni dngos grub 'bring ngo / /smad kyi cha la ni</text></item>
<item><p>263a.5</p><section></section><text>dngos grub tha ma'o/ /gzugs brnyan dang shin tu ring na ni shin tu ring la/ nye na ni dngos grub myur ro/ /lha rnams kyi rang gi gnas ni re'u mig la sogs pa bcad pa las shes par bya'o/ /gal te lha gnyis kyi bar du lhung na/ me tog gang la nye ba de'i rigs kyi lha yin no/ /dkyil 'khor</text></item>
<item><p>263a.6</p><section></section><text>gyi phyi rol du lhung na dngos grub med do/ /gal te dkyil 'khor gyi phyi rol du lhung na slar yang dor bar bya ste/ lan gsum byas nas gal te de nyid du lhung na/ de'i tshe gzung bar mi bya'o/ /de dag ni me tog dor ba'o/ /de'i rjes la slob ma'i mig gnyis la yi ge oM gnyis bsams</text></item>
<item><p>263a.7</p><section></section><text>la/ he ru ka dpal deng khyod kyi/ /mig 'byed par ni brtson par mdzad/ /mig ni thams cad 'byed mdzad de/ /rdo rje mig ni bla na med/ /oM dz+nyA na tsak+Shu badzra hUM swA hA zhes brjod cing gdong g.yogs bsal nas/ oM dkyil 'khor bzang po 'di la ltos/ /da ni dad pa rab tu bskyed/ /</text></item>
<item><p>263b.1</p><section></section><text>khyod ni rnal 'byor ma sras skye/ /sngags dang phyag rgyas byin gyis brlabs/ /'gro ba'i phun sum tshogs kun dang / /dngos grub phun tshogs khyod mngon gyur/ /dam tshig thams cad bskyang ba dang / /gsang sngags la yang brtson par gyis/ /zhes brjod nas 'phangs pa'i me tog gi</text></item>
<item><p>263b.2</p><section></section><text>phreng ba de blangs la/ de'i spyi bor pra ti gr-ih+Na sba mi maM satwa ma hA bA la zhes brjod cing bcing bar bya'o/ /de nas dkyil 'khor gyi lha so so'i ming bstan pa mngon du 'gro bas shar phyogs kyi sgo skyong ma nas brtsams nas/ bdag po'i mthar thug par bstan par bya'o/ /de dag ni slob ma dkyil</text></item>
<item><p>263b.3</p><section></section><text>'khor du gzhug pa'i cho ga'o/ /de nas dbang bskur ba'i don du bla ma la 'byor pa ji lta bas yon phul te/ yan lag lngas phyag byas nas pus mo'i lha nga sa la btsugs nas thal mo khong stong du sbyar nas/ ji ltar sangs rgyas mkhas rnams kyis/ /rdo rje sems dpa' dbang</text></item>
<item><p>263b.4</p><section></section><text>bskur ltar/ /bdag kyang mgon pos dbang bskur zhing / /mchog kyang bdag la stsal du gsol/ /zhes brjod cing slob mas gsol ba gdab par bya'o/ /de nas slob dpon gyis dbang bskur ba'i don du rtsa ba'i dkyil 'khor las phyi rol du khru do yongs su dor ba'i lho phyogs kyi sgo</text></item>
<item><p>263b.5</p><section></section><text>la mngon par phyogs par snying po'i dkyil 'khor gyi phyed kyi tshad gru bzhi pa brtsegs ma'i dkyil 'khor sgo bzhi pa dbus su pad+ma 'dab ma brgyad pa ge sar dang bcas pa snam bu la shar du 'khor lo/ /lhor rin po che/ nub du pad+ma/ byang du ral gri bris par de'i dbus su slob ma bzhag la/ hUM</text></item>
<item><p>263b.6</p><section></section><text>bzlas pa'i yungs kar g.yas pa dang / g.yon pa'i chad pa nas bzung ste/ re re zhing lan gnyis su g.yas skor dang g.yon skor du bskor zhing lag pa gnyis slob ma la nye bar reg pa bya'o/ /de nas dkyil 'khor dbang phyug gi sngags kyi dris byug cing mar dang bcas pa'i sa rdza ra sa'i spos</text></item>
<item><p>263b.7</p><section></section><text>hUM bzlas pas bdug par bya'o/ /de dag ni mi gtsang ba bsal ba'i cho ga'o/ /de ma thag tu snying ga'i sa bon las byung ba'i 'od zer gyi tshogs rnams kyis mtha' yas pa'i phyogs na bzhugs pa'i de bzhin gshegs pa rnams dang / rig pa'i lha mo rnams slob ma dbang bskur ba'i don du</text></item>
<item><p>264a.1</p><section></section><text>bskul nas byon pa'i de bzhin gshegs pa til gyi gong bu ltar nam mkha' gang ba rnams/ gdugs dang rgyal mtshan dang ba dan dang rgyan la sogs pa'i yo byad rnams dang ldan zhing sangs rgyas spyan la sogs pa'i rig ma pad+ma'i rtsa ba ltar dkar ba'i ye shes kyi chus</text></item>
<item><p>264a.2</p><section></section><text>gang ba'i bum pa lag na thogs pa dang / lhan cig pa rnams kyis/ phun sum tshogs pa mnga' ba gser gyi ri bo 'dra/ /'jig rten gsum gyi mgon po dri ma gsum spangs pa/ /sangs rgyas pad+ma rgyas pa 'dab 'dra'i spyan mnga' ba'i/ /bkra shis des ni deng nas khyed la bde</text></item>
<item><p>264a.3</p><section></section><text>legs shog /de yis nye bar bstan pa'i mchog rab mi g.yo ba/ /'jig rten gsum na grags shing lha dang mis mchod pa'i/ /chos kyi dam pa skye dgu rnams la zhi byed pa/ /bkra shis des ni deng nas khyed la bde legs shog /dge 'dun dam pa'i chos ldan thos dang bkra shis phyug / </text></item>
<item><p>264a.4</p><section></section><text>lha dang mi dang lha min dag gis mchod pa'i gnas/ /tshogs kyi mchog rab ngo tsha shes dang dpal gyi gzhi/ /bkra shis des ni deng nas khyed la bde legs shog /ces bya ba'i tshigs su bcad pa gsum dang / gzugs rdo rje ma la sogs pa'i lha mo rnams kyis glu len bzhin pa dang / </text></item>
<item><p>264a.5</p><section></section><text>rdo rje can gyis 'gro bskyab phyir/ /sangs rgyas rnams kyis dbang bskur ba/ /yon tan 'byung gnas stsal ji ltar/ /de bzhin 'di la'ang stsal du gsol/ /zhes bya ba'i tshigs su bcad pa 'dis gsol ba btab la/ hUM dang rdo rje las byung ba'i thugs kyi 'khor lo bde mchog gi gzugs</text></item>
<item><p>264a.6</p><section></section><text>can gyis slob ma la dbang bskur ba bzhin du/ dbang bskur rdo rje chen po ni/ /khams gsum pa yis phyag byas pa/ /sangs rgyas kun gyi gsang gsum gyi/ /gnas las byung ba sbyin par bya/ /zhes bya ba dang / ji ltar bltams pa tsam gyis ni/ /de bzhin gshegs kun khrus</text></item>
<item><p>264a.7</p><section></section><text>gsol ltar/ /lha yi chu ni dag pa yis/ /de bzhin bdag gis khrus bya'o/ /zhes bya ba brjod cing chu bsdus pa'i rnam par rgyal ba'i bum pa rdo rje dang bcas pa lag pas blangs pa'i bum pa'i chu mi bskyod pa'i ngo bos/ oM sar+b+ba ta thA ga ta badzra a b+hi She ka sa ma ya shrI ye hUM/ zhes brjod cing slob</text></item>
<item><p>264b.1</p><section></section><text>ma 'khor los sgyur ba bzhin du dbang bskur bar bya'o/ /de nas rang gi snying ga'i sa bon gyi 'od zer gyis mi bskyod pas bdag po byas pa'i he ru ka'i dkyil 'khor slob ma'i lus la gzhug par bya'o/ /rnam par rgyal ba'i bum pa'i chus legs par dbang bskur la chu yongs su gyur pa</text></item>
<item><p>264b.2</p><section></section><text>las spyi gtsug tu mi bskyod pa bltas la/ me tog la sogs pas yang dag par mchod de de ni chu'i dbang bskur ba ste rang bzhin gyis rnam par dag pa'i gnas gyur nas chos kyi dbyings shin tu rnam par dag pa'i ye shes so/ /de nas/ rin chen can gyi 'gro bskyab phyir/ /zhes bya ba la sogs</text></item>
<item><p>264b.3</p><section></section><text>pa'i tshigs su bcad pas gsol ba btab pa'i slob dpon gyis slob ma trAM dang rin po che las byung ba'i yon tan 'khor lo bde mchog gi gzugs can la/ sngar bstan pa'i de bzhin gshegs pa thams cad dang / rig pa'i lha mo'i bya ba dang ldan par rnam par bsgoms la/ dbang bskur rdo rje</text></item>
<item><p>264b.4</p><section></section><text>chen po ni/ /zhes bya ba la sogs pa dang / yon tan dpag med 'byung ba'i gnas/ /yid bzhin rin chen sna tshogs rgyal/ /ngo mtshar gzi brjid chen po'i mchog /cod pan gyi ni dbang bskur ro/ /zhes brjod la de'i mgo la gser dang gos la sogs pa las byas pa'i rin chen 'byung ldan</text></item>
<item><p>264b.5</p><section></section><text>gyi ngo bor de bzhin gshegs pa thams cad kyis kyang rin 'byung gi gzugs su rdzogs par byin gyis brlabs pa'i cod pan bcing zhing bum pa'i chu ldugs shing / oM sar+b+ba ta thA ga ta rat+na a b+hi She ka sa ma ya shrI ye hUM/ zhes brjod par bya'o/ /de nas rin 'byung gis bdag po byas pa'i he ru ka'i</text></item>
<item><p>264b.6</p><section></section><text>dkyil 'khor slob ma'i ba spu'i bu ga nas zhugs nas lus la thim par bsams te/ chu las rna ltag g.yas par rin 'byung ngo / /de dag ni cod pan gyi dbang yin te nyon mongs pa can gyi yid kyi dri ma bsal bas mnyam pa nyid kyi ye shes so/ /de nas/ pad+ma can gyi 'gro bskyab phyir/ /zhes</text></item>
<item><p>264b.7</p><section></section><text>bya ba la sogs pa brjod de/ slob ma AM dang pad+ma yongs su gyur pa las gsung gi 'khor lo bde mchog gi ngo bo rnam par gzhag nas rdo rje 'od dpag med kyi bdag nyid kyis blangs la/ dbang bskur rdo rje chen po ni/ /zhes bya ba la sogs pa'i tshigs su bcad pa yang brjod la/ yang / </text></item>
<item><p>265a.1</p><section></section><text>sangs rgyas rdo rje dbang bskur bas/ /de nyid khyod ni dbang bskur bya/ /'di ni sangs rgyas thams cad nyid/ /rab tu grub phyir rdo rje long / /zhes brjod cing / /slob ma'i snying ga dang mgrin pa dang / spyi bor rdo rje reg nas de nyid lag pa g.yas par sbyin par bya ste/ bum pa'i chu</text></item>
<item><p>265a.2</p><section></section><text>ldugs shing / oM sar+b+ba ta thA ga ta pad+ma a b+hi She ka sa ma ya shrI ye hUM/ zhes brjod pa dang / de nas rang gi snying ga'i sa bon gyi 'od zer gyis 'od dpag med kyis bdag po byas pa'i he ru ka'i dkyil 'khor slob ma'i lus la gzhug par bya ste/ chu yongs su gyur pa las ltag pa'i steng du 'od</text></item>
<item><p>265a.3</p><section></section><text>dpag med bsgom par bya'o/ /de dag ni rdo rje'i dbang bskur ba ste/ yid kyi rnam par shes pa gnas gyur pa so sor rtog pa'i ye shes so/ /de nas/ sna tshogs can gyi 'gro bskyab phyir/ /zhes bya ba la sogs pa brjod de/ slob ma khaM dang sna tshogs rdo rje yongs su gyur pa las/ phrin</text></item>
<item><p>265a.4</p><section></section><text>las 'khor lo bde mchog gi gzugs su slob ma dmigs la/ /dbang bskur rdo rje chen po ni/ /zhes bya ba la sogs pa brjod pa sngon du 'gro bas/ oM dril bu rdo rje rab ldan pas/ /shin tu dpa' bo nyid dbang bskur/ /rdo rje'i dam tshig gnas pa khyod/ /bdag po'i dbang bskur rgyal</text></item>
<item><p>265a.5</p><section></section><text>mnos shig /ces brjod cing dril bu don yod grub pa'i ngo bo de'i lag pa g.yon par byin la/ rdo rje dang dril bur ldan pa'i lag pa dag gis 'khyud pa'i tshul du byed du bcug la chu sbyin zhing / oM sar+b+ba ta thA ga ta karma a b+hi She ka sa ma ya shrI ye hUM zhes brjod par bya'o/ /de nas don yod</text></item>
<item><p>265a.6</p><section></section><text>grub pas bdag po byas pa'i shrI he ru ka'i dkyil 'khor slob ma'i ba spu'i bu ga nas zhugs nas lus la thim par bsam par bya'o/ /chu las rna ltag g.yon par don yod grub pa bsam par bya'o/ /de dag ni dril bu'i dbang bskur ba ste/ sgo lnga'i rnam par shes pa gnas gyur nas bya ba</text></item>
<item><p>265a.7</p><section></section><text>nan tan grub pa'i ye shes so/ /de nas/ 'khor lo can gyi 'gro bskyab phyir/ /zhes bya ba la sogs pa'i tshigs su bcad pas gsol ba btab pa'i rnal 'byor pas/ oM dang 'khor lo yongs su gyur pa las sku'i 'khor lo bde mchog tu gnas pa las/ dbang bskur rdo rje chen po ni/ /</text></item>
<item><p>265b.1</p><section></section><text>zhes bya ba dang / oM shrI he ru ka a d+hi pa ti s+t+waM a b+hi Shiny+tsa mi shrI he ru ka nA ma a b+hi She ka te zhes brjod cing de'i mgo bor de'i lag pa dag gis rdo rje dang dril bu mnyam par bzung zhing / bum pa'i chus oM sar+b+ba ta thA ga ta bud+d+ha a b+hi She ka sa ma ya shrI ye hUM/ zhes bya ba'i sngags kyis rnam par</text></item>
<item><p>265b.2</p><section></section><text>snang mdzad kyi bdag nyid ming gi dbang bskur bar bya ste/ 'di'i me tog babs pa'i rjes su 'brang bas rigs kyi rim pa rtogs nas/ ming kye dpal zhe sdang rdo rje zhes bya ba'am/ kye dpal gti mug rdo rje/ kye dpal nga rgyal rdo rje/ kye dpal 'dod chags rdo rje/ kye dpal phrag dog rdo rje</text></item>
<item><p>265b.3</p><section></section><text>zhes bya ba la sogs pa slob dpon gyis bya'o/ /de nas rnam par snang mdzad kyis bdag po byas pa'i he ru ka'i dkyil 'khor slob ma'i ba spu'i bu ga nas zhugs nas lus la thim par bsam par bya'o/ /chu las 'tshog kar rnam par snang mdzad bsam par bya'o/ /de dag ni ming gi dbang bskur</text></item>
<item><p>265b.4</p><section></section><text>pa ste/ kun gzhi rnam par shes pa gnas gyur nas me long lta bu'i ye shes so/ /dbang bskur ba lnga po 'di rnams kyis dbang bskur ba'i slob ma ni/ sngags dang rgyud nyan pa dang bshad pa dang / gsang sngags sgrub pa la dbang du byas pa yin no/ /de bzhin gshegs pa lnga'i ngo bo dbang bskur</text></item>
<item><p>265b.5</p><section></section><text>ba lnga po de dag la rig pa'i dbang bskur ba'i sgras kyang brjod par bya ba yin te/ ma rig pa lnga yongs su gyur pa'i ngo bo/ /rig pa'i ye shes lnga po rnams sgrub bar byed pa'i phyir dang thams cad du sangs rgyas spyan la sogs pa rig pa'i lha mos dbang bskur bar byed pa'i phyir ro/ /de dag ni</text></item>
<item><p>265b.6</p><section></section><text>dbang bskur ba lnga'i rim pa'o/ /de ltar rig pa'i dbang bskur ba lnga po tsam 'dod na ni sngar bstan pa'i slob dpon gyi sdom pa mi bzung bar dbang bskur ba lnga byas pa'i de ma thag tu rjes su gnang ba dang / brtul zhugs sbyin pa dang / lung bstan pa dang / dbugs dbyung ba bzhi sbyin par</text></item>
<item><p>265b.7</p><section></section><text>bya'o/ /gal te slob dpon gyi dbang bskur bar 'dod pa de'i tshe lhag par gnas pa'i skabs su gsungs pa'i slob dpon gyi sdom pa nod pa'i tshogs sdom pa legs par bzung ba'am/ rig pa'i dbang bskur ba nod pa'i rjes la skabs 'dir cho ga de nyid kyis sdom pa bzung ba'i slob ma</text></item>
<item><p>266a.1</p><section></section><text>pus mo g.yas pa'i lha nga sa la btsugs nas thal mo khong stong du sbyar te/ tshigs su bcad pa 'dis bla ma la slob dpon gyi dbang gi don du gsol ba gdab par bya'o/ /kye ho snying rje'i gter bdag la/ /khyod kyi bka' drin gang gis bdag /bdag dang gzhan don</text></item>
<item><p>266a.2</p><section></section><text>nus 'gyur ba'i/ /rdo rje slob dpon dbang bskur stsol/ /zhes brjod la/ slob dpon gyis kyang rtsa ba'i dkyil 'khor gyi phyi rol du sngar bstan pa'i dkyil 'khor du slob ma bzhag pa la sa bon la sogs pa rdzogs pa rdo rje 'chang gi gzugs su rnam par bsgoms la/ rang gi sa bon gyi</text></item>
<item><p>266a.3</p><section></section><text>'od zer rnams kyis bkug pas mtha' yas pa'i phyogs na bzhugs pa sangs rgyas spyan la sogs pa'i rig pa dang lhan cig pa'i de bzhin gshegs pa'i me tog dang bdug spos la sogs pa rnam pa sna tshogs pa'i mchod pa'i yo byad dang ldan pa ye shes kyi chus gang ba'i bum pa thogs pa rnams</text></item>
<item><p>266a.4</p><section></section><text>kyis dbang bskur zhing gzugs rdo rje ma la sogs pa rnams kyis sngar bstan pa'i bkra shis kyi tshigs su bcad pa glur len bzhin par rnam par bsams te/ bde gshegs kun gyi 'gro bskyab phyir/ /zhes bya ba la sogs pa brjod pas/ dbang bskur rdo rje chen po ni/ /zhes bya ba la sogs</text></item>
<item><p>266a.5</p><section></section><text>pa brjod pa dang / oM su pra tiSh+Tha badzre swA hA zhes bya ba la sogs pa'i sngags kyang brjod par bya'o/ /de bzhin gshegs pa de dag dang lha mo de rnams kyis de nyid du ye shes sems dpa'i gzugs kyis zhugs te/ de nas rdo rje sems dpa'i cod pan du bsam mo/ /de nas dam tshig gsum</text></item>
<item><p>266a.6</p><section></section><text>gzung bar bya'o/ /de la dam tshig gsum ni 'di yin no/ /yi ge hUM las rdo rje bsgoms la/ thog mtha' med pa'i sems dpa'i mchog /rdo rje sems dpa' dga' ba che/ /kun du bzang po thams cad bdag /rdo rje snying po bdag po'i gtso/ /bcom ldan 'das dpal dam pa dang po'i</text></item>
<item><p>266a.7</p><section></section><text>skyes bu'o/ /oM ma hA badzra hUM zhes kyang brjod de de kho na nyid kyi rdo rje 'dzin du gzhug go/ /de dag ni rdo rje'i dam tshig go/ /de nas yi ge a las byung ba'i dril bu/ 'di ni rnal 'byor ma kun gyi/ /shes rab dbyangs kyi rjes 'gror bshad/ /khyod kyis kyang ni rtag tu zung / /byang chub</text></item>
<item><p>266b.1</p><section></section><text>mchog tu rgyal ba bzhed/ /ces bya ba 'dis 'dzin du gzhug par bya'o/ /srid pa ngo bo nyid kyis dag /rang bzhin gyis ni dngos med byas/ /rang bzhin dag pa'i sems ldan pas/ /srid pa dam pa mchog tu byed/ /ces bya ba 'dis slob mas kyang de dkrol bar bya ste/ oM badzra g+haN+Da</text></item>
<item><p>266b.2</p><section></section><text>AHzhes brjod do/ /de dag ni dril bu'i dam tshig go/ /de'i rjes la/ rdo rje dril bus yang dag 'khyud/ /g.yon bsnyems pa dang mchu 'dzin pa/ /gnyis med gnyis min rnal 'byor bdag /phyag rgya chen por byin gyis brlabs/ /de'i 'og tu/ yid kyi lus ni brtan bya'i phyir/ /</text></item>
<item><p>266b.3</p><section></section><text>phyag rgya dam tshig ces bshad de/ /gang gis lus kun brtan byed pa/ /des na phyag rgyar rab tu bsgrags/ /zhes bya ba 'dis rang gi 'dod pa'i lha'i lus rdo rje 'chang gi ngo bo can kha sbyor gyi rim pas byin gyis brlabs nas 'khyud pa'i tshul du byed du gzhug go/ /de dag ni phyag rgya chen po'i</text></item>
<item><p>266b.4</p><section></section><text>dam tshig go/ /de nas sna tshogs pa'i mchod pa'i khyad par gyis yang dag par mchod nas/ mi bskyod rdo rje zhes bya ba la sogs pa'i tshigs su bcad pa rnams kyis yang dag par bstod do/ /de nas dkyil 'khor gyi de kho na nyid dang / lha'i de kho na nyid dang / slob dpon gyi las dkyil</text></item>
<item><p>266b.5</p><section></section><text>'khor bsgrub pa dang / slob ma 'jug pa'i bya ba bstan par bya'o/ /de dag ni slob dpon gyi dbang bskur ba ste/ ming gzhan phyir mi ldog pa'i dbang bskur ba'o/ /dbang bskur ba drug po 'di rnams ni thams cad du spyan ma la sogs pa'i lha mo rnams kyi bum pa'i byed pa 'jug pas na bum</text></item>
<item><p>266b.6</p><section></section><text>pa'i dbang bskur ba zhes brjod do/ /de skad du yang / bum pa'i dbang ni dang po ste/ /zhes gsungs so/ /de nas thur ma mig sman la sogs pa'i cho ga thams cad bya'o/ /'dir rim pa ni 'di yin te/ slob dpon gyis gser gyi thur ma blangs la/ slob ma'i mdun du/ ji ltar mig</text></item>
<item><p>266b.7</p><section></section><text>mkhan rgyal po yis/ /'jig rten rab rib bsal ba ltar/ /bu khyod kyis ni mi shes pa'i/ /rab rib rgyal ba rnams kyis bsal/ /oM badzra nai tra a pa ha ra pa Ta laM hrIHzhes bya ba 'dis slob ma'i mig tu yi ge praM bsams nas mig sman bsku bar bya'o/ /deng nas brtsams te rdzogs</text></item>
<item><p>267a.1</p><section></section><text>sangs rgyas/ /sras dang bcas rnams rnam rol cing / /rdo rje snyems ma'i rab sbyor bas/ /dga' ston bde ba'i mchod pa gyis/ /sgeg dang bcas pas phreng ba 'phangs/ /sangs rgyas thams cad mchod par bya/ /des ni bcom ldan 'bral mi 'gyur/ /phreng ba</text></item>
<item><p>267a.2</p><section></section><text>de yi rgyan yin no/ /lus can kun la dam chos kyi/ /glu ni khyod kyis blang bar bya/ /de yis bde gshegs dngos grub ni/ /bde ba myur du myong bar 'gyur/ /de nyid thal mo gar gyis ni/ /sangs rgyas thams cad mnyes par byos/ /sangs rgyas 'dul ba'i phrin las kyis/ /gar mkhan tshul du bsgyur bar gyis/ /</text></item>
<item><p>267a.3</p><section></section><text>sangs rgyas rnams la me tog gtor/ /byang chub yan lag tshogs 'gyur bas/ /mtshan dang dpe byad ldan pa yi/ /bde gshegs sku ni thob par gyis/ /rdzogs sangs rgyas la spos phul bas/ /brtul zhugs bzang pos legs tshim gyis/ /lus can bde gshegs cha lugs su/ /ye shes</text></item>
<item><p>267a.4</p><section></section><text>kyis ni tshim par gyis/ /chos kyi me ni legs 'bar bas/ /rdo rje chos dang 'dra bar 'gyur/ /sems can ma rig ldongs pa la/ /ye shes sgron mas snang bar gyis/ /rgyal ba rnams la dri phul bas/ /tshul khrims ting 'dzin shes rab dang / /rnam grol ye shes mthong ba</text></item>
<item><p>267a.5</p><section></section><text>yi/ /byang chub lus can rnams la bsgos/ /de nas me long bltar bcug la/ /chos kyi mtshan nyid brjod byas te/ /chos rnams gzugs brnyan lta bur ni/ /gsal zhing dang la rnyog pa med/ /gzung du med cing brjod du med/ /rgyu dang las las kun du 'byung / /rang bzhin med</text></item>
<item><p>267a.6</p><section></section><text>cing bdag med pa/ /de ltar chos rnams shes kyis la/ /sems can don ni mnyam med byos/ /'on kyang rnal 'byor ma rigs skyes/ /de nas dbyangs yig tha ma las skyes pa'i dril bu dkrol ba sngon du 'gro bas byin la/ thams cad nam mkha'i mtshan nyid de/ /nam mkha' la</text></item>
<item><p>267a.7</p><section></section><text>yang mtshan nyid med/ /nam mkha' dang ni mnyam sbyor bas/ /kun mchog mnyam pa nyid du gsal/ /zhes bya bas dkrol bar bya'o/ /yi ge hoHlas byung ba'i mda' gzhu gtad la/ chos nyid gzhu yis shes rab mda'/ /phyogs mtshams steng 'og kun du 'phongs/ /bdud</text></item>
<item><p>267b.1</p><section></section><text>sogs bcom pas de bzhin gshegs/ /thams cad rjes su mnyam par gyis/ /zhes brjod de phyogs bzhi dang steng 'og tu mda' re 'phang pa ltar bya'o/ /de nas oM badzra he tu maM zhes bya ba 'dis 'khor lo rkang pa'i bar du bzhag la/ de nas brtsams te sems bskyed pa/ /dag</text></item>
<item><p>267b.2</p><section></section><text>dang lhan cig pa tsam gyis/ /bya ba spyod tshul gsang ba yi/ /chos kyi 'khor lo bskor bar gyis/ /zhes so/ /de nas oM badzra b+hA Sha raM re zhes bya bas lag pa g.yas su dung byin la/ khyed kyis the tshom dogs med par/ /yid gnyis med pa'i sems kyis ni/ /chos kyi dung ni bla med pa/ /dri</text></item>
<item><p>267b.3</p><section></section><text>med kun du dag par gyis/ /zhes so/ /de nas dbyangs yig dang po las byung ba'i thod pa g.yon par byin la/ gsang sngags theg pa'i tshul dang lugs/ /'jig rten rnams la rtag tu ston/ /de nas sangs rgyas drin shes shing / /phan par byed pa yin par gsungs/ /des ni rdo rje 'dzin</text></item>
<item><p>267b.4</p><section></section><text>kun gyis/ khyod la rtag tu bsrung bar mdzod/ /ces brjod do/ /de nas rim pa bzhin du/ rnam par snang mdzad la sogs pa'i gzugs su slob ma dmigs nas 'di skad brjod par bya ste/ sems can kun la phan bya'i phyir/ /bdag gis 'jig rten thams cad du/ /ji ltar gdul bya</text></item>
<item><p>267b.5</p><section></section><text>sna tshogs las/ /chos kyi 'khor lo bskor bar gyis/ /chos kyi gnas su rdo rje dang / rin po che dang / pad+ma dang / las kyi sgra rnams bcug la rim gyis tshigs su bcad pa lngas rjes su gnang ba sbyin par bya'o/ /de dag ni chos kyi de kho na nyid do/ /zhi dang rgyas dang dbang dang dgug / </text></item>
<item><p>267b.6</p><section></section><text>sdang bar bya dang rengs sogs dang / /gsad dang bskrad pa thams cad de/ /las de rnams ni bsgrub par gyis/ /ral gri mig sman sa 'og dang / /mchil lham de bzhin dril bu ste/ /rnal 'byor ma yi dngos grub ni/ /de dag ci dgar bsgrub bar gyis/ /slob mas kyang de bzhin du bla</text></item>
<item><p>267b.7</p><section></section><text>ma'i zhabs kyi chu skyes gnyis la phyag 'tshal nas/ gtso bos ji skad bka' stsal pa/ /de ltar bdag ni bgyid par 'tshal/ /zhes brjod par bya'o/ /de dag ni rjes su gnang ba sbyin pa'o/ /de'i rjes la rdo rje sems dpa'i gzugs su dmigs la/ 'di ni sangs rgyas thams cad kyis/ /</text></item>
<item><p>268a.1</p><section></section><text>rdo rje sems dpa'i phyag na gnas/ /khyod kyis kyang ni rtag tu zung / /phyag na rdo rje'i brtul zhugs brtan/ /slob mas kyang oM sar+b+ba ta thA ga ta sid+d+hi badzra sa ma ya tiSh+Tha e Sha twaMd+ha ra ya mi badzra satwa hI hi hi hi hi hUM zhes brjod cing rdo rje gzung bar bya'o/ /rdo rje'i brtul zhugs so/ /kha T+wAM</text></item>
<item><p>268a.2</p><section></section><text>ga ni lha yi sku/ /byang chub sems kyi ngo bo nyid/ /rdo rje kha T+wAM rdo rjer bcas/ /thabs chen po ni blang bar gyis/ /shes rab Da ma ru yi sgra/ /rdo rje rnal 'byor ma rang bzhin/ /bde gshegs 'gro don la bskul ba/ /bu khyod kyis ni rtag tu zung / /mchod phyir thogs dang rnal 'byor snod/ /snying</text></item>
<item><p>268a.3</p><section></section><text>rje chen po bdud rtsi che/ /'gro ba thams cad skyong byed pa/ /dpa' bo chen pos blang bar gyis/ /de dag ni brtul zhugs sbyin pa'o/ /de nas bdag nyid langs te sangs rgyas kyi gzugs su bsams nas/ snying gar g.yon pa'i khu tshur gyis chos gos 'dzin pa dang / g.yas pa mi 'jigs pa'i</text></item>
<item><p>268a.4</p><section></section><text>phyag rgyar byas la/ oM rdo rje sems dpa' de bzhin gshegs/ /ngas 'di khyod la lung bstan bya/ /srid pa'i ngan 'gro las bton te/ /mchog tu srid pa grub phyir ro/ /kye che ge mo zhes bya ba'i ta thA ga ta sid+d+ha si ma ya s+t+waM b+hur b+hu ba swaHzhes bya ba 'dis ming dang rjes su mthun pa'i de bzhin gshegs pa</text></item>
<item><p>268a.5</p><section></section><text>gang yang rung ba'i gzugs su slob ma dmigs la lung bstan nas/ gang la mthong ba'i phyag rgyas lung bstan par byed pa de 'khor gyi dkyil 'khor dang bcas pa'i de bzhin gshegs pa thams cad kyis mgrin gcig tu bla na med pa yang dag par rdzogs pa'i byang chub tu lung ston par mdzad de/ </text></item>
<item><p>268a.6</p><section></section><text>mthong ba'i phyag rgya 'di nyid kyi mthu dang / sngags 'di'i stobs yin no snyam du dad par bya'o zhes slob ma la brjod par bya'o/ /de dag ni lung bstan pa'o/ /de nas gsang ba brjod par bya ste/ 'dod chags bral ba lta bu'i sdig /khams gsum na ni gzhan med de/ /de bas 'dod la</text></item>
<item><p>268a.7</p><section></section><text>chags bral bar/ /khyod kyis nam yang mi bya'o/ /ma hA sa ma ya ha na hUM phaT ces pa'o/ /de'i rjes la lha thams cad kyi snying po'i sngags kyis slob ma'i snying gar mngon par bsngags te lag pa g.yas par bsrung ba'i gdu bu bcings la/ mgo bor las kyi rdo rjes gdugs gzung zhing / </text></item>
<item><p>268b.1</p><section></section><text>bskor ba yang byed du bcug nas/ thal mo sbyar ba'i slob ma dkyil 'khor gyi sgor gdugs dang bcas par phyag byed du bcug ste/ rgyud ni 'dzin par gyur pa yis/ /slob ma 'di ni phul ba lags/ /zhes dkyil 'khor gyi dbang phyug la gsol ba gdab par bya'o/ /de nas slob ma'i yid du 'ong</text></item>
<item><p>268b.2</p><section></section><text>ba brjod par bya ste/ da ni dkyil 'khor slob dpon gyur/ /sngags dang rgyud ni 'dzin pa khyod/ /sangs rgyas byang chub sems dpa' dang / /lha rnams kyis kyang bzhed pa yin/ /sems can rnams la brtse don du/ /dkyil 'khor cho ga bzhin du bris/ /khyod kyis nan tan bskyed nas su/ </text></item>
<item><p>268b.3</p><section></section><text>sgrub pa po rnams sngags la sbyor/ /de nas slar yang gzings bstod par bya ste/ /gsang chen mchog gi dkyil 'khor ni/ /dam pa mthong dang zhugs pa yis/ /sdig pa kun las rnam grol bar/ /khyod ni de ring nges par gnas/ /bde chen theg pa 'di las ni/ /slar khyod 'chi ba yod ma</text></item>
<item><p>268b.4</p><section></section><text>yin/ /srid pa shin tu dag ba'i phyir/ /srid pa'i sdug bsngal las khyod 'das/ /deng khyod skye ba 'bras bur bcas/ /gang zhig 'dir ni legs gnas par/ /dam tshig lha rnams dang mnyam par/ /'gyur bar 'di la the tshom med/ /sangs rgyas rdo rje 'dzin bcas pa/ /kun gyi che ldan</text></item>
<item><p>268b.5</p><section></section><text>deng dbang bskur/ /khams gsum pa yi rgyal srid che/ /bdag po nyid du nges pa yin/ /de ring bdud rnams las rgyal nas/ /pho brang dam par zhugs pa yin/ /deng nyid sangs rgyas nyid thob par/ /'di ni khyod la the tshom med/ /'dod pa'i longs spyod thams cad kyis/ /gang la mi</text></item>
<item><p>268b.6</p><section></section><text>'jigs dga' bar gyis/ /de bzhin gshegs pa'i gsung bzhin du/ /khyod la sdig med ma 'jigs shig /de dag ni dbugs dbyung ba'o/ /'dir dbang bskur ba'i slob ma ni/ /lag pas bzung ste bzung bcas pas/ /gnyis med ye shes bla na med/ /ma lus don ni kun brjod bya/ /</text></item>
<item><p>268b.7</p><section></section><text>nang bar sngar langs sems bdag nyid/ /ma lus khrus ni byas nas su/ /bsrung dang bza' ba la sogs pa'i/ /sdom pa'i bdag nyid can bsrung ngo / /lus dang srog la ltos med pas/ /dam tshig dang ni sdom pa bsrung / /nyin dang mtshan mo lan gsum du/ /nyin re zhing ni bzlas</text></item>
<item><p>269a.1</p><section></section><text>par bya/ /gang tshe nyams na rnal 'byor pa/ /kha na ma tho sbom por 'gyur/ /dgun zla 'bring po nas brtsams te/ /zla ba re re bsrung bar bya/ /gnyis med gnyis med 'khor lo gnas/ /tshes bcu la ni de dag mchod/ /chang dang sha sogs ci yang rung / /</text></item>
<item><p>269a.2</p><section></section><text>dpa' bo rnal 'byor ma yi tshogs/ /thams cad gnyis med la gnas na/ /shrI he ru ka rab tu mchod/ /dpa' bo rnal 'byor ma kun la/ /khyod kyis brnyas par mi bya ste/ /dam tshig rab bsrungs bsod nams kyis/ /tshe 'di nyid la 'grub par 'gyur/ /bud med mthong ba</text></item>
<item><p>269a.3</p><section></section><text>thams cad la/ /g.yon nas lan gsum bskor bya zhing / /spyi bor phyag ni byas nas kyang / /lan gsum bar du gsol ba gdab/ /bdag gi ma khyod bu yin te/ /ji srid byang chub 'byung bar du/ /byang chub yan lag nu ma las/ /byung ba'i rang gi 'o mas bskyangs/ /</text></item>
<item><p>269a.4</p><section></section><text>gnyis med ye shes spyod pa'i tshul/ /sngon du bslab pa blangs nas ni/ /nA da la sogs sngon 'gro ba'i/ /tshangs par spyod pa shin tu bsrung / /dam tshig de la rtag gnas te/ /de sngon 'gro ba sbas pa'i yid/ /spyod dang grol ba'i gnas 'dod pa'i/ /yid la 'dod pa kun grub 'gyur/ /</text></item>
<item><p>269a.5</p><section></section><text>gnyis med ye shes sems ldan la/ /mi bya ba ni ci yang med/ /tshangs par spyod pa rtag mnos la/ /'dod pa lnga ni spyad par gyis/ /gnyis med la gnas zas la ni/ /rdo rje sems dpa' la sogs brda/ /gnyis med pa dang thogs med pa/ /dam tshig spyod pa'i spyod pa bya/ /mi mo</text></item>
<item><p>269a.6</p><section></section><text>dbang phyug legs spyad pa'i/ /tshangs spyod bsam gtan de bzhin no/ /khro ba med par rgyun gcod pa/ /rtag tu sgrub pos yongs su bsrung / /yul kun la ni rnam rol cing / /gnyis med grub pa'i rnal 'byor ma/ /srog ni ji srid gnas pa'i bar/ /bu khyod kyis ni bsgrub par</text></item>
<item><p>269a.7</p><section></section><text>gyis/ /'dod pa'i longs spyod thams cad ni/ /ci dga' bar ni bsten par gyis/ /he ru ka dpal rnal 'byor che/ /bsams nas thams cad rab tu brtag /bdag nyid sangs rgyas thams cad dang / /rnal 'byor ma ni kun gyi gnas/ /de bas 'bad pa thams cad kyis/ /he ru ka</text></item>
<item><p>269b.1</p><section></section><text>dpal bdag mchod do/ /dam pa'i chos ni smad mi bya/ /nam yang spang bar mi bya'o/ /mi shes pa 'am gti mug gis/ /de ni bstan par mi bya'o/ /rang gi bdag nyid mi spangs te/ /dka' thub kyis kyang gdung mi bya/ /ji ltar bde bas bde bar bzung / /'di ni ma 'ongs rdzogs</text></item>
<item><p>269b.2</p><section></section><text>sangs rgyas/ /gtso bos ji ltar bka' stsal pa/ /de ltar bdag gis bgyid par 'tshal/ /dam tshig dang sdom pa bskyang ba'o/ /de nas yol ba la sogs pas/ /dben par byas pa'i sa phyogs su/ /rang gi yid du 'ong zhing mdzes pa/ /gzugs dang lang tsho phun sum tshogs</text></item>
<item><p>269b.3</p><section></section><text>pa/ yon tan dang ldan pa/ dam tshig dang sdom pa can/ rnal 'byor la mkhas pa/ shin tu dad pa can/ rgyan thams cad kyis brgyan pa/ de bzhin nyid du gsang ba'i dbang bskur ba'i don du bla ma la phul la pus mo g.yas pa'i lha nga sa la btsugs shing thal mo sbyar la/ rdo rje sems</text></item>
<item><p>269b.4</p><section></section><text>dpa' dngos ltar slob dpon la bltas te/ skyob pa med pa'i skyob pa skyabs/ /'khor lo sdom dpal bdag la skyobs/ /rgyu med par ni thugs rje che/ /mgon med mgon bdag bka' drin stsol/ /bdag nyid che khyod ji bzhin du/ /khyab bdag bdag kyang mdzad du gsol/ /'khor</text></item>
<item><p>269b.5</p><section></section><text>ba'i 'dam gyi tshogs dag tu/ /bdag bying 'di las bdag la skyobs/ /zhes bya ba 'dis gsol ba btab la/ de nas bla mas kyang rnal 'byor ji lta ba bzhin kun nas mngon du byed cing de ma thag tu tha mal pa'i bud med kyi gzugs bsal nas lha mo'i gzugs su bskyed do/ /</text></item>
<item><p>269b.6</p><section></section><text>rdo rje dang pad+ma 'du bya ba sngon du 'gro bas rdo rje 'chang gi nga rgyal dang ldan pas/ oM sarba ta thA ga ta a nu rA ga Na badzra swa b+hA ba At+ma ko\u0f85haM zhes bya ba'i sngags brjod nas/ de bzhin nyid kyis pad+ma'i nang rol du rdo rje bsgrub par bya zhing / snying ga'i sa bon gyi 'od zer rnams kyis</text></item>
<item><p>269b.7</p><section></section><text>gnas sna tshogs na bzhugs pa'i de bzhin gshegs pa rnams bdag nyid la bcug nas/ rim gyis dga' ba bzhi rtogs par byas la/ rdo rje'i nor bur yang lhan cig skyes pa so so'i rang gis rig pa'i ngo bo bstan par bya ste mthe bo dang srin lag dag gis bsdams la rdo rje</text></item>
<item><p>270a.1</p><section></section><text>dang pad+ma nas bton la dkyil 'khor pa'i sngags rnams kyis sangs rgyas thams cad kyi bdag nyid rtogs pas de'i mig dang lag pa'i spyod yul min la/ slob ma'i kha'i chu skyes kyi nam mkhar/ /'di ni btung ba rin chen khyod/ /lus ni rdo rje rab</text></item>
<item><p>270a.2</p><section></section><text>bsgrub phyir/ /yid kyi chu ni btung bar gyis/ /bu khyod kun du ye shes 'gyur/ /zhes bya ba 'dis me tog gis rtsi gzhug go/ /des kyang de bzhin gshegs pa thams cad 'dus pa'i rnam pa'i bdag nyid du rig pas a ho su kha zhes brjod pas/ kha yis drangs la rang gi</text></item>
<item><p>270a.3</p><section></section><text>longs spyod kyi sbubs su gzhug go/ /de bzhin nyid kyang langs nas rang gi chu skyes kyi nang gi lhag ma sbrang rtsi'i thigs pa/ deng nas brtsams te bu khyod kyis/ /brtul zhugs bzang pos 'gro don gyis/ /bram ze rgyal rigs rje'u rigs dang / /dmangs rigs mthar skyes</text></item>
<item><p>270a.4</p><section></section><text>bu mo rnams/ /b+ha ga pad+ma tsum+ba na/ /bdud rtsi rnams ni bsgrub par gyis/ /zhes brjod de/ kha'i pad+ma'i nam mkhar gos pa med par gzhug par bya'o/ /de dag ni gsang ba'i dbang bskur ba'o/ /de ma thag tu de bzhin nyid gcig par 'dod pa 'am/ de bzhin nyid tha dad par 'dod pa</text></item>
<item><p>270a.5</p><section></section><text>des mgon pos yang dag par rig par byas nas/ de bzhin nyid gcig tu 'dod pas ni de bzhin nyid de de nyid la'o/ /tha dad pa la yang gzhan te dam tshig dang sdom pa la gnas pa/ si h+la dang ga pur dang yang dag par ldan pa/ lo nyi shu rtsa lnga ma dang / rang rig pa tsam gyi ye</text></item>
<item><p>270a.6</p><section></section><text>shes mngon du bya ba'i phyir/ byang chub rdo rje sangs rgyas la/ /mchod chen ji ltar stsal ba ltar/ /bdag la'ang bskyab pa'i don gyi phyir/ /nam mkha' rdo rje deng bdag stsol/ /zhes bya bas gsol ba btab pa'i slob ma la/ /de'i lag pa de'i lag par gtad nas/ sangs</text></item>
<item><p>270a.7</p><section></section><text>rgyas thams cad dpang por byas te spyi bor rdo rje bzhag ste snying ga'i sa bon las spros pa'i mtha' yas pa'i sangs rgyas la sogs pa rnams kyis ji skad du gsungs pa'i bya ba sngon du 'gro bas/ khyod kyi gzungs ma nyams dga' 'di/ /bsten byar sangs rgyas rnams kyis</text></item>
<item><p>270b.1</p><section></section><text>brtags/ /rdo rje pad+ma rab sbyor bas/ /bde ba dam pa yang dag myong / /thabs gzhan gyis ni sangs mi rgya/ /'gro ba gsum na 'di dag pa/ /de bas 'di dang bral bar ni/ /khyod ni nam yang ma byed cig /'di de sangs rgyas thams cad kyi/ /rig pa'i brtul zhugs bla na med/ </text></item>
<item><p>270b.2</p><section></section><text>rmongs pa gang zhig 'da' byed na/ /mchog gi dngos grub de la med/ /ces brjod la gtad par bya'o/ /de yang tsan+dan dang gur kum la sogs pa rnam par byugs shing / shin tu dri zhim pa'i me tog gi phreng bas nye bar brgyan pas/ gos med par chu skyes kha phye bar mngon par</text></item>
<item><p>270b.3</p><section></section><text>gsal bar ston cing 'di skad smra bar bya'o/ /bshang gci la sogs za ba dang / /khrag dang khu ba de bzhin sha /rtag par bud med mchog gus pas/ /b+ha ga'i pad+mar 'o byed par/ /bu khyod spro bar byed dam ci/ /bu yis ji ltar bde bar smros/ /zhes so/ /des kyang / bshang gci la</text></item>
<item><p>270b.4</p><section></section><text>sogs za ba dang / /bud med rtag tu gus par bgyi/ /b+ha ga nyid la 'o bgyid par/ /lha mo ci phyir bdag mi spro/ /zhes brjod par bya'o/ /des kyang dga' ba dang byams pa dang bcas pas de skal ba bzang po sdug par blta zhing / tsog tsog pus chu skyes rab tu bstan nas 'di skad</text></item>
<item><p>270b.5</p><section></section><text>smra bar bya'o/ /e ma'o bdag gi pad+ma 'di/ /bde ba kun dang yang dag ldan/ /gang zhig cho gas bsten byed pa/ /de yi mdun na bdag ni gnas/ /rdzogs sangs mnyes par bya la sogs/ /bya ba ci yin pad+mar gyis/ /bde chen rgyal po rang nyid ni/ /'di nyid na ni rtag tu</text></item>
<item><p>270b.6</p><section></section><text>bzhugs/ /b+hany+dza mo k+Sha ho zhes pa'o/ /des kyang rang nyid lha'i rnal 'byor dang ldan pas shes rab lha mo'i gzugs su bskyed la/ yi ge hUM las rang gi gsang ba'i rdo rje dkar po/ /byA las nor bu dmar po byA ser pos bu ga bkag pa/ yi ge a las phyag rgya'i pad+ma dmar po 'dab</text></item>
<item><p>270b.7</p><section></section><text>ma gsum pa/ d+yA las ze'u 'bru dkar po d+yA ser pos bu ga bkag par bsams la/ g.yon gyi chu skyes kyi g.yon ngos na gnas pa'i rtsa rdo rje dbyings kyi dbang phyug ma/ lce'i sbyor bas bskyod cing / oM sar+b+ba ta thA ga ta a nu rA ga Na badzra swa b+hA ba At+ma ko\u0f85haM/ zhes bya ba'i</text></item>
<item><p>271a.1</p><section></section><text>sngags zlos pa sngon du 'gro bas/ bla ma'i man ngag las dga' ba la sogs pa'i dbye ba rtogs shing / rang gi snying ga'i sa bon gyi 'od zer gyi tshogs rnams kyis bkug pa'i de bzhin gshegs pa rnams kyi byin gyis brlabs pa'i lus can/ bla mas kyang</text></item>
<item><p>271a.2</p><section></section><text>de'i sems la spyan ma la sogs pa'i lha mo rnams bcug pa dang ldan pas dga' ba brtsam par bya'o/ /de nas bla mas yol ba'i phag tu A li kA li'i sgo nas slob ma'i rigs brtags la rigs nges pa'i phyag rgya rgyud nas gsungs pa bstan par bya'o/ /de nas/ rdo rje pad+mar</text></item>
<item><p>271a.3</p><section></section><text>rab bzhag nas/ byang chub sems ni gtang mi bya/ /bskyod par byas nas dga' ba de/ /sems bkang nas ni bsgom par bya/ /rnal 'byor pa yi byang chub sems/ /ji srid gtong bar mi byed pa/ /de srid kun dga' las byung ba'i/ /dga' skyes bde ba ci yang 'thob/ /dngos</text></item>
<item><p>271a.4</p><section></section><text>grub kun gyi gter gyur pa'i/ /byang chub sems ni lhung gyur na/ /phung po rnam shes brgyal ba la/ /ma smad dngos grub ga la yod/ /mkha' dbyings rdo rje legs sbyor dang / /reg las ngo mtshar chen po yi/ /bde ba 'byung ba gang yin de'i/ mchog tu dga' ba byed pa'o/ /mchog</text></item>
<item><p>271a.5</p><section></section><text>dga' dga' bral dbus dag tu/ /mtshon cha brtags te brtan par gyis/ /pad mkhar rdo rje'i lte ba yis/ /gnon gnas rdo rje'i skyil krung las/ /nor bu'i nang chung sems blta zhing / /ye shes skyes gang de'i ngo bo mchog /'dod chags ma yin chags bral min/ /dbu mar yang</text></item>
<item><p>271a.6</p><section></section><text>ni dmigs su med/ /gsum po spangs pa nyid las ni/ /lhan skyes yang dag byang chub brjod/ /gang tshe rnal 'byor ba shes blta/ /mi 'gyur ba yi bde bar gnas/ /thun nam yang na nyin gcig gam/ /zla phyed zla gcig khyud kor lo/ /bskal ba bskal pa stong dag tu/ /ye</text></item>
<item><p>271a.7</p><section></section><text>shes mngon par brtson par gnas/ /de ltar brtags la nus pa ji lta ba bzhin du legs par bzung la bags kyis phyung la/ chu skyes nas ma bton par byang chub kyi sems dam tshig gi ngo bo de lce nyid kyi de kho na mthong bas blang bar bya'o/ /yang gsungs pa/ slob mas rtogs nas</text></item>
<item><p>271b.1</p><section></section><text>legs bzung ste/ /pad+ma'i nang du phyung nas ni/ /de nas sems ni lce yis su/ /blang bya byang chub sngon 'gro bas/ /zhes bya ba ste/ de dag ni shes rab ye shes kyi dbang bskur ba'o/ /de'i rjes la sbyin par bya ba dbang bskur ba bzhi po bla ma'i zhal nas shes par bya ba ni/ 'di</text></item>
<item><p>271b.2</p><section></section><text>skad du/ de nyid 'gro ba ma lus pa'i don phun sum tshogs par byed pa/ rtog pa'i rnyog pa dang bral ba nyid kyis bla na med pa yang dag par rig pa dang tha mi dad pa/ thub pa'i tshogs dpag tu med pa'i 'od zer 'phro ba'i dkyil 'khor gyi 'khor lo'i bdag nyid yid bzhin gyi nor bu</text></item>
<item><p>271b.3</p><section></section><text>lta bu bstan pa'i ngo bo nyid kyi tshig gis sbyin par bya'o zhes gsungs pa gang yin pa ste/ de yang ji skad du gsungs pa'i cho gas dbang bskur byin nas ni/ slob ma'i lhag par mos par sems kyis legs brtags nas/ /rgya che zab pa'i tshul la shin tu mos pa na/ /tshig nyid</text></item>
<item><p>271b.4</p><section></section><text>kyis ni dbang bskur rin chen sbyin par bya/ /zhes pa yin no/ /rgya che ba la mos sam mi mos pa 'di ji ltar rtogs par bya zhe na/ mtshan ma'i khyad par las te/ de yang gsungs pa/ du ba las ni mer shes shing / /chu skyar las ni chur shes bya/ /byang chub sems dpa' blo</text></item>
<item><p>271b.5</p><section></section><text>ldan gyis/ /rigs ni mtshan ma dag las shes/ /bzhin gyi pad+ma rab dang zhing / /dga' bas ba spu langs pa ni/ /mthong nas mkhas pa de nyid kyis/ /slob ma dam pa rjes su 'dzin/ /zhes so/ /zhes bya ba ni bzhi pa'i dbang bskur ba ste/ 'di ni yang sbyin pa zhes bya ba</text></item>
<item><p>271b.6</p><section></section><text>yin no/ /de nas sbyin sreg gis zhi bar bya ste/ /dgang blugs gcig gam gsum mam bdun phul la yon brjod du gzhug go/ /de dag gis kyang mgu ba'i yid kyis 'byor pa ji lta ba bzhin du sa gzhi'am/ glang po'am/ rta 'am/ gser ram/ rgyan nam/ bu 'am/ </text></item>
<item><p>271b.7</p><section></section><text>chung ma la sogs pa'am/ bdag nyid grogs nyid du dngos grub grub pas dge ba la sogs pa yon tan nye bar bsags pa'i phyir dbul lo/ /sangs rgyas zhing sogs dag bya'i phyir/ /khyad par du ni sbyin la spyod/ /dmangs rigs stong phrag gnyis dag ni/ /bram ze</text></item>
<item><p>272a.1</p><section></section><text>gtsang ma gcig dang 'dra/ /bram ze stong phrag gnyis dag kyang / /dge slong gcig dang rab tu sbyar/ /dge slong stong phrag gnyis dang ni/ /rdul med pa ni gcig dang mnyam/ /rdul med stong phrag gnyis dag ni/ /ye shes ldan pa gcig dang sbyar/ /ye</text></item>
<item><p>272a.2</p><section></section><text>shes ldan pa stong phrag gnyis/ /slob dpon gcig dang mnyam pas mchod/ /de ltar sbyin pa'i zhing shes nas/ /blo dang ldan pas rtag tu sbyin/ /rnal 'byor rtsa ba'i chos la ni/ /zhing bzang po las sa bon gdab/ /de nas yon phul ba de blangs la/ zas dang gnas la sogs</text></item>
<item><p>272a.3</p><section></section><text>pa thams cad kyis rang dang gzhan dag tshogs kyi 'khor los mchod par bya ste/ skal pa dang ldan pa'i slob ma rnams gzung la/ tshogs mchog sna tshogs pas tshim par byas la/ srid pa gsum 'bar sku ni rjes chags 'dul bar ldan/ /'od zer rnon po stong ldan nyi ma</text></item>
<item><p>272a.4</p><section></section><text>brgya stong ldan/ /rnam mang sku dang cha lugs rjes chags sems dpar ldan/ /he ru ka dpal sngags pa lhan cig gar byed do/ /hA hA hU hU hUM/ zhes bya ba la sogs pa'i rdo rje'i glu blang ngo / /de nas mchod pa dang bstod pa la sogs pa byas la gsol ba gdab ste/ oM khyed kyis</text></item>
<item><p>272a.5</p><section></section><text>sems can don kun mdzad/ /rjes su mthun pa'i dngos grub stsol/ /slar yang byon par mdzad slad du/ /sangs rgyas yul du gshegs su gsol/ /oM AHhUM badzra muHzhes brjod de ye shes kyi 'khor lo gshegs su gsol nas dam tshig gi dkyil 'khor bdag la bsdus</text></item>
<item><p>272a.6</p><section></section><text>te/ lha'i nga rgyal brtan pas chos thams cad ni ma skyes pa'o/ /chos thams cad ni dngos po med pa'o zhes brjod cing rdo rje'i rtse mos shar phyogs kyi sgo nas brtsams te 'khor lo dbyi bar bya'o/ /de nas don du gnyer ba dag la rdul tshon cung zad byin la/ /chu bo chen por</text></item>
<item><p>272a.7</p><section></section><text>thams cad dor bar bya'o/ /mtshams med pa dang sdig ngan yang / /chon rtsi mthong bas grol bar 'gyur/ /'dir dbang bskur ba tsam gyis ni/ /gtsang ma'i gnas su skye bar 'gyur/ /khung bu dgang dang rab gnas dang / /sbyin sreg 'khor lo'i nor gang yin/ /de kun</text></item>
<item><p>272b.1</p><section></section><text>slob dpon nyid yin zhes/ /rdo rje 'dzin pa mchog gis gsungs/ /bde mchog dkyil 'khor cho ga ni/ /mkhas rnams mngon par 'dod pa bzhin/ /bdag gis 'dir ni bkod pa las/ /bsod nams rgya chen gang thob pa/ /de yis bdag dang 'gro ba kun/ /rdo rje 'chang chen nyid gyur cig// </text></item>
<item><p>272b.2</p><section></section><text>bcom ldan 'das dpal 'khor lo bde mchog gi dkyil 'khor gyi cho ga rin po che rab tu gsal ba'i sgron ma zhes bya ba/ slob dpon dpal la ba pas mdzad pa rdzogs so// //rgya gar gyi mkhas pa chen po su ma ti kI rti dang / bod kyi lo tsA ba mkhas pa chen po mar pa chos kyi dbang</text></item>
<item><p>272b.3</p><section></section><text>phyug gis bsgyur cing zhus te gtan la phab pa'o/ /[]@##/ /rgya gar skad du/ shrI tsakra saM ba ra sA d+ha naM nA ma/ bod skad du/ dpal 'khor lo sdom pa zhes bya ba'i sgrub thabs/ bcom ldan 'das dpal he ru ka la phyag 'tshal lo/ /yi dwags gdan la bzhugs</text></item>
<item><p>272b.4</p><section></section><text>shing zhal rnams kun la spyan gsum dang ni phag mo dmar mo'i lus/ /rtsa ba'i phyag gnyis kyis 'khyud gzhan gnyis kyis ni myur du glang chen gtso bo'i pags pa brgyangs/ /lhag ma g.yon pa'i phyag bzhis kha T+wAM ga dang zhags pa mi thod tshangs pa'i mgo bo 'phyang / /g.yas</text></item>
<item><p>272b.5</p><section></section><text>pas gri gug rtse gsum dgra sta rnge'u chung 'chang ba'i he ru ka la phyag 'tshal lo/ /bde mchog 'khor lo gsang ba'i don/ /sgrub pa'i gsang sngags kun bsdus nas/ /brda yi skad kyis sbas pas te/ /sgrub pa'i thabs de bdag gis bshad/ /snying ga'i sa bon 'od tshogs kyis/ /</text></item>
<item><p>272b.6</p><section></section><text>mdun du bde gshegs spyan drangs nas/ /mchod pa kun gyis legs mchod de/ /dkon mchog gsum la sogs pa brjod/ /thams cad stong par rnam bsgoms nas/ /sna tshogs pad nyi hUM rdo rje/ /hUM 'byung mkha' 'gro'i tshogs spros te/ /blo dang ldan pas phur sogs</text></item>
<item><p>272b.7</p><section></section><text>bya/ /blo dang ldan pas mkha' dbyings su/ /'byung ba thams cad 'dus pa las/ /ji ltar sna tshogs bzhir gyur pa'i/ /'byung ba bzhi yi rnam pa bsgom/ /de yi rim pa 'di yin te/ /ba lang gnas kyi lci skam dang / /lhag ma mgo skam de nas su/ /dung chen po yi</text></item>
<item><p>273a.1</p><section></section><text>ngo bo dang / /mi phyed rus sbal dag 'gyur bas/ /phyag bzhi pa dang zhabs bzhi pa/ /de bzhin phyag 'bum bar du ste/ /sku mdog dkar po khro bo che/ /rdo rje dril bu lus la 'khyud/ /dpa' bo thod pa'i phreng ba can/ /sku la thal bas nye bar byugs/ /zhal</text></item>
<item><p>273a.2</p><section></section><text>gyi mche ba cung zad gtsigs/ /yi dwags chen po gdan du byas/ /rgyal ba'i 'od zer sprin chen po/ /de las kun du rnam par 'phro/ /phyag rgya drug gis lus la brgyan/ /ral pa yi ni thor tshugs can/ /g.yas kyi zhal ni gnag pa ste/ /g.yon pa dmar pa 'jigs pa can/ /</text></item>
<item><p>273a.3</p><section></section><text>rtsa ba'i zhal ni shin tu dkar/ /rgyab ni gser du snang ba'o/ /dus min 'chi las rnam rgyal zhing / /yan lag kha T+wAM ga dang sbyar/ /thod pa ar+g+ha snod kyis ni/ /zhal dang mtshon char nges sbyar ba'o/ /de yi shes rab 'jigs pa ma/ /thod pa'i dum bu'i ske rags can/ /thod pa</text></item>
<item><p>273a.4</p><section></section><text>shin tu gang ba dang / /de yi kha dog lag char 'dzin/ /ri bo tshang tshing sman ljongs dang / /rgya mtsho chen po'i ngos dag la/ /gdod nas grub pa'i dur khrod du/ /der ni dkyil 'khor bri bar bya/ /ji ltar chos kyi skur gyur pa'o/ /de ltar sprul dang bsrung par bya/ /kha spyor kha spyor</text></item>
<item><p>273a.5</p><section></section><text>du gyur pa/ /rdo rje lu gu rgyud du brjod/ /rdo rje 'byed byed pad+ma la/ /de tshe bud ba lta bur 'khor/ /brud pa rdo rje nyid du bshad/ /de nas rim bzhin spros byas nas/ /lcags kyu nyid kyis 'khyud bya ste/ /gtun shing gis ni bskyod par bya/ /dbyig pa'i mda' yis mnyam skyor</text></item>
<item><p>273a.6</p><section></section><text>te/ /de nas rig ma zhu bar gyur/ /sangs rgyas thams cad 'dus pa yi/ /myur ba nyid du bdag la bskul/ /oM ma hA su kha badzra satwa dzaHhUM baM hoHsu ra ta s+t+waM dr-i sh+ya ho/ /yongs su bskul ba tsam gyis ni/ /'jig rten khams kyi bde ba'i bdag /ji ltar bskyed pa'i rim pa</text></item>
<item><p>273a.7</p><section></section><text>bzhin/ /gnyug ma'i sngags las byung gyur te/ /khu ba'i gzugs las rdo rje can/ /de nas aM hUM gnyis las bzhengs/ /kha dog sngon po 'jigs pa po/ /dmar po 'od kyis dkyil 'khor 'bar/ /zhal bzhi pa ste 'jogs pa can/ /drug gnyis phyag gis rnam</text></item>
<item><p>273b.1</p><section></section><text>par brgyan/ /u ma u ma'i bdag po mnan/ /nyin byed dbang phyug gdan du bting / /rtsa ba'i zhal ni shin tu gnag /g.yas pa kun+da lta bu ste/ /g.yon pa dmar po 'jigs pa po/ /nub ni gser du 'bar ba'o/ /sngar gyi lag char yang dag ldan/ /spyan gsum</text></item>
<item><p>273b.2</p><section></section><text>gyis kyang yang dag mdzes/ /cung zad khro zhing bzhad pa'i zhal/ /g.yon brkyang ba yi gar gyis bzhugs/ /de yi shes rab phag mo ni/ /dmar mo kha dog cher 'bar ba/ /zhal gcig phyag gnyis rnam par mdzes/ /rdo rje dang ni mi thod 'phyang / /bcom ldan 'das kyis</text></item>
<item><p>273b.3</p><section></section><text>zhal bzhi byin gyis brlab pa ni/ /oM sum+b+ha ni sum+b+ha hUM hUM phaT/ /oM gr-ih+Na gr-ih+Na hUM hUM phaT/ oM gr-id+NA pa ya gr-ih+NA pa ya hUM hUM phaT/ oM A na ya ho b+ha ga bAn bid+yA rA dza hUM hUM phaT/ de ni lugs las bzlas pa'o/ /oM d+harmA d+hA tu swa b+hA ba At+ma ko\u0f85haM zhes bya ba ni bsnyen pa'o/ /oM</text></item>
<item><p>273b.4</p><section></section><text>ha snying gar rdo rje sems dpa' 'o/ /oM na ma hi spyi bor rnam par snang mdzad do/ /oM swA hA hu spyi gtsug tu pad+ma gar gyi dbang phyug go/ /oM bau Sha Ta he mchan khung gnyis su dpal he ru ka'o/ /oM hUM hUM ho mig gnyis su rdo rje nyi ma'o/ /oM phaT haM rta mgrin te/ yan</text></item>
<item><p>273b.5</p><section></section><text>lag thams cad la mtshon cha'o/ /oM oM baM lte bar rdo rje phag mo'o/ /oM haM yoM snying gar gshin rje ma'o/ /oM hriM moM khar rmongs byed ma'o/ /oM hreM hriM spyi bor skyod byed ma'o/ /oM hUM hUM spyi gtsug tu skrag byed ma'o/ /oM phaT phaT lha mo'i gnas thams cad la/ nye ba'i sgrub</text></item>
<item><p>273b.6</p><section></section><text>pa'o/ /snying ga'i zla ba'i dkyil 'khor la gnas pa'i yi ge hUM ni thugs rdo rje'o/ /oM hrIHha ha hUM hUM phaT lkog mar gsung rdo rje'o/ /oM shrI badzra he he ru ru kaM hUM hUM phaT DA ki nI dzA la saM ba ra swA hA ni dpral bar sku rdo rje'o/ /oM sar+b+ba bu d+d+ha DA ki nI ye badzra war+Na nI ye hUM hUM phaT swA hA zhes</text></item>
<item><p>273b.7</p><section></section><text>bya ba ni lha mo'i snying gar ro/ /oM tsa haM hUM phaT lkog mar ro/ /oM badzra bai ro tsa ni hUM phaT dpral bar ro/ /spyi bor yi ge oM mo/ /snying gar yi ge hUM ngo / /ze 'bru la ni yi ge AH'o/ /rked par ni yi ge swA'o/ /brlar ni yi ge hA'o zhes bya ba ni sgrub pa'o/ /ye shes dam tshig</text></item>
<item><p>274a.1</p><section></section><text>mnyam gyur pas/ /de phyir 'di ni rdo rjer brjod/ /dbang gi don ni bsgoms byas nas/ /phyis ni mchod pas mnyes par bya/ /ling+ga gnyis la sngags bkod la/ /sna rtser a yig rnam par dgod/ /de bzhin ling+ga'i lte ba la/ /yi ge baM ni rnam par</text></item>
<item><p>274a.2</p><section></section><text>bsam/ /blo ldan rnal 'byor ma la bsrub/ /dag pa'i lus ni dri ma med/ /ces bya ba 'di ni dang po'i rnal 'byor ro/ /oM sar+b+ba ta thA ga ta a nu rA ga Na At+ma ko\u0f85haM/ /snying ga'i sa bon 'od zer gyis/ /bde bar gshegs pa spyan drangs te/ /a wa d+hU tI gnas de bzhin/ /</text></item>
<item><p>274a.3</p><section></section><text>smin ma'i bar du nges par gzhug /dang por dbyangs dang yang dag ldan/ /de ni skad cig gis gsal bsgom/ /mgal me'i 'khor lo ltar gnas pa/ /rnal 'byor ma ni de bzhin no/ /'bar ba'i phreng ba du ma ni/ /'khor lo thams cad kyi ni sgo/ /zhal bzhi dpa' bo rnams</text></item>
<item><p>274a.4</p><section></section><text>kyis so/ /dpa' bo rnal 'byor mas yongs bskor/ /rtsa ba'i lam ni thams cad du/ /sngags pa ji ltar dbye 'dod pas/ /de nyid dbye ba tha dad nyid/ /mkha' 'gro ma ni nyis sbyor byed/ /chags pa chen po'i dkyil 'khor ni/ /dgos pa'i phyir ni rab sgrub byed/ /dam</text></item>
<item><p>274a.5</p><section></section><text>pa'i rnal 'byor ma rnams kun/ /yul dang yul la nges par sbyar/ /de nas mkha' 'gro ma rnams ni/ /gnas la rnam par gnas pa ste/ /shar nas mkha' 'gro ma sngo skya'i 'od can no/ /byang nas lA ma ljang ser ma'o/ /nub nas dum skyes ma dmar ser ro/ /lho nas</text></item>
<item><p>274a.6</p><section></section><text>gzugs can ma dkar ser kyi mdog can te/ 'di thams cad ni ro'i steng na thod pa dang gri gug lag na thogs pa/ skra gyen du brdzes pa/ rgyan rnams kyis brgyan pa zhal gcig pa/ dbu la sangs rgyas kyi gzugs brnyan gyis mtshan cing yang dag par ldan par gar</text></item>
<item><p>274a.7</p><section></section><text>stabs kyis bzhugs pa'o/ /thod pa rnams su glang po dang ce spyang dang mi dang ba lang rnams rim pa ji lta ba'o/ /mtshams bzhir yang lngar gcig gis ma tshang ba'i snod do/ /mgo bo pul+li ra ma la ya nas khaN+Da ka pA li dang rab tu gtum mo ste/ /so dang sen mo 'bab pa'o/ /</text></item>
<item><p>274b.1</p><section></section><text>spyi gtsug 'bar ba 'dzin pa nas ma hA kaM ka la dang gtum pa'i mig can ma ste/ skra dang spu 'bab pa'o/ /rna ba g.yas pa u D+ya na nas kaM ka la dang 'od ldan ma ste/ pags pa dang dri ma 'bab pa'o/ /ltag pa arbu da nas mche ba rnam par gtsigs pa dang / sna</text></item>
<item><p>274b.2</p><section></section><text>chen ma ste sha 'bab pa'o/ /de dag ni shar phyogs la sogs pa nas lugs dang mthun pa'o/ /rna ba g.yon pa'i mchod sbyin nas dpa' bo bzang po dang / dpa' bo'i blo ma ste/ thams cad du chu rgyus 'bab pa'o/ /smin dbus dga' ba'i dbang phyug nas 'od dpag tu med pa</text></item>
<item><p>274b.3</p><section></section><text>dang / mi thung ma ste/ rus pa dang dri ma 'bab pa'o/ /mig gnyis lha mo'i mkhar nas rdo rje 'od dang lang+ka'i dbang phyug ma ste/ de ni rtag tu mchi ma 'bab pa'o/ /dpung pa mA la be nas rdo rje'i lus dang / shing grib ma ste snying ga'i chu ba 'bab pa'o/ /de dag ni dbang ldan la sogs</text></item>
<item><p>274b.4</p><section></section><text>pa'i mtshams nas/ thugs kyi 'khor lo'i mkha' spyod ma rnams snyoms par zhugs pas bzhugs so/ /de bzhin du mchan khung 'dod pa'i gzugs nas aM gu ri dang / ai ra ba ti ste/ de rtag tu mig 'bab pa'o/ /nu ma gnyis po o tre nas/ rdo rje ral pa can dang / 'jigs</text></item>
<item><p>274b.5</p><section></section><text>byed chen mo ste/ mkhris pa 'bab pa'o/ /lte ba tri sha ku ne nas dpa' bo chen po dang / rlung gi shugs can ma ste/ glo ba 'bab pa'o/ /sna'i rtse mo ko sa la nas/ badzra hUM ka ra dang chang 'thung ma ste/ rgyu ma'i phreng ba 'bab pa'o/ /de dag ni shar la sogs pa nas so/ /kha ka ling+ga nas</text></item>
<item><p>274b.6</p><section></section><text>su b+ha dra dang / ljang lha mo ste/ logs kyi rtsa 'bab par bshad pa'o/ /mgrin pa lam pA ka nas rdo rje bzang po dang / shin tu bzang mo ste/ lte ba 'bab ba'o/ /snying kAny+tsi nas 'jigs byed chen mo dang / rta rna ma ste/ bi sna ma 'bab pa'o/ /mdoms par hi mA la nas mig mi</text></item>
<item><p>274b.7</p><section></section><text>bzang dang / kha ga na ste/ mtshog ma'i srubs 'bab pa ste/ mtshams su sngar bzhin te/ gsung gi 'khor los spyod ma ste/ de rnams ni snyoms par zhugs pas rnam par gnas so/ /ling+ga yi dgas gnas pa nas/ /stobs po che dang 'khor lo'i shugs can te/ /bad kan</text></item>
<item><p>275a.1</p><section></section><text>'bab pa'o/ /bshang ba'i lam khyim gyi gnas nas rin chen rdo rje dang / dum skyes ma ste dri ni rtag tu 'bab pa'o/ /brla sau rASh+Ta nas/ rta mgrin dang chang 'tshong ma ste/ khrag 'bab par rab tu grags pa'o/ /byin pa gnyis gser gling nas/ nam mkha'i snying po</text></item>
<item><p>275a.2</p><section></section><text>dang / 'khor lo'i go cha ma ste/ rdul 'bab par gyur pa'o/ /de dag ni shar la sogs pa'i phyogs so/ /sor mo na ga ra nas ni dpal he ru ka dang / shin tu dpa' mo ste/ tshil 'bab pa'o/ /rkang pa'i rgya ba sin+d+hu nas ni pad+ma gar gyi dbang phyug dang stobs chen mo ste/ 'di ni rtag</text></item>
<item><p>275a.3</p><section></section><text>tu mchi ma 'bab pa'o/ /mthe bo mya ngam nas rnam par snang mdzad dang 'khor los sgyur ma ste/ mchil ma 'bab pa'o/ /pus mo ku lu tA nas/ rdo rje sems dpa' dang brtson 'grus chen mo ste/ byis pa'i snabs 'bab pa'o/ /sngon bzhin mtshams rnams su ste/ sku'i 'khor</text></item>
<item><p>275a.4</p><section></section><text>lo sa 'og na spyod pa rnams snyoms par zhugs pas bzhugs so/ /shar gyi sgo nas khwa gdong ma'o/ /byang nas 'ug gdong ma'o/ /nub nas khyi gdong ma'o/ /lho phyogs nas phag gdong can te/ mkha' 'gro ma la sogs pa rnams kyi kha dog dang mtshan ma dang ldan pa/ ro la zhon</text></item>
<item><p>275a.5</p><section></section><text>cing de las 'od zer 'bar bas/ bzhin kun du rnam par 'gyur zhing sna tshogs su rnam pa bsgyur ba ste/ lugs dang mthun pa'o/ /pho nya mo rnams ni lugs dang mi mthun pas yang dag par rnam par gzhag ste/ me'i mtshams nas gshin rje pho nya mo'o/ /srin po'i mtshams nas</text></item>
<item><p>275a.6</p><section></section><text>gshin rje brtan ma'o/ /rlung mtshams nas/ gshin rje mche ba gtsigs ma'o/ /dbang ldan gyi mtshams nas gshin rje 'joms ma ste/ 'di dag kyang kha dog gnyis gnyis ma'o/ /yid du 'ong ma snga ma lta bur ro la zhon pa'o/ /dpal he ru ka la sogs pa dpa' bo rnams ni rdo rje</text></item>
<item><p>275a.7</p><section></section><text>dang dril bus 'khyud pa'i phyag rgya can no/ /lha mo thams cad kyi phyag na gri gug dang thod pa thogs pa sgeg pa la sogs pa'i nyams dang ldan pa/ spyan gsum ma mche ba gtsigs pa/ thod pa'i phreng bas brgyan pa/ 'od zer du ma spro zhing 'bar ba/ khro gnyer yon po'i mig gis</text></item>
<item><p>275b.1</p><section></section><text>blta ba/ ro mnan cing de las 'od zer 'bar ba/ nyi ma la gar gyis bzhugs pa'o/ /khwa'i gdong can ma la sogs pa bshad pa ni/ stag gi pags pa'i sham thabs can/ /thor tshugs kyi nor bu dang / /rna cha dang mgul rgyan dang / gdu bu dang rdo rje'i rked pa dang / thod pa'i phreng</text></item>
<item><p>275b.2</p><section></section><text>bas mgul pa brgyan pa/ de bzhin du rkang pa gnyis la dril bu g.yer khas brgyan pa/ shin tu g.yon brkyang bas bzhugs pa'o/ /gong gi dpa' bo nyi shu bzhi/ /he ru ka dpal rigs byung pa/ /mkha' 'gro ma ni nyi shu bzhi/ /phag mo'i rigs las byung ba'o/ /ye shes dam tshig</text></item>
<item><p>275b.3</p><section></section><text>mnyam gyur pas/ /de phyir rdo rje zhes su brjod/ /dbang gi don ni bsgom byas nas/ /phyi nang mchod pas mnyes byas te/ /thams cad snga ma lta bu'o/ /da ni byang chub kyi phyogs kyi chos sum cu rtsa bdun gyi lha'i sbyor bas rnam par gzhag ste/ lus dran pa nye bar gzhag pa ni/ </text></item>
<item><p>275b.4</p><section></section><text>mkha' 'gro ma zhes bya ba nas/ mi dge ba'i chos ma skyes pa rnams mi bskyed pa ni gshin rje brtan ma'o zhes bya ba'i bar/ bcom ldan 'das rdo rje 'chang chen pos gsungs te/ byang chub kyi phyogs kyi chos sum cu rtsa bdun gyi lha'i rnam par dag pa'o/ /snying gi nang song pad+ma ni/ /</text></item>
<item><p>275b.5</p><section></section><text>'dab ma brgyad pa ge sar bcas/ /de yi nang du son pa'i rtsa/ /mar me lta bu'i rang bzhin te/ /chu shing gi ni me tog bzhin/ /'chang zhing kha ni 'og tu'o/ /de yi nang song dpa' bo ni/ /yungs kar sbom phra'i tshad tsam ste/ /gzhom med hUM ste sa bon ni/ /ba mo lta bur 'dzag</text></item>
<item><p>275b.6</p><section></section><text>pa nyid/ /lus can rnams kyi snying dga' ba/ /de phyir zhes bya rnam par bshad/ /me ni chen po'i gzugs kyis ni/ /phag mo'i thig le ru ni brjod/ /las kyi rlung gis bskul ba yis/ /lte ba'i dkyil 'khor du ni 'bar/ /dpyid thob pas ni mnyes gyur nas/ snyoms</text></item>
<item><p>275b.7</p><section></section><text>par 'jug pa rnam par gnas/ /'di ni he ru ka dpal dpa'/ /dpyid kyi thig ler brjod pa'o/ /stong pa nyid kyi tshul 'dzin ma/ /rgyu dang mi rgyu yang dag gnas/ /sku gsung thugs kyi dbye ba yis/ /sgo ni rnam pa gsum 'byung bar/ /'byung ba 'di ni 'jug pa ste/ /</text></item>
<item><p>276a.1</p><section></section><text>'di dag thams cad lus la gnas/ /lte ba'i a yi tshul gyis ni/ /thung du ru ni yongs su grags/ /snying la hUM gi yi ge ni/ /ring po tshad gnyis dag tu gnas/ /mgrin par oM gyi gzugs kyi ni/ /shin tu ring po tshad gsum pas/ /dpral ba'i haM</text></item>
<item><p>276a.2</p><section></section><text>zhes bya ba ni/ /mi shigs pa yi thig le'o/ /'khor lo bzhi yi dbye ba yis/ /sa sogs 'byung ba bzhi dag dang / /thun bzhis byin gyis brlabs pa yis/ /skad cig bzhi ni 'byung ba dang / /dga' ba bzhi yi rang bzhin gyis/ /sbyor ba bzhi ni sngon du'o/ /mchog tu dga'</text></item>
<item><p>276a.3</p><section></section><text>ba'i mtshan nyid kyis/ /bya dang byed pa'i dngos po min/ /rdo rje sems dpa'i tshul gyis ni/ /'dir ni ji ltar bde bar rol/ /pad+ma 'dab ma bzhi po yang / /phyogs bzhir rnam par gnas pa ni/ /'byung ba bzhi yi rtsa yin te/ /mar me lta bu'i rang bzhin no/ /mtshams</text></item>
<item><p>276a.4</p><section></section><text>su rnam par gnas pa'i tshe/ /de ni nang song bzhi po yang / /de nas bdud rtsi lnga 'bab pa/ /de nyid rang bzhin med tshul gyi/ /'dir ni mchod pa'i tshul gnas pas/ /mchod pa bzhin du yang dag bshad/ /lus kyi snying gi nang na ni/ /rtsa rnams brgyad ni rnam par gnas/ </text></item>
<item><p>276a.5</p><section></section><text>gzhan yang sku gsung thugs dbye bas/ /nyi shu rtsa bzhi yang dag bshad/ /gnas sogs dbye ba la brten te/ /gnas dang gnas la rnam par gnas/ /ltung byed la sogs rnam dag pa/ /khwa gdong la sogs sngar ji bzhin/ /zhes bcom ldan 'das rdo rje can</text></item>
<item><p>276a.6</p><section></section><text>gyis rgyas btab pa'i phyir gsungs so/ /rdzas bcu las ni sngar bsam pa/ /yi ge a las byung ba'i snod/ /rlung gi me yi dkyil 'khor la/ /sbar bas kho la bar gyur pa dang / /dbyangs yi ga dang po yang dag ldan/ /skad cig de las 'bar zhing blta/ /bzlog pa'i</text></item>
<item><p>276a.7</p><section></section><text>yi ge mnyam sbyor ba/ /rgyud kyi sngags ni bsgom par bya/ /yi ge oM gyis kun gsal bas/ /de nyid gsum la yang dag brjod/ /de ltar bsgoms gyur na lha mo/ /rdzas kyi dngos grub bzang po byed/ /'di yi rnal 'byor dngos grub ni/ /byin gyis brlabs par</text></item>
<item><p>276b.1</p><section></section><text>yang dag 'gyur/ oM A ral+li dzaHhUM baM hoHsa ma ya s+t+waM/ oM badzra DA ki nI/ kha kha khA hi khA hi/ i maM ba liM b+huny+dza tha pi ba tha ma ma karma sA d+ha ya tha oM AHhUM pheM pheM swA hA/ oM na mo b+ha ga wa te bI re shA ya/ ma hA kAlpa a g+ni saM ni b+hA ya/ dza Ta ma ku Tot+ka TA ya/ daM Sh+T+ra</text></item>
<item><p>276b.2</p><section></section><text>ka rA lo gra b+hI Sha Na mu khA ya/ sa ha sra b+hu dza b+hA su rA ya/ pa ra shu pA sho d+yA ta shU la kha T+wAM ga d+hA ri Ne/ byA g+h+rA dzi nA m+ba ra d+ha rA ya/ ma hA d+hUm+b+rAn+d+hA ka ra wa pu ShA ya/ oM ka ra ka ra ku ru ku ru/ ban+d+ha ban+d+ha/ trA sa ya trA sa ya/ k+Sho b+ha ya k+Sho b+ha ya/ hrauM hrauM hraHhraHpheM pheM/ phaT</text></item>
<item><p>276b.3</p><section></section><text>phaT/ da ha da ha/ pa tsa pa tsa/ b+hak+Sha b+hak+Sha/ ba sa ru d+hi ra an tra mA lA ba laM bi ni/ gr-i h+Na gr-ih+Na sap+ta pA tA la ga ta b+hu dzaM ga sa ra paM bA/ tardza ya tardza ya/ A kaD+D+h+ya A kaD+D+h+ya hriM hriM dz+nyauM dz+nyauM/ k+Sh+mAM k+Sh+mAM haM haM/ hiM hiM/ hUM hUM/ ki li ki li/ si li si li/ hi li hi li/ d+hi li</text></item>
<item><p>276b.4</p><section></section><text>d+hi li/ hUM hUM phaT/ sngags thams cad kyi mtha' ru hUM dang phaT ces bya ba'i yi ge sbyar ro/ /rab tu gtum mo la sogs pa'i mkha' 'gro ma rnams ni/ rang gi ming gi sngags nye bar brjod do/ /dang por oM gyi yi ge dang / mthar hUM gi yi ge rab tu sbyar ro/ /oM</text></item>
<item><p>276b.5</p><section></section><text>shrI badzra he he ru ru kaM hUM hUM phaT/ DA ki nI dzA la saM ba ra swA hA/ oM hrIHha ha hUM hUM phaT/ oM sum+b+ha ni su m+b+ha hUM hUM phaT/ oM gr-ih+Na gr-ih+Na hUM hUM phaT snying po dang nye ba'i snying po'o/ /oM sarba bud+d+ha DA ki ni ye/ badzra war+N+Na nI ye hUM hUM phaT swA hA/ snying po'o/ /oM bai ro tsa nI ye hUM hUM phaT</text></item>
<item><p>276b.6</p><section></section><text>swA hA nye ba'i snying po'o/ /oM tsau rI hUM hUM phaT/ nye ba'i snying po'o/ /rje btsun ma'i rkang pa'i sngags so/ /oM ha/ na ma hi/ swA hA hu/ bau Sha Ta he/ hUM hUM ho/ phaT haM dpa' po'i go cha drug go/ /oM baM haM yoM hriM moM hriM hriM hUM hUM phaT phaT/ yi ge oM ni thams cad du ste/ rnal 'byor ma</text></item>
<item><p>276b.7</p><section></section><text>drug gi go cha'o/ /dpal 'khor lo sdom pa'i sgrub thabs slob dpon chen po brtul zhugs kyi spyod pa'i zhal snga nas mdzad pa rdzogs so/ /[]@##/ /rgya gar skad du/ b+ha ga wAn shrI tsakra saM ba ra maN+Dal bi d+hi/ bod skad du/ bcom ldan 'das dpal bde</text></item>
<item><p>277a.1</p><section></section><text>mchog 'khor lo'i dkyil 'khor gyi cho ga /bcom ldan 'das dpal rdo rje sems dpa' la phyag 'tshal lo/ /dpal ldan khrag 'thung 'gro ba'i mgon/ /nyi shu rtsa bzhi gnyis med la/ /phyag 'tshal dkyil 'khor spyod pa dang / /brtul zhugs</text></item>
<item><p>277a.2</p><section></section><text>rim pa bsnyen pa bshad/ /lugs su 'byung dang bzlog pa dang / /tha dad phyi ni sbas pa dag /shes nas gang yang cho ga 'di/ /bdag gis thams cad bshad par bya/ /sgra dang sgra nyams brda dang ni/ /sdeb sbyor mtshan nyid spangs pa yi/ /'khor lo mchod pa'i cho ga gsal/ /de ni</text></item>
<item><p>277a.3</p><section></section><text>bdag nyid dran phyir bya/ /gar gyi gnas dang mtshungs 'dra ba'i/ /phyi rol bstan bcos sun 'byin pa/ /don la rtogs pa'i de nyid can/ /spyod dang thar ba'ang rang 'ga' yin/ /legs par brtags pa'i slob ma la/ /slob dpon gyis ni dkyil 'khor bri/ /'jam zhing snyan par smra</text></item>
<item><p>277a.4</p><section></section><text>ba dang / /snying rje la sogs phan sems ldan/ /thos dang klog la mngon par brtson/ /gsang ba'i cho ga lhag par dad/ /rtag par rgyun du bla ma gus/ /slob ma de ni yongs su gzung / /de ni dngos grub ma lus pa/ /sgrub byed ye shes bshad bya ste/ /lha ni mnyes par ma</text></item>
<item><p>277a.5</p><section></section><text>byas na/ /bdag nyid rnam par sun 'byin yin/ /dpal ldan khrag 'thung sogs 'khor lo'i/ /sngags rnams mnyes la rab dad cing / /dpa' bo'i snying po'i gsang sngags ni/ /khri phrag gsum du bzlas brjod bya/ /rnal 'byor ma yi 'khor lo yi/ /khri phrag gnyis ni</text></item>
<item><p>277a.6</p><section></section><text>bsnyen par bya/ /kA ka'i gdong sogs rnam pa brgyad/ /snying po rnal 'byor ma bzhi yi/ /stong phrag lnga dang lnga brgya ni/ /sngon du bsnyen pa bya ba ste/ /bdag gam yang na dkyil 'khor ni/ /sngon du bsnyen pas 'grub par 'gyur/ /gang 'dir rjes gnang dbang bskur ba'i/ /bla ma'i</text></item>
<item><p>277a.7</p><section></section><text>gtso bo bri bya zhing / /'khor lo'i yo byad phun tshogs pa'i/ /slob mas de la gsol ba gdab/ /'khor lo mchod pa'i rim ji bzhin/ /khyod kyis thams cad 'byor gyur te/ /rnal 'byor rnal 'byor ma dga' bar/ /gus pa yis ni byed nus sam/ /gal te dpa' bo thams</text></item>
<item><p>277b.1</p><section></section><text>cad du/ /gzi brjid can byed nus smras pa/ /de nas dpa' bo chen pos 'dir/ /shes rab yan lag gnyis med lus/ /dpal ldan khrag 'thung rnal 'byor che/ /'khor lo kun la rnam par bzhugs/ /dang po gnas ni khyad par du/ /de las 'bad pas btsal bar</text></item>
<item><p>277b.2</p><section></section><text>bya/ /sems can don bya'i rgyu ru ni/ /bdag gi byang chub de la gzhag /da ni dngos grub thams cad kyi/ /yon tan gnas ni bshad bya ste/ /shin tu bgrod par dka' ba yin/ /dur khrod chen po'i gnas dag tu/ /ro langs dang ni srin po rnams/ /mi bzad 'jigs pa'i</text></item>
<item><p>277b.3</p><section></section><text>sgra sgrogs pa/ /yi ge pheM gi sgras khyab pa'am/ /sgrub pa po dang mtshams phyogs su/ /'jigs bral yongs su dag pa'i blos/ /ma lus rnam rtog rab bsal te/ /byams dang snying rje'i rgyan gyis ni/ /'dres med rnal 'byor pa bder gnas/ /sems can gcig</text></item>
<item><p>277b.4</p><section></section><text>tu gdug cing gtum/ /sdug bsngal dang ni las kyis gzir/ /stong dang snying rje'i snying po yis/ /byang chub la gzhag yid la bya/ /kye ma sems can sdug bsngal zhing / /kun rtog la ni mngon par zhen/ /de yi rtog pa gzhom phyir bdag /dpal ldan he ru ka rang bya/ /</text></item>
<item><p>277b.5</p><section></section><text>sngon du bsnyen pa'i cho ga'o/ /gnas las langs pa nyid dang ni/ /'jug dang rdzogs pa nyid dag dang / /byin gyis brlabs dang dbang bskur dang / /ting 'dzin mchod pa nye bar bsdu/ /yang dag ye shes rgyud shes shing / /he ru ka dpal gsang sngags shes/ /khro ba</text></item>
<item><p>277b.6</p><section></section><text>med cing gtsang la mkhas/ /sbyor shes ye shes pha rol 'gro/ /dpal ldan khrag 'thung sogs cha lugs/ /bdag nyid sngon du byed bdag ni/ /skye ba bye ba stong phrag tu/ /gsang ba'i ye shes rnam par spangs/ /dman la mos pa'i sems can rnams/ /mthong nas</text></item>
<item><p>277b.7</p><section></section><text>slob dpon tshul la gnas/ /sems can gdon par bya'o zhes/ /snying rjes non pa'i sems dang ldan/ /de bas he ru ka rnal 'byor/ /bde mchog mgon po bdag ston no/ /dam tshig skyong zhing sten byed pa/ /bu khyod ci ga spro gyur tam/ /he ru ka dpal tshul 'di la/ /</text></item>
<item><p>278a.1</p><section></section><text>bza' dang bsrung la brten pa dang / /skye bo mang po'i sdig pa ni/ /bsags pa rnam par 'jig byed pa/ /dpa' bo 'khor lo sdom pa yi/ /sdom pa so sor bsrung bar bgyi/ /slob mas gsol ba'o/ /de nas 'dir ni dpa' bo ches/ /sngon du spyad pa</text></item>
<item><p>278a.2</p><section></section><text>byas nas ni/ /da ni sems can bsgral bya zhes/ /dga' ba'i sems ni sngon du bya/ /'khor lo bde mchog dpal rnal 'byor/ /rgyud kyi cho gas lha rnams ni/ /mnyes byas dkyil 'khor bri bya zhing / /sa yang yongs su brtag par bya/ /ri dang nags dang sman ljongs dang / /rgya</text></item>
<item><p>278a.3</p><section></section><text>mtsho chen po'i 'gram dang ni/ /sngon nas grub pa'i dur khrod dang / /yid du 'ong ba'i sa phyogs dang / /gang yang sems ni 'jug pa dang / /mdzes shing yid ni dga' ba ru/ /chu dang ba lang lci bas byug /me tog sna tshogs rnam par dgram/ /dbugs dbyung mchog dang bar</text></item>
<item><p>278a.4</p><section></section><text>ma dang / /dri ni chu dang bcas par byug /de la sogs pas mnye ba dang / /kun du rgya cher brdung ba dang / /shar dang byang du gzhol bas ni/ /sngags pa rnams ni dngos grub 'grub/ /dbus su mtho bas rgyal srid dam/ /rig pa 'dzin pa'i gnas dag thob/ /byang du</text></item>
<item><p>278a.5</p><section></section><text>mtho bas 'chi 'gyur cing / /nor rnams rab tu 'jig par byed/ /ji skad bshad pa'i shar mtho bas/ /rigs rnams rab tu zad par byed/ /dbus su dma' ba'i rang bzhin gang / /sgrub pa po ni 'joms dang ldan/ /de ltar mtshan nyid bcas pa yis/ /dpa' bo'i</text></item>
<item><p>278a.6</p><section></section><text>dbang po sogs pas mtshan/ /sa yi mtshan nyid bstan pa'o// //de ltar sbyong ba byas mdzes pa'i/ /sa yi dbus su 'dug nas su/ /mdzes dkar ma mo zhes bya ni/ /bskul ba 'di yis gsol ba gdab/ /dang po sgra la sogs sngon gyis/ /rnal 'byor dmigs pa</text></item>
<item><p>278a.7</p><section></section><text>thams cad du/ /dpal ldan khrag 'thung rnal 'byor che/ /gnyis med ye shes la legs gnas/ /sa la reg pa'i phyag rgya dang / /mi shigs thig ler byas pa yis/ /sor mos lan gsum bsnun nas ni/ /bkug nas mdun du 'dug par bsam/ /yan lag rgyan</text></item>
<item><p>278b.1</p><section></section><text>rnams thams cad dang / /kha dog ser pos legs par mdzes/ /lag na bum pa thogs nas ni/ /bdag gis ci bgyi bka' stsol smra/ /mchod yon rkang bkru sogs byin la/ /gzi brjid can des 'di ltar bya/ /skyob pa sangs rgyas thams cad kyi/ /spyod pa'i tshul dang khyad</text></item>
<item><p>278b.2</p><section></section><text>par gyi/ /sa dang pha rol phyin pa la/ /lha mo khyod ni dpang du gyur/ /shAkya seng+ge skyob pa yis/ /ji ltar bdud kyi sde bcom pa/ /de bzhin bdag gis bdud sde las/ /rgyal bar byas nas dkyil 'khor bri/ /de skad lan gsum brjod nas ni/ /der ni thim par rnam par bsam/ /</text></item>
<item><p>278b.3</p><section></section><text>sa bslang ba'o/ /mgul rgyan gdu bu rna rgyan dang / /spyi bo'i nor bus rnam par brgyan/ /mchod phyir thogs rgya thal ba yi/ /rgya yis yan lag kun nas brgyan/ /dpal ldan khrag 'thung rnal 'byor che/ /bsgoms nas bgegs rnams bsal bar bya/ /de nas rkang pa</text></item>
<item><p>278b.4</p><section></section><text>gnyis su yi ge hUM las 'bar ba'i rdo rje bsams la/ mig gnyis su ma dang Ta las zla ba dang nyi ma bsams te/ rdo rje'i lta bas thams cad du bltas la/ lag pa g.yon gyis dril bu bzung zhing / /g.yas kyis rdo rje gsor ba la 'bad de/ kha T+wAM ga la legs par 'khyud</text></item>
<item><p>278b.5</p><section></section><text>nas sa de na gnas pa 'dis bskrad par bya'o/ /sa phyogs 'dir sems can gyi don rtsom gyis lha dang / klu dang gnod sbyin dang / dri za dang 'byung bo dang / yi dwags dang / srin po dang srin mo la sogs pa gang dag gnas pa'i sa'i bdag po myur du song shig /'di ltar</text></item>
<item><p>278b.6</p><section></section><text>dpal he ru ka'i bka' nos la myur ba nyid du song shig /gang dag mi 'gro ba de la nga'i ye shes kyi rdo rje dang / kha T+wAM ga 'dis spyi bo nas rnam pa brgyar dgas par bya'o zhes lan gsum brjod par bya'o/ /dbang ldan gyi phyogs nas brtsams te g.yas nas lan gsum du</text></item>
<item><p>278b.7</p><section></section><text>bskor bar bya'o/ /bskal pa'i me lta bu'i 'od zer rkang pa'i 'og nas byung nas gdug pa rnams bsregs par gyur nas/ phan tshun byer bar gyur par bsam mo/ /g.yas dang g.yon du bskor ba dang / 'khyud dang ku tsa pa yi dang / /ba ri ti dang swa ti ka /brid de ke</text></item>
<item><p>279a.1</p><section></section><text>shig kya la sogs/ /chags bcas tshul gyis sbyor bas ni/ /rol ba rab tu bya ba dang / /rol ba'i gom stabs bcas pa'am/ /gom pa brgyad pas gar bya'o/ /rkang pa bskyod dang lag pa bskyod/ /smin ma 'degs dang rab dgas 'brang / /cung</text></item>
<item><p>279a.2</p><section></section><text>zad ngo tsha'i mig zur dang / /brla rgyas blta na sdug pa dang / /mig yangs gar ni byed 'gyur zhing / /kha yi pad+ma 'dzum dang bcas/ /cung zad dmar ba'i mche ba 'chang / /kun+da ltar dkar so yi phreng / /dpal ldan khrag 'thung rnal 'byor che/ /sems can sgrol ba rmad du byung / /</text></item>
<item><p>279a.3</p><section></section><text>de la sogs pa'i gar gyis ni/ /bgegs la sogs pa bskrad par bya/ /zhal bzhi la sogs sngags kyis ni/ /phur bu ra ba dra ba bya/ /mtha' dbyangs yig las byung ba yi/ /sna tshogs rdo rje'i rang bzhin sa/ /yi ge bdun pa'i sngags kyis ni/ /rdo rje'i lta bas bltas nas</text></item>
<item><p>279a.4</p><section></section><text>ni/ /dkyil 'khor gyi ni sa'i cha/ /nyes dang ldan yang dag par 'gyur/ /bgegs bsal ba'o// //nA da sogs pa'i gzugs las byung / /ri la sogs pa ji bzhin bsam/ /in+d+ra nI la'i sa gzhil/ /'khor lo gsum gyi bdag nyid bsam/ /sna tshogs pad+ma 'jam pa la/ /</text></item>
<item><p>279a.5</p><section></section><text>ji bzhin gnas su rnam par bsam/ /A li kA li la sogs las/ /dkyil 'khor du ni rnam par brtag /de la gtso bo'i gnas su ni/ /dpal ldan khrag 'thung shes rab kyis/ /yan lag gnyis med 'dus gyur pa/ /pho brang mchog dpal rnal 'byor ma/ /gnyis su med</text></item>
<item><p>279a.6</p><section></section><text>par ji bzhin bsam/ /rang bzhin mi gnas ye shes 'khor lo ni/ /dam tshig 'khor lor 'di yis gzhug par bya/ /rkang pa gnon cing gyen du bltas nas ni/ /pheM zhes bya ba'i sgra ni bsgrag par bya/ /phyogs bcur gnas pa'i dpa' bo dang / /rnal 'byor ma ni dgug pa ste/ /</text></item>
<item><p>279a.7</p><section></section><text>dang por go cha ji bzhin pas/ /legs pa nyid du bsrung bar bya/ /mdzub gnyis mdud cing gung mo gnyis/ /sbyar te mthe bong rdo rje ni/ /brtan par sbyar la dpral ba yi/ /dbus su legs par gzhag par bya/ /phyag rgya ma mo'i tshogs bskul nas/ /bskor zhing bskor zhing nges</text></item>
<item><p>279b.1</p><section></section><text>gzhug par/ /dam tshig 'khor lo bsam par bya/ /mkha' 'gro kun dang gnas bdag ni/ /yid kyis mkhar bsam yid gzhug bsam/ /sa yi 'jig rten dag phyogs gzhug /sa 'og lus ni kun la sbyar/ /rang mdog phyag sogs yan lag 'khyud pa dang / /thams</text></item>
<item><p>279b.2</p><section></section><text>cad mchod cing phyogs su ma mo rnams/ /mtshams su brgyad po rnams dang sa yi ni/ /bdag po rnams kyang legs par bsam par bya/ /ye shes kyi 'khor lo spyan drangs pa'o// //rang gi ming brjod gsang sngags rgyal/ /dang po oM dang hUM gnyis ldan/ /phaT dang yang dag</text></item>
<item><p>279b.3</p><section></section><text>sbyar ba ni/ /lha rnams ma lus pa yi yin/ /bar ma dbugs dbyung mchog dri chus/ /mchod par rtag tu brtson pa dang / /cho ga'i rjes mthun thams cad mchod/ /dpal ldan khrag 'thung sogs bsam pa/ /rang gnas dbus kyi phyogs su ni/ /yongs su bskor cing bshad pa yi/ /</text></item>
<item><p>279b.4</p><section></section><text>gsang sngags ji bzhin rim dang po/ /g.yon nas bskor zhing rang bdag dang / /tha dad phyi yi me tog sogs/ /mchod par rtag tu brtson pa dang / dpal ldan khrag 'thung rjes mthun 'gro/ /ma lus lhag par gnas bya zhing / /gsang sngags rgyal po sngon 'gro bas/ /phyogs</text></item>
<item><p>279b.5</p><section></section><text>kun ma lus khyab pa dang / /ku tsa gnyis ni 'khyud pa yis/ /dpal ldan khrag 'thung sogs sum cu/ /rtsa bdun rnams bsams cho gas mchod/ /gnyis med ye shes las byung ba/ /khyab bdag dngos kun bdag nyid can/ /ston pa'i gtso bo khrag 'thung dpal/ /phag mo</text></item>
<item><p>279b.6</p><section></section><text>lhan cig yang dag ldan/ /gang du phyogs bcu'i dpa' bo dang / /rig pa'i lha mo rdzu 'phrul can/ /byang chub sems dpa' la sogs kun/ /ma lus bdag la dgongs su gsol/ /slob ma la ni phan pa dang / /khyed rnams la yang mchod pa'i phyir/ /rdo rje can bdag 'di</text></item>
<item><p>279b.7</p><section></section><text>zhes pa/ /nang par dkyil 'khor bri bar bgyi/ /rjes su brtse bar nyer dgongs te/ /kun gyis byin gyis brlab du gsol/ /dri zhim me tog phreng ba dang / /thod pa der ni lnga pa ste/ /dpal ldan khrag 'thung sogs kun la/ /bdug spos legs par dbul bar bya/ /de 'og</text></item>
<item><p>280a.1</p><section></section><text>rang gi dbugs dbyung bsam/ /cho gas brtul zhugs can zhugs bya/ /lha la gsol ba gdab pa'o// //slob ma'i gtso bo la sogs pa/ /lhag par gnas bya mchod par bya/ /bu tshur theg pa chen po la/ /khyod ni tshul chen snod yin te/ /gsang</text></item>
<item><p>280a.2</p><section></section><text>sngags spyod pa'i cho ga 'di/ /khyod la yang dag bshad par bya/ /rdzogs pa'i sangs rgyas gang 'das dang / /de bzhin gang dag ma byon dang / /da ltar byung ba'i rdzogs sangs rgyas/ /'gro la phan phyir bzhugs pa kun/ /de dag kun gyis gsang sngags kyi/ /cho ga bzang po</text></item>
<item><p>280a.3</p><section></section><text>'di mkhyen nas/ /dpa' bos byang chub shing drung du/ /thams cad mkhyen pa mtshan med brnyes/ /gsang sngags sbyor ba mnyam med de/ /skyob pa dpal ldan he ru kas/ /bdud sde shin tu mi bzad pa'i/ /dpung chen dag kyang de yis bcom/ /de bas kun mkhyen thob pa'i</text></item>
<item><p>280a.4</p><section></section><text>phyir/ /bu yis blo gros 'di gyis shig /dpa' bo'i yan lag las byung ba'i/ /sdom pa la sogs slob ma la/ /byang chub thob pa'i don gyi phyir/ /cho gas thams cad sbyin par bya/ /sangs rgyas chos dang dge 'dun la/ /rtag par bdag ni skyabs su mchi/ /rnal 'byor</text></item>
<item><p>280a.5</p><section></section><text>gsang sogs mkha' 'gro ma/ /'khor lo gsum gyi bdag nyid can/ /kun la rtag tu skyabs su mchi/ /dpa' bo dpa' mo dbang lha mo/ /byang chub sems dpa'i bdag nyid che/ /khyad par du yang slob dpon la/ /rtag par bdag ni skyabs su mchi/ /dpal ldan</text></item>
<item><p>280a.6</p><section></section><text>khrag 'thung sogs dpa' bo/ /rnal 'byor ma dang snang mdzad sogs/ /byang chub sems dpa' dpag med pa/ /thams cad bdag la dgongs su gsol/ /che ge dus 'di nas bzung ste/ /ji srid gnyis med la gnas par/ /de yi tshangs spyod gnyis med pa/ /nyi shu</text></item>
<item><p>280a.7</p><section></section><text>rtsa gnyis legs par bsrung / /rang gi sro ta ni yi rgyun/ /yi ge bdun gyis mngon bsngags pas/ /slob ma rnams ni bsrung ba'i phyir/ /thigs pas kun du dgang bar bya/ /'jig rten dbang phyug gis kun gyi/ /kha nas thams cad dbang bskur ro/ /dkyil</text></item>
<item><p>280b.1</p><section></section><text>'khor gyi ni sa yi cha/ /gnyis med ye shes las byung mchog /dpal chen kun gyi rang lha mo/ /mchod pa'i cho ga rjes su spyad/ /phyi nang bdag nyid can gyis kyang / /dpal chen khrag 'thung 'khor lo mchod/ /slob ma lhag par gnas pa'i cho ga'o// //shes rab</text></item>
<item><p>280b.2</p><section></section><text>can gyis nang par sngar/ /thig gdab gnyis med ye shes las/ /byung ba'i dkyil 'khor kun bri'o/ /slob dpon mtshan nyid bzang dang ldan/ /yang dag ye shes de nyid shes/ /dpal ldan khrag 'thung gsang sngags shes/ /khro med gtsang la mkhas pa dang / /sbyor shes ye</text></item>
<item><p>280b.3</p><section></section><text>shes pha rol 'gro/ /thod pa las byas spyi bor bcings/ /yan lag thams cad rnam par byugs/ /lus la phyag rgya drug la sogs/ /kha T+wAM ga ni lag na thogs/ /brgya phyed pa yi phreng bas brgyan/ /he ru ka dpal rang byas te/ /'khor lo la bltas snying gar dgod/ /de</text></item>
<item><p>280b.4</p><section></section><text>ltar bdag nyid go bgos shing / /sngags dang phyag rgyas brgyan nas ni/ /dngos grub chen po rab stsol ba'i/ /dkyil 'khor 'jigs pa bri bar bya/ /de nas ro yi srad bu la/ /ma hA ru ti ras brlan pas/ /dpal ldan khrag 'thung dkyil 'khor gyi/ /grong khyer dam pa'i</text></item>
<item><p>280b.5</p><section></section><text>thig gdab bo/ /khru gang pa la sogs bri zhing / /ji srid bcu gnyis bcu drug par/ /rnal 'byor dbang phyug dbang phyug che/ /shes rab can gyis thig gdab bo/ /dpal ldan khrag 'thung sogs bsam pa/ /ji bzhin srad bu lnga ru ni/ /rnam par phye ste bcos nas su/ /dpal</text></item>
<item><p>280b.6</p><section></section><text>ldan khrag 'thung la sogs pa/ /spyan drangs nas ni de ru gzhug /sangs rgyas kun gyi mkha' 'gro ma/ /rtsa ba'i sngags dang gnyis med me/ /pad+ma'i snod du legs gzhag ste/ /rang byung me tog dag gis mchod/ /ye shes thig ni bskyed nas su/ /mkhas pas</text></item>
<item><p>280b.7</p><section></section><text>thig ni gdab par bya/ /sngon chad cho ga mthong gyur pas/ /ye shes thig ni gdab par bya/ /bla mas khu tshur gyis gzung zhing / /gcig gi mtha' ru slob ma yis/ /dbugs 'byin 'gro bar bsams nas su/ /thig gnyis dag ni legs par bsgril/ /gnyis</text></item>
<item><p>281a.1</p><section></section><text>med gnyis su med sngags kyis/ /bsgril nas de ni thig gdab bya/ dz+dza dz+dza zhes pas legs btang zhing / /blo ldan rgyab nas 'gro bar bya/ /dang por shar dang lho yi ni/ /sgo dbus ji bzhin gnas nas su/ /lho ru mngon bar phyogs nas kyang / nam</text></item>
<item><p>281a.2</p><section></section><text>mkhar de bzhin thig gdab bo/ /g.yon pa rdo rje khu tshur gyis/ /lte ba'i phyogs su bzung nas su/ /shar du bltas nas dpa' bo yis/ /sa la tshangs pa'i thig gnyis gdab/ /thig skud dag ni 'debs pa'i tshe/ /'jig rten khams ni ma lus pa'i/ /sangs rgyas la</text></item>
<item><p>281a.3</p><section></section><text>sogs 'gro don gyi/ /khyod kyi dus ni yin zhes bskul/ /slob dpon nyid dang grogs kyis ni/ /g.yon nas bskor ba shin tu brtson/ /rlung dang dbang ldan phyogs gnas dang / /me dang bden bral phyogs gnas te/ /bla mas mtshams su thig gnyis ni/ /me yi</text></item>
<item><p>281a.4</p><section></section><text>phyogs nas brtsams te gdab/ /byang du mngon par bltas nas ni/ /me yi phyogs su thig gdab bo/ /nub phyogs su ni kha bltas pas/ /bden bral du ni srad bus bri/ /rlung gi phyogs su gnas pa dang / /lho phyogs su ni bltas pa yis/ /nub kyi thig ni gang yin ba/ </text></item>
<item><p>281a.5</p><section></section><text>brtul zhugs can gyi cho gas gdab/ /dpa' bos shar du bltas nas ni/ /byang gi thig ni gdab par bya/ /phyogs la sogs pa'i dbye shes nas/ /kun nas thig ni thams cad kyang / /man ngag ji ltar thob pa las/ /blo ldan ji bzhin thig gdab bo/ /zur bzhi pa la</text></item>
<item><p>281a.6</p><section></section><text>sgo bzhi pa/ /rta babs bzhis ni rnam par brgyan/ /dra ba dra phyed 'phyang bas mdzes/ /g.yer kha'i phreng ba'i dra ba can/ /mtshams kyi cha ni thams cad dang / /sgo khyud kyi ni nang rnams su/ /rdo rje rin chen gyis spras pa/ /phyi'i dkyil 'khor thig gdab bo/ /de yi nang</text></item>
<item><p>281a.7</p><section></section><text>du pad+ma ste/ /pad+ma'i rgyab tu 'khor lo bya/ /'khor lo gnyis pa de yi rgyab/ /rdo rje phreng bas bskor bar bya/ /rdo rje 'khor lo cha mnyam par/ /rdo rje'i thig gis bskor bar bya/ /ge sar dang ni 'dab mar bcas/ /'dab ma bcu drug dag tu gnas/ /man ngag dag ni</text></item>
<item><p>281b.1</p><section></section><text>thob pa las/ /dkyil 'khor thig gdab kun shes nas/ /sgo ni 'khor lo'i brgyad cha ste/ /khyams ni de yi phyed du bya/ /sgo khyud dag ni sgo yi tshad/ /lha yi snam bu'i tshad de bzhin/ /mtshams kyi thig nas bskor ba dag /rta babs kyi ni gnas su bshad/ /ba dan dril bu'i</text></item>
<item><p>281b.2</p><section></section><text>'od zer gyis/ /brgyan par thams cad thig gdab bo/ /lcags ri'i mthar thug ba yi bar/ /rdo rje'i phreng bas mngon bskor zhing / /'od kyi dkyil 'khor nang du ni/ /rim gnyis thig ni gdab par bya/ /tshon gyi sa ni de yi phyed/ /rtsa ba'i thig ni gdab par bya/ /dang por rdo</text></item>
<item><p>281b.3</p><section></section><text>rgyus thig sogs pas/ /thig rnams thams cad nges par bya/ /de yi steng du ye shes thig /kun nas yongs su brkyang bar bya/ /ye shes kyi thig gdab pa'o// //dur khrod rus pa'i phye ma dang / /de yi so phag yang dag ldan/ /de yi shing gi 'dab ma ni/ /rnal 'byor bas</text></item>
<item><p>281b.4</p><section></section><text>de'i tshon du sbyar/ /de yi sol ba'i phye ma dang / /ba bla dag dang de bsres te/ /kha dog lnga dang yang dag ldan/ /lnga po lngar ni sprul par bya/ /dur khrod sa gnas thams cad ni/ /dbang phyug chen po'i rgya 'di yis/ /ye shes thig ni ji bzhin du/ /brtul zhugs can gyis</text></item>
<item><p>281b.5</p><section></section><text>tshon bskyed bya/ /sems dag nang par langs nas ni/ /khrus ni ma lus byas nas su/ /rgyud kyi yan lag ma lus pa'i/ /las ni dkyil 'khor dag tu brtsam/ /'di ni chos dbyings dag pa ste/ /sems can khams ni sgrol byed pa/ /dpal ldan khrag 'thung rgyal</text></item>
<item><p>281b.6</p><section></section><text>po nyid/ /de bzhin gshegs pa kun gyi gnas/ /nyes pa kun las rnam par grol/ /tshon gyi las ni yang dag brtsam/ /slob dpon gyis ni dang por dgye/ /phyi nas kun du slob mas so/ /gnas lnga sogs par brtsams nas ni/ /ri mo lnga la rgyab tu'o/ /tshon</text></item>
<item><p>281b.7</p><section></section><text>dang bzo yi las byed pa/ /dam tshig dang ni bslab pa sbyin/ /mthe'u chung gi ni sor gyi dpangs/ /drang la mtho bar yang dag bri/ /gal te ri mo mi mnyam pa'am/ /yo zhing dma' dang chad pas kyang / /ri mo dma' bas mi 'grub cing / /yon pos gdud ba skyed byed la/ /</text></item>
<item><p>282a.1</p><section></section><text>chad pas slob dpon slob ma dag /gnyis ka 'chi bar shes par bya/ /de bas mtshan ldan ri mo ni/ /mtshan nyid kun gyis mtshan par bya/ /slob ma la sogs 'dir zhugs nas/ /dri yi chus ni rab gang bas/ /lus kun dbang ni bskur bya zhing / /</text></item>
<item><p>282a.2</p><section></section><text>gnod mdzes sngags kyi rig pas blud/ /yig bdun rnal 'byor bdag nyid can/ /skye ba bdun sogs sdig pa can/ /slob ma cho gas bkrus pas ni/ /sems ni shel dang 'dra bar 'gyur/ /nang gi pad+ma'i 'dab ma ni/ /gser la sogs pa'i phye mas so/ /pad+ma'i rgyab kyi</text></item>
<item><p>282a.3</p><section></section><text>'khor lo ni/ /rtsibs brgyad pa yang de dang mnyam/ /rdo rje ka ba'i rtsibs la ni/ /rdo rje'i thig gis bskor bar bya/ /mthing shun la sogs mdog gis ni/ /thugs kyi 'khor lo rab tu grags/ /de bzhin 'khor lo'i rtsibs dag kyang / /pad+ma'i ka bar yang dag ldan/ /</text></item>
<item><p>282a.4</p><section></section><text>pad+ma'i thig gis bskor ba ni/ /gsung gi 'khor lo zhes sprul pa/ /byi ru la sogs mdog 'dra'i phyes/ /'khor lo 'bar ba'i las bya'o/ /sku yi 'khor lo rnam dgod pa/ /rtsibs brgyad snga ma de dang 'dra/ /de bzhin 'khor lo'i ka ba dang / /'khor lo'i thig gi dbye bar</text></item>
<item><p>282a.5</p><section></section><text>bya/ /mu tig la sogs phye ma yis/ /sku yi 'khor lo bri bar bya/ /ji ltar pad+ma la sogs cha/ /sgo yi cha yi kha dog ste/ /ri mo lnga sogs kha dog mdzes/ /ji ltar mdzes par rab tu brtag /tshon dgye ba'o// //de ltar sna tshogs bris pa yi/ /gzhal yas khang</text></item>
<item><p>282a.6</p><section></section><text>mchog lha yi gnas/ /cho ga mthong bas dang por ni/ /ji srid bshad bzhin rdzogs par bya/ /tshogs rnams kun gyis rab brgyan cing / /bde ba thams cad rab ster ba'o/ /dpal ldan khrag 'thung la sogs ni/ /'khor lo gsum bdag nyid can sprul/ /mkha'</text></item>
<item><p>282a.7</p><section></section><text>spyod sa spyod ces bya dang / /sa 'og la sogs mi 'am ci/ /khwa gdong la sogs brgyad po ni/ /rang gi stan la bzhugs par dgong / /ri yi rtse mor ge sar dang / /sna tshogs pad+mar A li dang / /kA li uSh+ma Ni'i bzhi pa/ /thig le sgra las yang dag 'byung / /he ru</text></item>
<item><p>282b.1</p><section></section><text>ka dpal rgyal po che/ /shes rab yan lag gnyis med 'du/ /zhal bzhi zhal re spyan gsum pa/ /mgo dang dum bus rnam par brgyan/ /ljang dang dmar dang de bzhin ser/ /phyag ni bcu gnyis yang dag ldan/ /g.yas brkyang pa yi rnam pas bzhugs/ /ral pa'i thor</text></item>
<item><p>282b.2</p><section></section><text>tshugs dar dpyang dang / /phyag gnyis dag gis 'khyud par mdzad/ /gzhan gnyis glang chen pags pa ste/ /dgra sta rtse gsum gri gug dang / /Da ma ru ni phyag g.yas na/ /kha T+wAM ga dang de bzhin du/ /thod pa khrag gis bkang ba dang / /phyag na zhags pa dag dang</text></item>
<item><p>282b.3</p><section></section><text>mgo/ /bdud ni bzhi las rnam rgyal ba/ /phyag g.yon dag na bsnams par mdzad/ /yi dwags chen po kun khyab po/ /pang na gnas pa'i phag mo ni/ /phyag gis 'khyud par mdzad pa las/ /gdug pa bdud kyi khrag 'chang zhing / /zhal nas khrag gi rgyun 'dzag pa/ /khrag</text></item>
<item><p>282b.4</p><section></section><text>chen gyis byugs sku yan lag /chags dang bcas shing skra grol ba/ /thod pa'i phreng bas bcings pa yin/ /ha ha zhes bzhad spyan gsum sku/ /dum bu dang ni thod pas brgyan/ /g.yas na sdigs 'dzub rdo rje ste/ /bdud sogs kun la bsdigs par mdzad/ /mkha' 'gro</text></item>
<item><p>282b.5</p><section></section><text>ma ni mA ma kI/ /mdun gyi 'dab ma 'don par bzhugs/ /phyag bzhi skra ni grol ba la/ /rtse mo lnga yis rnam brgyan pa/ /phyag rgya lnga sogs sku la mnga'/ /spyan gsum khro ba'i hUM mdzad cing / /sku mdog sngo la 'jigs pa che/ /ha ha zhes ni 'jigs par mdzad/ /thod</text></item>
<item><p>282b.6</p><section></section><text>pa'i cod pan lnga pa ste/ /dbu skra grol zhing 'jigs par mdzad/ /kha T+wAM ga brten thod pa rnams/ /rnal 'byor mtshon cha DA mar g.yas/ /phyag bzhi pas ni rnam par brgyan/ /g.yon nas bskor ba'i pad+ma la/ /lA ma zhes bya sgrol mdzad ma'o/ /sku mdog ljang gu</text></item>
<item><p>282b.7</p><section></section><text>'jigs pa che/ /ha ha zhes bzhad gtsigs pa'o/ /rtse bran lngas ni brgyan pa ste/ /dbu skra grol zhing 'jigs mdzad pa/ /spyan gsum pa la hUM mdzad cing / /kha T+wAM ga brten thod pa bsnams/ /rnal 'byor mtshon dang Da ma ru/ /phyag bzhi pas ni rnam par brgyan/ /</text></item>
<item><p>283a.1</p><section></section><text>khaN+Da ro ni gos dkar mo/ /byang gi 'dab ma gnon pas bzhugs/ /sku mdog dmar mo shas cher 'bar/ /phyag bzhi 'jigs pa'i hUM mdzad pa/ /dbu skra grol zhing 'bar ba la/ /rtse bran lngas ni rnam par brgyan/ /rnal 'byor snod dang kha T+wAM ga /rnal</text></item>
<item><p>283a.2</p><section></section><text>'byor mtshon dang DA ma ru/ /phyag rgya lngas ni brgyan pa dang / /spyan gsum 'og pag dag gis brgyan/ /nub kyi 'dab mar gzugs can ma/ /spyan ni sra ba'i bdag nyid can/ /sku mdog ser zhing cher 'bar ba/ /ha ha zhes bzhad 'jigs par mdzad/ /skra grol kha T+wAM ga</text></item>
<item><p>283a.3</p><section></section><text>dang bcas/ /phyag bzhi dag gis rnam par brgyan/ /spyan gsum hUM gis 'jigs par mdzad/ /rtse bran lngas ni rnam par brgyan/ /phyag rgya lnga sogs sku la mnga'/ /rnal 'byor mtshon snod bsnams pa'o/ /chu dang me dang rlung dang ni/ /sa yi khams dag nyid yin no/ /grub</text></item>
<item><p>283a.4</p><section></section><text>pa'i rnal 'byor ma bzhi'o/ /phyi dang nang na yang dag bzhugs/ /mtshams kyi cha yi pad+ma la/ /ma dang de bzhin pha dag dang / /rgyal po dang ni rgyal rigs gnyis/ /mgo bo'i snod ni mchod byed pa/ /gnyis med ye shes rnal 'byor ma/ /bu la sogs pas yang dag drangs/ /</text></item>
<item><p>283a.5</p><section></section><text>bkug ste 'khor lo'i nang du gzhug /rnal 'byor can gyis rtag tu mchod/ /de la bu skyes rnal 'byor ma'i/ /'khor lo'i gnas ni bshad bya ste/ /pu zhes bya ba ni bul+li ra ma la ya ste/ thod pa'i dum bu can dang / rab tu gtum ma'o/ /dzA zhes bya ba ni dzA lan+d+ha ra ste/ /keng</text></item>
<item><p>283a.6</p><section></section><text>rus chen po dang / gtum mig ma'o/ /o zhes bya ba ni o D+yan te/ keng rus can dang / 'od ldan ma'o/ /a zhes bya ba ni arbu da ste/ mche ba rnam par gtsigs pa dang / sna chen ma'o/ /de dag ni gnas so/ /go zhes bya ba ni go dA ba ri ste/ lha dgra dang / brtan pa'i blo</text></item>
<item><p>283a.7</p><section></section><text>can ma'o/ /ra zhes bya ba ni ra mi shwa ri ste/ /'od dpag med dang / mi'u thung ma'o/ /de zhes bya ba ni de bi ko Ti ste/ rdo rje 'od dang / laM ka'i dbang phyug ma'o/ /mA zhes bya ba ni mA la be ste/ rdo rje'i sku dang / shing grib ma'o/ /de dag ni nye ba'i gnas yin la/ thugs kyi 'khor</text></item>
<item><p>283b.1</p><section></section><text>lo ste/ nam mkha' la rgyu ba yin no/ /kA zhes bya ba ni kA ma rU pa ste myu gu can dang / sa srung ma'o/ /o zhes bya ba ni o Te ste/ rdo rje ral pa can dang / 'jigs byed chen mo'o/ /de dag ni zhing ngo / /tri zhes bya ba ni tri sha ku ne ste/ dpa' bo chen po dang / rlung gi shugs can</text></item>
<item><p>283b.2</p><section></section><text>ma'o/ /ko zhes bya ba ni ko sa la ste/ rdo rje hUM mdzad dang / chang 'thung ma'o/ /de dag ni nye ba'i zhing ngo / /ka zhes bya ba ni ka ling ka ste/ rab tu bzang po dang / mdog ljang ma'o/ /la zhes bya ba ni laM pA ka ste rdo rje bzang po dang / shin tu bzang mo'o/ /de dag ni tshan+do ha'o/ /ka</text></item>
<item><p>283b.3</p><section></section><text>zhes bya ba ni kAny+tsi ste/ 'jigs byed chen po dang / rta rna ma'o/ /hi zhes bya ba ni hi mA la ya ste/ mig mi bzang dang / bya gdong ma'o/ /de dag ni u pa tshan+do ha yin pas gsung gi 'khor lo ste/ sa la rgyu ba yin no/ /pre zhes bya ba pre ta pu ri ste/ stobs po che dang / 'khor lo'i</text></item>
<item><p>283b.4</p><section></section><text>shugs can ma'o/ /gr-i zhes bya ba ni gr-i ha de ba ste/ rin chen rdo rje dang / dum skyes ma'o/ /de dag ni 'dus pa zhes bya'o/ /sau zhes bya ba ni sau rASh+Ta ste/ rta mgrin dang / shoN+Di ni'o/ /su zhes bya ba ni su war+N+Na dwI pa ste/ nam mkha'i snying po dang / 'khor lo'i go cha ma'o/ /</text></item>
<item><p>283b.5</p><section></section><text>de dag ni nye ba'i 'dus pa can no/ /na zhes bya ba ni na gar ste/ dpal he ru ka dang / shin tu dpa' mo'o/ /si zhes bya ba ni sin+d+hu ste/ pad+ma gar gyi dbang phyug dang / stobs chen ma'o/ /de dag ni dur khrod do/ /ma zhes bya ba ni ma ru de sha ste/ rnam par snang mdzad dang / /</text></item>
<item><p>283b.6</p><section></section><text>'khor los sgyur ma'o/ /ku zhes bya ba ni ku lu tA ste/ rdo rje sems dpa' dang / brtson 'grus chen mo'o/ /de dag ni nye ba'i dur khrod do/ /sku'i 'khor lo ste sa'og na gnas pa yin no/ /sgo rnams ni khwa gdong can ma dang / 'ug gdong can ma dang / khyi'i gdong can ma dang / phag</text></item>
<item><p>283b.7</p><section></section><text>gdong can ma'o/ /mtshams rnams su ni gshin rje brten ma dang / gshin rje'i pho nya mo dang / gshin rje mche ba ma dang / gshin rje 'joms ma'o/ /grub pa'i dpa' bo rnal 'byor ma/ /phyogs kun du ni rnam par gnas/ /pha rol phyin bcu dag pa de/ /sa bcu la ni</text></item>
<item><p>284a.1</p><section></section><text>rnam par bzhugs/ /he ru ka dpal rgyal po che/ /phyi dang nang du yang dag bzhugs/ /de la sogs pa mtha' yas mchog /byang chub sems dpa' du ma'o/ /dkyil 'khor du lha dgod pa'o// //mkha' 'gro ma la sogs pa dang / /sgo srung brgyad po ma</text></item>
<item><p>284a.2</p><section></section><text>gtogs pa/ /'khor lo gsum la thod pa'i dum bu la sogs pa rnams ni phyag gnyis pa/ zhal gcig pa ral pa'i thor tshugs dang dar gyis brgyan pa/ phyag rgya lnga dang spyi gtsug gi nor bu dang ldan pa 'og pag gis brgyan pa/ spyan gsum pa/ phyag gnyis kyis</text></item>
<item><p>284a.3</p><section></section><text>'khyud pas/ rdo rje dang dril bu bsnams pa/ lha mo la gzigs shing sgros 'dzin pa'o/ /rab tu gtum mo la sogs pa'i lha mo rnams ni/ rang gi bdag po'i sku mdog dang ldan pa/ zhal gcig pa phyag gnyis pa ste/ dbu skra grol bas rnam brgyan pa/ /thod pa dang ni</text></item>
<item><p>284a.4</p><section></section><text>'khyud pa dang / /gri gug dang ni sdigs mdzub can/ /spyan gsum hUM gis 'jigs par byed/ /rtse bran dum bus rnam par brgyan/ /mkha' 'gro ma sogs thams cad kyang / /g.yon nas bskor ba sngon 'gro ba/ /rgyu dang mi rgyu'i 'jig rten gsum/ /'gro kun g.yon</text></item>
<item><p>284a.5</p><section></section><text>nas 'byung ba yin/ /dkar min dkar dang dmar po ni/ /tha ma mchog dang bar ma ste/ /thams cad ji bzhin dgod pa ni/ /bla ma'i rim gyis drin yin no/ /kha la sogs pa brgyad po ni/ /mkha' 'gro la sogs dbye ba yis/ /zhabs kyis rol gnon pa dang / /sna tshogs</text></item>
<item><p>284a.6</p><section></section><text>gzugs can bzhi po yin/ /thams cad khro bo rnam rgyal sogs/ /rnal 'byor ma brgyad sprul pa yin/ /rdo rjes mtshan pa'i kha T+wAM ga/ /pad+ma'i snod ni lnga can te/ /g.yas pas mtshon cha 'phyar ba ni/ /gdug ba thams cad nges gnon pa'o/ /dpal ldan he ru ka sogs</text></item>
<item><p>284a.7</p><section></section><text>kun/ /g.yon gyis 'khyud cing nu ma 'dzin/ /lha rnams kyi phyag dang / sku mdog dang phyag mtshan te/ byang chub kyi yan lag sum cu rtsa bdun du byas pa'o/ /nA da'i gzugs sogs sngon du 'gro ba dang / gos dang phyag rgya lnga la sogs pa dang / shes rab kyi yan lag dang / </text></item>
<item><p>284b.1</p><section></section><text>phur bu dang dra ba dang A li kA li zhes brjod nas/ rgyu sogs stong pa sngon 'gro ba/ /'jug pa sgra la sogs pa nas/ /ji srid bsdus pa'i rim gyis so/ /'bad pa yis te de bzhin du/ /shes rab yan lag stan gyi sting / /mgul rgyan gtsug tor dbu rgyan dang / /rna rgyan</text></item>
<item><p>284b.2</p><section></section><text>tshangs pa'i srad bu dang / /mgul par rgyan bcings mgo por phreng / /ska rags dang ni sil khrol sgra/ /ral pa cod pan dar dang ni/ /bcos ma'i sgra yis rnam par brgyan/ /rdo rje pad+ma kha T+wAM bcas/ /rde'u chung sgra dang hUM sgrogs shing / /dpa' mo kun dang rnal 'byor ma'i/ /go cha</text></item>
<item><p>284b.3</p><section></section><text>gsum gyis brgyan pa yin/ /he ru ka dpal dpa' bo che/ /rang gi bdag nyid gcig tu byas/ /sems can kun la rjes brtse ba'i/ /blo ldan bum pa mngon par bzlas/ /bum pa mchog ni bcu dag tu/ /de nyid kyi ni mtshan nyid gsungs/ /chu ni 'o mar yang dag bsre/ /chu</text></item>
<item><p>284b.4</p><section></section><text>chen chu chung bum pa dag /dri dang me tog sna tshogs pas/ /dbugs dbyung mchog dang bar ma yis/ /dri yi chus ni yang dag byug /kha ni 'dab mas yang dag brgyan/ /sangs rgyas kun gyis mkha' 'gro ma/ /cho ga bzhin du mngon par bzlas/ /mgul pa gos kyis rnam</text></item>
<item><p>284b.5</p><section></section><text>dkris shing / /rgyan ni mdzes pas rnam par brgyan/ /me tog phreng gis kun bskor ba/ /brgyad po dag ni sgo ru dgod/ /bum pa dgu pa dbus su'o/ /ma dang de bzhin pha dag dang / /rgyal po rgyal rigs gnyis kyis ni/ /bum pa chus ni rab tu dgang / /kha dog lnga</text></item>
<item><p>284b.6</p><section></section><text>pa'i gos kyis ni/ /brgyan cing mgul pa dkri bar bya/ /sna tshogs 'dab mas kha dgab cing / /rang byung me tog dag gis mchod/ /lho yi sgo yi logs su ni/ /ri mo'i dbus su gzhag par bya/ /bla re dag ni bre bya zhing / /sna tshogs pa yi gos kyang bre/ /rgyal mtshan</text></item>
<item><p>284b.7</p><section></section><text>gdugs sogs dar rnams kyis/ /gnas dang gnas su rnam par brgyan/ /bum pa gzhag nas mchod pa ni/ /ji skad bshad pa bzhin du bya/ /rin chen gser gyis mdzes par ni/ /dkyil 'khor kun du gtor bar bya/ /spos snod dag ni brgyad po dang / /mar me'i</text></item>
<item><p>285a.1</p><section></section><text>sdong bu de mnyam bya/ /til mar chen pos rab sbar la/ /spos ni lnga po sngon 'gro ba'o/ /sna tshogs me tog 'chang ba dang / /sna tshogs chad dang khu ba dang / /rol mo dag gis rab bkang zhing / /sna tshogs zhal zas lha bshos dang / /sna tshogs rnal</text></item>
<item><p>285a.2</p><section></section><text>'byor ma pang na/ /dri bzangs me tog sna tshogs ldan/ /sna tshogs pa yi glu len cing / /sna tshogs gar gyis gar bzang byed/ /bkra shis sgra ni sna tshogs pa'i/ /dga' ston shrI he ru ka yi/ /spyod pa dang ni 'gro ba'i gnas/ /'dod pa rnal 'byor ma yi lam/ /sgo bzhi dag</text></item>
<item><p>285a.3</p><section></section><text>tu rnal 'byor ma/ /dpa' bo gnyis med dag gis mtshan/ /tshon chen la sogs gos dag gam/ /dar la sogs pa dag gis brgyan/ /phyag rgya lnga la sogs pa'i lus/ /rtse bran lngas ni rnam par brgyan/ /rdo rje dril bu'i yang dag 'khyud/ /sgo brgya dag tu kha sbyar ro/ /</text></item>
<item><p>285a.4</p><section></section><text>chogs kyi gtso bo bdag po kun/ /'khor los sgyur ba'i rnal 'byor yin/ /sngar bshad rgyan gyis brgyan pa dang / /stan dang gnas ni rnam mdzes par/ /dpal ldan rdo rje dril bu 'phyang / /'khyud cing nu ma 'tshir ba dang / /snying ga mgo bo spyi gtsug dang / /mig sogs go chas</text></item>
<item><p>285a.5</p><section></section><text>rnam par brgyan/ /rdo rje sems sogs byin brlabs la/ /rnal 'byor chen po gnyis med gnas/ /byang chub yan lag sum cu bdun/ /byas shing go bgos mnyam par gzhag /de ltar go bgos bdag nyid ni/ /sum cu gsum pas kyang mi shigs/ /dkyil 'khor gyi lha mo dang</text></item>
<item><p>285a.6</p><section></section><text>dpa' mo rnams la mchod pa'o/ /rang nyid ji ltar grub par ni/ /ye shes 'khor lo rnam par bsgom/ /bdag nyid kha sbyar byas pa yis/ /dam tshig la ni gzhug par bya/ /dang por spyan drangs phyag rgya yis/ /gyen du pheM gyi sgra bsgrags la/ /mchog dang bar ma'i rnal 'byor</text></item>
<item><p>285a.7</p><section></section><text>ma/ /'jig rten khams la sogs pas dgug /rang nyid sku mdog phyag mtshan dbyibs/ /sngar bshad pa yi rgyan dang ldan/ /rang gi phyag mtshan brgyan bcas la/ /ral pa'i thor tshugs dag dang ldan/ /dam tshig 'khor lor zhugs nas ni/ /gnyis med ye shes</text></item>
<item><p>285b.1</p><section></section><text>bsgom par bya/ /he ru ka dpal la sogs kun/ /g.yas brkyang pas ni gdan la bzhugs/ /ye shes kyi 'khor lo spyan drang ba'o// //he ru ka dpal sogs 'khor lo'i/ /lha rnams phyi dang nang gis mchod/ /lha yi grangs bzhin blo ldan pas/ /mdzes pa'i gos kyang dbul</text></item>
<item><p>285b.2</p><section></section><text>bar bya/ /'khor los sgyur dang dpa' bo ni/ /rang byung me tog gis mchod cing / /gdong ni dag par bkru bar bya/ /lho phyogs sgo nas dag pas so/ /gnyis med gnyis med sngags kyis ni/ /mngon par bzlas la byin gyis brlab/ /sangs rgyas kun gyi mkha' 'gro mas/ /</text></item>
<item><p>285b.3</p><section></section><text>khyad par du ni mngon par bzlas/ /sgo srung kun gyi rnal 'byor mas/ /ji srid brgya rtsa brgyad bzlas par/ /sngags pas lha yi grangs bzhin du/ /A li kA li zhes smra zhing / /byin gyis brlabs la mnyam par mchod/ /dkyil 'khor lha rnams mnyes par bya/ /dkyil</text></item>
<item><p>285b.4</p><section></section><text>'khor byin gyis brlab pa'o// //bya ba'i mchod pa'i khyad par ni/ /b+ha ra tis ti ki bri ste/ /ki shig kya dang ar ba ti/ /gar rnams kun gyis gar bya'o/ /chags bcas mngon sbyor tshul gyis ni/ /rnam par 'phyar bas rnam rol cing / /sgeg dang bcas pa'i gom stabs</text></item>
<item><p>285b.5</p><section></section><text>kyis/ /gom stabs brgyad kyis gar bya'o/ /'khyud sogs bya ba kun dang ni/ //'khyud cing nu ma btsir ba dang / /bya ba mchod pa'i khyad par gyis/ /dang po rnal 'byor ma mnyes bya/ /nang gi bdag nyid sbyin sreg gis/ /skye bo dam pa kun 'dus bya/ /he ru ka dpal rgyal po</text></item>
<item><p>285b.6</p><section></section><text>che/ mdza' ba thams cad yang dag 'dus/ /zhi ba'i chu las dngos grub ni/ /dam pa'i gnas ni rtag pa 'grub/ /rgyun chags la sogs thams cad dang / /bza' ba zhim po sna tshogs dang / /sha rlon dag gis khyad par du/ /sngags dang ldan pas sbyin sreg bya/ /oM</text></item>
<item><p>285b.7</p><section></section><text>sarba badzra ki mi ni b+ha k+ShaM sho d+ha ya gu h+ya badzrI Ni hUM phaT swA hA/ mngon par bsngags shing byin gyis brlab pa'o/ /lto ba yis ni sbyin sreg mes/ /pad+ma'i 'dab ma 'dab brgyad pa/ /dpa' bo'i dbang sogs sum cu bdun/ pad+ma'i lte ba ge sar la/ /ji bzhin las kyi rjes</text></item>
<item><p>286a.1</p><section></section><text>mthun par/ /lha yi bdag nyid dngos byas la/ /cho gas sbyin sreg kun byas na/ /brtag mi dgos par dngos grub 'gyur/ /bza' 'am yang na btung ba dag /brtul zhugs can ni ci za ba/ /mchog dang bar ma'i dbugs dbyung ba/ /bsam pa</text></item>
<item><p>286a.2</p><section></section><text>thams cad rab tu brtag /bdag nyid lha ni lha yi mchog /bdag nyid lha ni lha dam pa/ /bdag gi gzugs la ma chags la/ /gzugs brnyan la sogs lta bur shes/ /bdag nyid sangs rgyas thams cad dang / /dpa' bo kun gyi gnas yin te/ /de las 'bad pa</text></item>
<item><p>286a.3</p><section></section><text>thams cad kyis/ /bdag nyid he ru ka dpal mchod/ /de ltar 'bad pa thams cad kyis/ /dge ba yongs su rgyas par 'gyur/ /las tshogs gang zhig bsams pa rnams/ /'grub 'gyur 'di la the tshom med/ /dkyil 'khor las kyi nang gi sbyin sreg go/ /drug cu pa</text></item>
<item><p>286a.4</p><section></section><text>sogs bzar bcas pa'i/ /zan dron sha dang nya sha dang / /bar dang mchog gi lnga po yi/ /gtor ma 'bad de dbul bar bya/ /thod pa'i nang du legs bzhag ste/ /dang po phyag rgyas spyan drang ngo / /gyen du pheM gyi sgra sgrogs shing / /mig dang gdong dang yan lag bsgyur/ /bkug</text></item>
<item><p>286a.5</p><section></section><text>cing bkug cing kun mchod la/ /dpa' bo rnal 'byor mas spyan drangs/ /rdo rje thal mo spyi bor dbye/ /reg par gyur na 'byung bar 'gyur/ /dpa' bo rdo rje rnal 'byor ma/ /ji bzhin las la sbyar bar bya/ /mtshan mo skra grol gcer bu yis/ /brtul zhugs can gyis gtor ma</text></item>
<item><p>286a.6</p><section></section><text>sbyin/ /he ru ka dpal rnal 'byor bdag /des ni rnal 'byor ma rnams mnyes/ /gtor ma'i cho ga'o/ /pha rol phyin pa'i rgya drug sogs/ /byang chub sum cu rtsa bdun nyid/ /gnas la sogs pa sa bcu dang / /che mchog lha yi bdag nyid can/ /gdan du byas pa'i bdag</text></item>
<item><p>286a.7</p><section></section><text>nyid can/ /dbang bskur ba ni dam pa'o/ /dag dang ma dag 'dres pa ste/ /sgrub pa po ni mngon sum gnas/ /mnyes byed rnam par dag pa dang / /gsal byed yon tan ldan pa'i mi/ /de ltar phyi dang nang gi sbyin sreg bya/ /gtor ma'i bya ba dang / mchod pa'i bya ba'i las ma lus</text></item>
<item><p>286b.1</p><section></section><text>par byas pa'i rnal 'byor gyis slob ma ma lus pa'i tshogs kyi bdag nyid mngon sum du byas la 'di skad ces brjod par bya'o/ /gong nas gong ma'i sdom pa ni/ /bu khyod kyis ni bsrung bya ste/ /grol ba'i rgyu ni de las gzhan/ /thabs ni ci yang yod ma yin/ /gnyis med gnyis med</text></item>
<item><p>286b.2</p><section></section><text>rnal 'byor bdag /byang chub shes rab yan lag sprul/ /ma dang de bzhin pha dag dang / /rgyal po dang ni rgyal rigs gnyis/ /thod pa der ni legs bzhag pa/ /slob ma'i sdig pa 'jig byed pa'o/ /slob dpon khas ni dbang bskur ba/ /yig bdun kun mkhyen gyi slob ma/ /bu</text></item>
<item><p>286b.3</p><section></section><text>tshur zhes ni brjod bya zhing / /go cha che la sogs pas bsrung / /rdo rje sems sogs pas go bskon/ /dar dpyad dag kyang bcing bar bya/ /sems can dman dang mchog dang ni/ /slob ma la sogs yid shes bya/ /dngos grub 'dod pas dngos kun gyis/ /dang por slob dpon</text></item>
<item><p>286b.4</p><section></section><text>mgu bar bya/ /slob ma yongs su brtag pa'o// //de nas slob ma sogs bya ba/ /lag pas lag pa bzung nas ni/ /shrI he ru ka ya bid ma he bid+yA rA dzA ya d+hi ma he swA hA/ zhes bya bas dpa' bo bskul bar bya'o/ /sangs rgyas kun gyi rang bzhin sku/ /slob dpon la ni skyabs su mchi/ </text></item>
<item><p>286b.5</p><section></section><text>dpa' bo rnal 'byor ma 'khor lo/ /rnal 'byor gnas la bdag phyag 'tshal/ /slob ma'i gsol ba'o/ /don dam smra ba'i seng+ge rnal 'byor che zhes pa/ nyon mongs gcod pa'i don la shin tu mkhas gyur pa/ /srid pa'i nyes brgya bskyed pa nyon mongs gcod mdzad lha'i/ /rnal</text></item>
<item><p>286b.6</p><section></section><text>'byor don dam rgyal po de nyid grub par mdzod/ /de bzhin gshegs pa kun gyi gnas/ /he ru ka dpal grong khyer mchog /snying po'i dkyil 'khor 'di ru ni/ /bdag gis slob ma gzhug par bgyi/ /de nas lho phyogs kyi sgor mngon du phyogs par byas la/ oM na maHste hUM/ </text></item>
<item><p>286b.7</p><section></section><text>na maHmi hUM/ ma mo na maHhUM swA hA/ zhes bya bas sku gsung thugs kyi sgo nas phyag bya ba sngon du 'gro bas lan gsum phyag byas la/ oM sarba bI ra yo gi ni pU dzo pas+tha na ya At+ma na nI r+ya ta yA mi/ sarba ta thA ga ta bI ra yo gi ni At+ma naM badzra DA ki ni a d+hi tiSh+ThaM swA maM zhes bya bas lus</text></item>
<item><p>287a.1</p><section></section><text>thams cad kyis phyag byed du gzhug go/ /de nas g.yon phyogs su de snying gar thal mo sbyor du bcug la shar phyogs kyi sgo nas/ oM sarba bI ra yo gi ni pU dza a b+hi She ka ya At+ma naM nI r+ya ta yA mi sarba ta thA ga ta bI ra yo gi ni At+ma naM badzra lA mi rat+na a b+hi Shiny+tsa tu mAM/ de</text></item>
<item><p>287a.2</p><section></section><text>nas byang phyogs kyi sgor thal mo de nyid dpral bar bzhag la phyag byed du gzhug ste/ oM sarba bI ra yo gi ni pU dza pra brta na ya At+ma naM nIr+ya ta yA mi/ sarba ta thA ga ta bI ra yo gi ni At+ma naM badzra khaN+Da ro hir+ya pra brta ya mAM/ de nas nub phyogs kyi sgor thal mo de nyid mgor bzhag la phyag byed du gzhug</text></item>
<item><p>287a.3</p><section></section><text>ste/ oM sarba bI ra yo gi ni pU dza karma ka ra Na ya At+ma naM nIr+ya ta yA mi/ sarba ta thA ga ta bI ra yo gi ni At+ma badzra rU bi ni r+ya karma ku ru mAM/ phyag bzhi'o/ /de nas lhor ni phyogs byas te/ /slob ma'i lag nas bzung nas ni/ /bde mchog sdom pa'i cho ga bzhin/ /thams cad brjod de sbyin par bya/ /</text></item>
<item><p>287a.4</p><section></section><text>sangs rgyas chos dang dge 'dun te/ /dkon mchog gsum la skyabs su song / /'di ni sangs rgyas rigs 'ongs pa'i/ /sdom pa brtan par gyur pa'o/ /rdo rje dril bu'i phyag rgya ni/ /blo chen khyod kyis gzung bar bya/ /byang chub sems gang de rdo rje/ /shes rab dril bu zhes grags so/ /</text></item>
<item><p>287a.5</p><section></section><text>slob dpon khyod kyis gzung bya ste/ /bla ma sangs rgyas kun dang mnyam/ /'di ni rdo rje rigs dag pa'i/ /dam tshig sdom pa yin par bshad/ /rin chen rigs la rtag tu ni/ /nyin re bzhin yang lan drug tu/ /chos dang zang zing mi 'jigs byams/ /sbyin pa rnam bzhi rtag tu</text></item>
<item><p>287a.6</p><section></section><text>sbyin/ /phyi dang gsang ba'i theg pa gsum/ /dam pa'i chos kyang ma lus bzung / /'di ni pad+ma'i rigs dag pa'i/ /dam tshig yid du 'ong ba'o/ /las kyi rigs mchog chen po la/ /sdom pa thams cad ldan par ni/ /yang dag nyid du gzung bar bgyi/ /mchod pa'i las</text></item>
<item><p>287a.7</p><section></section><text>kyang ci nus bya/ /rtsa ba'i ltung ba bcu bzhi ni/ /gang phyir rgyud las gsungs pa rnams/ /blo chen khyod kyis rtag tu ni/ /dngos grub phyir ni bsrung bar bya/ /dam tshig bsgrags pa'o/ /slob dpon 'dir ni bdag la gson/ /gtso bos ji ltar bka' stsal pa/ /de ltar</text></item>
<item><p>287b.1</p><section></section><text>bdag ni bgyid par 'tshal/ /ji ltar dus gsum mgon po rnams/ /byang chub tu ni nges mdzad pa'i/ /byang chub sems ni bla med pa/ /dam pa bdag gis bskyed par bgyi/ /sangs rgyas rnal 'byor sdom pa la/ /sdom pa yi ni tshul khrims dang / /dge ba'i chos ni sdud</text></item>
<item><p>287b.2</p><section></section><text>ba dang / /sems can don byed tshul khrims gsum/ /bdag gis brtan por gzung bar bgyi/ /sangs rgyas chos dang dge 'dun te/ /bla na med pa'i dkon mchog gsum/ /deng nas brtsams te gzung bar bgyi/ /nam du yang ni mi gtang ngo / /rdo rje'i rigs mchog</text></item>
<item><p>287b.3</p><section></section><text>chen po la/ /rdo rje dril bu phyag rgya yang / /yang dag nyid du gzung bar bgyi/ /slob dpon dag kyang gzung bar bgyi/ /rin chen rigs mchog chen po yi/ /dam tshig yid du 'ong ba la/ /nyin re bzhin du dus drug tu/ /sbyin pa rnam bzhi rtag tu sbyin/ /byang chub chen po las byung</text></item>
<item><p>287b.4</p><section></section><text>ba'i/ /pad+ma'i rigs mchog dag pa la/ /phyi dang gsang ba theg pa gsum/ /dam pa'i chos ni gzung bar bgyi/ /las kyi rigs mchog chen po la/ /sdom pa thams cad ldan par ni/ /yang dag nyid du gzung bar bgyi/ /mchod pa'i las kyang ci nus bgyi/ /byang chub sems</text></item>
<item><p>287b.5</p><section></section><text>ni bla med pa/ /dam pa bdag gis bskyed bgyis nas/ /sems can kun gyi don gyi phyir/ /bdag gis sdom pa ma lus gzung / /ma bsgral ba ni bsgral par bgyi/ /ma grol ba ni dgrol bar bgyi/ /dbyugs ma phyung ba dbugs dbyung zhing / /sems can mya ngan 'das</text></item>
<item><p>287b.6</p><section></section><text>la dgod/ /sdom pa gzung ba'o/ /deng khyod dpa' po dang rnal 'byor ma thams cad kyis rigs su zhugs kyis/ ngas khyod la dpal he ru ka'i ye shes bskyed par bya ste/ ye shes gang gis khyod de bzhin gshegs pa thams cad dang / dpa' bo dang rnal 'byor ma thams</text></item>
<item><p>287b.7</p><section></section><text>cad kyi dngos grub kyang thob par 'gyur na dngos grub gzhan lta ci smos/ khyod kyis dkyil 'khor ma mthong ba rnams kyi mdun du smra bar mi bya ste/ dam tshig nyams par gyur ta re/ he ru ka dpal deng khyod kyi/ /snying la yang dag zhugs par gyur/ /gal te tshul 'di smras na</text></item>
<item><p>288a.1</p><section></section><text>ni/ /de ma thag tu dral te gshegs/ /de nas dam tshig blud pa ni/ /ga bur tsan+dan ldan pa dang / /bde ba'i me tog chur bcas pa/ /sangs rgyas kun dang mkha' 'gro ma'i/ /slob ma blo gros brtan pa la/ /blangs te rgyun gyis de la sbyin/ /thob pa</text></item>
<item><p>288a.2</p><section></section><text>legs par sbyangs nas ni/ /gzi mdangs bcas pas 'di skad brjod/ /'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na dngos grub ni/ /rdo rje bdud rtsi'i chu 'dis 'thob/ oM sarba pany+tsa a mr-i tod ka Tha Tha hUM/ deng nas brtsams te khyod</text></item>
<item><p>288a.3</p><section></section><text>kyi dpal he ru ka nga nyid yin gyis/ /gang 'di byos shig ces bsgo ba de khyod kyis bya'o/ /khyod kyis nga la brnyas par ma byed cig /khyod mi bde ba ma spongs par dus byas nas dmyal bar ltung bar gyur ta re/ de nas dpa' bo dang rnal 'byor ma thams cad kyis byin gyis rlobs</text></item>
<item><p>288a.4</p><section></section><text>shig /dpal he ru ka bdag la dbab par mdzod cig ces smrar gzhug go/ /thang chu lnga rtsi legs sbyar ba'i/ /bskus shing gos ni legs brdungs dang / /byi la'i stug pa nyid dang ni/ /gu gul lhan cig sbyar nas ni/ /pad+ma'i snod du gzhag nas su/ /yi dwags me</text></item>
<item><p>288a.5</p><section></section><text>yis gdung bar bya/ /gnyis med gnyis med sngags kyis ni/ /'gying bcas 'dug ste gzi ldan pa/ /sngar bshad rgyan dang ldan pa dang / /de bzhin go cha bgos nas ni/ /'khor lo kun gyi dpa' bo dang / /rnal 'byor ma rnams de snying gzhug /g.yas brkyang pa</text></item>
<item><p>288a.6</p><section></section><text>la legs bsdams pas/ /gnyis med sngags ni brjod nas ni/ /gdug pa de dang gsang sngags kyis/ /skad cig de nyid dag la 'jug /oM tiSh+Tha ma hA kro d+ha A be sha hUM/ oM shrI he ru ka ya bid ma he bid+yA rA dzA ya d+hi ma he swA hA/ zhes bya ba 'dis dpa' bo bskul bar</text></item>
<item><p>288a.7</p><section></section><text>bya'o/ /de nas lag pa gzung ba yis/ /mig phye nas ni blta bar bya/ /he ru ka dpal deng khyod kyi/ /mig 'byed par ni brtson par mdzad/ oM badzra ne tra ya a ba ha ra pa Ta laM hrIH dkyil 'khor bzang po 'di la ltos/ /da ni dad pa rab tu bskyed/ /khyod ni rnal</text></item>
<item><p>288b.1</p><section></section><text>'byor ma rigs skyes/ /sngags dang phyag rgyas byin gyis brlabs/ /'gro ba phun sum tshogs kun dang / /dngos grub phun tshogs khyod mngon 'gyur/ /dam tshig thams cad bskyang ba dang / /gsang sngags la yang brtson par gyis/ /gang du me tog lhung gyur pa/ /de</text></item>
<item><p>288b.2</p><section></section><text>yi gnas sogs bstan par bya/ /slob ma gzhug pa'o// //sna tshogs pad+ma'i lte bar gzhug /gnyis med gnyis med pang na gnas/ /brtan g.yo kun gyi bdag nyid can/ /spyod dang grol ba rab stsol ba/ /kun mkhyen kun mdzad gtso bo ste/ /dpa' bo che la bu khyod ltos/ /</text></item>
<item><p>288b.3</p><section></section><text>rnal 'byor ma la sogs pa'i tshogs/ /grub pa'i rnal 'byor ma lnga po/ /thod pa'i dum bu la sogs kun/ /'khor lo mkha' la spyod pas bskor/ /rab gtum mo sogs yang dag 'khyud/ /gnyis po thugs kyi sprul pa yin/ /myu gu can la sogs pa kun/ /rnal 'byor ma</text></item>
<item><p>288b.4</p><section></section><text>brgyad gnyis su med/ /gsung ni rnam ngag ngo bo yis/ /mi yi 'jig rten dag tu khyab/ /stobs po che sogs pang gnas pa/ /grub pas sa 'og gnas pa yin/ sku yi sprul par bshad pa ste/ /chags pa kun gyis rjes su chags/ /he ru ka dpal sogs 'khor</text></item>
<item><p>288b.5</p><section></section><text>lo/ /g.yon nas 'khyud cing nu ma 'dzin/ /sku gsum zhes bya'i sprul pa ste/ /'bring dang mchog dang tha ma'o/ /khwa la sogs pa brgyad po yi/ /gzugs ni sgyu yis yang dag bstan/ /khro bo rnam rgyal la sogs brgyad/ /byang chub sum cu rtsa bdun sprul/ /mkha'</text></item>
<item><p>288b.6</p><section></section><text>la spyod dang sa la spyod/ /sa 'og dag gi ma mo brgyad/ /brgyad gnyis mchod pa'i lha mo yis/ /lha rnams de nyid mtshan pa yin/ /dkyil 'khor gyi de kho na nyid do// //de nas slob mas bla ma yi/ /zhabs la dad pas phyag 'tshal te/ /thal sbyar yon ni phul ba yis/ /</text></item>
<item><p>288b.7</p><section></section><text>dbang bskur don du gsol ba gdab/ /he ru ka dpal dbang bskur ba/ /'gro ba skyob phyir gzi brjid can/ /ji ltar yon tan 'byung gnas sogs/ /de bzhin bdag la de stsol cig /dpa' bo chen po mi ldog pa'i/ /dbang bskur ba ni bdag la stsol/ /sems can kun gyi</text></item>
<item><p>289a.1</p><section></section><text>don gyi phyir/ /bdag ni rtag tu slob dpon bgyid/ /'jug pa sgo yi lho phyogs su/ /he ru ka dpal bdag nyid sems/ /pad+ma 'dab brgyad steng du ni/ /seng ge'i khri sogs la bzhag ste/ slob ma gnyis med sbyor ldan pa/ /sna tshogs stan la bzhag nas</text></item>
<item><p>289a.2</p><section></section><text>ni/ /gnyis med ye shes sems ldan gyis/ /me tog dbang bskur la sogs pa/ /thams cad cho ga bzhin sbyin zhing / /dkyil 'khor lus nang chud par bya/ /phyag rgya lnga la sogs pa'i lus/ /he ru ka dpal bdag nyid sprul/ /spyod dang brtul zhugs brtan pa dang / /de bzhin</text></item>
<item><p>289a.3</p><section></section><text>gnyis med tshangs spyod bstan/ /steng du gdugs dkar bzung nas ni/ /dpa' bo rnal 'byor ma tshogs kyis/ /bkra shis sgra yi gang ba yis/ /glu len rol mo snyan pa yi/ /he ru ka dpal bdag nyid sprul/ /rab tu 'bad de mchod par bya/ /dbang bskur bar gsol ba'o/ /</text></item>
<item><p>289a.4</p><section></section><text>rnal 'byor pa yis yungs kar ni/ /cho ga bzhin du yongs bzlas pas/ /gsang sngags brjod cing brdeg pa ste/ /he ru ka dpal sogs gnyis med/ /bzlas nas dkyil 'khor thams cad ni/ /dkyil 'khor glu yis glu len cing / /gnyis med ye shes gzigs pa</text></item>
<item><p>289a.5</p><section></section><text>rnams/ /thams cad cho ga bzhin dbang bskur/ /yang na sngar gyi cho ga yis/ /rnam rgyal bum pa bteg par bya/ /'dab ma'i rtse mos blangs nas ni/ /snga ma bzhin du dbang bskur zhing / /gsang sngags nyi shu gnyis pa dang / /sngar bsnyen pa yi sngags kyis ni/ /he ru</text></item>
<item><p>289a.6</p><section></section><text>ka dpal rnal 'byor che/ /brtag mi dgos par 'grub par 'gyur/ /yang na nus pa med gyur na/ /'khor lo kun gyi lha rnams ni/ /gnyis su med pa'i ye shes can/ /nam mkha'i khams ni thams cad dgang / /sngon mdzad pa yi shugs kyis ni/ /dgyes pa chen pos</text></item>
<item><p>289a.7</p><section></section><text>legs byon te/ /he ru ka dpal la sogs pa/ /bsgoms nas thams cad dbang bskur ro/ /bkra shis glu yi rnam pa dang / /chang dang sha khu'i dga' ston gyis/ /rnal 'byor ma kun dpa' bo rnams/ /gnyis med ye shes dag gis sprul/ /lha yi rigs kyis mtshan</text></item>
<item><p>289b.1</p><section></section><text>pa yi/ /me tog ji bzhin gtor bar bya/ /me tog lhung ba blangs nas ni/ /slob ma'i mgo la bcing bar bya/ /'dab ma'i rtse dang lag gnyis kyis/ /sngags pas bum pa bteg nas ni/ /lus nang gtogs pa'i dkyil 'khor ni/ /cho ga bzhin du kun dbang bskur/ /de 'og</text></item>
<item><p>289b.2</p><section></section><text>rnam rgyal bum pa dang / /dril bu sgra sgrogs glu yis ni/ /dpa' bo rnal 'byor ma sogs kun/ /bsgoms la thams cad dbang bskur ro/ /chu yi dbang bskur byin pa yis/ /sdig pa thams cad bkru bar bya'o/ /de nas rdo rje rgya gram mgor/ /ral pa'i thor tshugs kyis brgyan pa/ /</text></item>
<item><p>289b.3</p><section></section><text>sangs rgyas krun gyis bsngags pa yi/ /dar dpyang dbang bskur sbyin par bya/ /oM sarba bud+d+ha DA ki nI ye badzra war+N+Na nI ye hUM hUM phaT swA hA/ zhes brjod la 'khor lo thams cad kyi dpa' bo la sogs pa brjod do/ /sngags kyis bskul ba'o/ /lag tu rang mtshan de nyid dang / /</text></item>
<item><p>289b.4</p><section></section><text>mtshan ma'i dbang ba skur sbyin par bya/ /'di ni sangs rgyas thams cad de/ /he ru ka dpal dbang bskur bas/ /de ring khyod ni dbang bskur ro/ /de nas 'dir rang gi mtshan ma'i dbang bskur sbyin par bya ste/ oM shrI he ru ka a d+hi pa ti s+t+waM a b+hi Shiny+tsa mi tiSh+Tha bI ra sa ma ya s+t+waM/ thog</text></item>
<item><p>289b.5</p><section></section><text>mtha' med pa'i sems dpa' ni/ /rdo rje sems dpa' dga' ba che/ /kun du bzang po kun bdag nyid/ /rdo rje snyems tshul bdag po'i bdag /rdo rje'o/ /'di ni rnal 'byor ma kun gyi/ /shes rab dbyangs kyi rjes 'gror bshad/ /khyod kyis kyang ni rtag tu bcang / /byang chub mchog</text></item>
<item><p>289b.6</p><section></section><text>tu rgyal ba bzhed/ /srid pa ngo bo nyid kyis dag /ngo bo nyid kyis srid bral byas/ /rang bzhin dag pa'i sems dpa' ni/ /srid pa dam pa byed par 'gyur/ /dril bu'o/ /rdo rje dril bu yang dag 'khyud/ /g.yon bsnyems pa dang sgros gnon 'chang / /gnyis med gnyis</text></item>
<item><p>289b.7</p><section></section><text>med rnal 'byor bdag /phyag rgya chen por byin gyis brlab/ /nyi shu rtsa gnyis sngags kyis ni/ /sngags kyi dbang bskur sbyin par bya/ /oM shrI he ru ka a d+hi pa ti s+t+waM a b+hi Shiny+tsa mi/ shrI he ru ka nA ma a b+hi She ka ta zhes bya ba dang / shrI'i sgra dang bcas pas ming gi dbang bskur</text></item>
<item><p>290a.1</p><section></section><text>ba sbyin par bya'o/ /'di ni sangs rgyas thams cad de/ /he ru ka dpal phyag na gnas/ /khyod kyis kyang ni rtag tu bcang / /he ru ka dpal brtul zhugs brtan/ /oM sarba ta thA ga ta sid+d+hi badzra sa ma ya tiSh+Tha e Sha twaM d+ha ra yA mi hUM ha ha ha ha ho/ /rdo rje'i brtul zhugs</text></item>
<item><p>290a.2</p><section></section><text>so// //kha T+wAM ga dad Da ma ru bzung ste/ /he ru ka dpal kha T+wAM ga /rnal 'byor ma ni Da ma ru/ /rdo rje kha T+wAM rdo rje bcas/ /dril bu sil sil sgra sgrogs shing / /tshangs pa'i skud thogs rnal 'byor bdag /kha T+wAM ga dang rnal 'byor snod/ /dpa' bo chen pos blang bar gyis/ /dbang</text></item>
<item><p>290a.3</p><section></section><text>bskur ba bdun no/ /deng nas brtsams te rdzogs sangs rgyas/ /rnal 'byor ma dang dpa' bo'i tshogs/ /shes rab thabs kyi snyems chen gyis/ /gar mchod bde ba'i dga' sngon gyis/ /gang ro/ /sgeg dang bcas pas phreng ba 'phang / /sangs rgyas kun sogs rnal 'byor ma/ /</text></item>
<item><p>290a.4</p><section></section><text>des ni bral bar mi 'gyur te/ /phreng ba de ni rgyan yin no/ /phreng ba'o/ /lus can kun la dam chos kyi/ /khyod kyis glu ni blang bar bya/ /de nas rnal 'byor ma de dang / /myur du bde ba myong bar 'gyur/ /glu'o/ /khyod kyis rgyal la dri phul bas/ /tshul khrims ting 'dzin shes rab dang / /rnam</text></item>
<item><p>290a.5</p><section></section><text>grol ye shes mthong ba yi/ /byang chub lus can rnams la bsgo/ /dri'o/ /rdzogs sangs rgyas la sbos phul bas/ /brtul zhugs bzang pos legs tshim gyis/ /lus can bde gshegs cha lugs su/ /ye shes kyis ni tshim par 'gyur/ /spos so/ /chos kyi mig ni legs</text></item>
<item><p>290a.6</p><section></section><text>gsal ba/ /pad+ma gar dbang rang nyid de/ /sems can ma rig ldongs byas pa/ /ye shes sgron mas snang bar gyis/ /mar me'o/ /ji ltar mig mkhan rgyal po yis/ /'jig rten rab rib bsal ba ltar/ /bu khyod kyi ni mi shes pa'i/ /rab rib rgyal ba rnams kyis bsal/ /</text></item>
<item><p>290a.7</p><section></section><text>oM badzra nai tra a pa ha ra pa Ta laM hrIHthur ma'o/ /chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang las las kun du 'byung / /ngo bo med cing gnas med par/ /de ltar chos 'di shes kyis la/ /sems can</text></item>
<item><p>290b.1</p><section></section><text>don ni mnyam med byos/ /'on kyang rnal 'byor ma sras skye/ /me long ngo / /sems can kun la phan pa'i phyir/ /'jig rten khams ni thams cad du/ /bya ba spyod tshul gsang ba yi/ /chos kyi 'khor lo bskor bar gyis/ /'khor lo'o/ /khyod kyis the tshom dogs med</text></item>
<item><p>290b.2</p><section></section><text>bar/ /yid gnyis med pa'i sems kyis ni/ /chos kyi dung ni bla med pa/ /dri med kun du gang bar gyis/ /dung ngo / /de dag ni chos kyi de kho na nyid do/ /zhi dang rgyas dang dbang dang dgug /sdang bar byed dang gnod sogs dang / /gsod dang bskrad pa thams cad de/ /las de</text></item>
<item><p>290b.3</p><section></section><text>rnams ni grub par gyis/ /ral gri mig sman sa 'og dang / /mchil lham de bzhin ril bu ste/ /rnal 'byor ma yi dngos grub ni/ /de ni ci dgar bsgrub par gyis/ /gnang ba'o/ /nang par sngar langs sems bdag nyid/ /ma lus las ni byas nas kyang / /bsrung dang bza' la</text></item>
<item><p>290b.4</p><section></section><text>sogs pa yi/ /sdom pa'i bdag nyid can bsrung ngo / /lus dang srog la ltos med par/ /dam tshig dang ni sdom pa bsrung / /nyin dang mtshan mo lan gsum du/ /nyin re bzhin ni bzlas par bya/ /gang tshe nyams na rnal 'byor pa/ /kha na ma tho sbom por 'gyur/ /dgun zla</text></item>
<item><p>290b.5</p><section></section><text>'bring po nas brtsams te/ /zla ba re re bsrung bar ni/ /gnyis med gnyis med 'khor lor gnas/ /tshes bcu la ni de rab mchod/ /chang dang sha sogs gang ci'ang rung / /dpa' bo rnal 'byor ma yi tshogs/ /thams cad gnyis med pang na gnas/ /he ru ka dpal rab tu</text></item>
<item><p>290b.6</p><section></section><text>mchod/ /theg pa dman la 'dod mi bya/ /sems can la yang rgyab mi phyogs/ /'khor ba dag kyang mi spang zhing / /mya ngan 'das la dgar mi 'gro/ /dpa' bo rnal 'byor ma kun la/ /khyod kyis brnyas par mi bya ste/ /phyag rgya bzhon ba mtshon cha dang / /mtshan ma 'gom</text></item>
<item><p>290b.7</p><section></section><text>par mi bya'o/ /dam tshig rab bsrungs bsod nams kyis/ /tshe 'di nyid la 'grub par 'gyur/ /bud med thams cad mthong ba na/ /g.yon nas lan gsum bskor bya zhing / /spyi bos phyag ni byas nas kyang / /lan gsum bar du gsol ba gdab/ /bdag gi ma khyod</text></item>
<item><p>291a.1</p><section></section><text>bu yin te/ /ji srid byang chub byung bar du/ /byang chub yan lag nu ma las/ /byung ba'i rang gi 'o mas skyangs/ /gnyis med ye shes spyod ldan pa'i/ /bslab pa blangs pa sngon 'gro ba'i/ /nA da la sogs sngon 'gro bas/ /tshangs par spyod pa shin tu</text></item>
<item><p>291a.2</p><section></section><text>bsrung / /dam tshig de la rtag tu bsrung / /de sngon 'gro ba sbas pa'i gnas/ /spyod dang grol ba'i gnas 'dod pa'i/ /yid la 'dod pa kun 'byung 'gyur/ /gtso bos ji ltar bka' stsal pa/ /ji ltar bdag ni bgyid par 'tshal/ /dam tshig dang sdom pa bsrung ba'o// // </text></item>
<item><p>291a.3</p><section></section><text>'dir dbang bskur ba'i slob ma ni/ /lag nas bzung nas gzi bcas pas/ /gnyis med ye shes bla med pa/ /ma lus don ni kun brjod bya/ /gnyis med ye shes sems ldan la/ /mi bya ba ni ci yang med/ /tshangs par spyod la rtag mnos la/ /'dod pa lnga ni spyad par gyis/ /</text></item>
<item><p>291a.4</p><section></section><text>gnyis med la gnas zas la ni/ /rdo rje sems dpa' la sogs brda/ /gnyis med pa dang thogs med pa/ /dam tshig spyod pa'i spyod pa bya/ /sna tshogs dbang phyug legs spyad cing / /tshangs par spyad pa'ang de bzhin no/ /khro ba med pa'i rgyun spyad pa/ /sgrub pa pos ni yongs su</text></item>
<item><p>291a.5</p><section></section><text>bsrung / /rtag tu sgrub la gnas nas ni/ /yul kun la ni rnal 'byor pa'i/ /gnyis med grub pa'i rnal 'byor ma/ /mi brtan srog ni ji srid par/ /bu khyod kyis ni bsgrub par bya/ /'dod pa'i longs spyod thams cad la/ /ci dga' bar ni longs spyod cig /he ru ka dpal</text></item>
<item><p>291a.6</p><section></section><text>rnal 'byor cher/ /bsams nas thams cad rab tu brtag /bdag nyid sangs rgyas thams cad dang / /rnal 'byor ma ni kun gyi gnas/ /de bas 'bad pa thams cad kyis/ /he ru ka dpal bdag mchod do/ /'dod chags bral ba lta bu yi/ /khams gsum na ni sdig med</text></item>
<item><p>291a.7</p><section></section><text>pas/ /de bas 'dod la chags bral bar/ /khyod kyis nam yang mi bya'o/ /bsrung ba'i dam tshig go/ //g.yon pa yis ni chos gos mtha'/ /g.yas kyis mi 'jigs dbugs 'byin pa/ /he ru ka dpal rnal 'byor che/ /'khor lo thams cad rnam par gnas/ /he ru</text></item>
<item><p>291b.1</p><section></section><text>ka dpal lung ston bzhin/ /mgrin gcig tu ni thams cad kyis/ /'di ltar nga yis lung bstan te/ /he ru ka dpal de bzhin gshegs/ /dngos po mchog tu grub pa'i phyir/ /srid pa'i ngan 'gro rnams las bton/ /shrI he ru ka nA ma ta thA ga ta sid+d+hi sa ma ya s+t+waM b+hur b+hu ba swaH/ /</text></item>
<item><p>291b.2</p><section></section><text>gdal tshigs su bcad pa 'dis don yong par grub pa'i phyag rgyas gnas pa las mchog tu gsang ba'i cho gas mgrin gcig tu rgyal ba rnams kyis lung ston par mdzad do/ /lung bstan pa dang gzengs bstod pa'o// //khams gsum gyi ni rgyal srid che/ /rgyal ba'i bdag por</text></item>
<item><p>291b.3</p><section></section><text>bstan pa dang / /deng ni bdud las rnam rgyal zhing / /grong khyer mchog tu zhugs pa yis/ /deng ni sangs rgyas nyid thob par/ /khyed rnams the tshom med pa yin/ /dbang ni bskur ba tsam gyis ni/ /slob ma yon tan bdag por 'gyur/ /slob dpon nyid kyi bde ba yis/ /brtan</text></item>
<item><p>291b.4</p><section></section><text>g.yo kun gyi dam tshig yin/ /dbugs dbyung ba'o// //rta dang glang po shing rta nor/ /nor bu byi ru mu tig sogs/ /yon gyi mchog ni blangs pa rnams/ /phyag byas nas ni dbul bar bya/ /de nas brtsams te bdag bran du/ /khyod la bdag ni phul ba lags/ /rang gi slob mar</text></item>
<item><p>291b.5</p><section></section><text>gyur pa dang / /cha yis kyang ni spyad du gsol/ /slob ma gus pa med pa yis/ /dngos grub ring bar the tshom med/ /mos pa kun gyis slob ma yis/ /dang por yon gyi bya ba yin/ /gal te lha ni mnyes 'dod na/ /'bad de bla ma mnyes par bya/ /dpa' bo ji bzhin rig de bzhin/ /</text></item>
<item><p>291b.6</p><section></section><text>rig pa ji bzhin bla ma 'dra/ /dpa' bo rig dang bla ma la/ /mchod pa'i 'bras bu mnyam pa yis/ /slob dpon gyi ni yon yin no/ /de bas 'dir ni mdor bsdus nas/ /me tog ldan zhing shin tu bslabs/ /shin tu gsang ba'i sa phyogs ni/ /khams lnga dang ni yang dag</text></item>
<item><p>291b.7</p><section></section><text>ldan/ /phye mar byas te de thams cad/ /rdo rje lam du byug par bya/ /kun du dga' la sogs pa bzhi/ /'khor lo kun bdag rnal 'byor ldan/ /'dod chags chos las byung ba'i mgon/ /chags pa kun gyis rjes chags pas/ /pad+ma'i snod du lag gzhag ste/ /</text></item>
<item><p>292a.1</p><section></section><text>rnal 'byor ma ni 'di skad smra/ /bram ze rgyal rigs rje rigs dang / /dmangs rigs thar gnas bud med kun/ /gus dang bcas pas mchod pa dang / /gnyis med tshul gyis tsum pa na/ /dpa' bo khyod ni spror gyur tam/ /smras shig dpa' bo bde ba</text></item>
<item><p>292a.2</p><section></section><text>che/ /ci gsungs dam tshig bsten par ni/ /lha mo bdag gis byed par nus/ /pad+ma rgyas par byas nas ni/ /skra bshigs gos dang bral byas nas/ /me tog chun ldan dpa' bo yis/ /rnal 'byor ma la rdo rje sbyin/ /deng nas brtsams te bu khyod ni/ /brtul zhugs bzang pos</text></item>
<item><p>292a.3</p><section></section><text>'gro don gyis/ /bram ze rgyal rigs rje rigs dang / dmangs rigs tha ma dag spyad cing / /b+ha ga pad+mar tsum pa na/ /bdud rtsi lnga ni bsgrub par bya/ /rnal 'byor ma yi rkang g.yon ni/ /lung bsgo bar ni spyi bor gzhag /rdo rje rnal 'byor ma dpa' bo/ /gnyis med ye shes sems</text></item>
<item><p>292a.4</p><section></section><text>ldan la/ /dpa' bo las byung byang chub sems/ /rgyun gyis dbang ni bskur bar bya/ /'di ni byang chub 'grub rnal 'byor/ /khams lnga bcud kyi bdag nyid can/ /he ru ka dpal bdag sbyor bas/ /yang dag bde ba myong bar gyis/ /gnyis med ye shes dbang bskur ni/ /gsang ba</text></item>
<item><p>292a.5</p><section></section><text>kun la sogs par bshad/ /'di dag thams cad gsang ba che/ /dbang bskur ba ni mchog gi gnas/ /yon dang dad pa sngon 'gro bas/ /der ni phyag rgya gtad par bya/ /de nas ji skad bshad pa yi/ /cho gas sbyin sreg las bya zhing / /rnal 'byor ma la gtor ma sbyin/ /mkha'</text></item>
<item><p>292a.6</p><section></section><text>'gro ma ni mchod 'grub 'gyur/ /sangs rgyas zhing sogs zhing rnams la/ /khyad par du ni sbyin la spyod/ /dmangs rigs stong phrag gnyis dag kyang / /bram ze gtsang ma gcig dang 'dra/ /bram ze stong phrag gnyis dag ni/ /dge slong gcig dang rab tu sbyar/ /dge slong stong phrag</text></item>
<item><p>292a.7</p><section></section><text>gnyis dag ni/ /rdul med pa ni gcig dang mnyam/ /rdul med stong phrag gnyis dag ni/ /ye shes ldan pa gcig dang sbyar/ /ye shes ldan pa stong phrag gnyis/ /slob dpon gcig dang mnyam par brtag /de ltar sbyin pa'i zhing byas nas/ /blo dang ldan pas rtag tu sbyin/ /</text></item>
<item><p>292b.1</p><section></section><text>rnal 'byor rtsa ba'i chos la ni/ /zhing bzang po la sa bon btab/ /mtshams med pa dang sdig can yang / /tshon rtsi mthong bas grol bar 'gyur/ /mngon par zhugs pa tsam gyis ni/ /gtsang ma'i gnas su skye bar 'gyur/ /sbyin bdag bzang po rnal 'byor pa/ /rim gyis myur du</text></item>
<item><p>292b.2</p><section></section><text>byang chub 'thob/ /me tog chu yi dbang bskur dang / /cod pan rdo rje bdag po dang / /ming dang gsang sngags brtul zhugs dang / /gnang dang dam tshig spyod pa dang / /de bzhin lung bstan dbugs dbyung dang / /gsang dang phyag rgya gtang ba dang / /dbang bskur 'di rnams thob pa ni/ /</text></item>
<item><p>292b.3</p><section></section><text>sangs rgyas kun gyis rab tu mchod/ /dbang bskur ba bcu bzhi pa'o/ /g.yas dang g.yon gyi logs su ni/ /bskor la de nas 'jug par bya/ /longs spyod rdzogs pa bzung nas ni/ /gnyis med ye shes ngal bso'o/ /tshon la sogs pa'i dngos po kun/ /nang par tho rangs bsdu bar</text></item>
<item><p>292b.4</p><section></section><text>bya/ /bsdus nas gser gyi bum par ni/ /bcug nas chu bo chen por dor/ /bum pa thams cad bsdus nas ni/ /sngon bzhin du ni dga' ston bya/ /de nas bdud rtsi lnga sogs dang / /sbyar bas sa ni byug par bya/ /sngar gyi rdzas kyi lhag ma rnams/ /gnyis med ye shes sbyin sreg</text></item>
<item><p>292b.5</p><section></section><text>bya/ /mdza' bo sdug dang rigs mthun bcas/ /snod gyur skye bo gnyis med dang / /bkra shis glu yi rnam pa dang / /rdo rje dril bus rol pa bya/ /srid pa gsum 'bar sku ni rjes chags 'dul bar ldan/ /'od zer rnon po stong ldan nyi ma brgya stong ldan/ /rnam mang sku dang cha lugs</text></item>
<item><p>292b.6</p><section></section><text>rjes chags sems dpar ldan/ /he ru ka dpal sngags pa lhan cig gar byed do/ /ha ha hi hi hu hu ho/ /bcom ldan 'das dpal bde mchog 'khor lo'i dkyil 'khor gyi cho ga slob dpon chen po brtul zhugs spyod pa nag po pas mdzad pa rdzogs so// //rgya gar gyi mkhan po</text></item>
<item><p>292b.7</p><section></section><text>bud+d+ha shrI shAn+ti dang / lo tsA ba dge slong rin chen bzang pos bsgyur/ slad kyis paN+Di ta chen po ga ya d+ha ra dang / lo tsA ba 'gos lhas btsas kyis bcos te gtan la phab pa'o/ /[]@##/ /rgya gar skad du/ shrI tsakra sam+ba ra ho ma bi d+hiH/ bod skad du/ dpal bde mchog</text></item>
<item><p>293a.1</p><section></section><text>'khor lo'i sbyin sreg gi cho ga /bcom ldan 'das dpal rdo rje mkha' 'gro la phyag 'tshal lo/ /sngo ser dmar po ma rka ta ljang gu'i sku 'chang spyan gsum can/ /dbang chen la sogs phyogs bzhi'i zhal mnga' shes rab dmar spyan gsum/ phyag gnyis</text></item>
<item><p>293a.2</p><section></section><text>bgegs kyi lpags 'dzin rdo rje dril bu gnyis na 'chang / /phyag gzhan phyag mtshan brgyad po 'dzin pa bde ba mchog gis srungs/ /thog mar bde mchog 'khor lo yi/ /rnal 'byor ma yi rgyud las ni/ /sems can rnams la phan gdags phyir/ /sbyin sreg rim pa bdag</text></item>
<item><p>293a.3</p><section></section><text>gis bshad/ /dkyil 'khor dag ni sgrub dus su/ /sbyin sreg gis ni tshim par byas/ /gsang sngags ma bzlas mi 'grub la/ /sbyin sreg ma byas 'bras mi 'byung / /las rnams thams cad rab bsgrub phyir/ /sbyin sreg las rnams brtsam par bya/ /sbyin sreg las rnams med pa las/ /dngos grub</text></item>
<item><p>293a.4</p><section></section><text>'byung bar mi 'gyur ro/ /de bas 'dir ni sngags pa yis/ /brtson pas sbyin sreg las rnams bya/ /bla med nang dang phyi yi ste/ /sbyin sreg dag ni gsum du 'dod/ /gzhan dag zhi ba la sogs la/ /sbyin sreg dag ni bzhi ru 'dod/ /de la bla na med pa dang por brjod bar bya</text></item>
<item><p>293a.5</p><section></section><text>ste/ /rnam rtog med pa'i sems nyid ni/ /thab khung sgra yi mtshan ma dag /rnam dben me yi dbus su ni/ /gzugs la sogs pa'i phung po lnga/ /sems las byung ba ma lus pa'i/ /yam shing dag gi sreg blugs bya/ /gzugs la sogs pa'i 'byung ba rnams/ /</text></item>
<item><p>293a.6</p><section></section><text>yam shing du ni rab grags yin/ /pad+ma thab khung yin par bshad/ /rdo rje blugs gzar yin par grags/ /rtag tu sa bon sreg blugs kyis/ /bla med gnas ni thob par 'gyur/ /bla med rjes su sbyor ba yis/ /phung po la sogs bud shing bsregs/ /ye shes me ni</text></item>
<item><p>293a.7</p><section></section><text>skyes gyur pas/ /phyi rol bsreg pa bdag med yin/ /dz+nyA na bA da bas bshad pa/ /sbyin sreg cho ga phyi rim pa/ /sems dang sems byung dag yin te/ /phung po la sogs bud shing bsregs/ /ye shes 'bar ba bla med 'dod/ /sems kyis ji tsam bsams pa dag / </text></item>
<item><p>293b.1</p><section></section><text>phyi rol sbyin sreg yin par 'dod/ /ye shes me la phung po yi/ /yam shing sreg pa bla med yin/ /de nas yang nang gi brjod par bya ste/ nyon mongs sel ba zhi byed yin/ /ting nge 'dzin ni rgyas byed phyir/ /rang gi lha yi sbyor bas bdag /ji lta bar ni sems kyis bya/ /skye ba'i las</text></item>
<item><p>293b.2</p><section></section><text>las rnam grol zhing / /tshe ni yang dag 'phel ba'i phyir/ /ci 'dod sreg blugs las bya ba/ /nang gi sbyin sreg dag tu bshad/ /ji ltar dus bzhi'i rim pa yis/ /sbyin sreg bzhi yang rab tu bshad/ /zhi ba dang ni rgyas pa dang / /dbang dang mngon spyod shes par bya/ /sdig pa 'jig phyir</text></item>
<item><p>293b.3</p><section></section><text>zhi ba ste/ /bsod nams yongs 'dzin rgyas pa yin/ /chags pa bsgom phyir dbang 'gyur te/ /rtog bzad phyir gsod pa yin/ /de nas yang phyi'i bshad pa bya ste/ rgyud so so las slob dpon tha dad pas sbyin sreg gi cho ga ji skad bshad par bya/ 'di ni rnal 'byor ma'i rgyud las bstan</text></item>
<item><p>293b.4</p><section></section><text>te/ bdag gis 'khor lo sdom pa'i man ngag cung zad tsam brjod par bya'o/ /de la thab khung ni/ sems can dbye bas mtha' yas te/ /rigs kyi dbye bas lnga ru 'gyur/ /las kyi dbye bas bzhi ru 'gyur/ /thab khung rnams ni de ltar bshad/ /zhi ba la ni zlum la dkar/ /rgyas la</text></item>
<item><p>293b.5</p><section></section><text>ser po dbang chen te/ /dbang la dmar po gru gsum pa/ /mngon spyod zla ba phyed pa yin/ /khru gang tshad nas brtsams nas ni/ /khru ni bcu drug pa yi bar/ /de yi tshad du brkos nas ni/ /rang gi tshad du bya ba yin/ /khru gang tshad kyi thab khung la/ /sor bzhi dor bar kha khyer sor bzhis bstod/ /</text></item>
<item><p>293b.6</p><section></section><text>khru phyed brkos la de bzhin du/ /thams cad la yang blta bya ste/ /kun kyang rang gi kha khyer du bya'o/ /thab khung gi dbus su rdo rje dang zangs gri bri'o/ /thab khung gi nang du phyogs bzhir kha T+wAM ga dang de bzhin gshegs pa'i phyag mtshan rnams bri'o/ /kha khyer la pad+ma'i steng du zangs gri'i</text></item>
<item><p>293b.7</p><section></section><text>phreng ba/ thab kyi phyi rol du gru bzhi pa sgo bzhi par dkyil 'khor gyi thig btab ste/ 'khor lo gsum byin gyis brlabs la/ sgo bzhi dang ldan pa/ dur khrod brgyad dang bcas pa/ ji ltar 'khor lo gsum gyi dkyil 'khor gyi phyag mtshan bzhin du 'dir yang de ltar blta'o/ /shar gyi sgo</text></item>
<item><p>294a.1</p><section></section><text>la sogs par lcags kyu la sogs mtshan par bya'o/ /phyi'i dkyil 'khor la/ /pad+ma nags kyi lcug ma dang / /phreng ba dang ni spyi blugs dang / /ri dgas pags pa mdung rtse gsum/ /zla ba phyed pa rgyal mtshan dang / /ral pa'i tshogs dang mig dang ni/ /'khor lo dung dang</text></item>
<item><p>294a.2</p><section></section><text>dbyug pa dang / /ral gri phub dang mdung dang ni/ /dril bu ba dan rma bya dang / /ra skyes lnga lnga byas nas ni/ /shar phyogs snam bu dag la bri/ /de ltar thab thams cad byas nas/ /las dang rjes su mthun pa'i kha khyer bya'o/ /zhi ba la ni rdo rjes mtshan pa'am/ 'khor los mtshan pa'o/ /</text></item>
<item><p>294a.3</p><section></section><text>rgyas pa la ni rin po ches mtshan pa/ dbang la ni pad+mas mtshan pa/ drag po la ni rtse gsum pas mtshan pa ste/ 'di ltar las dang rjes su mthun par rang rang gi mtshan mas mtshan pa'i kha khyer bya'o/ /shar du zhi ba bya bar bshad/ /lho phyogs su ni rgyas pa ste/ /dbang gi las ni nub</text></item>
<item><p>294a.4</p><section></section><text>tu bshad/ /gsad pa byang du bya ba yin/ /ji ltar las dang rjes mthun par/ /rdul tshon gyis ni rdzogs par bri/ /yang na me tog dag kyang rung / /thab khung dag ni de ltar bya/ /yam shing bud shing rdzas la sogs/ /mtshan nyid me yi rtags rnams ni/ /gzhan du rgya cher bshad pas</text></item>
<item><p>294a.5</p><section></section><text>na/ /'dir ni bdag gis ma bsgrags so/ /man ngag gcig pu'i rim pa dag /rnal 'byor rgyud las grags pa rnams/ /mdor bsdus nas ni nges par yang / /ji tsam nus pa bshad par bya/ /de nas rdo rje slob dpon gyi lus khrus byas te/ /dri zhim pos bdugs la/ gur</text></item>
<item><p>294a.6</p><section></section><text>gum dang / tsan+dan dang / thal ba bsres pas lus byugs te/ ji skad bshad pa'i rgyan bgo bar bya ste/ stag gi pags pa bgos shing / /phyag rgya lngas brgyan te/ na ra'i rus pa'i rgyan dang ldan pas sems can gyi don rtag tu bya'o/ /phyi rol bzlog tshul 'chang ba ni/ /</text></item>
<item><p>294a.7</p><section></section><text>de ni zhi sogs las rnams la/ /thugs ni zhi bar shes par bya/ /nyi mas gdungs pa'i rgya mtsho tsha/ /gangs ltar nang grang phyi rol tsha/ /thugs rje chen po'i khro bo yis/ /de bzhin 'gro ba tshul 'di gsungs/ /de ltar bu'i las dang rjes su mthun par gos kyi bye brag bgo bar</text></item>
<item><p>294b.1</p><section></section><text>bya'o/ /de ni sgrub pa po'i las so/ /de nas rang gi lha'i nga rgyal bskyed de/ ji ltar bshad pa'i las dang rjes su mthun pa'i gzugs su byas la/ zhal bzhi pa dang sku gsung thugs kyi phur bu'i sngags dang / de bzhin du gsal byed ni ra k+Sha rak+Sha dang / hUM gsum dang phaT ni brjod par bya'o/ /</text></item>
<item><p>294b.2</p><section></section><text>gsang sngags de las khro bo la sogs pa spros te/ bgegs kyi tshogs thams cad bsreg par byas nas/ thal ba dang bgegs rnams bsregs te/ phyogs bcur byer bar bsam mo/ /de bzhin du g.yas brkyang ba la sogs pa'i stang stabs kyang bya'o/ /'di ltar bgegs</text></item>
<item><p>294b.3</p><section></section><text>kyi tshogs rnams phur bu dang / rdo rje dra ba dang / ra ba la sogs pas thab khung gi thon khor bgegs med par bya ste/ thab khung byin gyis brlabs par shes par bya'o/ /yi ge hUM ngam rang gi lha'i tshogs kyi yi ge gang yang rung ba las dang rjes su mthun pa las thab khung bskyed la/ </text></item>
<item><p>294b.4</p><section></section><text>de'i dbus lte ba la yi ge re pha 'bar ba yongs su gyur pa las gru gsum par byas shing bsgoms la/ de'i grwa gsum la oM AHhUM yi ge gsum gyis 'dod pa dang / gzugs dang / gzugs med pa'i khams gsum sa 'og dang sa bla mtho ris kyi gzugs pad+ma dang 'khor lo dang rdo rje</text></item>
<item><p>294b.5</p><section></section><text>gsum bskyed de/ dbus su re pha 'bar ba yongs su gyur pa mthong ba dang / mtshan ma'i yi ge gsum dang / re pha yongs su gyur pa las 'bar ba'i dbus su chu'i dkyil 'khor gnas pa la khams gsum gyi bdag po dpal khrag 'thung bar spros te/ zhi ba'i don du pA ba ka'i me</text></item>
<item><p>294b.6</p><section></section><text>bsgoms la zhi ba'i gzugs can dkar po zhal gcig pa/ phyag bzhi pa/ spyan gsum pa/ ral ba'i cod pan can phyag g.yas pa gnyis na dbyug tho dang / mi 'jigs pa/ g.yon pa na bgrang phreng dang / spyi blugs 'dzin pa/ rgyan dang gos dkar po bsnams pa/ /mchod</text></item>
<item><p>294b.7</p><section></section><text>phyir thogs 'chang ba/ lus thams cad la bdud rtsi dkar po'i rgyun 'bab pa/ ral pa la mkha' 'gro ma gnas par bsgom mo/ /de bzhin du rgyas pa la ni khyad par du mdog ser po/ gos ser po'i rgyan can/ dbang chen gyi dkyil 'khor la gnas pa/ ye shes</text></item>
<item><p>295a.1</p><section></section><text>kyi mes sems can thams cad la mchog stsol ba/ stobs dang mdog dang dpal rdzogs par mdzad pa cod pan du bsgom mo/ /rim pa gzhan yang dbang dang dgug pa la 'dod pa'i me dmar po me'i dkyil 'khor la gnas pa/ gos dmar pos brgyan pa/ </text></item>
<item><p>295a.2</p><section></section><text>khaN+Da ro ha cod pan la gnas pa/ khyad par du g.yas g.yon na lcags kyu dang zhags pa 'dzin pa/ gzhan ni snga ma bzhin no/ /gsad pa la rlung gi dkyil 'khor la gnas pa mdog nag po 'jigs pa spyan zlum po hUM gi sa bon las skyes pa gos dang rgyan nag po mi rus kyi phreng bas</text></item>
<item><p>295a.3</p><section></section><text>brgyan pa/ zla phyed lta bur 'bar ba'i dbu skra gyen du brdzes pa/ gzugs can ma'i cod pan can/ /g.yas na ral gri 'dzin pa/ 'jigs byed chen po nag po 'bar ba las bya rgod dang khra la sogs pas/ nam mkha' khyab par bkug ste/ gang dang gang byas pa de zos par bsgom</text></item>
<item><p>295a.4</p><section></section><text>mo/ /rlung gi mes ni gsad pa la sogs pa'i las bya'o/ /me lha'i mtshan nyid do/ /de la zhi ba la ni 'o ma can gyi shing las byung ba'i me'am/ rgyun bzhag gi me'am/ bram ze tha ma'i mes bya'o/ /rgyas pa la ni rgyal po dang / blon po dang / dgon pa dang / rgyal rigs kyi khyim</text></item>
<item><p>295a.5</p><section></section><text>nas byung ba'i mes bya'o/ /dbang la ni smad 'tshong ma dang / rje'u rigs kyi khyim nas byung ba'i mes bya'o/ /dgug pa la ni gar mkhan dang / rol mo ba dang / lam du bus pa'i mes bya'o/ /gsod pa la ni rdo las byung ba'i me'am/ gdol pa'i khyim nas byung ba'i mes bya'o/ /</text></item>
<item><p>295a.6</p><section></section><text>thams cad kyang dur khrod kyi me dang / dur khrod kyi sol bar ldan par bya'o/ /me'i mtshan nyid do/ /de nas mchod yon snod gnyis ni/ /ma chag sdug cing mdzes pa la/ chang ngam yang na sbyar ba'i chang / /me tog ldan pas dgang bar bya/ /de la bdud rtsi lnga po yis/ /gnyis ka</text></item>
<item><p>295a.7</p><section></section><text>yang ni blug par bya/ /yi ge bdun pa gcig pu dang / /gnyis pa gnod mdzes rgyal po dag /gcig ni brgya rtsa brgyad pa ste/ /gnyis pa dag ni bzhi cha yin/ /gnas la legs par bzhag nas su/ /gos kyis bkab ste mchod par bya/ /mchod yon gyi snod kyi cho ga'o/ /sbyin</text></item>
<item><p>295b.1</p><section></section><text>sreg yo byad thams cad kun/ /bdag gi g.yas su dgod par bya/ /rdo rje de bzhin dril bu dang / /mchod yon snod ni g.yon du gzhag /dgang gzar dang ni blugs gzar dang / /mar ni mdun du gzhag par bya/ /thams cad kyang ni bsangs nas gzhag /'di ni rdzas gzhag pa'o/ /</text></item>
<item><p>295b.2</p><section></section><text>de nas phyi rol gyi me blangs la/ gnod mdzes kyi rgyal po'i gsang sngags kyis ku sha blangs te/ /de'i chus lan gsum bsangs la/ rtswa skam po gtsang ma dang bcas pas dag par byas te/ bdud rtsi lngas bsres te thab khung du bzhag ste/ oM shrI he ru ka ma hA badzra dz+wa la hUM hUM/ </text></item>
<item><p>295b.3</p><section></section><text>gsang sngags 'di dang bcas par rlung g.yab kyis g.yab ste thab tu me sbar ro/ /de'i dbus su dam tshig sems dpa'i me sngar bshad pa'i rnam par bsams te/ ye shes sems dpa'i me sngags dang bcas pa'i phyag rgya 'dis spyan drangs te/ lag pa g.yas pa mi 'jigs par</text></item>
<item><p>295b.4</p><section></section><text>byas la/ mthe bong srin lag gi tshigs la bkug pa'i thabs kyis spyan drang ngo / /e h+ye hi ma hA b+hU ta de ba r-i Shi dwi dza satwa ma gr-i hi twa yu d+haM ma hA rasmi a smin+san+ni hi to b+ha ba/ oM he ru ka ma hA badzra pA ba ka / ag+na ye ma ma shAn+tiM ku ru swA hA/ zhi ba'i'o/ /oM he ru ka ma hA badzra ma hen+d+ra/ ag+na ye</text></item>
<item><p>295b.5</p><section></section><text>ma ma puSh+TiM ku ru bau Sha Ta rgyas pa'i'o/ /oM he ru ka ma hA badzra kA ma ag+na ye ma ma A mu kaM ba shiM ku ru ho/ /dbang gi'o/ /oM he ru ka ma hA badzra kro d+ha ag+na ye dza hi kro d+ha ya hUM a mu kaM mA ra ya hUM phaT/ mngon spyod kyi'o/ /me lha 'ongs pa dang mthor 'thung dang nye reg byas te bkug la dam</text></item>
<item><p>295b.6</p><section></section><text>tshig gi me lha la gzhug go/ /de nas mchod yon gyi snong blangs la bdud rtsi lnga dang bsres te thugs ka nas zhabs bsil dbul lo/ /oM shrI he ru ka ma hA badzra pra wA ra sat+kA raM pra tIts+tsha swA hA/ de nas lag pa gnyis kyis lan gsum ar+g+ha 'di dbul te/ oM ma hA ma ma ya tad</text></item>
<item><p>295b.7</p><section></section><text>ma gr-ih+na sid+d+him+me pra yats+tsha swA hA/ spyan drang ba'i cho ga'o/ /de nas 'khor lo gsum byin gyis brlab par bya ste/ oM AHhUM mgo bo dang mgrin pa dang snying ga rnams su'o/ /de nas yan lag drug tu dgod par bya'o/ /de nas rdo rje sems ma la sogs pas yid kyis dbang</text></item>
<item><p>296a.1</p><section></section><text>bskur ro/ /lA s+ya la sogs pa brgyad kyis yang dag par mchod de/ dar dpyangs dang phreng ba la sogs pa bcings te go bskon no/ /de nas me long dang sman la sogs pa khrus kyi yo byad dang / dril bu dkrol zhing spos dang rdzas snga ma dang bcas pa la yi ge brgya pa</text></item>
<item><p>296a.2</p><section></section><text>bzlas te khrus bya'o/ /yi ge brgya pa 'di dag ste/ oM he ru ka badzra sa ma ya ma nu pA la ya zhes bya ba la sogs pa'o/ /de nas mkha' 'gro ma la sogs pa bzhi'i gsang sngags dang / yi ge nyi shu rtsa gnyis kyi gsang sngags kyis btab pa'i bum pa lngas dbang bskur ro/ /zhi ba</text></item>
<item><p>296a.3</p><section></section><text>la ni mkha' 'gro ma'i gzugs can rnam par snang mdzad dbu rgyan du bsam mo/ /rgyas pa la ni lA ma'i tshul can rin chen 'byung ldan dbu rgyan du bsam mo/ /dbang la ni dum skyes ma'i tshul can snang ba mtha' yas dbu rgyan du bsam mo/ /gsang pa la ni gzugs can ma'i tshul</text></item>
<item><p>296a.4</p><section></section><text>can don yod grub pa dbu rgyan du bsam mo/ /me lha'i zhal dang dgang gzar gyi kha la rang gi bdag po'i sa bon gyi yi ge dgod do/ /de nas oM DA ki nI dzi ni dzi ka swA hA/ 'dis mar la mngon par bsngags te/ de bzhin du rgyas pa la yang lA ma dang rin chen 'byung ldan la sogs</text></item>
<item><p>296a.5</p><section></section><text>pa'i sngags kyis gdab bo/ /de ltar me 'bar bar shes nas thog mar blugs gzar gyis dgang blugs gsum/ oM shrI he ru ka dz+wa la dz+wa la hUM sngags 'di dang bcas par dbul lo/ /de nas me 'bar ba dang mdog dang sgra la sogs pa las bgegs med par shes nas/ </text></item>
<item><p>296a.6</p><section></section><text>bgegs thams cad bcing bar bya ba'i phyir phyogs bzhi nas ku sha dgram mo/ /oM i me ku sha shu b+ha dib bya su ra brah+ma pa bi ta/ tri na rat+na tra ya ra ta hi d+hi pr-i thi bi dza gar+b+ha/ a big+h+naM ma ma shAn+tiM ku ru ban+tu swA hA/ 'di lta bu'i rim pas rtsa ba dang bcas par phyung ste/ mdog ljang gu'i</text></item>
<item><p>296a.7</p><section></section><text>mtshan nyid dang ldan pa zhi ba dang rgyas pa la sbyor ro/ /gzhan rnams la ni mnyam par gcad par bya'o/ /me'i rim pa ni shar ni shar gyi mdun nas te/ lho ni lho'i mdun nas so/ /nub ni nub kyi mdun nas so/ /byang ni byang gi mdun nas so/ /me thab kyi sa phyogs kun du</text></item>
<item><p>296b.1</p><section></section><text>zhal bzhi pa'i sngags kyis mchod yon gyi snod la bsngags te bsang ngo / /de nas zhal bzhi pa'i sngags sam/ /khaN+Da ro ha'i gsang sngags gang yang rung bas mda' dang tshon skud la btab ste/ mda' bzhi phyogs mtshams su btsugs la sna lnga'i skud pas yongs su bskor na rdo</text></item>
<item><p>296b.2</p><section></section><text>rje'i bcing ba byas par 'gyur ro/ /ku sha la sogs pa dgram pa'i cho ga'o/ /de nas me'i las dang rjes su mthun par dngul gyi snod dam/ pad+ma'i snod gang yang rung ba mdun du bsams te/ yang mchod yon dang zhabs bsil dang / 'thor 'thung byin la dgang blugs dbul lo/ /de la</text></item>
<item><p>296b.3</p><section></section><text>rim pa ni 'di yin te/ pus mo gnyis kyi nang du lag pa bzhag ste/ lag pa g.yas pa rdo rje khu tshur gyis dgang gzar blangs la/ mthe bong dang mthe'u chung brtan par bzung ste/ sor mo lhag ma rnams yu ba'i steng du bzhag la mar gyis yongs su bkang ba'i dgang blugs bdun</text></item>
<item><p>296b.4</p><section></section><text>nam gsum mam gcig me lha'i sngags kyis me lha'i zhal du dbul lo/ /oM he ru ka ag+na ye a mu ka s+ya shAn+tiM ku ru swA hA/ de bzhin du thams cad la yang sbyar ro/ /de nas bsreg pa'i rim pa blta bar bya ste/ dang por dgang blugs dbul/ de nas yam shing ni 'od kyi dkyil 'khor</text></item>
<item><p>296b.5</p><section></section><text>du'o/ /mar ni zhal du'o/ /de nas til dang 'bras chan dang / zho ni phyag tu'o/ /de nas ku sha dang dUr ba'i myu gu ni spyi gtsug la'o/ /de nas nas dang gro dang 'bras dang mon sran gre'u rnams ni zhal la'o/ /de bzhin du zhi ba'i rdzas la sogs pa rnams kyang de bzhin no/ /dri ni thugs kar ro/ /</text></item>
<item><p>296b.6</p><section></section><text>me tog ni dbu la'o/ /bdug spos ni 'od 'bar ba la'o/ /zhabs bsil ni zhabs la'o/ /mchod yon dang 'thor 'thung ni phyag la'o/ /mar me ni mdun du ste/ de dag ni rim pa'o/ /de nas sdig pa bsreg pa'i phyir dang por til gyi sbyin sreg bya ste/ oM sarba pA paM da ha na badzrA ya</text></item>
<item><p>296b.7</p><section></section><text>swA hA/ de nas rdzas thams cad gsang sngags gcig gis bya'o/ /oM badzra a na la ma hA b+hU ta dz+wa la ya sar+b+ba b+hismaM ku ru sar+b+ba big+h+nAM hUM phaT/ a mo ka s+ya shAn+tiM ku ru swA hA/ yang na oM he ru kA ya bid ma he bid+yA rA dzA ya d+hi ma he tan no bI ra pa ra dzo ta ya ya hUM/ a mo ka s+ya shAn+tiM ku ru swA</text></item>
<item><p>297a.1</p><section></section><text>hA/ yang na rgyud gzhan las bshad pa so so'i spyi'i gsang sngags kyang rung ngo / /oM badzra adz+nyA ya swA hA/ yam shing gi'o/ /oM a g+na ye swA hA/ mar gyi'o/ /oM sarba pA paM da ha na badzrA ya swA hA/ zhes bya ba dang / pA paM da ha na swA hA/ til dang yungs kar rnams</text></item>
<item><p>297a.2</p><section></section><text>kyi'o/ /oM sar+b+ba saM pa de swA hA/ zho dang zan gyi'o/ /oM a pra ti ha ta badzrA ya swA hA/ ku sha'i 'o/ /oM badzra A yuHShe swA hA/ dUr ba'i myu gu'i'o/ /oM ma hA be gA ya swA hA/ nas kyi'o/ /oM badzra g+hasma re swA hA/ gro'i'o/ /oM badzra bi dza yA ya swA hA/ 'bru'i 'o/ /oM ma hA ba lA ya</text></item>
<item><p>297a.3</p><section></section><text>swA hA/ ma sha'i'o/ /oM badzra puSh+Ta ye swA hA/ 'bras ma grugs pa'i 'o/ /oM ma hA shrI b+ha ya b+ha ye swA hA/ star ka dang / bla gor zho sha dang / dzA ti pha la rnams kyi'o/ /zhu ba'i rdzas lhag ma rnams kyi ni me'i rang gi gsang sngags rnams kyis sbyin sreg bya'o/ /u dum+WA ra'i shing gi</text></item>
<item><p>297a.4</p><section></section><text>yal ga la sogs pa lhag ma rnams la ni/ oM la sogs pa nas rang gi ming dang mthar swA hA bcas pa'i rim pas sbyin sreg bya'o/ /rdzas thams cad la bdud rtsi lnga dang bsres te/ sbyin sreg bya'o/ /de nas me la 'thor 'thung dang / bsang gtor la sogs pa bya ste/ ye shes kyi me</text></item>
<item><p>297a.5</p><section></section><text>lha spyan drangs la/ snying ga nas yi ge hUM gi 'od zer gyis bskul nas nam mkha' las bkug ste/ las ma lus pa'i gzhi 'jig rten las 'das pa'i ye shes kyi me lha ji skad bshad pa'i las kyi rgyan dang / na bza' dang / ji skad bshad pa'i mdog dang / phyag ji ltar gnas pa'i</text></item>
<item><p>297a.6</p><section></section><text>dpal khrag 'thung gi gzugs byon pa dang / de'i thugs kar ye shes sems dpa'i sa bon gyi 'od zer rnams dang / rang gi dam tshig gi phyag rgyas ye shes sems dpa' spyan drang ngo / /'khyud pa'i phyag rgya bcings la/ oM shrI badzra he ru ka e h+ye hi b+ha ga bAn/ i ha bAkya sa ma ye ma tsa pany+dza i</text></item>
<item><p>297a.7</p><section></section><text>mr-i ta ar+g+haM saM pra tIts+tsha swa bu tsaM bi tra si ta me/ 'dis thab khung g.yas kyi drung du bltas te/ oM shrI badzra he he ru ru kaM hUM hUM phaT DA ki nI dzA la saM ba ra swA hA/ zhabs bsil dang mchod yon dang / 'thor 'thung dang / lha bshos dang / lA s+ye la sogs pas yang dag par mchod de/ rtsa</text></item>
<item><p>297b.1</p><section></section><text>ba'i sngags brgyad kyis bstod do/ /rdo rje bcings la lcags kyu dang zhags pa dang / lcags sgrog dang / dril bu rnams kyis dgug pa dang / /gzhug pa dang bcing ba dang / dbang du bya'o/ /dr-i sh+ya dzaHhUM baM hoHsa ma ya s+t+waM sa ma ya ho 'dis me lha'i dam tshig sems dpa'i zhal du thams cad</text></item>
<item><p>297b.2</p><section></section><text>kyi bdag nyid rab tu gzhug go/ /de ltar snga ma bzhin du me long gi thog tu khrus byas la dbang lnga gsol te/ dar dpyangs dang / phreng ba bcings te/ ye shes sems dpa' rang gi thugs kar mtshan ma'i dbus su rang gi zla tshes kyi yi ge la dkyil 'khor ma lus pa drug cu rtsa gnyis kyi lha'i rang</text></item>
<item><p>297b.3</p><section></section><text>bzhin mthong ba la yang mchod yon phul te/ snga ma bzhin du sbyin sreg gi yo byad thams cad bsangs te/ de nas dgang gzar blangs la ji tsam nus pa'i dgang blugs me lha'i zhal du dbul lo/ /de bzhin du blugs gzar gyis stong ngam/ brgya rtsa brgyad dam/ phyed dam/ bzhi cha yang rung</text></item>
<item><p>297b.4</p><section></section><text>bsreg go/ /de nas yang dgang blugs gsum dbul te/ 'di ltar dkyil 'khor ma lus pa kun la bcu cha'i sbyin sreg bya'o/ /thams cad la dgang blugs dang spos dang / dril bu'i sgra dang yi ge brgya pa gsum mam gcig bzlas te/ me tog la sogs pa dag pa dbul lo/ /</text></item>
<item><p>297b.5</p><section></section><text>sbyin sreg gi yo byad thams cad kyis snga ma bzhin du sbyin sreg bya'o/ /dbyangs skyong gi gsang sngags sam yi ge bdun pa'am/ rdo rje phag mo'i nye ba'i snying po'i gsang sngags gang yang rung ba las 'di zhes bya ba shAn+tiM ku ru swA hA/ zhes bya ba mthar gdags so/ /rgyas pa'i mthar ni</text></item>
<item><p>297b.6</p><section></section><text>puSh+Ting ku ru/ bau ShaT dbang gi mthar ro/ /gsad pa'i mthar phaT/ yang dri zhim po las byung ba ci yang rung ste/ thams cad bdag gis kha zas la sogs pa 'byor pa'i don du sbyin sreg bya'o/ /de ltar mngon par 'dod pa'i sbyin sreg byas la dngos grub kyi phyir/ rgyud las bshad</text></item>
<item><p>297b.7</p><section></section><text>pa'i rdzas rnams kyis sbyin sreg bya'o/ /ba lang sha dang rta sha dang / shwa na'i sha dang khyim bya dag /dkyil 'khor gru gsum byas nas ni/ /sangs rgyas nyid kyang nges par 'jig /phyir bzlog phreng ba'i gsang sngags kyis/ /zhi ba la sogs las rnams bya/ /rdo rje phag mo'i sngags gnyis</text></item>
<item><p>298a.1</p><section></section><text>kyis/ /dgug pa la sogs bya ba yin/ /de nas ji ltar 'dod pa'i sbyin sreg byas pa'i mthar oM hrIHha ha hUM hUM phaT/ nye ba'i snying po 'di gsum mam/ bdun nam nyi shu rtsa gcig mar gyi sreg blugs kyis sbar la/ mchod yon dang zhabs bsil dang / 'thor</text></item>
<item><p>298a.2</p><section></section><text>'thung dang / dril bu'i rol mo snga ma bzhin du dbul lo/ /dgang blugs kyi mthar bde legs dang rol mo dang / bkra shis pa'i tshigs su bcad pa dbul lo/ /de nas bstod pa bya ste/ mngon par 'dod pa'i dngos grub gsol la/ bzod par gsol lo/ /rdo rje bcing ba'i phyag rgya bcings</text></item>
<item><p>298a.3</p><section></section><text>la/ oM he ru ka muH'dis steng du dgrol te/ oM khyed kyis sems can don kun mdzad/ /ces pa la sogs pa brjod do/ /de nas oM kha kha khA hi zhes bya ba'i gsang sngags kyis nya dang sha dang / chang dang / zan dron la sogs pas yongs su gang ba'i gtor ma byin no/ /me'i dbus nas ye shes</text></item>
<item><p>298a.4</p><section></section><text>sems dpa' chos kyi dbyings su gyur te gshegs su gsol lo/ /de nas me la mchod yon la sogs pa phul te/ sbyin sreg gi yo byad lhag ma rnams kyang sbyin sreg bya'o/ /sreg blugs kyi mthar bsgrub bya bzung la dgang blugs dbul lo/ /mchod yon zhabs bsil dang bsang</text></item>
<item><p>298a.5</p><section></section><text>gtor yang bya/ sgrub pa po mngon par 'dod pa'i dngos grub kyang gsol te/ oM ag+na ye ya hi ya hi/ sar+b+baM rtse khe pa ra a thaM tsa sa ti d+ha ma ga tsa ha phyag byug ces bya'o/ /spyan drang ba'i phyag rgya las mthe bong phyir bskyed pa'i tshul gyis sprul pa'i me 'bar ba'i gzugs can du blta ba de</text></item>
<item><p>298a.6</p><section></section><text>gshegs su gsol te/ rang gi lha'i nga rgyal dang ldan pas phyogs skyong rnams la gtor ma sbyin no/ /rje btsun gyi yi ge brgya pa yang lan bdun gyi bar du bzlas brjod bya'o/ /oM badzra kI li kI lA ya/ zhes bya bas phyogs kyi phur bu dang / mda' rnams phyung la/ las thams</text></item>
<item><p>298a.7</p><section></section><text>cad pa'i chu 'o ma dang bcas pa khaN+Da ro ha'i rig sngags kyis btab ste/ khrus byas la gzhag go/ /de nas lan gsum bskor ba byas te/ glu dang gar la sogs pa mdun du bya zhing ji ltar bde bar gnas par bya'o// //dpal sdom rnal 'byor ma rgyud las/ /</text></item>
<item><p>298b.1</p><section></section><text>sbyin sreg rim pa phyung ba 'dis/ /rnal 'byor pa ni rtag dga' ba'i/ /dngos grub myur du grub par shog /dpal he ru ka'i ming gi rgyud las/ dpal bde mchog 'khor lo'i sbyin sreg gi cho ga grub pa'i slob dpon chen po nag po zhabs kyis mdzad pa rdzogs so// //rgya gar gyi</text></item>
<item><p>298b.2</p><section></section><text>mkhan po d+har+m+ma b+ha dra dang / zhu chen gyi lo tsA ba dge slong rig pa gzhon nus bsgyur cing zhus te gtan la phab ba'o/ /[]@##/ /rgya gar skad du/ ba san+ta ti la ka nA ma/ bod skad du/ dpyid kyi thig le zhes bya ba/ bcom ldan 'das bde mchog 'khor lo la phyag 'tshal lo/ /</text></item>
<item><p>298b.3</p><section></section><text>mnyam dang mi mnyam bde chen sum cu rtsa bdun byang chub chen po'i phyogs bzhugs phung po chos kyi rang bzhin gnas pa rang lus rtsa yi 'khor lo gtso bo bzhi/ /dbyangs yig lngar bcas bcu gnyis dbyangs yig don gyi phyi mo gsal byed sum cu rtsa bzhis brgyan cing sku gsung thugs kyi dbye bas</text></item>
<item><p>298b.4</p><section></section><text>gnas pa'i gnas la sogs/ /sa bcu'i dbang phyug kun 'gro 'gro kun rang snying dbus gnas nam mkha'i ngo bo mchog zhi he ru ka dpal dam pa'i de nyid mya ngan 'das rang bzhin/ /rab gsal dpyid kyi thig le 'od 'phros 'bar ba sku gsum rgyas pa legs rtogs 'gro ba'i rang</text></item>
<item><p>298b.5</p><section></section><text>bzhin don bde stsol ba rtsa yi 'khor lo'i mgon la rab btud nas/ /sbyor ba'i gdan las rnam byung ba/ /phyi nang bcas pa'i tshul gyis ni/ /'khor lo bde mchog dpal rim las/ /dpyid kyi thig le bshad bya ste/ /rdo rje mkha' 'gro ma dpal grub/ /rang gi lus la rnam gnas</text></item>
<item><p>298b.6</p><section></section><text>pa/ /shin tu nyung bar 'dod rnams la/ /gsal bar go bar bya phyir ro/ /bcos ma'i dkyil 'khor spang byas nas/ /bcos ma'i sbyin sreg las dag dang / /bcos ma'i bsgom pa'i las dag dang / /bcos ma'i bzlas pa nyid du ni/ /de la sogs pa'i bcos ma kun/ /rang</text></item>
<item><p>298b.7</p><section></section><text>bzhin rnal 'byor tshul gyis spang / /phyi rol bcos ma rab bya ba/ /rang bzhin rtogs par bya phyir te/ /rang bzhin rtogs par gyur pa na/ /rab tu bya ba byed min nyid/ /ji ltar pha rol don gnyer 'gas/ /gzings la legs par sbyor 'gyur ba/ /pha rol son nas 'dor bar</text></item>
<item><p>299a.1</p><section></section><text>'gyur/ /rab tu bya ba'ang de bzhin no/ /dkyil 'khor la sogs pas gang zhig /bcos ma'i bsam pas byed pa dag /thams cad legs te mi legs min/ /de rab sbyar ba gsal ba yin/ /de ru las ni rab 'bad de/ /dngos mchog rig pa'i rgyal ba yis/ /sgra</text></item>
<item><p>299a.2</p><section></section><text>shes bya phyir bstan bcos gang / /drang srong gis byed ji lta ba'o/ /de ltar las kyi rjes 'brangs pas/ /mi rnams rab bya byed pa ni/ /'bad pas nyon mongs bslang ba yis/ /rang gi sems ni rnam par 'joms/ /de nas dkyil 'khor la sogs pa'i/ /cho ga'i bya ba'i yan lag</text></item>
<item><p>299a.3</p><section></section><text>la/ /'bad kun rnam par 'dren min nyid/ /ngal bar byed pa 'ba' zhig yin/ /rnam min rtog la sangs rgyas min/ /rnam rtog bcas pas min de bzhin/ /shin tu rnam dag yongs shes pas/ /mkhas pa rnams ni 'gyur ba nyid/ /bya ba rang bzhin nyid du yod/ /byed pa po yang rang</text></item>
<item><p>299a.4</p><section></section><text>bzhin nyid/ /bya dang byed pa'i dngos po yis/ /rang bzhin nyid kyi dngos po spangs/ /dbye ba kun gyi rang bzhin ni/ /a yig yang dag rnam par gnas/ /thog mtha' med pa'i ngo bo yis/ /rin chen rnams kyi rgya mtsho bzhin/ /rtag tu 'jig rten tha snyad nyid/ /de 'gal</text></item>
<item><p>299a.5</p><section></section><text>'jig rten pa min pa/ /yod pa'am ni med nyid kyi/ /rang bzhin las ni rtogs min nyid/ /'di nyid kyis ni sangs rgyas nyid/ /'di nyid kyis ni grol bar 'gyur/ /rang bzhin lam la brten nas ni/ /thams cad byed cing rnam par grol/ /dpyid kyi thig ler bcos ma'i dkyil</text></item>
<item><p>299a.6</p><section></section><text>'khor dang sbyin sreg dang mchod sbyin dang bzlas pa dang bsgom pa la sogs pa'i cho ga'i bya ba gzung ba dang 'dzin pa'i dngos po rnam par gcod pa mtshon pa sngon du 'gro ba'i rang bzhin bshad pa rgyas par bstan pa ste dang po'o// //de nas mdor bstan pa dang rgyas par bstan pa'i ngo</text></item>
<item><p>299a.7</p><section></section><text>bo la sogs pa rgyud kyi bdag nyid kyi phung po dang khams dang skye mched kyi rang bzhin lus can gang yang rung ba rnams kyis lus kyi rang gi lha'i ngo bo ji lta bar brjod par bya'o/ /gzugs ni sangs rgyas rnam snang mdzad/ /rdo rje nyi ma tshor ba ste/ /'du shes pad+ma gar dbang phyug /de</text></item>
<item><p>299b.1</p><section></section><text>bzhin 'du byed rdo rje rgyal/ /rnam shes rdo rje sems dpa' ste/ /kun gyi ngo bo he ru ka /mig ni gti mug rdo rjer brjod/ /zhe sdang rdo rje mthong thos pa/ /de bzhin phrag dog rdo rje sna/ /kha ni 'dod chags rdo rjer brjod/ /reg la ser sna rdo rje ste/ /lnga po de dag sbom po'i lha/ /skye mched khams</text></item>
<item><p>299b.2</p><section></section><text>rnams thams cad ni/ /dam pa'i dbang phyug he ru ka /ltung byed ma ni sa yi khams/ /chu khams gsod par byed par brjod/ /'gugs byed ma ni me yi khams/ /rlung ni gar dbang phyug mar brjod/ /nam mkha'i khams zhes brjod pa ni/ /pad+ma'i dra ba ma 'khrugs ma/ /de ltar</text></item>
<item><p>299b.3</p><section></section><text>lus can rnams kyi lus/ /phung po la sogs lha bdag nyid/ /bde dang sdug bsngal de bzhin las/ /nyon mongs la sogs nyer ldan pa/ /skye dang 'jig pa la gnas te/ /srid dang mya ngan 'das pa thob/ /dpyid kyi thig ler phung po dang khams dang skye mched kyi rang bzhin de</text></item>
<item><p>299b.4</p><section></section><text>bzhin gshegs pa'i sku ji lta bar gnas par rnam par snang mdzad la sogs pa lha'i ngo bor bshad pa rgyas par bstan pa ste gnyis pa'o// //de nas de bzhin gshegs pa gang yang rung ba'i sku'i sku dang gsung dang thugs su son ba tha ma dang 'bring dang mchog gi dbye bas sgo'i dbye</text></item>
<item><p>299b.5</p><section></section><text>ba brjod par bya'o/ /ka ba gcig pa sgo dgu pa/ /sbom po lnga yi lhag pa'i lha/ /bu ga dgu ru gyur pa'i sgo/ /rnam pa dgu ru yongs su grags/ /tha ma sku dang ldan pa'i sgo/ /sbom po lha yi sprul pa'o/ /gzhan pa'i sgo ni rnam pa bzhi/ /gsung dang ldan pa 'bring du brjod/ /me nyid</text></item>
<item><p>299b.6</p><section></section><text>dang ni rlung nyid dang / /dbang chen dang ni de bzhin chu/ /'khor lo sems kyi kun spyod las/ /steng logs thad ka 'og tu gnas/ /gsum pa'i sgo ni yid dang bcas/ /zla ba nyi ma rab dbye bas/ /gzhug dang 'byung ba nyid la ni/ /sgo ni dam pa nyid yin te/ /gtso bo'i mchog gi sgo</text></item>
<item><p>299b.7</p><section></section><text>mo ni/ /'og dang steng du rab tu grags/ /'og gi sgo nas rnam par shes/ /steng gi sgo nas khams yin te/ /rnam snang la sogs sangs rgyas rnams/ /steng gi sgo ni g.yo zhing gnas/ /de rnams 'og tu rnam par gnas/ /steng gi sgo nas gshegs su gsol/ /spyan 'dren</text></item>
<item><p>300a.1</p><section></section><text>gshegs su gsol tshul dang / /'gro 'ong rab tu gnas rnams kyis/ /dus gsum rdzogs pa'i sangs rgyas dang / /mkha' 'gro rnal 'byor ma mo rnams/ /'jug pa dang ni ldog pa dang / /yon tan skyon gyi rang bzhin dang / /bde dang sdug bsngal rang bzhin gyi/ /</text></item>
<item><p>300a.2</p><section></section><text>lhan cig skyes pa'i tshul las grub/ /dpyid kyi theg le phung po dang / /khams dang skye mched kyi bdag nyid kyi de bzhin gshegs pa'i sku'i dbye bas bshad pa rgyas par bstan pa ste gsum pa'o// //de nas de bzhin gshegs pa gang yang rung ba'i sku'i gnas la sogs pa'i sa bcu'i</text></item>
<item><p>300a.3</p><section></section><text>gnas bstan par bya'o/ /rtsa rnams gang zhig bu ga dgu'i/ /sgo rnams dgu la yang dag gnas/ /b+ha ga'i nang gi bcu pa ni/ /de dag rnams kyi che mchog gzhan/ /dbral ba'i gnas nas brtsams nas ni/ /haM yig 'khor lo gtan la dbab/ /sum cu rtsa gnyis nyin mtshan du/ /byang</text></item>
<item><p>300a.4</p><section></section><text>chub sems rnams 'dzag pa'o/ /gnas la sogs pa'i ngo bor brjod/ /phyi dang mthun par nang na gnas/ /mkha' spyod rnal 'byor ma rnams brgyad/ /sa spyod ma yang de bzhin gzhan/ /gang zhig sa 'og gnas ma ste/ /de dag thams cad legs par ni/ /gnas gzhan rab tu dbye</text></item>
<item><p>300a.5</p><section></section><text>ba yis/ /sku gsung thugs kyi 'khor lo gnas/ /gnas la sogs pa'i sa bcu dag /nyi shu rtsa bzhi'i dbye ba yis/ /ji ltar gnas pa'i rang bzhin gyis/ /lhan cig skyes la gnas pa dbye/ /dga' ba la sogs sa rnams su/ /'di dag nyid las yang dag bshad/ /dbang</text></item>
<item><p>300a.6</p><section></section><text>po la sogs gzugs can gyi/ /byang chub sems dpa' rnams kyi gnas/ /phung po la sogs khyad par gyi/ /sangs rgyas thams cad kyi ni gnas/ /sangs rgyas nyid ni rab tu 'bab/ /sangs rgyas byang chub sems rnams kyi/ /byang sems sum cu gnyis rnams kyi/ /gang tshe 'di la</text></item>
<item><p>300a.7</p><section></section><text>gang gyur pa/ /de tshe sangs rgyas sras bcas pa'i/ /sangs rgyas nyid ni nges par thob/ /rang lus nyid la sangs rgyas gnas/ /gzhan ni gang yang yod ma yin/ /lus las gzhan du sangs rgyas nyid/ /mi shes pa yis g.yogs pa'i lus/ /gnas dang de yi gnas dang ni/ /zhing dang de</text></item>
<item><p>300b.1</p><section></section><text>yi zhing nyid dang / /tshan+do dang ni de bzhin gzhan/ /de yang nye ba'i tshan+do ha/ /de bzhin 'du ba can nyid dang / /nye ba'i 'du ba can de bzhin/ /dur khrod nye ba'i dur khrod de/ /gnas la sogs ni bcu rnams so/ /dpyid kyi thig ler de bzhin gshegs pa'i sku'i bu ga dgu dang / b+ha ga'i dbus su son pa'i rtsa'i</text></item>
<item><p>300b.2</p><section></section><text>gnas bcu la sogs pa'i sa bcu'i dbang phyug gi bshad pa rgyas par bstan pa ste bzhi pa'o// //de nas de bzhin gshegs pa gang yang rung ba'i sku'i bu ga dgu'i nang du son pa'i rtsa'i rang bzhin gnas la sogs pa sa bcu dang / sku dang gsung dang thugs su 'byon pa gnas gzhan gyi dbye</text></item>
<item><p>300b.3</p><section></section><text>bas yul gyi dbye ba bshad par bya'o/ /spyi bo mA la ya yi yul/ /de bzhin spyi gtsug dzA lan+d+har/ /de bzhin o Di ya na nyid/ /rna ba g.yas pa nyid du brjod/ /rgyab kyi logs ni arbu da/ /bzhi po gnas kyi ming yin no/ /rna ba g.yon pa'i rang bzhin can/ /de bzhin go dA ba zhes bya/ /</text></item>
<item><p>300b.4</p><section></section><text>rA me shwa ri zhes grags pas/ /smin dbus de dag mig dag la/ /de bzhin de bI ko Ta gzhan/ /lag pa'i rtsa ba mA la wa/ /de ltar nye ba'i gnas nyid ni/ /thugs kyi 'khor lo rnam par gnas/ /gnas kyi khyad par ngo bo yis/ /mkha' spyod rnams kyi yang dag bshad/ /mchan khung kA ma ru par</text></item>
<item><p>300b.5</p><section></section><text>brjod/ /nu ma o trer rab tu grags/ /'di dag zhing du yang dag brjod/ /lte ba tri sha ku ner 'dod/ /sna yi rtse mo ko sa lar/ /de dag nye ba'i zhing du brjod/ /kha ni ka ling+ka ru smra/ /lam+bA ka ni mgrin pa'i dbus/ /tshan+do ha zhes rnam par bshad/ /snying gar kAny+tsir brjod pa ste/ /chu so</text></item>
<item><p>300b.6</p><section></section><text>kha yi gnas nyid do/ /de yang nye ba'i tshan+do ha'o/ /de ltar lus gnas thams cad ni/ /gsung gi 'khor lor rnam par gnas/ /gnas kyi khyad par ngo bo yis/ /sa spyod rnams kyi yang dag bshad/ /yi dwags lha gnas rtags la ste/ /bshang lam gri ha de ba tA/ /'di dag 'du</text></item>
<item><p>300b.7</p><section></section><text>bar brjod pa'o/ /brla ni sau rASh+Ta ru brjod/ /gser gyi gling ni ming can du/ /rje ngar gnyis ni rnam par bshad/ /nye ba yang ni 'du ba nyid/ /sen mo na ga ra ru dran/ /sin+d+hu nges pa rkang pa'i rgyab/ /dur khrod du ni yang dag brjod/ /mthe bo mya ngam du rab smra/ /pus mo ku lu tA ru brjod/ /</text></item>
<item><p>301a.1</p><section></section><text>de dag nye ba'i dur khrod nyid/ /gnas la sogs pa sa bcu rnams/ /'di rnams rang lus skyes pa kun/ /gnas kyi dbye bas 'byed pa'o/ /phyi rol dang mthun nang nas ni/ /sangs rgyas rnams kyi sa bcu rnams/ /sku gsung thugs kyi 'khor lo la/ /nyi shu</text></item>
<item><p>301a.2</p><section></section><text>rtsa bzhir dbye ba yis/ /rtsa rnams kun gyi gnas dag ni/ /kun nas yang dag bshad pa yi/ /gnas 'di rnams su mkha' 'gro rnams/ rtsa yi gzugs su yang dag gnas/ /dpyid kyi thig ler gnas la sogs pa sa bcu rgyas par bstan pa'i dbye ba ste lnga pa'o// //de nas</text></item>
<item><p>301a.3</p><section></section><text>de bzhin gshegs pa gang yang rung ba'i sku'i gnas ji ltar son pa rtsa'i 'khor lo mdor bstan pa mtshon par bya'o/ /snying gi nang son pad+ma ni/ /'dab ma brgyad pa snying por bcas/ /de yi nang du son pa'i rtsa/ /rang gi ngo bo 'bar ba'i me/ /chu shing gi ni me tog bzhin/ /'phyang bzhin</text></item>
<item><p>301a.4</p><section></section><text>ba ni kha 'og tu'o/ /de yi nang gnas dpa' bo ni/ /yungs kar gyi ni sbom phra tsam/ /gzhom med hUM yig sa bon ni/ /ba mo tsam du 'dzag pa nyid/ /lus can rnams kyi snying dga' ba/ /'di ni dpyid ces bya bar bshad/ /rgod dang ma me'i ngo bo ni/ /phag mor thig ler brjod pa ste/ /</text></item>
<item><p>301a.5</p><section></section><text>las kyi rlung gis bskul pa yis/ /lte ba'i dkyil 'khor du ni 'bar/ /dpyid thob pas ni chog shes pa/ /snyoms par 'jug par rnam par gnas/ /'di ni he ru ka dpal dpa'/ /dpyid kyi thig ler brjod pa ste/ /rnal 'byor ma yi gzugs blangs nas/ /rgyu dang mi rgyu yang</text></item>
<item><p>301a.6</p><section></section><text>dag gnas/ /sku gsung thugs kyi dbye ba yis/ /sgo ni rnam pa gsum byung ba/ /de ni 'gro dang 'ong byed pa/ /'di ni kun gyi lus la gnas/ /lte bar a yig gzugs kyis te/ /thung ngu ru ni yongs su grags/ /snying la yang ni yi ge hUM/ /ring po cha ni gnyis dang bcas/ /</text></item>
<item><p>301a.7</p><section></section><text>mgrin par a yig gzugs kyis ni/ /cha gsum spor ba zhes su brjod/ /dpral ba ru ni haM yig 'di/ /sgra dang thig le mi shigs pa'o/ /'khor lo bzhi yis rab dbye bas/ /sa sogs 'byung ba chen po dang / /thun bzhir byin gyis brlabs nas ni/ /skad cig bzhir ni yang dag 'byung / </text></item>
<item><p>301b.1</p><section></section><text>dga' ba bzhi yi ngo bo dang / /rnal 'byor bzhi ru gzhol ba'o/ /mchog tu dga' ba'i ngo bo yis/ /bya dang byed pa'i dngos po las/ /rdo rje sems dpa'i gzugs kyis ni/ /'di ni ji ltar bde bar rol/ /'dab ma rnams ni bzhi po yang / /phyogs bzhir rnam pas gnas pa ste/ /'byung</text></item>
<item><p>301b.2</p><section></section><text>ba bzhi yi rtsa rnams ni/ /thugs kyi rdo rje'i gnas su gnas/ /mkha' 'gro de bzhin lA ma dang / /dum skyes ma dang gzugs can ma/ /mtshams na gnas pa'i rtsa rnams ni/ /bzhi po yang de ru son pa'o/ /bdud rtsi lnga 'bab pa de ni/ /mchod pa'i ngo bor gnas pa ste/ /de yi gzugs</text></item>
<item><p>301b.3</p><section></section><text>nyid dngos po yis/ /mchod pa bzhi zhes rnam par bshad/ /lus can snying gi nang du ni/ /sna rnam lnga ni rnam par gnas/ /sku gsung thugs kyi 'khor lo la/ /nyi shu rtsa bzhir yang dag brjod/ /gnas sogs dbye ba la brten te/ /gnas dang gnas la rnam par gnas/ /spyi bor</text></item>
<item><p>301b.4</p><section></section><text>yang dag 'byung ba yi/ /rtsa rnams spyi bor skyes zhes dran/ /de yi nang na 'dren pa ni/ /rdul dang snying stobs mun pa'i tshul/ /pul+lIr rab gtum ma zhes dran/ /so dang sen mo 'bab par dran/ /dzA lan+dA rar gtum mig ma/ /de bzhin skra dang ba spu 'bab/ /o Di ya na gnas chen por/ /</text></item>
<item><p>301b.5</p><section></section><text>'dod ldan ma ni rnam par gnas/ /g.yas pa'i gnas la brten nas ni/ /pags pa'i dri ma 'dzin la gnas/ /arbu tar ni sna chen mo/ /mkha' 'gro ma ni sha zan bsam/ /gnas kyi 'dren pa mkha' 'gro ma/ /gnas bzhi ru ni yang dag bshad/ /gang zhig chu rgyus 'bab pa'i sa/ /go</text></item>
<item><p>301b.6</p><section></section><text>dA ba ri rnam dag gnas/ /de ni sra ba'i tshul gyis gnas/ /dpa' bo'i blo gros ma zhes bshad/ /rA me shwa ri'i rtsa gang zhig /de ni mi'u thung ma zhes grags/ /rus pa'i phreng ba rnam gnas pa/ /sra ba yi ni dngos pos gnas/ /lha mo'i mkhar du'ang gang zhig rtsa/ /'jam lus lang ka'i</text></item>
<item><p>301b.7</p><section></section><text>dbang phyug ma/ /de ni rtag tu mchin pa 'bab/ /kun gyi lus ni rtag par gnas/ /mA la bar ni shing krim ma/ /rgyal ba'i dbang phyug snying la gnas/ /mkha' 'gro 'jig rten ma mo rnams/ /nye ba'i gnas su yang dag bshad/ /thugs kyi 'khor lo mkha' spyod ma/ /gnas dang nye gnas</text></item>
<item><p>302a.1</p><section></section><text>yang dag gnas/ /mi 'bab pa yi rtsa gang zhig /'dod pa'i gzugs su rnam par gnas/ /gzugs ni mthong bar 'dod pa ste/ /e ra wa ti zhes byar bshad/ /o Ter mkhris pa 'bab pa'i rtsa/ /'jigs byed chen mo ru ni brjod/ /mkha' 'gro rnal 'byor ma mo</text></item>
<item><p>302a.2</p><section></section><text>dag /'di dag zhing du yang dag bshad/ /tri sha ku ner yang dag byung / /rlung gi shugs ma 'gro bar bcas/ /chang 'thung ma ni ko sa lar/ /rgyu ma'i phreng ba 'khrug lha rdzas/ /mkha' 'gro rnal 'byor ma mo dag /nye ba'i zhing du yang dag bshad/ /ljang lha ma ni ka ling gar/ /logs</text></item>
<item><p>302a.3</p><section></section><text>su yang dag gnas pa'o/ /ltor gnas shin tu bzang mor nges/ /lam+pA kar ni yongs su grags/ /mkha' 'gro rnal 'byor ma mo dag /tshan+do har ni rnam bshad pa'o/ /rta rnam ni kany+tsir gnas/ /bshang ba rtag tu 'bab ba'o/ /hi mA la yar bya gdong ma/ /mtshams mtha'i dbus</text></item>
<item><p>302a.4</p><section></section><text>su son pa ste/ /mkha' 'gro rnal 'byor ma mo dag /nye ba'i tshan+do ha zhes bshad/ /gsung gi 'khor lo yang dag bshad/ /sa spyod pho nya rnam gnas pa'o/ /yi dgas lha gnas yang dag gnas/ /'khor lo'i shugs ma bad kan can/ /gang zhig rtag tu rnag 'bab pa/ /</text></item>
<item><p>302a.5</p><section></section><text>khyim gyi lhar ni yang dag gnas/ /mkha' 'gro dam pa'i dbang phyug ma/ /dum skyes ma zhes rnam par bshad/ /mkha' 'gro rnal 'byor ma mo dag /'du pa can du yang dag bshad/ /sau rASh+Ta ni dmar pos mnan/ /chang 'tshong ma ni mkha' 'gror 'dod/ /rdul ni 'bab par</text></item>
<item><p>302a.6</p><section></section><text>'gyur ba'i rtsa/ /gser gling du ni yang dag gnas/ /shin tu bzang lugs yang dag 'khrug /de yi 'khor lo go cha 'dod/ /mkha' 'gro rnal 'byor ma mo dag /nye ba'i 'du ba can rab smras/ /na gar shin tu dpa' mo zhes/ /tshal can sbom po'i lus can ma/ /sin+d+hur stobs</text></item>
<item><p>302a.7</p><section></section><text>chen ma zhes bya/ /mya ngam gyi ni mchi ma 'bab/ /mkha' 'gro rnal 'byor ma mo dag /'di dag dur khrod yang dag 'bab/ /mchil ma skam po 'bab pa gang / /mya ngan 'khor los sgyur ma'o/ /ku lu tAr ni brtson chen mo/ /byis pa'i sna bas ni 'bab pa'o/ /mkha'</text></item>
<item><p>302b.1</p><section></section><text>'gro rnal 'byor ma mo dag /nye ba'i dur khrod yang dag gnas/ /sku yi 'khor lor mkha' 'gro ma/ /phyi rol sa 'og gnas pa'o/ /gong gi ngag ldan sgo la ni/ /mkha' 'gro ma ni rnam pa bzhi/ /de yi grwa yi char gnas pa/ /gzhan ma de bzhin rnam par gnas/ /rtsa yi sgo ru bya gdong</text></item>
<item><p>302b.2</p><section></section><text>ma/ /gnyis pa la ni 'ug gdong ma/ /gsum pa la ni khyi gdong ma/ /bzhi pa la ni phag gdong ma/ /grwa ru gshin rje brtan ma dang / /de bzhin gshin rje pho nya ma/ /de ma thag tu 'jigs chen ma/ /gshin rje mche ba gtsigs mar bshad/ /gshin rje 'joms ma 'jigs byed ma/ /</text></item>
<item><p>302b.3</p><section></section><text>bzhi par yang ni yang dag bshad/ /rdo rje mkha' 'gro ma 'di rnams/ /rtsa yi gzugs kyis yang dag bshad/ /thugs kyi rdo rje rnal 'byor ma/ /sum cu rtsa bdun du ni brjod/ /'di rnams shes rab pha rol phyin/ /lus la yang dag rnam par gnas/ /dpyid kyi thig ler</text></item>
<item><p>302b.4</p><section></section><text>de bzhin gshegs pa'i skur son pa'i rtsa sum cu rtsa bdun gyi 'khor lo rnam par gzhag pa rgyas par bstan pa ste drug pa'o// //de nas de bzhin gshegs pa gang yang rung ba'i rtsa'i 'khor lo/ byang chub kyi phyogs kyi chos sum cu rtsa bdun rnam par dag pa bshad</text></item>
<item><p>302b.5</p><section></section><text>par bya'o/ /lus dran pa nye bar gzhag pa mkha' 'gro ma'o/ /tshor ba dran pa nye bar gzhag pa lA ma'o/ /chos dran pa nye bar gzhag pa dum skyes ma'o/ /sems dran pa nye bar gzhag pa gzugs can ma'o/ /'dun pa'i rdzu 'phrul gyi rkang ba rab gtum ma'o/ /brtson</text></item>
<item><p>302b.6</p><section></section><text>'grus kyi rdzu 'phrul gyi rkang pa gtum mig ma'o/ /dpyod pa'i rdzu 'phrul gyi rkang pa 'od ldan ma'o/ /sems kyi rdzu 'phrul gyi rkang pa sna chen ma'o/ /dad pa'i dbang po dpa' bo'i blo gros ma'o/ /brtson 'grus kyi dbang bo mi'u thung ma'o/ /dran pa'i dbang po lang+ka'i dbang phyug</text></item>
<item><p>302b.7</p><section></section><text>ma'o/ /ting nga 'dzin gyi dbang po shing grib ma'o/ /shes rab kyi dbang po sa srungs ma'o/ /dad pa'i stobs ni 'jigs byed chen mo'o/ /brtson 'grus kyi stobs ni rlung shugs ma'o/ /dran pa'i stobs ni chang 'thung ma'o/ /ting nge 'dzin gyi stobs ni ljang lha ma'o/ /shes rab kyi</text></item>
<item><p>303a.1</p><section></section><text>stobs ni shin tu bzang mo'o/ /ting nge 'dzin yang dag byang chub kyi yan lag ni rta rna ma'o/ /brtson 'grus yang dag byang chub kyi yan lag ni mkha' 'gro gdong ma'o/ /dga' ba yang dag byang chub kyi yan lag ni 'khor los sgyur ma'o/ /shin tu sbyangs pa yang dag byang</text></item>
<item><p>303a.2</p><section></section><text>chub kyi yan lag ni dum skyes ma'o/ /chos rnam par 'byed pa yang dag byang chub kyi yan lag ni chang 'tshong ma'o/ /dran pa yang dag byang chub kyi yan lag ni 'khor lo'i go cha ma'o/ /btang snyoms yang dag byang chub kyi yan lag ni shin tu dpa' mo'o/ /yang dag pa'i lta ba</text></item>
<item><p>303a.3</p><section></section><text>stobs chen ma'o/ /yang dag pa'i rtog pa 'khor los sgyur ba'o/ /yang dag pa'i ngag brtson chen ma'o/ /yang dag pa'i las kyi mtha' bya gdong ma'o/ /yang dag pa'i 'tsho ba 'ug gdong ma'o/ /yang dag pa'i rtsol ba khyi gdong ma'o/ /yang dag pa'i dran pa phag gdong ma'o/ /</text></item>
<item><p>303a.4</p><section></section><text>yang dag pa'i ting nge 'dzin ni dpal he ru ka'o/ /dge ba'i chos ma skyes pa bskyed pa ya ma dA D+hI'o/ /dge ba'i chos skyes pa rnams yang dag par bsrung ba ni ya ma dU tI'o/ /mi dge ba'i chos ma skyes pa rnams mi skyed ba ni ya ma daM TI ni'o/ /mi dge ba'i chos skyes pa rnams spong ba ya ma</text></item>
<item><p>303a.5</p><section></section><text>ma thA ni yin no/ /de dag byang chub kyi phyogs kyi chos sum cu rtsa bdun rnam par dag pa lus su son pa'i rtsa thams cad lha'i kha dog dang phyag mtshan dang dbyibs la brten te rnam par gnas pa'o/ /dpyid kyi thig ler rtsa'i 'khor lo dang bcas pa'i byang chub kyi phyogs kyi chos sum cu rtsa</text></item>
<item><p>303a.6</p><section></section><text>bdun rnam par dag pa bshad [(]ba [,]pa [)]rgyas par bstan pa ste bdun pa'o// //de nas de bzhin gshegs pa gang yang rung ba'i sku'i dkyil 'khor dang / gnod sbyin dang / mchod sbyin dang / bzlas pa dang / bsgom pa la sogs pa'i cho ga'i bya ba phyi rol dang mthun par nang gi ngo bos yang dag</text></item>
<item><p>303a.7</p><section></section><text>par rab tu bshad par bya'o/ /byang chub chen po'i phyogs chos ni/ /sum cu rtsa bdun gnas mtshan nyid/ /he ru ka sogs lha rnams ni/ /rtsa yi gzugs su yang dag gnas/ /lus kyi dkyil 'khor nyams dga' ba'i/ /sgo bzhi ji ltar brjod pa'o/ /rang gi yan lag las byung</text></item>
<item><p>303b.1</p><section></section><text>brgyad/ /dga' ba de dag 'dzin cing gnas/ /dngos po kun gyi kun nas ni/ /gru bzhi ru ni rab tu brjod/ /sku gsung thugs kyi ngo bo yis/ /'khor lo gsum gyi bdag nyid brjod/ /ri bo mgo yi ze'u 'bru la/ /b+hai raM pa sogs rim ji ltar/ /bla ma'i dus tshigs rim nyid</text></item>
<item><p>303b.2</p><section></section><text>kyis/ /de la dkyil 'khor rdzogs pa ste/ /rkang pa'i 'og tu gnas pa'i rlung / /b+hai raM ba gzhi'i rnam par gnas/ /sum mdo'i phyogs su gnas pa ni/ /gru gsum 'bar ba de bzhin no/ /zlum po'i rnam pa'i gzugs kyis ni/ /chu ni lto ba ru ni gnas/ /snying ga ru ni sa nyid ni/ /kun nas gru</text></item>
<item><p>303b.3</p><section></section><text>bzhi pa yin no/ /keng rus dbyug pa'i gzugs can ni/ /ri rab ri rgyal de bzhin du/ /mgo de'i cha la yang dag gnas/ /'dam skyes 'dab ma sum cu gnyis/ /dbyangs dang gsal byed yan lag drug /sum cu rtsa gnyis byang chub sems/ /pad+ma'i dbus su son pa gang / /zla ba'i</text></item>
<item><p>303b.4</p><section></section><text>dkyil 'khor zhes bya bar/ /mgo yi nang du klad pa ni/ /gnas pa gang ni de la brjod/ /de yi nang du haM yig ni/ /thig le'i gzugs te mi shigs pa/ /'jig rten kun gyi rtsa ba de/ /brtan dang g.yo ba'i bdag nyid ni/ /gsal dang mi gsal gzugs kyis ni/ /de ni sa bon ngo bor gnas/ /</text></item>
<item><p>303b.5</p><section></section><text>lus can thams cad rnams kyi gzugs/ /de las dang po nas bskyed pa'o/ /bdud rtsi'i gzugs kyis 'dzag pa ni/ /nyin dang mtshan du rnam par gnas/ /de nyid kyis ni sgra 'byed cing / /me ni dga' bar byed pa ste/ /de yi dkyil 'khor rdzogs par ni/ /'gyur ba nyid du the tshom med/ /</text></item>
<item><p>303b.6</p><section></section><text>dngos po rnams kyi snying po mchog /de nyid snying khung zhes brjod do/ /de ni 'dzin cing len pas na/ /lus can dkyil 'khor du ni 'dod/ /rtsa chen sum cu rtsa bdun gyi/ /'khor lo'i dkyil 'khor du 'dod do/ /byang chub sems ni rin po che/ /snying po de nyid kyang dkyil 'khor/ /phyi rol</text></item>
<item><p>303b.7</p><section></section><text>nang gi ngo bor ni/ /sna tshogs khyab cing rnam par gnas/ /phyi rol gzugs dang sgra la sogs/ /dbang po drug po 'jug pa'o/ /nang gi khu ba la sogs pa/ /grub pa'i rdzas ni rnam par gnas/ /phyi rol bcas pa'i nang nyid kyis/ /rdo rje can gyi byang chub sems/ /sbom dang phra</text></item>
<item><p>304a.1</p><section></section><text>ba'i rang bzhin gyis/ /'gro ba'i gnyen gyi rang bzhin can/ /sangs rgyas byang chub sems rnams kyis/ /dam tshig don ni skyes pa yin/ /skye ba 'di la sangs rgyas nyid/ /dkyil 'khor 'di las thob par 'gyur/ /nyan thos rnams dang sangs rgyas dang / /rang rgyal</text></item>
<item><p>304a.2</p><section></section><text>rnams dang de bzhin de/ /tshangs la sogs pa'i lha rnams ni/ /dkyil 'khor 'di las bskyed pa yin/ /shes rab me ni cher 'bar ba/ /nang gi chu ba la sogs dang / /de bzhin phyi yi gzugs sogs pa'i/ /sreg rdzas rnams kyis sbyin sreg bya/ /skye mched drug dang khams rnams</text></item>
<item><p>304a.3</p><section></section><text>dang / /phung po rnams kyi khyad par las/ /de rnams lha yi gzugs can te/ /mkha' 'gro ma rnams de bzhin du/ /de rnams der ni mchod pa'i phyir/ /mchod sbyin mchod par yang dag bshad/ /spyi bo yang ni thod pa nyid/ /sreg rdzas snod du bshad pa ste/ /blugs gzar ro ma nyid du</text></item>
<item><p>304a.4</p><section></section><text>bshad/ /snying gi 'khor lo brkyang ma'i bdag /de ni dgang gzar yang dag brjod/ /thab khung lte ba'i dkyil 'khor ni/ /las kyi rlung gis bskyod pa'o/ /tshangs pa'i me ni sum mdor gnas/ /sgra ni sngags zhes brjod pa ste/ /bzlas pa bskor bar gyur pa yin/ /dkyil 'khor gnyis med rnal</text></item>
<item><p>304a.5</p><section></section><text>'byor gyis/ /so sor snang ba bsgom pa yin/ /lhan cig skyes pa'i ngo bo 'di/ /rgyal ba rnams kyi dkyil 'khor sogs/ /dkyil 'khor bdag po'i gzugs kyis ni/ /sems kyi rgyal po slob dpon gyi/ /de la sogs pa ji skad gsungs/ /thams cad 'dir ni rtogs par bya/ /</text></item>
<item><p>304a.6</p><section></section><text>dpyid kyi thig ler dkyil 'khor dang sbyin sreg dang mchod pa dang bzlas pa dang / bsgom pa la sogs pa'i cho ga'i bya ba gtan la dbab pa rgyas par bstan pa ste brgyad pa'o// //de nas de bzhin gshegs pa'i sku'i gsang sngags thams cad btu ba'i 'khor lo</text></item>
<item><p>304a.7</p><section></section><text>brjod par bya'o/ /dkyil 'khor gru gsum nyams dga' bar/ /rdo rje A ral+li zhes gsungs/ /chos kyi 'byung gnas zhes byar bshad/ /btsun mo'i b+ha ga zhes bya ste/ /de yi nang son pad+ma ni/ /'dab brgyad snying po dang bcas pa/ /de la A li kA li 'dres/ /sde tshan brgyad</text></item>
<item><p>304b.1</p><section></section><text>po rnam par gnas/ /sngags kyi gzugs kyis lus can gyis/ /las kyi tshogs ni byed pa yin/ /yi ge rnams ni lnga bcu nyid/ /rig byed g.yogs pas gang dag gnas/ /sngags rnams nyid dang rgyud rnams dang / /phyi rol tshul gyi bstan bcos 'di/ /de dag nyid kyi rang bzhin te/ /'di</text></item>
<item><p>304b.2</p><section></section><text>las gzhan du cung zad med/ /a ka tsa Ta pa ya sha sde dga' ba/ /lnga bcu rnams ni yang dag par ni bsten pa ste/ /rdo rje A ral+li yi pad+mar gnas pa rnams/ /'dab ma brgyad pa so sor phyogs dang mtshams su gnas/ /de yi dbus kyi ze'u 'bru la/ /dam pa'i dbang phyug yod pa ste/ /</text></item>
<item><p>304b.3</p><section></section><text>sde tshan brgyad po nyid kyis kyang / /yi ge dam par bskor ba'o/ /a ni yig 'bru kun gyi mchog /don chen yi ge dam pa ste/ /lus can rnams kyi sngags kun ni/ /de nyid las ni byung ba'o/ /gang zhig ral gri dang ni mig sman rkang pa byug pa ri lu sa 'og gnod sbyin ma'o/ /'jig rten</text></item>
<item><p>304b.4</p><section></section><text>gsum gyi khongs su gtogs pa'i mdo rgyud rtogs gnas las kyi rjes 'gro dngos grub dang / /gang zhig thams cad du ni rdzu 'phrul che ba rang gi gnas 'dod dam pa lnga ldan pa/ /de dag sde tshan brgyad kyi nang son dbyangs mchog sde tshan bdag nyid nas ni 'byung bar byed/ /ngag gi rab</text></item>
<item><p>304b.5</p><section></section><text>'byams gang gang zhig /skye bo rnams kyis rtogs byed pa/ /de dag thams cad sngags kyi gzugs/ /de nyid las ni rab tu skye/ /sgra ni sngags zhes smras pa ste/ /lus can rnams ni thams cad kyi/ /sna tshogs 'dun pa gnas chen las/ /chos kyi ral+li rnam par 'byung / /dngos grub don du</text></item>
<item><p>304b.6</p><section></section><text>rnam gnas pa'i/ /sngags ni 'ga' yang nges pa med/ /ma skyes pa yi rang bzhin ni/ /sngags kyi sde tshan dbang phyug mchog /dpyid kyi thig ler sngags btu ba rgyas par bstan pa ste dgu pa'o// //de nas de bzhin gshegs pa gang yang rung ba'i sku'i chos dang longs</text></item>
<item><p>304b.7</p><section></section><text>spyod rdzogs pa dang sprul pa'i sku gsum gyi gzugs kyi bde ba chen po'i ye shes rab tu bshad par bya'o/ /spyi bo lte bar gnas 'khor lo/ /e yi cha byad yang dag gnas/ /snying ga mgrin pa legs gnas pa/ /baM yig 'dra bar 'dod pa'o/ /lte ba'i nang gnas pad+ma ni/ /'dab ma</text></item>
<item><p>305a.1</p><section></section><text>drug cu rtsa bzhir gnas/ /pad+ma 'dab ma sum cu gnyis/ /spyi bo'i nang du rnam par gnas/ /mgrin pa'i nang du son pa yang / /pad+ma 'dab ma bcu drug go/ /de bzhin du ni snying nyid du/ /pad+ma 'dab ma brgyad du brjod/ /'dab ma drug cu rtsa bzhi 'di/ /sprul pa ru ni</text></item>
<item><p>305a.2</p><section></section><text>yongs su grags/ /pad+ma chen po 'dab brgyad par/ /chos kyi sku ni rab tu grags/ /bcu drug 'dab ma longs spyod pa'o/ /de bzhin 'dab ma sum cu gnyis/ /bde chen ye shes chen po ru/ /kun nas rnam par gnas pa'o/ /sprul pa de la dbus su ni/ /sde tshan brgyad po rnams kyis bskor/ /</text></item>
<item><p>305a.3</p><section></section><text>yig 'bru rnams kyi gzugs mchog ni/ /a ni yi ge dam pa yin/ /chos kyi 'khor lo dam par grags/ /hUM yig gzhom du med par 'dod/ /dbyangs yig lnga dang yang dag ldan/ /ya ra la was rnam par brgyan/ /longs spyod 'khor lo'i dbus gnas pa/ /o ni yig 'bru</text></item>
<item><p>305a.4</p><section></section><text>gsal bar byed/ /cha ni bzhi po rnams kyis kyang / /kun nas yongs su bskor ba yin/ /bde chen 'khor lo chen po la/ /haM yig thig le'i gzugs can no/ /zla ba nyi mar rab grags pa'i/ /g.yon dang gnas pa'i ngos su ni/ /mgrin pa nas brtsams g.yon pa'i rtsa/ /longs spyod rdzogs pa'i</text></item>
<item><p>305a.5</p><section></section><text>sku can ma/ /lte ba'i ngos su ngal bso zhing / /'og tu kha blta chad 'bab ma/ /lte ba nas te rtsa gang zhig /de bzhin steng du kha blta 'bab/ /mgrin pa'i nang du ngal bso zhing / /kha ba 'bab par rab tu grags/ /chang ni zla ba zhes bshad do/ /khrag ni nyi ma zhes brjod do/ /sgo gnyis yang</text></item>
<item><p>305a.6</p><section></section><text>dag gnas pa ste/ /'og dang steng du yang dag brten/ /'di dag zla ba nyi ma ste/ /rtsa gnyis gnyis su yang dag 'jug /dpa' bo mkha' 'gro ma rnams kyi/ /'gro dang 'ong ba rnams kyi rgyun/ /nub pa dang ni 'char ba'i don/ /gnyid log sad pa dag tu gnas/ /g.yon dang</text></item>
<item><p>305a.7</p><section></section><text>g.yas pa'i ngos su ni/ /dbyangs yig bcu gnyis yang dag gnas/ /steng du kha bltas legs par bshad/ /yi ge a la sogs pas bskor/ /'og tu kha bltas legs gnas pa/ /ka la sogs pa nges par sbyar/ /yi ge k+Sha dang yang dag ldan/ /'og gi char yang</text></item>
<item><p>305b.1</p><section></section><text>dkris pa'o/ /gang tshe mgrin par 'dod chen gyi/ /gzugs ni zla bar gnas pa na/ /sangs rgyas rnams ni dam pa'i sku/ /de tshe longs spyod rdzogs par bshad/ /gang tshe rdo rje'i rtser gnas pa/ /de rtse de yang sna rtse ru'o/ /gang tshe longs spyod rdzogs pa'i sku/ /nub par gyur pa de yi tshe/ /</text></item>
<item><p>305b.2</p><section></section><text>b+ha ga'i nang du phyin de yang / /yungs kar tsam du rnam brjod pa/ /nyi ma'i gzugs su yang dag bshad/ /sprul pa'i skur ni brjod pa ste/ /sangs rgyas byang chub sems dpa' rnams/ /de yis bskyed cing 'phro ba'o/ /pad+ma gar gyi dbang phyug rgyal/ /pad+ma 'byed pa'i 'byor pa can/ /</text></item>
<item><p>305b.3</p><section></section><text>sprul pa yi ni sku yi gzugs/ /nyi ma der ni nub pa gang / /de yi rdzogs sangs sems zhes bya/ /gong bur gyur pas rnyog pa med/ /'khor ba'i lam du rnam gcod cing / /spros pa nyer zhi zhi ba ste/ /gnyis med mchog tu dga' ba'o/ /rdo rje sems dpa'i rang bzhin nyid/ /he ru</text></item>
<item><p>305b.4</p><section></section><text>ka dpal zhes bshad de/ /rgyud ni yon tan rang bzhin nyid/ /brgad dang bltas dang lag bcangs kyis/ /rgyu gsum du ni rnam par gnas/ /'dod chags nyid dang chags bral dag /spangs nas yon tan gnas pa'o/ /rtsa ni thams cad mnyam sbyor ba/ /mkha' 'gro ma yi dra ba</text></item>
<item><p>305b.5</p><section></section><text>sdom/ /gsang ba zhes bya sa yi khams/ /mchog ni de bzhin chu yin no/ /dgyes pa la ni me ru bshad/ /rlung ni thams cad bdag nyid gnas/ /rtag tu bzhugs pa zhes brjod pa/ /sangs rgyas kun bdag sdom pa'o/ /yang na me long lta bu'i tshul/ /de bzhin du yang mnyam pa</text></item>
<item><p>305b.6</p><section></section><text>nyid/ /so sor rtog pa shes pa dang / /de bzhin bya ba nan tan dang / /rtag tu bzhugs pa 'di rab bsrungs/ /shin tu rnam dag rang bzhin no/ /yang na rnam snang mdzad nyid dang / /de bzhin rin chen 'byung ba dang / /yang na 'od dpag med pa dang / /yang na don yod rtag bzhugs te/ /</text></item>
<item><p>305b.7</p><section></section><text>gong bu bdud rtsi lnga dngos ni/ /thig le'i gzugs te yid rang bzhin/ /shin tu rnam dag ye shes che/ /lha mo kun gyi rang bzhin nyid/ /rdo rje sems dpa' zhes bshad cing / /bde ba mchog ces brjod pa yin/ /rang byung gi ni ngo bo nyid/ /chos kyi skur ni rab tu grags/ /'di yi</text></item>
<item><p>306a.1</p><section></section><text>shes rab lhan cig skyes/ /der brten gzugs 'chang mi gnas pa/ /lus kyi rlung gis spar ba yis/ /lte ba'i dkyil 'khor du ni 'bar/ /de la phag mor rnam par bshad/ /dpyid kyi thig le nyid du brjod/ /skra yi rtse mo brgya stong cha/ /glog 'gyu ba dang mtshungs</text></item>
<item><p>306a.2</p><section></section><text>pa'i 'od/ /lha yi rnal 'byor dus su ni/ /ba spu'i khung bu'i rtse mtshungs nas/ /phyung ste phyogs rnams thams cad du/ /lha dang lha mi na sdigs mdzub byed/ /snying ga chos kyi 'khor lo dang / /longs spyod 'khor lo bsregs nas ni/ /sna yi bu ga g.yas pa nas/ /kun nas nges par</text></item>
<item><p>306a.3</p><section></section><text>byung nas ni/ /mdzod spu ru ni gnas pa yi/ /bu ga nas ni phyogs bcu yi/ /sangs rgyas byang chub sems dpa' yis/ /shangs kyi bu ga g.yon pa nas/ /spyi bor zhugs nas 'khor lo ni/ /yang dag bsregs nas rnam byung ste/ /sngon smras nyid kyi bu ga nas/ /spyi bo nas ni yang</text></item>
<item><p>306a.4</p><section></section><text>zhugs pas/ /sangs rgyas rnams ni bsregs pa las/ /slar yang dga' ba bskyed bya ste/ /lte ba'i dkyil 'khor du 'ongs nas/ /sngon bzhin du ni gnas par gyur/ /dpyid kyi thig ler chos dang longs spyod rdzogs pa dang sprul pa dang sku gsum mtshon pa sngon du 'gro ba dpal he ru</text></item>
<item><p>306a.5</p><section></section><text>ka ni/ dpyid kyi rdo rje phag mo thig ler brjod pa dang / 'gro ba dang 'ong ba dang rgyud dang sngags dang ye shes dang gsang ba'i rim pa dang / sprul pa dang longs spyod rdzogs pa dang chos dang bde ba chen po'i 'khor lo pad+ma bzhi po dang / dbyangs yig bcu gnyis dang / /yi ge sum cu rtsa bzhi'i</text></item>
<item><p>306a.6</p><section></section><text>rang bzhin du dus gsum du bzhugs pa'i de bzhin gshegs pa rgyas par bstan pa ste bcu pa'o// //gang zhig ral gri dang ni mig sman rkang pa byug pa ri lus 'og gnod sbyin mo/ /'jig rten gsum gyi khongs na spyod pa'i mod rgyud rtogs gnas las kyi rjes 'gro dngos grub</text></item>
<item><p>306a.7</p><section></section><text>rnams/ /gang zhig thams cad du ni rdzu 'phrul che ba rang gnas 'dod pa dam pa lnga ldan pa/ /de dag thams cad dpyid kyi thig le'i rnal 'byor mthu stobs las ni byung bar bstan/ /spyod pa'i brtul zhugs pa dpal nag po zhes brjod pas/ bla ma'i man ngag shes nas rje btsun dpal he ru ka'i</text></item>
<item><p>306b.1</p><section></section><text>bka' yang mig lam du gyur pa rtogs te/ dpal 'khor lo sdom pa'i man ngag las phyi rol dang mthun pa nang gi tshul las rang bzhin bsam gtan gyis gsal bar bya ste blo gros dman pas go bar bya ba'i phyir/ dpyid kyi thig le zhes bya ba'i mtshon pa ste/ rdo rje phag mo dang dpyid dpal he ru ka'i</text></item>
<item><p>306b.2</p><section></section><text>bka' lung gis bstan pa las dpyid kyi thig le zhes bya ba de brjod pa'i gzhung rdzogs so// //mkhas pa dam pa blo gros bzang / /grags pa'i zhal snga nas dang ni/ /sgra bsgyur mar pa yid gzhungs blo/ /chos kyi dbang phyug ces byas bsgyur/ /rgyud rgyal bde mchog sgrub</text></item>
<item><p>306b.3</p><section></section><text>thabs kyi/ /gtsug gi nor bu ba dan ta/ /zas gtsang sras po'i rigs byung la/ /grags mchog shes rab ces bya yi/ /sbyin bya'i chos yin de dgyes ni/ /'gro kun rab rib sad par shog /mya ngan gyis gdungs rims btab 'khrul pa yul la mngon phyogs rnam par nyam ngas gnas/ /</text></item>
<item><p>306b.4</p><section></section><text>bsgom pa med cing srung ma med dang phra ma zhugs dang sgrub pa med pa yi/ /rgyal po la ni yul du shes pa ji ltar rang don brjod pa mi 'dor ltar/ /sems kyi rgyal po mi khom brgyad dang 'brel pa tshul ni 'di nyid do/ /[]@##/ /rgya gar skad du/ ba san+ta ti la kA TI kA</text></item>
<item><p>306b.5</p><section></section><text>nA ma/ bod skad du/ dpyid kyi thig le'i rgya cher 'grel pa zhes bya ba/ dpal dpyid kyi thig le la phyag 'tshal lo/ /sum cu rtsa drug so so yi/ /rang bzhin kun rig he ru ka /khyab bdag phyag byas dpyid thig ni/ /rim gyis rnam par dbye bar bya/ /slob dpon chen po dpal nag po</text></item>
<item><p>306b.6</p><section></section><text>zhabs zhes bya ba/ bzhi pa phyag rgya chen po'i dngos grub brnyes pa/ rang dang gzhan gyi don sgrub pa la rtul phod pa/ dpal he ru ka mngon sum du gzigs shing gnyis pa lta bu/ gdul byas 'jig rten dang 'jig rten las 'das pa rtogs par byed pa/ /rnam par bkra shis</text></item>
<item><p>306b.7</p><section></section><text>rmad du byung ba'i rnal 'byor ma'i rgyud ston zhing / khyad par du 'phags pa'i spyod pa mthong ba la bskul ba/ rang gi shes rab la snang bzhin pa'i rnam pa sna tshogs pa'i nye bar bstan pa dang / snang bzhin pa'i man ngag gi khyad par de'i don gyi slad du rab tu gsal ba'i</text></item>
<item><p>307a.1</p><section></section><text>dgongs pas brtson par mdzad do/ /rang nyid kyis dran pa'i ched du nang gi bdag nyid kyi rim pas bcom ldan 'das dpal he ru ka'i sgrub pa'i thabs kyi cho ga dpyid kyi thig le 'di mngon par brjod par bzhed pas/ de nyid rang gi gzugs dang 'tsham pa'i rang 'dra dang</text></item>
<item><p>307a.2</p><section></section><text>bcas pa la phyag byas te/ mnyam dang mi mnyam zhes bya ba la sogs pas sgrub pa'i thabs kyi cho ga'i gnas la brtson par mdzad do/ /de la dang por re zhig rjod par byed pa la sogs pa bshad par bya ste/ rjod par byed pa ni dpyid kyi thig le'o/ /brjod par bya ba ni rdzogs pa'i rim</text></item>
<item><p>307a.3</p><section></section><text>pa'o/ /brjod par bya ba dang / rjod par byed pa'i mtshan nyid ni 'brel pa ste/ sgra dang don dag gi thun mong gi mtshan nyid kyi phyir ro/ /bde blag tu rtogs pa ni dgos pa'o/ /yang dag pa'i ye shes sngon ma can phyag rgya chen po'i dngos grub sngon du 'gro ba/ 'gro ba ma lus pa'i don phun sum tshogs</text></item>
<item><p>307a.4</p><section></section><text>pa ni de'i dgos pa'i zhes pa ni bsdus pa'i don to/ /dpal he ru kar mngon par brjod pa de la phyag byas nas dpyid kyi thig le bshad par bya'o zhes 'brel to/ /ji lta bu zhe na/ mnyam dang mi mnyam zhes pa la sogs pa ste/ mnyam pa ni thabs kyi rang bzhin rnams dang / mi mnyam pa</text></item>
<item><p>307a.5</p><section></section><text>ni shes rab kyi rang bzhin rnams te/ bde ba chen po de dang gnyis su med pa'i rang bzhin can gyi byang chub kyi phyogs sum cu rtsa bdun po lam lngas bsdus pa gang yin pa 'di rnams te/ lus dran pa nye bar gzhag pa nas brtsams te yang dag pa'i ting nge 'dzin gyi mthar thug pa gang gi rang</text></item>
<item><p>307a.6</p><section></section><text>bzhin yin pa de nyid kyi rang bzhin gyis gnas pa gang yin pa de'o/ /de la chos nyi shu rtsa gnyis po rnams ni mnyam pa ste/ 'jig rten pa'i lam gyis bsdus pa nyid kyi phyir ro/ /chos bco lnga po rnams ni mi mnyam pa ste/ 'jig rten las 'das pa'i lam gyis bsdus pa nyid kyi phyir ro/ /yang</text></item>
<item><p>307a.7</p><section></section><text>na mnyam pa ni g.yas kyi rtsa las rab tu byung bar yang dag par rig pa rnams dang / mi mnyam pa ni g.yon gyi rtsa las rab tu byung ba rnams te/ mig la sogs pa'i rnam par shes pa drug rnams so sor dga' ba la sogs pa bzhir phye bas dga' ba nyi shu rtsa bzhi rnams dang / 'khor lo bzhi</text></item>
<item><p>307b.1</p><section></section><text>po la 'jug pa la sogs pa 'jug gnas ldang gsum gyi rim pas dga' ba la sogs pa gsum du phye ba las dga' ba bcu gnyis rnams dang / yan lag thams cad tshim pa las ni gcig go/ /de ltar na byang chub kyi phyogs kyi chos sum cu rtsa bdun gyi rang bzhin gyis gnas pa'i bcom</text></item>
<item><p>307b.2</p><section></section><text>ldan 'das ni lhan cig skyes pa gcig pu'i sku'o/ /phyi rol du yang de snyed kyi mkha' 'gro ma rnams dang ldan pa'o/ /de nyid 'khor lo'i dbang phyug nyid du rtogs par bya ba'i phyir/ rang lus rtsa zhes bya ba la sogs pa gsungs te/ rang lus rnams su ste rang gi lus kyi sgo brgyad po</text></item>
<item><p>307b.3</p><section></section><text>rnams su rtsa gang yin pa 'di rnams mthong ba dang thos pa dang sgom pa dang myang ba dang reg pa'i tha snyad de/ phyi rol tu khwa gdong ma la sogs pa'i gzugs rnams so/ /de bzhin du 'khor lo bzhi ni sprul pa la sogs pa rnams te/ lte ba dang / snying ga dang / mgrin pa dang / spyi bo'i gnas</text></item>
<item><p>307b.4</p><section></section><text>rnams go rims bzhin du/ sprul pa dang / chos dang / longs spyod rdzogs pa dang / ngo bo nyid kyi sku'i rang bzhin rnams te/ ye shes dang / sems dang / ngag dang / lus kyi 'khor lo'i bdag nyid can de rnams su gtso bo ste/ kun rdzob dang don dam pa dbyer med pa'i byang chub kyi rang</text></item>
<item><p>307b.5</p><section></section><text>bzhin snying po'i gzugs nyid kyis rje bor gyur pa'o/ /sngags kyi sku nyid kyis kyang de'i rang bzhin gsungs pa/ dbyangs lnga dang bcas phyi mo bcu gnyis gsal byed sum cu rtsa bzhis brgyan/ dbyangs lnga'i tshig gis gcig lhag pa'i bcu po khong du chud par byas te/ de la chos kyi</text></item>
<item><p>307b.6</p><section></section><text>'khor lo'i dbus dang phyogs kyi 'dab ma bzhi la go rims bzhin du hUM aM AHhriM khaM zhes pa'i dbyangs lngas nye bar mtshon pa/ de bzhin gshegs pa rnams kyi sa bon bkod pa las phung po rnam par dag pa'o/ /longs spyod rdzogs pa'i 'khor lor yang oM AHI U e ste sa</text></item>
<item><p>307b.7</p><section></section><text>bon lnga rnams bkod pa las khams lnga rnam par dag pa'o/ /de bzhin du ma ning bzhi po spangs pa'i phyi mo bcu gnyis po g.yon dang 'og tu gdong dang / de nyid g.yas su steng du gdong ste nyi shu rtsa bzhi rnams kyis ni ka yig la sogs steng dang 'og gi gdong rnams ma yig gi rang bzhin gyi</text></item>
<item><p>308a.1</p><section></section><text>rjes sung ro dang bcas pa rnams kyis yongs su bskor ba'o/ /de bzhin du de rnams nyid ma ning dang bcas pa'i bcu drug po nyis 'gyur du gyur pa ni bde ba chen po'i 'khor lo la ste/ steng dang 'og gi yi ge gnyis spangs pa ka la sogs pa sum cu rtsa gnyis po nyis 'gyur du</text></item>
<item><p>308a.2</p><section></section><text>gyur pa ni sprul pa'i 'khor lo la'o/ /rtsa nyi shu rtsa bzhi dgod pa'i phyogs la ni chos kyi 'khor lo'i mtshams su ya ra la wa rnams so/ /dro ba rnams ni de'i phyi rol du snod du gyur pas gnas so/ /'khor lo bzhi po yang dbus su dbyangs kyi dang po dang sprin gyi sgra dang tshangs pa dang mi 'jigs</text></item>
<item><p>308a.3</p><section></section><text>pa'i yi ge rnams so/ /dz+wa lan+d+ha ra la ra yig dang / 'og sgo'i rtse mor k+Sha yig go/ /'di rnams kyis brgyan pa ni A li'i rang bzhin gyi sngags so/ /'dis sa bcu'i dbang phyug nyid du rtogs par bya ba'i phyir gsungs pa/ sku gsung thugs kyi dbye bas gnas pa'i gnas la sogs pa</text></item>
<item><p>308a.4</p><section></section><text>bcu rnams kyi dbang phyug ces pa'o/ /gzhan yang ji ltar bur phyag byas nas dpyid kyi thig le 'chad ce na/ rab tu dga' ba la sogs pa'i rang bzhin gyi byang chub sems dpa'i sa bcu po gang yin pa 'di rnams gnas la sogs pa rnams te/ sku la sogs pa'i 'khor lo rnams su</text></item>
<item><p>308a.5</p><section></section><text>lugs las bzlog pa'i dbye bas spyi bo la sogs pa'i gnas rnams su mi phyed ma la sogs pa'i rang bzhin gyi rtsa'i gnas la de rnams dbang phyug ste khyab bdag go/ /'di ni byang chub sems dpa'i sa bcu ste/ gang rnams su byang chub sems dpa' nyon mongs pa dang shes bya'i sgrib pa</text></item>
<item><p>308a.6</p><section></section><text>rab tu bsreg pa nyid las bden pa mthong ba ste/ rnam par mi rtog pa'i dbyings mngon sum du mdzad pa las bskal pa grangs med pa gsum gyis 'thob par bya ba'i byang chub tu 'gyur ba yin te/ sems bskyed pa ni sa rnams la/ /mos dang lhag bsam dag pa dang / /rnam par smin</text></item>
<item><p>308a.7</p><section></section><text>pa gzhan du 'dod/ /de bzhin sgrib pa spangs pa'o/ /zhes gsungs pa'i phyir ro/ /'dir ni pul+lI ra la sogs pa'i brdar byas pa'i sa bcu'i kun du spyod pas bsgrub par bya ba thim pa la sogs pa'i rang bzhin gyi sku gsum po gtso bor rtogs pa rang rig pa dpal bde ba chen po rnam grangs gzhan yang</text></item>
<item><p>308b.1</p><section></section><text>dag par rdzogs pa'i byang chub kyi rang bzhin dpal he ru ka nyid shin tu myur bar mngon sum du byed cing skye ba 'di nyid la rdzogs par byed pa ni shes rab kyi pha rol tu phyin par bstan pa las khyad par ro/ /'di las na lhan cig skyes pa kho na chos kyi sku la sogs pa'i rang bzhin gyis gnas la sogs pa'i sa</text></item>
<item><p>308b.2</p><section></section><text>rnams kyi bdag po nyid kyi phyir/ bcom ldan 'das sa bcu'i dbang phyug nyid du rtogs par mdzad pa yin no/ /gnas la sogs pa rnams dang sa rnams kyi nges pa'i tshig ni gzhi mthun pa nyid las phyi nas bshad par bya'o/ /gzhan yang ji lta bu zhe na/ kun 'gro ste/ kun ni phung po la sogs</text></item>
<item><p>308b.3</p><section></section><text>pa rnams yin la/ de la chos nyid kyis gnas pa nyid kyi phyir kun 'gro ste/ chos kyi dbyings so/ /sems can kun gyi rang snying dbus son zhes pa la/ sems can kun ni phyugs dang bya dang sbrul dang mi la sogs pa rnams so/ /de rnams kyi rang gi snying gi dbus son te/ snying ga'i pad+ma kha</text></item>
<item><p>308b.4</p><section></section><text>sbyor du zhugs pa ze'u 'bru'i nang du gnas pa'i sa la sogs pa'i khams bzhi'i rang bzhin steng dang 'og tu nyi ma dang zla ba'i dkyil 'khor gyi dbus su son pa/ skra rtse brgya stong gi tshad phra zhing shin tu phra ba'i chos kyi dbyings kyi rang bzhin 'khor lor thams cad kyi mkha' 'gro ma dang dpa' bo</text></item>
<item><p>308b.5</p><section></section><text>dbyer med pa'i gzugs kyis thig le'i rang bzhin du gnas pa ste/ rtag tu snying la gnas pa yi/ /thig le gcig pu yi ge med/ /de sgom byed pa'i skye bo la/ /mchog gi ye shes skye bar 'gyur/ /zhes gsungs pa dang / kha sbyor kha sbyor sgom pa na/ /thig le gcig pu snang ba ste/ /kha sbyor</text></item>
<item><p>308b.6</p><section></section><text>ma yin sbyar gyur na/ /thig le thig le min nyid 'gro/ /zhes gsungs pa'i phyir ro/ /gzhan yang ji lta bu zhe na/ nam mkha'i rnam pa ste/ chos kyi sku nyid kyi phyir ram nam mkha' lnga'i rnam pa'i sum skor ba la sogs pa'i rtsa rnams su reg cing rtogs pa nyid kyi phyir ro/ /yang gsungs</text></item>
<item><p>308b.7</p><section></section><text>pa/ b+ha ga'i dbus su nam mkha' gang / /nam mkha' lnga rnams kyis brgyan pa/ /lte ba dang ni ge sar bcas/ /'dab ma brgyad kyis rnam par brgyan/ /zhes pa la sogs pa'o/ /mchog tu zhi zhes bya ba ni/ /don dam pa'i byang chub kyi sems rang bzhin nyid kyi phyir mchog go/ /spros pa</text></item>
<item><p>309a.1</p><section></section><text>med pa nyid kyi phyir zhi ba'o/ /de bzhin du dpal he ru ka zhes pa la sogs pas don dam pa dang kun rdzob kyi rang bzhin gyi byang chub kyi sems kyi ngo bo nyid du yang dag par rtogs par bya ba'i phyir gsungs pa yin te/ dpal he ru ka ni/ rgyud du gsungs pa'i rnam par thar ba bzhi'i</text></item>
<item><p>309a.2</p><section></section><text>bdag nyid can no/ /lhan cig skyes pa gcig pu chos kyi sku de'i rang bzhin dang de'i ngo bo nyid de ni mchog tu mya ngan las 'das pa'i de kho na nyid do/ /de bzhin du bzhengs pa ni/ sprul pas bzhengs pa'o/ /gang 'di phag mo'i rnam pas 'byung bar 'gyur ba'i dpyid kyis mngon par shes pa</text></item>
<item><p>309a.3</p><section></section><text>la sogs pa'i me tog 'byung ba'i sbyor bas he ru ka dang yang dag par sbyor bzhin pa ni thig le lta bu ste thig ler snang ba'i rang bzhin can gyi ye shes kyi me 'bar ba/ phung po dang khams dang skye mched kyi bud shing sreg par byed pa de'i gang yin pa 'di rnams ni spro ba te/ dbu ma'i lam gyi</text></item>
<item><p>309a.4</p><section></section><text>steng du 'khor lo gsum la 'jug ste/ des na 'bar ba ste de'i 'od dang 'od gang gis yin pa de yin no/ /de bzhin du lus dang ngag dang yid de rigs gsum gyi rang bzhin gyi ra sa nA la sogs pa'i rtsa gsum po gang yin pa 'di ni rgyas pa ste/ pul+lI ra la sogs pa'i gnas rnams dang / </text></item>
<item><p>309a.5</p><section></section><text>sprul pa la sogs pa rnams su rgyas pa de'o/ /bsags pa gang yin pa 'di ni nyi shu rtsa bzhi dang nyi shu lhag pa'i brgya dang / stong phrag nyi shu rtsa gcig dang / stong phrag bdun cu rtsa gnyis kyi grangs can gyi rtsa'i 'khor lo gang yin pa 'di rnams ni mtha' yas pa'i dpa' mo'i rang</text></item>
<item><p>309a.6</p><section></section><text>bzhin te/ kun rdzob byang chub sems kyi rnam pas der mgon po ste khyab bdag go/ /yang smras pa/ rkang pa gsang ba bshang lam lte snying mgo bo la/ /khams kyi dkyil 'khor du son ri rab rgyab tu 'gro/ /rtsa rnams dam tshig rdo rje'i pad+mar son pa yi/ /gnyi ga'i sems ni he ru</text></item>
<item><p>309a.7</p><section></section><text>ka ste khyod la 'dud/ /gsang ba'i ko ka'i chu yi ze'u 'bru'i nang du ni/ /mkha' ste nam mkha' chen po lnga po gnas pa yin/ /chos kyi dbyings kyi thig le gnyis min gnyis su med/ /lhan skyes bdag nyid he ru ka ste khyod la 'dud/ /sprin nag brtsegs pa'i nang du 'gyu ba'i glog</text></item>
<item><p>309b.1</p><section></section><text>las ni/ /lhag pa'i 'od de mchog tu brtsegs pas sems can dang / /snod du bcas pa rab tu sreg par byed pa yi/ /'gro ba'i ma ste he ru ka ma khyod la 'dud/ /lte ba'i 'khor lo'i bug pa'i chu yi phung po dang / /rdo rje dang ni chu skyes 'dus pa las byung ba/ /bdud rtsi'i ro yi btung ba la ni cher</text></item>
<item><p>309b.2</p><section></section><text>srid pa'i/ /rta gdong gi ni me 'od khyod la phyag bgyi'o/ /zhes pa la sogs pa'o/ /chos kyi sku'i rang bzhin gyis phyag byas nas/ /de las gzhan gyis kyang phyag byas pa/ /'gro ba'i rang gzhan don gyi bde ba zhes bya bas gsungs pa yin te/ 'gro ba'i ni khams gsum gyi'o/ /</text></item>
<item><p>309b.3</p><section></section><text>rang rig pa'i bde ba ni rang bde ba ste/ rdo rje'i kha las ma 'phos pa'i gnas skabs su longs spyod rdzogs pa'i sku'i rang bzhin dang / de las gzhan du gzhan don gyi bde ba ni sprul pa'i sku'i rang bzhin no/ /gang 'dir 'gro ba skyed pa de kho na de bzhin gshegs pa skyed pa ste/ de'i rang bzhin</text></item>
<item><p>309b.4</p><section></section><text>nyid kyi phyir 'gro ba'o/ /de kha sbyor thig ler yang gsungs pa/ khrag ni mkha' 'gro kun rang bzhin/ /pad+mar snang ba sbyor ba las/ /pad+ma gar dbang du ni brjod/ /steng du spro zhing 'od gsal ba/ /rdo rje nyi ma mchog tu bshad/ /dpal ldan rdo rje mkha' 'gror yang / /snang zhing 'bar ba gang</text></item>
<item><p>309b.5</p><section></section><text>yin de/ /thub chen rnam par snang mdzad do/ /dga' bral mtha' de rta mchog 'di/ /rlung rnams sna tshogs 'byung phyir ro/ /zhes so/ /'di nyid las sngon du gsungs pa'i tshul kho nas phag mos yang dag par 'khyud pa'i sku'o/ /dpal he ru ka mngon par brjod pa la ming med kyang kun rdzob kyis</text></item>
<item><p>309b.6</p><section></section><text>shrI he ru ka zhes pa'i mngon par brjod pa las bcom ldan 'das su rtogs par bya'o/ /hUM yig brag ca lta bu'i sgras dga' zhing yid 'phrog pa gang las dpyid kyi thig le gang yin pa de nyid nA da ste/ des sgra byed cing sgrogs pa ni thig le ste bcom ldan 'das so/ /'di rnams nyid</text></item>
<item><p>309b.7</p><section></section><text>las/ nA da dang thig le sgrogs pa kho na de dag gis snyoms par snyoms pa snye/ bskyed pa'i rim pa las 'das pa nyid kyi phyir rdzogs pa'i rim pa'i rang bzhin no/ /phyag byas nas zhes pa ni snga ma dang 'brel lo/ /ji ltar zhe na/ rnal 'byor gnas las phyung ba yi/ /dpyid kyi thig</text></item>
<item><p>310a.1</p><section></section><text>le brjod par bya/ /rnal 'byor gyi gnas bzhi po bdag dang gzhan dang sngags dang de kho na nyid du brjod pa go rims bzhin du lte ba dang snying ga dang mgrin pa dang spyi bo rnams las phyung ba ste/ 'gro ba dang 'ong ba'i sbyor bas rab tu 'jug pa rnams so/ /de rjod par byed pa'i sgrub</text></item>
<item><p>310a.2</p><section></section><text>pa'i thabs kyi cho ga la yang dpyid kyi thig le la zhes brjod par bya ste/ rol rnyed ma 'phrogs pa'i snyan dngags bzhin no/ /'di gang las 'byung ba yin zhe na/ bshad pa/ dpal 'khor lo sdom pa zhes bya ba'i rgyud las te/ der gang zhig phyi rol dang nang gi mtshan nyid dang / de bzhin</text></item>
<item><p>310a.3</p><section></section><text>du skyes pa dang ma skyes par brjod pa'i rim pa'i lam de kho na nyid kyi rang bzhin gyis bshad par bya'o zhes snga ma dang 'brel lo/ /de ltar na bskyed pa'i rim pa la sum cu rtsa bdun gyi bdag nyid kyi dkyil 'khor gyi 'khor lo dang / rdzogs pa'i rim pa la ni de'i grangs kyi bde ba chen</text></item>
<item><p>310a.4</p><section></section><text>po'o/ /gzhan du rtsa'i 'khor lo nyid du yang rtogs par byed do/ /dpal ldan rdo rje mkha' 'gro ma/ /zhes pa la sogs pas dgos pa gsungs te/ bcom ldan 'das ma gang yin pa 'di ni rdo rje mkha' 'gro ma'o/ /rdo rje ni gzhom du med cing 'gyur ba med pa ste/ sgo'i gnas su</text></item>
<item><p>310a.5</p><section></section><text>gzhom du med pa'o/ /mkha' 'gro gdong la ro gcig tu yang dag par 'dzag pa'i bdud rtsi'o ma'i rgya mtsho dba' rlabs su phye ba la grol bar 'gro zhing 'gro'o zhes pa/ rdo rje mkha' 'gro ma ste/ thig le'i zer ma stong phrag lta bur 'bar ba'i sku can gyi bcom ldan 'das ma ye shes kyi</text></item>
<item><p>310a.6</p><section></section><text>me'i 'od de phag mo'o/ /de'i 'od dngos grub ni chos nyid kyi rang bzhin nyid las/ rang bzhin kho na rdzogs pa ste/ thams cad kho na rig pa nyid kyi phyir ro/ /ci phyi rol du gnas pa yin nam zhe na/ ma yin no zhes gsungs pa/ rang lus te/ phung po la sogs pa'i rang bzhin</text></item>
<item><p>310a.7</p><section></section><text>gyi lus la rnam par gnas shing 'dug pa'o/ /sngar gsungs pa'i rim pa kho nas 'di nyid las dmigs pa'i phyir ro/ /des na rgyud rgyas pa rtogs par bya mi nus pa'i gang zag 'dod pa shin tu chung ba rnams kyis gsal bar khong du chud cing / de ji lta ba bzhin du rtogs par 'gyur</text></item>
<item><p>310b.1</p><section></section><text>ba yin no/ /rgyu 'di las gzhung shin tu nyung ngur rdzogs pa'i rim pa yongs su rdzogs par khong du chud par bya ba'i phyir brjod par bya'o zhes bya ba'i don to/ /'dir/ rdzogs pa'i rim pa la 'dzegs pa'i rnal 'byor pa'i dbang pos dkyil 'khor dang sbyin sreg dang bsgom pa dang bzlas pa</text></item>
<item><p>310b.2</p><section></section><text>rnams ji ltar bya zhe na/ ma yin no zhes gsungs pa/ bskyed pa'i rim pa'am/ sku gzugs la sogs pa gang yin pa 'di rnams nyid ni thams cad du de btags pa nyid yin pa'i phyir dang / phyi rol gyi yo byad kyis bsgrub par bya ba nyid yin pa'i phyir bcos ma ste byas pa'o/ /'dus</text></item>
<item><p>310b.3</p><section></section><text>pa ni/ rnam par nyams pa'i chos can te/ bum pa la sogs pa bzhin no/ /des na brdzun zhing g.yo ba byed pa byas pa de rnams kyis sam/ sgom pa rnams kyis ci bya zhes dgongs so/ /gal te de ltar na de bcom ldan 'das kyis ci ltar bstan zhes dogs na/ bcos ma'i bya ba zhes pa</text></item>
<item><p>310b.4</p><section></section><text>la sogs pa gsungs te/ sngar bshad pa'i dkyil 'khor la sogs pa bcos ma'i bya ba gang yin pa 'di rnams kyang yod pa na de'i rang bzhin te/ dkyil 'khor la sogs pa rnams kyi dngos grub kyi ngo bo nyid rtogs shing khong du chud par bya ba'i phyir bstan pa yin gyi/ de nyid 'bras</text></item>
<item><p>310b.5</p><section></section><text>bu'i rang bzhin ni ma yin no/ /'di rnams nyid kyi rang bzhin nam ngo bo nyid ni lhan cig skyes pa'i dngos grub ste/ 'chad bzhin pa'i dkyil 'khor la sogs pa ni de'i rnal 'byor la brten nas thams cad du phyi rol gyi bcos ma kho na'o/ /des na/ dkyil 'khor lus la bsgom par</text></item>
<item><p>310b.6</p><section></section><text>bya/ /zhes kyang dgongs so/ /dkyil 'khor la sogs pa la mos pa rnams rab tu gzhug pas re zhig de sgom par byed la/ phyi nas de nyid kyi sgo nas rang bzhin gyi dngos grub sgrub pa de yod de/ de rnams kyi phyi rol du mngon par zhen pa dor nas nang gi bdag nyid rnams la</text></item>
<item><p>310b.7</p><section></section><text>'jug par byed do zhes pa de bstan pa yang dgos pa dang bcas pa yin no/ /ji ltar pha rol don gnyer rnams/ /zhes bya ba la sogs pas dpe gsungs te/ ji ltar rgya mtsho la sogs pa rnams kyi pha rol thob pa don du gnyer ba rnams gzings kyi bzhon pa dang skya ba la sogs pa'i 'bad</text></item>
<item><p>311a.1</p><section></section><text>pa la rten par byed la/ pha rol thob pa na rtswa lta bur 'dor bar byed do/ /de kho na bzhin du phyi rol gyi dkyil 'khor thob nas nang gi bdag nyid can rang bzhin gyi dngos grub thob pa dang ldan pa gang yin pa de thob pa na phyi rol 'dor bar byed do zhes pa'i don te/ /ji skad du/ </text></item>
<item><p>311a.2</p><section></section><text>thabs byung thob pas spang bya gang / /de ni thabs zhes bstan pa yin/ /zhes pa'i gsungs las/ rin po che'i gang zag sngon du goms pa de ni bcos pa'i dkyil 'khor la sogs pa de rnams yud tsam kho nas ma bcos pa'i dkyil 'khor du lhag par mos par byed cing bcos ma ma</text></item>
<item><p>311a.3</p><section></section><text>yin par byed pa kho na'o zhes bya ba ni khyad par ro/ /de lta bu'i rigs can ni rnyed par dka' ste/ rdzogs pa'i rim pa la yid ches par dka' ba tsan+dan la sogs pa rnams kyis so/ /mtshan ma'i khyad par rnams kyis de'i rigs can du shes par bya ste/ du ba las ni mer shes dang / /chu</text></item>
<item><p>311a.4</p><section></section><text>skyar las ni chu yin te/ /byang chub sems dpa' yi ni rigs/ /blo dang ldan pas mtshan mar shes/ /zhes gsungs pa'i phyir ro/ /'dir re zhig rang bzhin yongs su shes pa kho na byang chub bo/ /bsgom par bya bzhin pa yod pa ma yin na yang gsal bar 'gyur ro zhes pa/ gsal</text></item>
<item><p>311a.5</p><section></section><text>ba dang mi gsal bas byang chub kyi rgyu dag tu 'gyur zhes dogs pa la gsungs pa/ dkyil 'khor la sogs zhes bya ba la sogs pa ste/ bcos ma'i bsam pa can brtags pa'i rnal 'byor pa la dkyil 'khor la sogs pa can dang por gsungs te/ bri ba'am yid la bya'o/ /</text></item>
<item><p>311a.6</p><section></section><text>de thams cad legs sam/ mi legs kyang rung ste de sgom par byed bzhin pa la re zhig gsal bar 'gyur ba yin gyi/ de de kho na nyid ni ma yin par brjod par bya'o zhes bya ba ni lhag ma ste/ ral pas brgyan zhing 'od dang ldan/ /phrag par se ral dkar po dang / /spyi blugs</text></item>
<item><p>311a.7</p><section></section><text>thogs shing thal ba yis/ /ra ri can du sbags pa yang / /'dir ni gang gang yang dang yang / /rmongs chen rnams kyis sgom byed pa/ /de de'i mdun du snang bar 'gyur/ /zhes gsungs pa'i phyir ro/ /las rab 'byams yang dkyil 'khor la sogs pa ltar de kho na nyid ma yin par 'gyur ram</text></item>
<item><p>311b.1</p><section></section><text>zhes dogs pa la gsungs pa las rab 'byams dang bcas zhes bya ba la sogs pa ste/ gang yang bcom ldan 'das kyis sna tshogs pas dub pa'i bsgrub bya la/ las rab 'byams dang ldan pa'i rgyud bstan pa yin gyi/ de de kho na nyid ni ma yin no/ /dgongs pas kyang dngos po dam pa lhan cig skyes</text></item>
<item><p>311b.2</p><section></section><text>pa yang dag par rig cing myang bar bya ba'i phyir te/ gang las she na/ las rab 'byams sgrub pa'i don du de sgom pa la 'jug bzhin pa na/ de'i sgo kho na nas de mngon par 'du byed pa 'jig par byed pa'i phyir/ rang bzhin gyi dngos grub chos kyi bdag nyid can/ mchog gi nam mkha'i rnam pa</text></item>
<item><p>311b.3</p><section></section><text>can lhan cig skyes pa la 'jug par byed do zhes pa'i dgongs pa can te de lta bu'i rgyud bstan pa de ni don med pa nyid ni ma yin no/ /sgra shes phyir zhes bya ba la sogs pas dpe gsungs te/ ji ltar phyi rol pa'i drang srong rnams kyis/ sgra tsam shes pa'i slad du de'i bstan bcos te sgra'i</text></item>
<item><p>311b.4</p><section></section><text>bstan bcos byed de/ de byed pa na 'ga' zhig gis de kho na nyid rtogs par 'gyur ba ma yin no/ /de kho na bzhin du las kyi rjes su 'brangs nas te/ de dang mthun pa'i kha dog dang dbyibs bgrang ba na/ rol mo dang glu mkhan la sogs pa bzhin du byed pa yin te/ rigs dang dge ba'i</text></item>
<item><p>311b.5</p><section></section><text>bshes gnyen dang sngon gyi bsod nams bsags pa dang yang dag pa'i smon lam med pas/ mi de rnams kyis spros pa med pa rnyed par mi 'gyur ro/ /gang zhig rigs la sogs pa dang ldan pa de rnams kyis de mngon sum du byed par 'gyur ba kho na'o/ /de yang gsungs pa/ rgya che'i chos</text></item>
<item><p>311b.6</p><section></section><text>ni thos pa dang / /bshes gnyen bzang po bsten pa dang / /rigs las kyang ni 'jug pa ste/ /'di las 'gyod med byed par 'gyur/ /zhes so/ /de kho na nyid rnyed par mi 'gyur ba 'ba' zhig ma yin gyi/ ji srid du lus nyon mongs pa'i sbyor ba las rang gi sems rnam par bskyod</text></item>
<item><p>311b.7</p><section></section><text>pa'i sgom pa byed bzhin pa ni bcos ma ste de yang thob par mi 'gyur ro zhes pas gnyi ga nyams pa'i phyir sgrub pa ni rmongs shing cher rmongs pa nyid thob par 'gyur te/ bde ba dang ldan pa'i sems ni ting nge 'dzin du 'gyur la/ mnyam par gzhag pa'i sems ni ji lta ba khong du chud pa'i shes rab tu</text></item>
<item><p>312a.1</p><section></section><text>'gyur ro zhes gsungs pa'i phyir ro/ /dpal gsung ba 'dus par yang / /sngags kyi sku yi rab sbyor gyis/ /byang chub med cing sgom pa med/ /de ltar rnam dpyad mdor bsdus nas/ /sku gsung thugs kyi rnam par ni/ /bsgom bya byang chub sbyor ba na/ /ting nge 'dzin ni</text></item>
<item><p>312a.2</p><section></section><text>sngags su brtags/ /zhes pa la sogs pa'o/ /don 'di nyid bshad par bya ba'i phyir/ /'bad pas nyon mongs ldang ba ste/ /zhes pa la sogs pa ste go sla'o/ /kha cig gis smras pa/ /rnam par mi rtog pa'i ting nge 'dzin rtogs pa na sangs rgyas nyid rtogs par 'gyur te/ /</text></item>
<item><p>312a.3</p><section></section><text>stong pa nyid sgom pa lta bu'o/ /de gang gi phyir na de la kun nas nyon mongs pa dang rnam par byed pa'i rtog pa med pa'i phyir sangs rgyas nyid kyang de'i rang bzhin kho na'o zhe na/ brjod par bya ste/ rnam par mi rtog pa las sangs rgyas nyid do zhes pa dang / stong pa nyid ni de lta bu'o</text></item>
<item><p>312a.4</p><section></section><text>zhes pa ni snang brnyan gyi rang bzhin/ gzugs dang chad pa'i phyogs te/ phyogs gnyi ga spangs pa ni sangs rgyas nyid do zhes pa dang 'gal ba'o/ /yang zla ba dang rdo rje la sogs pa'i rim pa las skyes pa'i lha'i sku de bzhin gshegs par nga rgyal ba'i khyad par du 'phags pa'i rnam par rtog</text></item>
<item><p>312a.5</p><section></section><text>pa dang bcas pa ni sangs rgyas nyid 'thob pa'i rgyur 'gyur ro zhe na/ de sel ba'i slad du/ rtog bcas kyis kyang 'gyur ma yin/ /zhes gsungs te/ 'di ltar rnam pa sna tshogs pa'i khyad par las kyang sangs rgyas nyid 'byung ba ma yin te/ khyad par du 'phags pa dang khyad par du</text></item>
<item><p>312a.6</p><section></section><text>'phags pa ma yin pa'i rnam par rtog pa dag ni bye brag med par 'khor lo'i rgyu nyid kyi phyir ro/ /yang gsungs pa/ dge'am mi dge na yang rung / /rtog par bye brag ci zhig yod/ /rten gyi dbye ba'i rgyu mtshan gyis/ /mes sreg nyid du bye brag med/ /ces so/ /'o na gang</text></item>
<item><p>312a.7</p><section></section><text>las der 'gyur zhe na/ shin tu rnam dag ces bya ba la sogs pa gsungs te/ phung po la sogs pa rnams kyi rang bzhin yongs su shes pa las 'gyur ro/ gang gi phyir na/ phung po la sogs pa 'di rnams rang bzhin kho na las bde ba chen po'i rnam grangs lhan cig</text></item>
<item><p>312b.1</p><section></section><text>skyes pa rnam par dag pa rnams so/ /de'i phyir bral ba'am sbyor ba'i chos 'ga' zhig gis ni 'di rnams byed par nus pa ma yin no/ /rtsig pa la sogs pa rnams nam mkha' lta bur rang bzhin yongs su shes pa kho na rgyu'i gtso bo dang / de byed pa yin gyi gzhan ni ma yin no zhes bya ba 'di</text></item>
<item><p>312b.2</p><section></section><text>bshad pa yin no/ /de yang ston pa po bla ma la rtse gcig pa dang dam tshig la tshad mar byed pas yin gyi gzhan du ni ma yin no/ /'o na yongs su shes pa yang yongs su shes par byed pa po dor nas 'gyur ba ma yin gyi/ gnyis yin na ji ltar de kho na nyid gnyis su med par 'gyur zhe na/ </text></item>
<item><p>312b.3</p><section></section><text>bya ba dang byed pa'i dngos po sel bar byed pa/ bya ba rang bzhin las yod min/ /zhes bya ba la sogs pa gsungs te/ dngos po rnams kyi 'ong ba dang 'gro ba la sogs pa'i bya ba dang byed pa po rnams su rtogs par dbyer med pa'o zhes pa la phyogs gnyis so/ /dang po byed pa po kho na yin</text></item>
<item><p>312b.4</p><section></section><text>na bya ba mi 'thob la/ gnyis pa la byed pa po ci zhig yin te/ bya ba dang tha mi dad pa nyid kyi phyir ro/ /de la de dag gi 'brel pa yod pa na yin no zhe na/ de'i bdag nyid yin na ni dbyer med pa'i phyir sngar bshad pa'i skyon no/ de las byung ba yin na ni/ bya ba skyes pa na byed pa zhig pa'i</text></item>
<item><p>312b.5</p><section></section><text>phyir gang gi bya ba yin/ byed pa po dang bcas par yang ji ltar brjod de/ dngos po rnams ni skad cig ma yin pa'i phyir na su zhig gang la 'brel pa yin/ rgyun la gzhag pa'i 'brel pa yang brtags pa ste/ dngos po pa ni ma yin no/ /de'i 'das pa la sogs pa la yod pa</text></item>
<item><p>312b.6</p><section></section><text>nyid kyi phyir te/ shes bya las sngar gal te shes/ /de ni ci la dmigs nas byung / /shes las gal te shes bya snga/ /de ni ci la dmigs nas byung / /shes dang shes byas lhan cig na/ /de ni ci la dmigs nas byung / /zhes gsungs pa'i phyir ro/ /bya ba dang byed pa'i</text></item>
<item><p>312b.7</p><section></section><text>dngos por gzhag pa yang 'brel par brjod par mi bya ste/ rgyu dang 'bras bu dag ni phan tshun ltos pa nyid las ma grub pa'i phyir ro/ /de bas na byed pa po dang bya ba'i dngos las 'das pa 'di dag thams cad yin te/ shes pa po dang shes pa tha dad pa med pas gnyis su</text></item>
<item><p>313a.1</p><section></section><text>med pa'i de kho na nyid 'grub pa kho na'o/ /de yang kun rdzob tu brjod pa yin te/ /rang bzhin gsal ba'i ye shes kyang de nyid du nub pa'i phyir ro/ /dper na mar khu dang thal bas dri ma med par byas pa'i me long la/ dbugs thim pa dang bsreg par bya ba med pas/ </text></item>
<item><p>313a.2</p><section></section><text>me la 'bar ba'i tshogs thim pa lta bu'o/ /byed pa po dang bya ba tha mi dad pa'i sbyor ba ni gang zhig gang las tha mi dad pa de ni de'i bdag nyid de bu ram dang mngar ba lta bu'o/ /bya ba'ang byed pa po las tha mi dad pas logs su bya ba med pa ste/ rang bzhin gyi gtan tshigs so/ /gang</text></item>
<item><p>313a.3</p><section></section><text>zhig gang las tha dad pa de ni de'i bdag nyid ma yin te/ bum pa las snam bu lta bu'o/ /bya ba'ang byed pa po las tha dad na/ /de ni bya ba ma yin te/ 'gal ba dmigs pa 'am rgyu 'gal ba dmigs pa'o/ /'o na gal te de ltar yin na chos thams cad kyi rang bzhin gang yin zhe</text></item>
<item><p>313a.4</p><section></section><text>na/ kun gyi rang bzhin zhes bya ba la sogs pa gsungs te/ phung po la sogs pa chos thams cad kyi rang bzhin ni/ thog ma las ma skyes pa'i ngo bo yi ge a sprul pa'i 'khor lo la gnas pa rang bzhin gyis grub pa ste/ chos kyi sku ni thog ma dang tha ma med pa'i phyir ro/ /de'i dpe</text></item>
<item><p>313a.5</p><section></section><text>ni rin po che rnams kyi 'byung gnas rgya mtsho lta bu'o/ /grub mtha' bshad par bya ba'i phyir/ /rtag tu 'jig rten tha snyad ni/ /zhes bya ba la sogs pa gsungs te/ re zhig 'jig rten ni gzhan gyi dpes bdag la sogs pa yod pa'i tha snyad dang / 'jig rten las 'das pa ni</text></item>
<item><p>313a.6</p><section></section><text>rang gi sde ba ste/ de ni 'gal ba ni/ bdag la sogs pa med pa'i tha snyad de/ phyogs 'dzin pa 'di dag gi 'khor ba'i rgyu kho na yin no/ /'o na grub pa'i mtha' ji lta bu yin zhe na/ yod pa'am med pa nyid kyi yang / /zhes bya ba la sogs pa la/ bstan pa thams cad la grags pa'i yod pa</text></item>
<item><p>313a.7</p><section></section><text>dang / med pa lta ba dag tshad ma'i stobs kyis 'grub pa ste/ de dag gi rang bzhin ji ltar mi dmigs pa de ltar grub pa'i mtha' yin no/ /de ci'i phyir tshad ma kho na ma grub pas de'i grub pa'i lta ba gang las 'byung / gzhal bya med pas de ma grub pa dang tshad ma gzhal bya dag phan tshun</text></item>
<item><p>313b.1</p><section></section><text>ltos pa'i phyir ro/ /de bas na phyogs gang la yang mi gnas pa grub pa'i mtha'o/ /de nyid bshad par bya ba'i phyir/ /rang bzhin nyid kyi sbyor ba ni/ /zhes bya ba la sogs pa gsungs te/ phyogs gnyis la ma zhen pa yongs su shes pa 'dis sangs rgyas thob par 'gyur ro/ /de</text></item>
<item><p>313b.2</p><section></section><text>bas na rang bzhin yongs su shes pas lhan cig skyes pa rtogs pa yin te/ de nyid lam yin pas mthong ba dang sgom pa la sogs pa ni ma yin no/ /de bas na rang bzhin gyi lam la brten nas thams cad byed pa ni/ 'dod pa'i yon tan lnga la longs spyod pa'am/ 'jig rten</text></item>
<item><p>313b.3</p><section></section><text>la 'gal ba'i bza' ba la sogs pa'am/ spyod lam bzhi 'am/ 'gro ba'i don du byed na grol ba ni lta ba thams cad kyi bcings pa las grol bar 'gyur ro/ /dpyid kyi thig le'i rgya cher 'grel pa/ gsang ba chen po'i sgron ma las/ rgyas pa bstan pa dang po'i rgyas par</text></item>
<item><p>313b.4</p><section></section><text>bshad pa'o// //de nas gang yang rung zhes bya ba la sogs pa la/ de nas zhes bya ba ni bstan pa dang po 'das ma thag pa la'o/ /gzugs can rnams ni rnam pa bzhi'i sems can gyi rigs gnas dgu'i bdag nyid kyi 'khor ba la gnas pa gang yin pa de'i lus kho</text></item>
<item><p>313b.5</p><section></section><text>na phung po la sogs pa'i mtshan nyid du rgyud kyi nang nas ston pa ste/ de nyid lha'i mtshan nyid ni dpa' bo dang rnal 'byor ma'i rang bzhin du bshad par bya'o/ /de gang gi phyir bskyed pa'i rim pa la gtogs pa'i lha ni don dam pa'i lha ma yin te bcos ma'i phyir ro/ /gang zhig rang</text></item>
<item><p>313b.6</p><section></section><text>bzhin du bde ba chen po'i ngo bo de kho na lha yin te/ rin chen 'byung ldan dang / ngag gi dbang phyug gi rang bzhin las 'byung zhing rol pa'i phyir ro/ /'dir ni re zhig rdo rje dang pad+ma yang dag par sbyor ba dang / rnam par bral ba dang / bdag 'di yin no zhes bya ba'i nga rgyal dang rigs</text></item>
<item><p>313b.7</p><section></section><text>mi mthun pa'i yid byed pa rmongs pa dang / 'gro ba dang 'ong par bya ba'i rang bzhin gyi snang ba mtha' yas dang / mi bskyod pa dang / rin chen 'byung ldan dang / rnam par snang mdzad dang / don yod grub pa'i rang bzhin la rjes su zhugs pas lhan cig skyes pa'i bde ba dang ldan</text></item>
<item><p>314a.1</p><section></section><text>zhing / rdo rje 'chang chen po dang chos kyi dbang phyug ma'i rang bzhin gyi pha dang ma dag gi sprul pa bdag yin te/ gang zhig bdag gi gzugs la sogs pa'i phung po lnga de nyid rgyal ba rnams dang / gang zhig bdag gi mig la sogs pa dang / sa la sogs pa'i</text></item>
<item><p>314a.2</p><section></section><text>khams te/ de dag gti mug la sogs pa'i 'khor los sgyur ba drug dang / ltung byed ma la sogs pa'i rigs kyi lha mo rnams so/ /mer mer po la sogs pa'i gnas skabs la sa bcu'i rang bzhin gyi zla ba bcu pa'i bar du/ de dag gi pad+ma dang rdo rje'i bum par ye shes</text></item>
<item><p>314a.3</p><section></section><text>chu yis bdag gi spyi bor dbang bskur ba dang / pha'i thig le lnga'i cod pan dang / de dag gi rgyal mtshan dang / mchog gi yan lag yang dag par sbyor bas rdo rje dang dril bu'i dbang bskur ba thob pa dang / de bzhin nyid kyi snying po la 'gro ba'i phyir/ de bzhin gshegs pa'i ming thob pa</text></item>
<item><p>314a.4</p><section></section><text>dang / de'i rjes la mngal gyi chos gos gon pa'i phyir/ brtul zhugs thob pa dang / dbugs dbyung drug dang ldan pas lung bstan pa dang / dbugs dbyung ba thob pa dang / pha'i snyoms par zhugs pa bzhin du/ de la bzhugs pa las mi ldog pa'i phyir/ phyir mi ldog pa'i</text></item>
<item><p>314a.5</p><section></section><text>dbang thob pa dang / byang chub kyi sems bza' ba dang / mtsho skyes kyi nang na gnas pa'i phyir/ gsang ba dang shes rab kyi dbang thob pa dag yin te/ chos kyi dbyings kyi rang bzhin yin no/ /de bas na ji ltar de bzhin gshegs pa thams cad de bzhin du bdag dang ji ltar khams</text></item>
<item><p>314a.6</p><section></section><text>gsum pa yang de'i rang bzhin te/ phun sum tshogs pa 'dra ba'i phyir ro/ /gang zhig phun sum tshogs pa la brten pa de ni rang bzhin med pa'i ngo bo nyid du dag pa yin no/ /de bas na chos thams cad rang bzhin gyis dag pa dang / bdag dang rang bzhin gyis dag pa ste/ oM shU</text></item>
<item><p>314a.7</p><section></section><text>n+ya tA dz+nyA na badzra swa b+hA wa At+ma ko\u0f85haM/ de ltar rang bzhin gyis grub pa'i rim pa rnam par dpyad nas/ lus po 'di nyid de bzhin gshegs pa'i rang bzhin yin no zhes bstan par bya ba'i phyir/ gzugs ni sangs rgyas rnam par snang mdzad ces bya ba la sogs pa gsungs te/ gang zhig</text></item>
<item><p>314b.1</p><section></section><text>gzugs ni gzugs kyi phung po ste/ de nyid rnam par mdzes pa'i phyir rnam par snang mdzad ni me long lta bu'i ye shes kyi rang bzhin te/ rnam pa dang bcas pa'i phyi rol gyi sku dkar po can ni ma yin no/ /de bzhin du tshor ba ni bde ba la sogs pa dang tha mi dad pa'i ngo bo rang byung gi cha gang</text></item>
<item><p>314b.2</p><section></section><text>yin pa de nyid rdo rje nyi ma ni mnyam pa nyid kyi ye shes kyi rang bzhin gyi rin chen 'byung ldan te/ rnam pa dang bcas pa'i sku ser po ni ma yin no/ /de bzhin du 'du shes pad+ma gar gyi dbang phyug ces bya ba ni/ pad+ma'i nang na gar dbang 'dra ba'i byed pa'i de nyid du dbang byed pas na pad+ma gar gyi</text></item>
<item><p>314b.3</p><section></section><text>dbang phyug ste/ gang zhig dge ba la sogs pa 'di rnams 'du byed cing cha gnyis po bskul ba las skyes pa'i sems can gyi sprul pa sna tshogs pa de nyid rdo rje ste/ de bzhin gshegs pa rnams kyi dbus su gsal ba'i phyir rdo rje rgyal po'o/ /dga' bral gyi mthar rta mchog ste bya ba sgrub pa'i</text></item>
<item><p>314b.4</p><section></section><text>ye shes kyi rang bzhin yin gyi sngo bsangs ni ma yin no/ /gang rnam par shes pa'i dngos po 'di rnams yongs su gcod par byed pa de nyid rdo rje ltar mi phyed pa'i sems dpa' gang yin pa de ni rdo rje sems dpa' ste/ snying stobs dang rdul gyi cha gnyis po ro mnyam par byed pa'i mtshan</text></item>
<item><p>314b.5</p><section></section><text>nyid mi bskyod pa dang thugs kyi rdo rje shin tu rnam par dag pa'i chos kyi dbyings kyi ye shes kyi rang bzhin yin gyi phyi rol gyi kha dog sngon po ni ma yin no/ /de bzhin du sngar gsungs pa'i lnga po thams cad kyi lhan cig skyes pa'i bdag nyid can te/ 'di'i yod pa'o zhes pas thams cad kyi</text></item>
<item><p>314b.6</p><section></section><text>gzugs can khyab pa byed pa po bcom ldan 'das dpal he ru ka gang yin pa ni drug pa rdo rje 'chang chen po ste/ chos nyid kyi rang bzhin gyi byang chub tu shes par bya'o zhes pa ni lhag ma'o/ /dpal gsang ba 'dus par yang gsungs pa/ mdor na phung po lnga rnams ni/ /sangs rgyas lngar</text></item>
<item><p>314b.7</p><section></section><text>ni rab tu bsgrags/ /zhes dang / dgongs pa lung bstan par yang / /phung po kho na rdzogs sangs rgyas/ /byang chub don phyir rkyen du 'byung / /de bzhin gshegs pa brjod de rnams/ /gnyis med de bzhin nyid du spyor/ /zhes so/ /zla gsang thig ler yang / 'gro ba 'di kun</text></item>
<item><p>315a.1</p><section></section><text>sangs rgyas lnga bdag nyid/ /lha yi zlos gar mchog tu bkra ba ltos/ /gang du bde chen zhes bya gcig pu ste/ /gcig pu du ma'i nyams kyis gar mdzad do/ /zhes so/ /mkha' 'gro ma rdo rje gur du yang / mi bskyod nyid ni 'gro zhes bya/ /'dod chags thams</text></item>
<item><p>315a.2</p><section></section><text>cad rnam par spangs/ /rtag pa yi ni khrir gsungs te/ /rdor mtshan rdo rje can bye ba/ /dpag med tshe dpag med par bshad/ /nam mkha' ji srid bdun gyi rgyal/ /zhes pa la sogs pa'o/ /de bzhin du kha sbyor du yang / ma las skyes pa gsum dang ni/ /pha las skyes pa'i cha</text></item>
<item><p>315a.3</p><section></section><text>gsum nyid/ /lus kyi cha drug 'di rnams ni/ /de bzhin gshegs pa'i lus can drug /ces pa la sogs pa'o/ /skye mched rnams dpa' bo rnams su sbyar ba'i phyir/ mig la gti mug rdo rjer bshad/ /ces bya ba la sogs pa gsungs te/ mig gnyis po gti mug rdo rje ste/ gzugs kyi</text></item>
<item><p>315a.4</p><section></section><text>yul la sred pa med pa nyid kyis de sdud pa'i phyir na yul gzhan la rab tu 'jug pa ni gti mug ste/ 'od gsal ba'o/ /rdo rje ni mi phyed pa ste/ sku'i 'khor lo las stobs po cher bshad pa'o/ /rna ba'i dbang po ni zhe sdang rdo rje ste thugs kyi 'khor lo las khaN+Da ka pA la'o/ /sgra 'dzin pa na</text></item>
<item><p>315a.5</p><section></section><text>ro gcig pa nyid kyi phyir na rnam par rtog pa gzhan la sdang ba'i phyir ro/ /sna'i dbang po ni phrag dog rdo rje ste gsung gi 'khor lo las mig mi bzang ngo / /'di nyid thams cad kyi bdag nyid yin pa nyid kyis dri thams cad nye bar za ba po gzhan cung zad kyang med de khyab par byed pa po</text></item>
<item><p>315a.6</p><section></section><text>nyid yin pa'i phyir ro/ /kha la ni/ kha la gnas pa'i lce'i dbang po ni chags pa'i rdo rje ste/ gsung gi 'khor lo las/ dang po myu gu can no/ /reg pa lus kyi dbang bo ni ser sna rdo rje 'khor lo'i mtha' las rdo rje sems dpa'o/ /dbang po thams cad kyi khyab par byed pa yin pa'i phyir na</text></item>
<item><p>315a.7</p><section></section><text>phyag rgya ma thams cad kyi pad+mar reg pa'i bde ba'i rang bzhin kho na myong zhing gzhan du ma yin pas na ser sna'o/ /skye mched thams cad ni yid kyi dbang po he ru ka ste thugs kyi 'khor lo'i mtha' las rdo rje'i lus so/ /dbang po thams cad la khyab par byed pa nyid du shes par bya ste/ </text></item>
<item><p>315b.1</p><section></section><text>'khor los sgyur ba drug pa'o zhes kha cig ste/ yang na sa'i snying po dang phyag na rdo rje dang nam mkha'i snying po dang 'jig rten dbang phyug dang sgrib pa rnam par sel ba dang dpal ldan kun du bzang po ste 'di rnams mig la sogs pa'i 'du shes de rnams la'o zhes gsungs pa'i phyir ro/ /gtso</text></item>
<item><p>315b.2</p><section></section><text>bos ni bde ba chen pos phug pa nyid kyi phyir 'di rnams ni dpa' bo'i zol gyis rnyed par 'gyur gyi/ rdo rje dang rdo rje dril bu 'dzin pa ni ma yin te/ brtag pa nyid yin pa'i phyir ro/ /dpal gsang ba 'dus par yang / /rdo rje'i skye mched nyid kyang ni/ /byang chub sems dpa'i dkyil</text></item>
<item><p>315b.3</p><section></section><text>'khor mchog /ces pa'i tshul gyis so/ /ltung byed ma zhes bya ba la sogs pas khams kyi de kho na nyid gsungs te/ gang 'dir sa'i khams ni rus pa dang sha la sogs pa'am/ sprul pa'i 'khor lo'am/ snyoms par zhugs pa'i dus su sra ba'i reg pa gang yin pa ste</text></item>
<item><p>315b.4</p><section></section><text>de ni ltung byed ma dang mkha' 'gro ma'o/ /der mngon par zhen pa'i rnam par rtog pa bcom pa stong pa nyid dang / dga' ba dang / byams pa dang / thabs kyi rang bzhin du shes par bya'o/ /gang 'dir chu'i khams ni chu dang khrag la sogs pa'am/ chos kyi 'khor lo'am/ snyoms</text></item>
<item><p>315b.5</p><section></section><text>par 'jug pa'i dus su gsher ba la reg pa ste de ni gsod byed ma dang lA ma'o/ /der mngon par zhen pa'i rnam par rtog pa zad par byed pa mtshan ma med pa dang / mchog dga' dang / snying rje dang / smon lam gyi rang bzhin du shes par bya'o/ /gang 'dir me'i khams ni lus</text></item>
<item><p>315b.6</p><section></section><text>rnams la dro ba'am/ longs spyod rdzogs pa'i 'khor lo 'am/ snyoms par 'jug pa'i dus su me'i rig pa ste ye shes kyi me 'bar ba de ni 'gugs byed ma dang dum skyes ma'o/ /der mngon par zhen pa'i rnam par rtog pa 'joms par byed pa smon pa med pa dang / dga' bral</text></item>
<item><p>315b.7</p><section></section><text>dang / dga' ba dang / stobs kyi rang bzhin du shes par bya'o/ /de bzhin du gang 'dir rlung gi khams ni 'gro ba dang 'ong ba dang bskum pa dang brkyang ba'i mtshan nyid dam bde ba chen po'i 'khor lo'am/ snyoms par 'jug pa na spro ba ste/ gnas pa'am/ rgyu ba dang 'dug pa dang / langs</text></item>
<item><p>316a.1</p><section></section><text>pa'am/ nyin dang mtshan du nyi khri chig stong drug brgya'i dbugs rgyu ba'ang rung ste/ der ni gar gyi dbang phyug ma yan lag thams cad kyi gar gyi bsgrub par bya ba'i phrin las kyi dbang phyug ma gzugs can ma ste/ mngon par 'dus ma byas pa dang / lhan cig skyes</text></item>
<item><p>316a.2</p><section></section><text>pa'i dga' ba dang / btang snyoms dang / ye shes kyi rang bzhin du shes par bya'o/ /'di rnams nyid las dang / chos dang / dam tshig dang / phyag rgya chen po ste/ de rnams e baM ma yA'i brdas bstan pa yin no/ /yang gsungs pa/ sa ni spyan mar brjod pa ste/ chu khams gsod</text></item>
<item><p>316a.3</p><section></section><text>byed ma ru dran/ /me ni gos dkar mo yin te/ /rlung ni sgrol mar rab tu grags/ /zhes pa dang / gsang ba'i de kho na nyid rab tu gsal bar yang / e yig sar ni shes bya ste/ /las kyi phyag rgya spyan ma'o/ /zhes pa la sogs pa'o/ /de bzhin du/ kye'i rdo rje las/ bol+la kak+ko la sbyor bas/ </text></item>
<item><p>316a.4</p><section></section><text>sa ni de la skye bar 'gyur/ /zhes gsungs pa'i phyir ro/ /de bzhin du nam mkha'i khams ni rtsa thams cad kyi bug pa'am/ dbang po'i sgo rnams kyi bug pa'am/ ba spu'i bu ga'i nam mkha' yang rung ste/ de ni pad+ma'i dra ba can ma zhes bya ba phag mo'o/ /pad+ma'i rtsa 'dra ba'i rje mo ste/ </text></item>
<item><p>316a.5</p><section></section><text>de ni chags pa'i 'dam gyis ma gos pa/ gzung ba dang 'dzin pa'i rnam par rtog pa las grol ba/ sngar bshad pa'i khams bzhi po la khyab pa mor rnam par shes par bya'o/ /yang gsungs pa/ nam mkha'i khams kyi gzugs su gnas/ /de nyid mkha' spyod ma ru dran/ /zhes so/ /</text></item>
<item><p>316a.6</p><section></section><text>rdo rje gur du yang / khams rnams kun gyi dbus su gnas/ /zhes gsungs pa dang / nam mkha'i gcig pu'i rang bzhin gyis/ /thub pa chen po 'dir bzhugs so/ /zhes dgongs pa lung ston pa las gsungs pa las so/ /'di ltar zhes pa la sogs pas nye bar bsdu ba</text></item>
<item><p>316a.7</p><section></section><text>gsungs te/ tshul 'dis khams gsum na gnas pa'i lus can thams cad kyi phung po la sogs pa'i lus ni lha'i bdag nyid can du rnam par shes par bya ba yin gyi phyi rol gyi zhal dang phyag la sogs pa dang ldan pa ni ma yin no/ /gang gi phyir na/ phung po'i za ma tog gi nang du son pa'i bde</text></item>
<item><p>316b.1</p><section></section><text>ba dang sdug bsngal dang / nyon mongs pa dang / las dang / skye ba dang / 'jig pa la sogs pa gang yin pa 'di rnams thams cad du de dang dbyer med pa'i phyir lha'i bdag nyid can kho na'o/ /'khor ba gang yin pa 'di nyid mya ngan las 'das pa yang de kho na yin te/ de dag gi dbye ba ni</text></item>
<item><p>316b.2</p><section></section><text>'ga' yang yod pa ma yin no zhes pa rdzogs pa'i rim pa'i sgrub pa'i thabs kyi cho ga dpyid kyi thig le'i rgya cher 'grel pa gsang ba chen po'i sgron ma las/ rgyas par bstan pa gnyis pa'i rgyas par bshad pa'o// //lus can thams cad kyi lus ni re zhig de bzhin</text></item>
<item><p>316b.3</p><section></section><text>gshegs pa'i bdag nyid can no zhes le'u gnyis pas rtogs par byas pa de rnams kyi gang las 'jug pa dang 'byung bar gyur pa de rnams kyi tha ma dang / 'bring dang / mchog gi dbye bas sgo rnams rtogs par bya ba'i phyir de nas zhes bya ba la sogs pas mdor bstan pa la 'jug</text></item>
<item><p>316b.4</p><section></section><text>ste/ de'i don ni go sla'o/ /ka ba gcig ces bya ba la sogs pas rgyas par bstan pa gsungs te/ gang 'di rnams thams cad lha'i sku can te/ der ka ba gcig ni sgras tshigs kyi sgras brjod par bya ba rgyab kyi phyogs su/ bshang lam dang / ltag pa dag gi bar las brtsams te/ </text></item>
<item><p>316b.5</p><section></section><text>de ji sid du a rbu da'i mthil du khyab par gnas pa ka ba lta bu'o/ /gang gi g.yon dang g.yas kyi logs dag tu dpa' bo nyi shu rtsa bzhi lta bu dang / logs su gnas pa'i thigs pa dpa' bo rnal 'byor ma'i rang bzhin/ 'khor lo gsum gyis bsdus par rig par bya ste/ gang du de</text></item>
<item><p>316b.6</p><section></section><text>rnams kyi dbus su 'jug bzhin pa de'i rten gyi dbyug pas 'og dang / lha'i gnas su he ru ka'i rang bzhin gyi keng rus chen mo'i zol gyis phye ba de lta bu gang gi yin pa ni ka ba gcig pa'o/ /kha sbyor du yang gsungs pa/ logs kyi rtsib ma bcu gnyis dag/ /nyis 'gyur du ni</text></item>
<item><p>316b.7</p><section></section><text>gyur pa las/ /dpa' bo rnal 'byor ma tshogs kyis/ /kun nas yongs su bskor ba'o/ /sgal tshigs dbyug pa'i rnam pa 'di/ /mchog gi he ru ka yi rten/ /phung po khams sogs sangs rgyas kyis/ /ka ba zhes ni mngon brjod bya/ /zhes pa dang / dpal rdo rje mkha' 'gror yang / /</text></item>
<item><p>317a.1</p><section></section><text>ji ltar ka ba chen po yis/ /rol pa'i khyim ni gzung bya ba/ /de bzhin sgo dgu can gyi lus/ /sgal tshigs nyid kyis gzung bar bya/ /zhes so/ /yang na ka ba gcig lta bu'i ka ba ste a ba d+hU tI'o/ /rtsa thams cad kyi 'khor lo 'dzin pa la 'di rnams ni brjod pa</text></item>
<item><p>317a.2</p><section></section><text>kho na las rtsa rnams kyi dbus su ka ba gcig ste/ lte ba'i dbus na 'khor lo che/ /skud pa bcu drug dang ldan pa/ /kha sbyor byed pa'i sbyor ba yis/ /yi ge a dang yang dag ldan/ /thams cad bzhi yi ngo bo nyid/ /de yi dbus su gnas pa gang / /ka bar gyur pa rgyal mo che/ /de ni a</text></item>
<item><p>317a.3</p><section></section><text>ba d+hU tIr bsgrags/ /zhes bya ba 'byung ngo / /'khor lo chen por ka ba bcu drug gis spras pa'o/ /a yig dang yang dag par sbyor ba kha sbyor gyi sbyor ba las thams cad kyi rten gyi rang bzhin gyis der dbus su rnam par gnas pa yin no/ /ka bar gyur pa rnams kyi rgyal po chen mo de</text></item>
<item><p>317a.4</p><section></section><text>ni a ba d+hU tIr rab tu bsgrags so/ /gzhan yang ji lta bu zhe na/ rgyun dgu zhes bya ba la sogs pas/ sgo dgu zhes bya ba la sogs pa mdor bstan pa'i rgyas par bshad pa gsungs te/ rgyun dgu rnams ni mig gnyis dang / rna ba gnyis dang / sna gnyis dang / kha dang / </text></item>
<item><p>317a.5</p><section></section><text>gsang ba dang / bshang lam du brjod pa gang yin pa de la de skad ces bya'o/ /re re la yang sgo rnam pa dgur rab tu bsgrags te/ de ltar mig gi dbang po ni sa dang / chu dang / me dang / rlung dang / nam mkha' dang / rnam par shes pa dang / dge ba dang / mi dge ba dang / gnyi ga'i sems las byung ba'i chos</text></item>
<item><p>317a.6</p><section></section><text>dang ldan pa nyid la sa dgur rab tu dbye ste/ de ltar gzhan la yang rtogs par bya'o/ /de rnams kyang sangs rgyas lnga dang rnal 'byor ma bzhi'i rang bzhin te/ de ltar na sgo dang sgo ni dgu'i bdag nyid can gyi dkyil 'khor gyi 'khor lor gsungs so zhes shes par bya'o/ /yang de</text></item>
<item><p>317a.7</p><section></section><text>bzhin du sgo yang dgu phrag dgu'o zhes pas/ lus la sgo brgyad cu rtsa gcig tu shes par bya ste/ de rnams las 'dzag pa gang yin pa de rnams kyang de bzhin gshegs pa nyid do zhes khong du chud par bya'o/ /de'i don ni/ lus can gyi ni tha ma'i sgo/ /rags pa'i lha ru sprul pa</text></item>
<item><p>317b.1</p><section></section><text>yin/ /zhes bya bas gsungs te/ lus can gyi sgo gang yin pa de ni rnam pa dgu dang ldan pa ste/ de nyid ni tha ma ste snang bzhin pa'i gzugs nyid kyi phyir dang / phyi rol gyi gzugs su rab tu gsal ba'i phyir dang / shin tu 'dzag cing 'bab pa'i phyir na tha ma ste/ dman pa'i phyir ni</text></item>
<item><p>317b.2</p><section></section><text>ma yin no/ /'di rnams nyid las rags pa ste/ sgo gzhan la ltos nas gzugs lta bu'o/ /sngar bshad pa'i de bzhin gshegs pa'i lha mo dgu po'i rang bzhin nyid kyi phyir lha ru rnam par sprul pa yin no/ /gzhan zhes bya ba la sogs pas ngag gi sgo mdor bstan pa gsungs</text></item>
<item><p>317b.3</p><section></section><text>te/ lus dang sems dag gi bar du 'jug bzhin pa nyid kyi phyir 'bring po ste/ ngag gi sgo ni rnam pa bzhir shes par bya'o/ /me zhes bya ba la sogs pas rgyas par bshad pa gsungs te/ 'dir bzhi po ni/ me dang / rlung dang / dbang chen dang / chur bshad pa rnams te/ go</text></item>
<item><p>317b.4</p><section></section><text>rims bzhin du mgrin pa dang / lte ba dang / gsang ba dang / snying gar gnas pa pad+ma gar gyi dbang phyug dang / rta mchog dang / rin chen 'byung ldan dang / mi bskyod pa'i rang bzhin can dum skyes ma dang / gzugs can ma dang / lA ma dang / mkha' 'gro ma'i rang bzhin te/ g.yas</text></item>
<item><p>317b.5</p><section></section><text>dang / g.yon dang / gnyig dang / rengs shing dal bar rgyu ba can dmar po dang / ljang gu dang / ser po dang / dkar po'i kha dog can rnams so/ /gtso bo'i yon tan gyis phye pas phan tshun du grangs bzhi pa ste/ nyin dang mtshan du nyi shu rtsa bzhir rgyu ba/ 'jug pa la sogs pa rnams</text></item>
<item><p>317b.6</p><section></section><text>kyis brgya phrag bcu drug lhag pa'i khri phrag gnyis kyi dbugs 'bab pa ni/ lus thams cad kyi rtsa 'khor lo rnams su rang rig pas rig par bya'o/ /gang rnams su rlung 'bab par rnam par shes pa'i skad cig so so la rgyu zhing rab tu 'jug pa ni 'gro ba dang 'ong ba'i rnal 'byor gyis myong</text></item>
<item><p>317b.7</p><section></section><text>bar bya'o/ /de rnams nyid ni ngag gi sgo ste/ g.yon dang g.yas dang dbus kyi rtsa'i bug pa dang ldan pa de rnams nyid las bcom ldan 'das ma'i yi ge chen mo 'char bar byed do/ /rgyu dang 'bras bu tha mi dad pa'i phyir de rnams nyid dag gi sgor bstan to/ /de gsal ba'i gnas ni kha</text></item>
<item><p>318a.1</p><section></section><text>yin no/ /de rnams kyang me la sogs pa rnams 'jug pa la sogs pa rnams so/ /ci ltar zhe na/ steng du zhes bya ba la sogs pa gsungs te/ go rims bzhin du me'i dkyil 'khor ni steng du rab tu 'jug ste/ byin za gyen du 'bar ba'i phyir ro/ /rlung gi dkyil 'khor</text></item>
<item><p>318a.2</p><section></section><text>ni logs kyi sgo dag las 'bab ste/ rlung dag ni 'khyog por 'gro ba'i phyir ro/ /dbang chen ni drang por reg cing 'bab ste/ de'i mnyam pa nyid kyi phyir ro/ /chu ni 'og tu 'bab ste/ chu rnams ni thur kho nar 'bab pa'i phyir ro/ /yang gsungs pa/ g.yas las byung ba'i 'od zer ni/ /</text></item>
<item><p>318a.3</p><section></section><text>de ni byin za'i dkyil 'khor te/ /'di ni kha dog dmar por gsal/ /'di la pad+ma mgon po lha/ /dung dang kun+da lta bur dkar/ /rengs shing dal bar rgyu ba yang / /'di ni chu yi dkyil 'khor te/ /'di la rdo rje mgon po lha/ /zhes so/ /ji skad du/ sgron ma bzhi par yang / 'gro ba bzhi</text></item>
<item><p>318a.4</p><section></section><text>ni steng dang ni/ /logs dang drang po 'og tu yang / /zhes so/ /kha sbyor du yang / me dang nges par rlung dang ni/ /de bzhin dbang chen dang ni chu/ /'khor lor sems kyi rgyu ba las/ /steng logs drang po 'og tu 'gro/ /zhes pa dang / dgongs pa lung ston las kyang / me dang nges par rlung dang</text></item>
<item><p>318a.5</p><section></section><text>ni/ /de bzhin dbang chen dang ni chu/ /'khor lo sems kyi rgyu ba las/ /steng logs drang po 'og tu 'gro/ /de rnams dbus su rang lha nyid/ /phan tshun du ni bzhi pa sbyor/ /zhes so/ /thugs kyi sgo gsungs pa/ gsum pa ni sku dang gsung gi sgo la ltos nas so/ /yid kyi zhes pa ni yid tsam</text></item>
<item><p>318a.6</p><section></section><text>du rtogs par bya ba'o/ /ci ltar zhe na/ zla ba nyi ma'i rab dbye las/ /zhes pa ste/ zla ba nyi ma ni g.yon dang g.yas kyi rtsa ste/ /gnyis po'i dbye bas 'bab pa las dang / steng du rlung gi rim pas srog dang rtsol ba dang / 'og tu rdzas kyi rim pas khu ba dang khrag 'bab pa las so/ /</text></item>
<item><p>318a.7</p><section></section><text>'di las na phra mo'i rnal 'byor gyis rtogs par bya ba kho na yin pa'i phyir mchog gi sgo'o/ /de bzhin du yang / 'jug dang 'byung ba nyid las kyang / /zhes bya ba gsungs te/ steng du srog dang rtsol ba dag gi dang / 'og tu rdzas dag gi 'jug pa dang 'byung ba dag las so/ /yang na 'og gi</text></item>
<item><p>318b.1</p><section></section><text>'jug pa las dang / steng ni 'byung ba las so/ /'di mchog gi sgo yin na/ ci zhig gi sgo nas su zhig 'jug pa yin zhe na/ 'og gi sgo nas zhes bya ba la sogs pa gsungs te/ la la nA'i lam ni 'og gi sgo'o/ /khyad par du 'phags pa'i shes pa ni rnam par shes pa ste/ bde ba chen por</text></item>
<item><p>318b.2</p><section></section><text>'jug pa'i 'jug pa las snang ba gnyis po'i 'og tu 'jug pa na lhan cig skyes pa 'char ba'i phyir dpyid kyi dus su snang bar 'gyur ro/ /ra sa nAr brjod pa ni steng gi sgo'o/ /khams rnams ni sa la sogs pa'i rang bzhin mig la sogs pa'i dri ma rnams su snang bar 'gyur te/ rul</text></item>
<item><p>318b.3</p><section></section><text>pa'i dri la sogs pa dur khrod kyi gzugs nyid kyi phyir ro/ /yang na 'og gi sgo nas rnam par shes pa la sogs pa'i phung po lnga po lus can rnams kyi lus la snang bar 'gyur te/ phung po lnga po ni nang gi bdag nyid yin pa'i phyir ro/ /steng gi sgo nas sa la sogs pa'i khams</text></item>
<item><p>318b.4</p><section></section><text>'byung ba lnga po skye bar 'gyur te/ phyi rol gyi phyogs yin pa'i phyir ro/ /de bzhin du mig la sogs pa'i rnam par shes pa drug gi tshogs gang yin pa 'di rnams ni rnam par snang mdzad la sogs pa'i sangs rgyas rnams kyi rang bzhin gyi gzugs la sogs pa'i yul drug po 'dzin</text></item>
<item><p>318b.5</p><section></section><text>pa'i slad du steng gi sgo nas g.yo ba rnams te/ 'jug bzhin pa de rnams kyi yul lhar mngon par zhen pa'i sgo nas 'dod pa rdzogs pa rnams gnas pa ni 'jug par rig par bya'o/ /nang du rab tu 'jug pa de rnams slar yang steng gi sgo nas gtong bar byed de rang gi lha la nye bar longs spyod pa'i</text></item>
<item><p>318b.6</p><section></section><text>slad du'o/ /yang na bde ba chen po'i 'khor lo las rnam par shes pa ste khyad par du 'phags pa'i shes pa dang ldan pa 'og gi sgo nas la la nA'i lam gyis pad+ma'i nang du thob par 'gyur ro/ /rnal 'byor gyi stobs las de nyid steng gi lam nas bkug pa ni khams te/ khams nyi shu</text></item>
<item><p>318b.7</p><section></section><text>rtsa bzhi rgyas par byed cing gnas dang po bzhi rnams su skye bar byed do/ /yang smras pa/ nyi ma rnam par rgyas pa'i 'od kyis mdzes ma ni/ /stobs chen sgra yi gos kyis mdzes pa'i ze'u 'bru las/ /mgo bo'i rtse mor sgeg cing legs par yongs gang ba'i/ /'od kyis mtshan pa'i ri bong</text></item>
<item><p>319a.1</p><section></section><text>can ni sar pa 'char/ /sna tshogs me tog ro yis myos pa'i rig pa yang / /myur dang dal ba bar ma la ni klung gi sgra/ /bung ba nyer lhags mtshan phyed dga' ston chen por ni/ /'dzin par byed cing der son blo ni ngo mtshar ro/ /'char ba'i nub pe nyer 'ongs mtshan mor byed</text></item>
<item><p>319a.2</p><section></section><text>pa slar/ /'di las kyang ni g.yo med cod pan la ni 'char/ /mtha' gnyis pa yi cha zad skad cig la/ /zla ba nyi ma snang bar 'gyur ma yin/ /rgya mtsho'i chu yi dbus su nyi ma 'char ba ste/ /rtse mo las kyang zla ba nub par 'gyur ba yin/ /song ba'i steng gi sgra gcan 'jig dus me 'dis</text></item>
<item><p>319a.3</p><section></section><text>ni/ /'og gi bsil zer byed pa dag ni khyur mid byed/ /pad+ma can ni pad+ma'i bzhin te spyan ma ru/ /rab tu gsal te yul dang yul can 'dres pa yin/ /dang por mi shes 'di ni de las gzhan du na/ /rdo rje chu skyes gnyis po 'dres pa 'di ru'o/ /skad cig sgrub pa po ni sa bon nyed pa las/ /sdom</text></item>
<item><p>319a.4</p><section></section><text>pa gsum po thob par 'gyur te bzhi pa can/ /lhan skyes mi zad gnas kyi cha shas phreng ba ni/ /blangs pa'i dus su brjod pa dang bral lhag pa'o/ /gal te legs par bslab pa'i rdo rje sgeg mo dang / /bla ma yi ni zhal nas rtogs shing thob 'gyur ba/ /gang gi yin pa de tshe mchog 'bring sgrub</text></item>
<item><p>319a.5</p><section></section><text>pa ni/ /rnam par nges pa thob 'gyur de ni de nyid rig /ces so/ /de nyid 'gro'o de zhes bya ba la sogs pas gsungs te/ 'dis ni steng dang 'og gi sgo'i dbye bas 'gro ba dang 'ong ba'i tshul de gshegs su gsol ba dang / spyan drang ba'i tshul gang dag yin pa de dag gi dus gsum pa'i</text></item>
<item><p>319a.6</p><section></section><text>sangs rgyas thams cad de 'khor lo gsum du gnas pa'i dpa' bo nyi shu rtsa bzhi rnams dang / nyi shu rtsa lnga pa dpal he ru ka'o/ /de bzhin du mkha' 'gro ma rnams ni nyi shu rtsa brgyad de/ ye shes dang / thugs dang / gsung dang / sku'i 'khor lor gnas pa mi phyed ma la sogs pa'i</text></item>
<item><p>319a.7</p><section></section><text>rtsa'i yi nang du'o/ /sbyor ba'i ma ni grub pa'i dpa' bo dang / lhan cig skyes pa'i rnal 'byor ma rnams mig la sogs pa'i sgo nas rtsa'i rang bzhin gyis gnas pa rnams so/ /yang na lhan cig skyes grub de rang bzhin gyis grub pa kho na 'dir rnam par gzhag pa yin gyi brtags pa ni ma yin no/ /</text></item>
<item><p>319b.1</p><section></section><text>dbye ba ji lta bu yin pa ston par byed de/ 'jug pa dang ldog pa dang / skye ba dang 'jig pa dang / ldang ba dang / 'jug pa dang / mnyam par gzhag pa dang / mnyam par ma bzhag pa dang / yon tan dang skyon dang / kun nas nyon mongs pa dang / rnam par byang ba dang / bde ba dang / sdug bsngal</text></item>
<item><p>319b.2</p><section></section><text>dang / bde ba dang mi bde ba la sogs pa'i rang bzhin gyi 'dus byas kyi bdag nyid can sgo gsum nas 'jug bzhin pa de thams cad ni lhan cig skyes grub ste/ dpa' bo dang rnal 'byor ma'i rang bzhin du shes par bya'o zhes pa rdzogs pa'i rim pa'i sgrub pa'i thabs kyi cho ga dpyid kyi thig</text></item>
<item><p>319b.3</p><section></section><text>le'i rgya cher 'grel pa gsang ba chen po'i sgron ma las rgyas par bstan pa gsum pa'i rgyas par bshad pa'o// //sgo gsum po'i gnas lha'i 'khor lor rtogs par bya ba de'i gnas la sogs pa sa bcu'i rim pas gnas par bstan par bya'o/ /de nas</text></item>
<item><p>319b.4</p><section></section><text>zhes bya ba la sogs pa gsungs te/ sgo rgyas par bstan pa'i de ma thag tu gsungs pas na/ de nas so/ /gang yang rung zhes pa ni/ de bzhin gshegs pa gang yang rung ba'i ste/ sems can thams cad kyi thun mong ba yin gyi/ bdag nyid kho na'i ma yin pa'o/ /gnas la</text></item>
<item><p>319b.5</p><section></section><text>sogs pa ni gnas te/ bstan par bya ste zhes bya bar 'brel lo/ /rgyun dgu zhes bya ba la sogs pas de gsungs te/ sngar gsungs pa'i sku'i sgo rnams gang yin pa ni rgyun dgu'o/ /de rnams su gnas pa ni rtsa rnams gang yin pa ste thams cad kyi lha dgu'o/ /de bzhin du</text></item>
<item><p>319b.6</p><section></section><text>mgo bo nas brtsams te b+ha ga'i dbus su son pa'i a ba d+hU tI'i cha shas bcu po kho na sangs rgyas dang byang chub sems dpa' rnams kyi sa bcur brjod par bya'o/ /bden pa mthong ba las nang du de myong zhing mthong ba de'i tshe 'bad pa mang pos bsgrub par bya ba'i mthong ba'i lam la</text></item>
<item><p>319b.7</p><section></section><text>sogs pas ci zhig bya zhes bya bar dgongs so/ /sa bshad nas/ sa'i gnas gzhan gsungs pa/ dpral ba zhes pa la sogs te/ 'dir lus 'di las dpral ba'i gnas bde ba chen po'i 'khor lo nas brtsams te/ rtsa'i 'khor lo'i nges pa ste gtan la phab pa</text></item>
<item><p>320a.1</p><section></section><text>shes par bya'o/ /de ltar na der son pa'i sum cu rtsa gnyis kho na longs spyod rdzogs pa la sogs pa dag tu rab tu byung ba ste/ gtsug tor gyi 'khor lo lus kyi shing gi rtsa ba nyid yin pa'i phyir 'di kho na las 'og tu yal ga ste lus ni shing ngo / /de la lag</text></item>
<item><p>320a.2</p><section></section><text>pa gnyis dang rkang pa gnyis te bzhi la kha 'og tu bltas pa'i rtsa nyi shu dang / phyogs gnyis dang rgyab ste gsum po la rtsa gsum dang / snying ga dang rdo rje la rtsa drug dang / lu gu rgyud du bcings pa'i rtsa gsum 'khor lo bzhi'i mchod rten gyi'o/ /de ltar dpral ba kho na las rtsa'i 'khor</text></item>
<item><p>320a.3</p><section></section><text>lo nges pa yin no/ /rnal 'byor ma ni sum cu rtsa gnyis po de rnams te/ byang chub kyi sems gang yin pa ni de dang mtshungs par 'bab po/ /de kho na khaN+Da ka pA la la sogs pa'i dpa' bo rnams so/ /rdo rje gtum po la sogs pa ni dpa' bo chen po ste/ rdo rje gtum po ni dpal he ru ka'o/ /</text></item>
<item><p>320a.4</p><section></section><text>don de byang chub sems ni zhes bya ba la sogs pas gsungs te/ 'di rnams phyi rol du sku'i sgo la sogs pa rnams dang / rnag gi dri la sogs pa'i rnam grangs rnams dang / gtum drag la sogs pa rnams su'o/ /nang du ni spyi bo la sogs pa'i gnas nyi shu rtsa bzhi gnas pa</text></item>
<item><p>320a.5</p><section></section><text>rnams kyi yul gyi ming dzA lan+d+ha ra la sogs pa rnams su'o/ /mkha' spyod ces bya ba la sogs pas de'i rnam par dbye ba gsungs te/ pul+lI ra nas brtsams te mA la wa'i bar gyi rtsa gang yin pa de rnams ni mkha' spyod ma'o/ /kA ma rU pa nas brtsams te/ hi ma la ya'i bar ni</text></item>
<item><p>320a.6</p><section></section><text>sa spyod ma'o/ /pre ta pu ri nas brtsams te ku lu ta'i bar gyi sa 'og na gnas pa rnams te/ lus kyi steng dang bar dang tha ma'i dbye ba las so/ /mkha' spyod ma la sogs pa nyi shu rtsa bzhi po 'di rnams ni sa bcur rab tu gnas pa rnams so/ /khwa gdong ma la sogs pa'i rang bzhin</text></item>
<item><p>320a.7</p><section></section><text>gyi rtsa rnams ni de'i cha shas sgo rnams su rnam par gnas pa yin no/ /'di nyid sku gsung thugs zhes bya ba la sogs pas gsungs te/ gnas ni nang gi rab tu dbye ba ste/ spyi bo la sogs par phye ba de la brten nas gnas pa rnams so zhes pa ni tshig gi lhag ma'o/ /'di</text></item>
<item><p>320b.1</p><section></section><text>nyid ni gnas la sogs pa gang yin pa de nyid brten pa nyi shu rtsa bzhi'i rang bzhin gyi rtsa rnams ni mkha' 'gro ma ste/ de bzhin du de'i rten du gyur pa'i rtsa bcu po de rnams ni sa'i rang bzhin no/ /ji ltar gnas pa'i rang bzhin gyis zhes pa ni gnas las ma 'das par ji lta ba bzhin du gnas</text></item>
<item><p>320b.2</p><section></section><text>pa ste/ rnal 'byor pa gang dang gang gis gnas gang dang gang yin pa de dang der lhan cig skyes pa gnas pa yin gyi brtags pa ni ma yin no/ /'di rnams nyid ni rab dga' sogs/ /sa rnams su ni yang dag bshad/ /ces pa ni/ de la spyi bo dang / spyi gtsug dang / rna ba</text></item>
<item><p>320b.3</p><section></section><text>g.yas pa dang rgyab rnams ni gnas te byang chub kyi sems gnas pa'i phyir ro/ /'di nyid rab tu dga' ba ste/ thim pa la sogs pa'i rim pas dga' ba gsum po skyed par byed pa'i phyir ro/ /rna ba g.yon dang / smin ma'i dbus dang / mig dang dpung pa'i rtsa ba ni nye ba'i</text></item>
<item><p>320b.4</p><section></section><text>gnas te gnas dang nye ba'i phyir ro/ /'di nyid ni dri ma med pa ste/ ye shes kyi mes rnam par rtog pa'i dri ma bsregs pa'i phyir ro/ /mchan khung dang nu ma ni zhing ste/ rdul dang 'o ma'i zol gyis byang chub kyi sems 'byung ba'i phyir ro/ /'di nyid ni 'od byed pa ste/ de la kun du lta</text></item>
<item><p>320b.5</p><section></section><text>ba las yid kyi kun du dga' ba'i 'od bskyed pa'i phyir ro/ /lte ba dang sna rtse ni nye ba'i zhing ste/ dri dang / snabs 'dzin pa nyid kyi phyir ro/ /'di nyid ni 'od 'phro ba ste/ ye shes kyi sems rab tu snang bar byed pa'i phyir ro/ /kha dang mgrin pa ni 'dun pa ste rol nye bar longs spyod pas</text></item>
<item><p>320b.6</p><section></section><text>'dod pa ldog pa'i phyir ro/ /'di nyid ni rgyal bar dka' ba ste/ ro las ldog par mi nus pa nyid kyi phyir ro/ /snying ga dang chu so ni nye ba'i 'dun pa ste/ don rtogs pa dag ni bza' bar bya ba smin pa la de rgyab kyis phyogs pa nyid kyi phyir ro/ /'di nyid ni mngon du gyur pa ste/ de'i mtshams</text></item>
<item><p>320b.7</p><section></section><text>su'am/ smin pa na mngon du gyur pa'i phyir ro/ /gsang ba dang bshang lam dag ni 'du ba ste/ thabs dang shes rab dag snyoms par zhugs pa de la 'dres shing rtsa gcig pa nyid kyi phyir ro/ /'di nyid ni ring du song ba ste/ de'i rtsa'i bug pa de ni ring ba nyid kyi phyir ro/ /brla dang byin pa ni</text></item>
<item><p>321a.1</p><section></section><text>nye ba'i 'du ba ste/ sngar gsungs pa dag las kyang 'dres pa'i phyir ro/ /'di nyid ni mi g.yo ba ste/ de'i sbyor ba las ldog par dka' ba nyid kyi phyir ro/ /sor mo dang rkang pa'i rgyab ni dur khrod de/ gnas thams cad kyi bdag nyid yin pa'i phyir na rnam par mi rtog</text></item>
<item><p>321a.2</p><section></section><text>pa'i gnas myong bar byed pa'i phyir ro/ /'di nyid ni legs pa'i blo gros te/ bdag med pa nyid ni legs pa yin la/ de der rig bzhin pa nyid kyi phyir ro/ /mthe bong dang pus mo ni nye ba'i dur khrod de/ snga ma lta bu'o/ /'di nyid ni chos kyi sprin te/ spyi bo nas sprin gyi char bab pa bzhin</text></item>
<item><p>321a.3</p><section></section><text>du byang chub kyi sems kun du ru lhung ba'i phyir ro/ /sa bcus yang dag par bsdus pa'i gnas la sogs pa de rnams nyid sa bcu po ste/ de dag tu thim pa la sogs pa'i rim gyis ye shes gong nas gong du rim gyis 'phel ba'i phyir ro/ /de rnams su'i sa yin zhe na/ dbang po zhes bya ba</text></item>
<item><p>321a.4</p><section></section><text>la sogs pa gsungs te/ mig la sogs pa'i dbang po drug po gang yin pa 'di nyid rang bzhin gyis byang chub sems dpa' ste/ de bzhin du gzugs la sogs pa'i phung po gang yin pa rang bzhin gyis sangs rgyas rnams su sngar khong du chud par byas pa de rnams kyi sar gyur pa</text></item>
<item><p>321a.5</p><section></section><text>yin te/ rang bzhin gyis bzhugs pa'i sangs rgyas dang byang chub sems dpa' rnams ni 'di rnams su'o zhes pas sa'o/ /'di nyid las na 'phags pa rnams kho nas sangs rgyas nyid thob par byed pa ma yin gyi/ ji tsam du so so'i skye bo rnams kyi phung po dang dbang po gang</text></item>
<item><p>321a.6</p><section></section><text>yin pa rnams kyang rang bzhin gyis sangs rgyas dang byang chub sems dpa' nyid yin pa las/ de rnams kyang sangs rgyas nyid thob par byed par 'gyur te/ de kho na nyid du de bzhin gshegs pa dang so so'i skye bo dag dbyer med pa nyid kyi phyir ro/ /'o na bskal pa grangs med pa</text></item>
<item><p>321a.7</p><section></section><text>gsum gyis byang chub 'thob pa yin te/ de ji ltar na phung po la sogs pa sangs rgyas la sogs pa'i rang bzhin du shes pa tsam gyis thob par 'gyur zhe na/ byang sems zhes bya ba la sogs pa gsungs te/ gang gi tshe rdo rje'i kha'am/ chu skyes kyi nang du byang chub kyi sems sum cu rtsa</text></item>
<item><p>321b.1</p><section></section><text>gnyis kyis gang ba nyid myong bar gyur pa de'i tshe/ de rnams sangs rgyas nyid du 'gyur ro/ /des na dus la ltos pa ni ma yin no zhes bya ba ni lhag ma'o/ /'o na sangs rgyas rnams ni mngon par dga' ba la sogs pa'i sangs rgyas kyi zhing rnams su ye shes kyi dkyil 'khor gyi rnam</text></item>
<item><p>321b.2</p><section></section><text>pas bzhugs so zhes pa ma yin nam/ mi'i srid par 'khor bzhin pa bdag cag rnams gang las na byang chub tu nye bar 'gyur zhes pa'i dogs pa bsal ba'i phyir/ rang lus nyid la zhes bya ba la sogs pa gsungs te/ rang gi rang bzhin khong du chud pa las sad pa</text></item>
<item><p>321b.3</p><section></section><text>de'i srid pa ni sangs rgyas nyid de/ de ni rang gi lus nyid la gnas pa de rnam par gzhag pa yin no/ /'di nyid las na de nyid sangs rgyas kyi zhing ste/ 'di nyid du rang bzhin gyis grub pa'i lha cig skyes pa'i sangs rgyas bzhugs pa'i phyir na/ gzhan mngon par dga' ba la sogs</text></item>
<item><p>321b.4</p><section></section><text>pa rnams su ni ma yin no/ /de'i phyir lus las gzhan du ni phyi rol gyi gnas rnams su'o/ /sangs rgyas nyid ni rang bzhin gyis te rang dgar byung ba rnams so/ /rang bzhin te ji ltar skyes pa de nyid kyis gnas pa yin gyi khyad par du byas pa ni ma yin no/ /'dod pa ni gang</text></item>
<item><p>321b.5</p><section></section><text>de rnams la 'dod cing re ba'o/ /rdzogs pa'i rim pa rtogs shing rig pa rnams kyis ni/ rang bzhin gyis grub pa kho nas sangs rgyas nyid du 'dod par bya ste/ 'gro ba 'di kun sangs rgyas mnga' bdag nyid/ /ces gsungs pa'i phyir ro/ /de bzhin gshegs par gyur</text></item>
<item><p>321b.6</p><section></section><text>pa 'chi ba las na pha rol du yin pa'i phyir/ lung du ma bstan pa'i rnam par rtog pa yang spangs pa yin no/ /dpal kye'i rdo rje las/ sangs rgyas ma yin sems can ni/ /gcig kyang yod pa ma yin te/ /rang dang rang gi rtog pa las/ /zhes gsungs pa'i phyir dang / slob dpon</text></item>
<item><p>321b.7</p><section></section><text>phyag na rdo rjes kyang / /mi ni rdo rje 'dzin rnam pa/ /bud med rdo rje btsun mo'o/ /zhes gsungs pa dang / de bzhin gshegs pa'i gsang ba'i mdor yang / sems can thams cad kyi lus dang ngag dang sems kyi tha snyad ni rigs gsum gyi gsang ba'o/ /zhes pa dang / </text></item>
<item><p>322a.1</p><section></section><text>ye shes zhabs kyis kyang / de ltar sems las byung ba rnam pa sna tshogs kyis gang yang rung ba'i lus dang ngag dang yid kyi las ni phyag rgya dang sngags kyi rnam par sangs rgyas rnams kyis rtogs so zhes gsungs pa'i phyir ro/ /gnas dang nye ba'i gnas</text></item>
<item><p>322a.2</p><section></section><text>zhes bya ba la sogs pas ni sngar gsungs pa'i sa bcu po rnams kyi ming gsungs te/ 'di rnams kyi nges pa'i tshig ni sngon du bshad pa'o zhes pa rdzogs pa'i rim pa sgrub pa'i thabs kyi cho ga dpyid kyi thig le'i rgya cher 'grel pa gsang ba chen po'i sgron ma las rgyas par bstan</text></item>
<item><p>322a.3</p><section></section><text>pa bzhi pa'i rgyas par bshad pa'o// //de nas gang yang rung zhes bya ba la sogs pas sngar gsungs pa'i gnas nyi shu rtsa bzhi rnams dang spyi bo la sogs pa rnams gzhi mthun pa'i ming dang / der gnas pa'i rtsa rnams mkha' spyod ma la sogs pa'i rang bzhin te/ </text></item>
<item><p>322a.4</p><section></section><text>de rnams kyi mdor bstan pa dang rgyas par bshad pa gsungs te/ de nas zhes pa nas/ bshad par bya'o zhes pa'i bar du ni mdor bstan pa ste go sla'o/ /spyi bo ma la ya yi yul/ /zhes bya ba la sogs pas ni rgyas par bshad pa gsum pa yin no/ /de la ma la ya zhes pa ni/ </text></item>
<item><p>322a.5</p><section></section><text>gang du bde ba chen po'i rang bzhin kun rdzob dang don dam pa mi phyed pa'i byang chub kyi sems 'dren par byed pa de ni ma la ya ste/ de lta bur gyur pa'i yul ni ma la ya'i yul lo/ /spyi bo de nyid du ste/ der 'byung ba'i phyir ro/ /rtsa'i dra ba'i rtsa bar 'dzin par byed pas na/ spyi</text></item>
<item><p>322a.6</p><section></section><text>gtsug ni dzA la n+d+ha ra'o/ /rna ba g.yas pa'i lam nas gtum mos 'phur bar brjod de/ mkha' la rgyu zhing 'jug pas na 'gro ba'o/ /phyi rol du 'byung ba ni der o Di ya na ste rna ba g.yas pa'o/ /dbyangs dang gsal byed kyi pho nya mo 'di dag gis phyag rgya gsum po snyoms par</text></item>
<item><p>322a.7</p><section></section><text>zhugs pa las/ las kyi rlung dbang phyug gi dbyug pas phye ba'i phyir rnam par mi rtog pa'i bde ba myong bar rtogs par bya'o zhes pas arbud ste/ mgo bo'i rgyab po/ /pri Sho d+ha ra la sogs pa nyid las ha'i da'o/ /sngar gsungs pa'i tshul gyis bzhi po 'di</text></item>
<item><p>322b.1</p><section></section><text>rnams ni gnas kyi ming can du shes par bya'o/ /de la brten pa'i rtsa bzhi po ni mkha' spyod ma ste/ rab gtum ma la sogs par brjod par bya ba rnams kyi spyod yul dang yul te bzhi'i rang bzhin dro ba la sogs pa'i chos kyi rnam par rtog pa rnam pa bzhi po bde ba chen por myong bas na</text></item>
<item><p>322b.2</p><section></section><text>khyad par du 'phags pa'i dga' ba myong ba'i phyir rab tu dga' ba'i sa yang yin no/ /go ste sa'i rang bzhin sprul pa'i 'khor lor sbyin par byed do zhes pas go dA ni a ba d+hU tI'i ste/ des 'dzin par byed cing khebs par byed do zhes pas go dA ba rI ni rna ba g.yon pa ste/ des de la khyab</text></item>
<item><p>322b.3</p><section></section><text>pa'i phyir ro/ /dga' ba dang dga' ba ni dga' ba dag ste/ la la nA dang ra sa nA'i rang bzhin smin ma dag go/ /de dag gi dbus su dbang phyug ste/ gang gi ye shes kyi me de'i dbus su'o zhes pa mdzod spu'i nang du'o/ /ye shes kyi me de nyid lha mo ste/ lha mo de nyid kyi rdzong</text></item>
<item><p>322b.4</p><section></section><text>ni 'dir ko Ta ste/ mig gnyis ni de wI ko Ta'o/ /de dang de la brten pa ste/ der thob pa'i phyir ro/ /de bzhin du dpung pa dag gi bar ni lag pa dag gi ste/ gang 'di rnams kyi rtsa ba gnyis po ste/ 'di phrag pa gnyis po 'di nyid mA la ba'o/ /so sor skyes pa'i rnam par</text></item>
<item><p>322b.5</p><section></section><text>rtog pa'i phreng ba 'jig cing gcod par byed pa'i phyir mA la bar brjod par bya ste/ thim pa myong ba'i phyir ro/ /'di rnams ni nye ba'i gnas te/ de la brten pa'i rtsa rnams dpa' bo'i blo can ma dang / mi 'u thung ma dang / lang+ka'i dbang phyug ma dang / shing grib ma</text></item>
<item><p>322b.6</p><section></section><text>rnams kyi rang bzhin te/ mkha' spyod ma rnams kyi spyod yul dang yul du shes par bya'o zhes pa thugs kyi 'khor lo la'o/ /mchan khung gnyis ni kA ma rU pa ste/ mngon par 'dod par bya zhing mthong ba gang gi yin pa de'i ni 'dod pa'i gzugs te mchan khung gnyis so/ /</text></item>
<item><p>322b.7</p><section></section><text>o ni steng du 'gro bas len cing khas len par byed pa ni gtum mo'o zhes pas nu ma gnyis ni o tre'o/ /gnyis po 'di rnams ni sngar gsungs pa'i tshul gyi zhing ngo / /lte ba dang sna rtse gnyis po dag ni/ /tri sha ku ne dang / ka sha la ste/ 'dir gang zhig sha ku ni ste bya lta</text></item>
<item><p>323a.1</p><section></section><text>bu'i khwa gdong ma'i rnam pa lus dang ngag dang sems kyi rtsa gang yin pa de ni tri sha ku ne ste/ rdo rje'i mdud pa'i gzugs nyid kyi phyir lte ba'i gnas su'o/ /de bzhin du sna'i rtse mo ni ko sha la ste/ ngar snabs 'gro ba gang gi phyir/ de ni ko sa la'o/ /'di dag</text></item>
<item><p>323a.2</p><section></section><text>ni sngar gsungs pa'i tshul gyis nye ba'i zhing du shes par bya'o/ /kha dang mgrin pa ni ka ling+ga dang laM pA ka dag go/ /kaM ni bde ba yin la/ li ni 'gro bar byed pa'o/ /zhes pas ni ka ling+ga ste/ bsnyen pa'i dus su de mthong ba las lha'i dga' ba bskyed par bya ba'i phyir ro/ /de bzhin du</text></item>
<item><p>323a.3</p><section></section><text>lce'u chung gi bzhi las bdud rtsi myang ba la cher sred pa'i lces der sbyor ba'i phyir na/ mgrin pa ni laM pA ka ste/ de dag ni sngar gsungs pa'i rnam par bshad pa las 'dun pa zhes brjod par bya'o/ /snying ga dang chu so yang kAny+tsi dang hi mA la ya dag ste de ltar ni/ kaM ni bde ba yin</text></item>
<item><p>323a.4</p><section></section><text>la/ any+tsa ti ni 'gro zhing rgyug par byed pa/ chu shing gi me tog lta bur 'chad bzhin pa'i 'og gi kha las bdud rtsi thig le 'dzag pa/ hUM gi rnam pa'i bdud dral ma'i rtsa dang ldan pa nyid kyi phyir ro/ /byang chub kyi sems kha ba'i mdog can de'i gnas nyid kyi phyir/ chu so ni hi mA</text></item>
<item><p>323a.5</p><section></section><text>la yar brjod par bya'o/ /de dag ni nye ba'i 'dun pa ste sngar bzhin no/ /de ltar zhes bya ba la sogs pa ni/ de la brten pa'i rtsa rnams ni sa srung ma dang / 'jigs byed chen mo dang / rlung shugs ma dang / chang 'thung ma dang / lha mo sngo bsangs ma dang / shin tu bzang mo</text></item>
<item><p>323a.6</p><section></section><text>dang / rta rna dang / mkha' 'gro gdong ma ste/ sa la spyod pa 'di rnams kyi gnas rnams shes par bya'o/ /lus kyi dbus su gnas pa nyid kyi phyir sa spyod ma'o/ /de bzhin du mtshan ma 'di rnam pa gnyis te/ bud med kyi mtshan ma'o/ /de kho na bzhin du bshang lam yang ste/ </text></item>
<item><p>323a.7</p><section></section><text>de dag ni go rims bzhin du ste pre ta pu rI dang / gri ha de ba tAr shes par bya'o/ /de ltar ni pre ta ni nam mkha'o/ /grong khyer lta bu'i nam mkha' lnga rnams ni grong khyer te/ de yi rgyal mtshan zung ni pre ta pu rI'o/ /bshang lam gyi sgo ni/ gri ha de ba tA ste khyim ni lus yin la/ lha rnam</text></item>
<item><p>323b.1</p><section></section><text>par snang mdzad yin pa ni khyim gyi lha ste/ de bshang ba'i khams kyi gnas nyid yin pa'i phyir ro/ /de rnams ni go rims bzhin du 'du ba'i mid can du shes par bya ste/ snyoms par 'jug pa'i dus su/ rgyal mtshan gnyis po'i thur ser gyi lam gnyis po sbyor ba'i phyir ro/ /</text></item>
<item><p>323b.2</p><section></section><text>de bzhin du brla gnyis po dang byin pa gnyis po yang sau rASh+Ta dang su war+Na dwI par shes par bya'o/ /de ltar ni/ bde ba'i yul 'khor lta bu ni yul 'khor te/ brla gnyis po nyid phan tshun khyad par du 'phags pa'i dus dang / khyad par du 'phags pa mthong pa ni sau rASh+Ta'o/ /</text></item>
<item><p>323b.3</p><section></section><text>de bzhin du 'od shin tu dkar ba'i sems ni mdog bzang ste/ de'i gling lta bu yin pa'i phyir byin pa gnyis po ni gling ngo / /de rnams ni sngar bzhin du nye ba'i 'du bar shes par bya'o/ /de bzhin du rkang pa'i sor mo brgyad dang / rkang pa'i rgyab kyi gnas ni na ga ra dang</text></item>
<item><p>323b.4</p><section></section><text>sin+d+hur shes par bya ste/ sor mo ni 'gro bar mi byed do zhes pas na gang yin la/ de la mchog tu rgyas par byed pa'i phyir ra ste na ga ra'o/ /rkang pa'i rgyab las mthe bong la byang chub kyi sems 'dzag par byed pa'i phyir rkang pa'i rgyab ni sin+d+hu'o/ /gnyis po 'di ni sngar</text></item>
<item><p>323b.5</p><section></section><text>gsungs pa'i tshul gyis dur khrod do/ /rkang pa'i mthe bong dang pus mo ni/ /ma ru dang ku lu tAr shes par bya ste/ ma ni bde ba chen po yin la/ de sgrogs pa'i las ni ma ru'o/ /ku ni rnam par rtog pa ste/ de 'joms par byed pa'i phyir ku lu tA'o/ /gnyis pa 'di ni</text></item>
<item><p>323b.6</p><section></section><text>go rims bzhin du snga ma ltar nye ba'i dur khrod du brjod par bya'o/ /sa bcu 'di rnams gnas la sogs/ /zhes pa ni/ gnas la sogs pa'i brdas brtan pa yin no/ /rang lus skyes zhes pa ni/ zla ba bcu'i rim pas skyes pa'i rang gi lus dang lhan cig tu skyes pa rnams te/ </text></item>
<item><p>323b.7</p><section></section><text>mthong ba'i lam gyi rim pas thob par bya ba ni ma yin no/ /de rnams ni bshad pa'i tshul gyis gnas kyi dbye bas 'byed par byed do/ /de nyid phyi rol gyi sgo rnams dang lhan cig tu nang gi dgu po las gcig bzung ste sa bcur brjod par bya'o/ /de rnams su'i sa yin zhe na/ </text></item>
<item><p>324a.1</p><section></section><text>sangs rgyas rnams kyis zhes pa ste/ gzugs la sogs pa phung po'i rang bzhin ye shes gcig pu'i bdag nyid can rnams so/ /yang na/ sangs rgyas rnams ni khams kyi rang bzhin gyis dpa' bo nyi shu rtsa bzhi rnams sam/ mi phyed ma</text></item>
<item><p>324a.2</p><section></section><text>la sogs pa'i rtsa nyi shu rtsa bzhi rnams kyang sangs rgyas rnams so/ /gcig lhag pa las dpa' bo dang rnal 'byor ma 'di rnams ni lhan cig skyes pa'i sa bcu'am/ brtags pa ma yin pa'i bsgrub par bya ba yang yin no zhes dgongs so/ /'phags pa rnams kho na'i</text></item>
<item><p>324a.3</p><section></section><text>sa ma yin gyi so so'i skye bo rnams kyi yang yin no zhes bstan par bya ba'i phyir/ sku gsung thugs kyi 'khor lo la/ /zhes bya ba la sogs pa gsungs te/ sngar gsungs pa'i rim pa rnams kyis lus la gnas pa'i thugs la sogs pa'i 'khor lo gnas nyi shu rtsa</text></item>
<item><p>324a.4</p><section></section><text>bzhi'i dbye bas phye ba rnams su/ rkang med dang / rkang gnyis dang / rkang bzhi dang / rkang mangs te lus can thams cad la yang rtsa'i rang bzhin gyi sa 'di rnams ni gnas bcu po ste/ de kho na nyid kyis sems can thams cad ni sa'i dbang phyug yin pa nyid kyi phyir ro</text></item>
<item><p>324a.5</p><section></section><text>zhes pa rdzogs pa'i rim pa'i sgrub pa'i thabs kyi cho ga dpyid kyi thig le'i rgya cher 'grel pa gsang ba chen po'i sgron ma las/ rgyas par bstan pa lnga pa'i rgyas par bshad pa'o// //da ni rang gi lus la gnas pa'i rtsa'i 'khor lo rnams kho na 'khor</text></item>
<item><p>324a.6</p><section></section><text>lo thams cad du gnas pa'i mkha' 'gro ma'i rang bzhin de'i gtso bo ni/ rang bzhin gyis grub pa'i sngags kyi bdag nyid de/ de rnams rtogs pa bya ba'i slad du/ rgyas par bstan pa drug pa la 'jug pa'i phyir/ de nas zhes bya ba la sogs pa gsungs te/ gang yang rung</text></item>
<item><p>324a.7</p><section></section><text>zhes pa ni/ sems can gyi khams thams cad du gtogs pa ni de bzhin gshegs pa'i sku ste/ snga ma bzhin du phung po la sogs pa'i rang bzhin las lha'i ngo bo nyid kyi'o/ /gnas ji lta ba bzhin du ni/ gnas la ma 'das par byas nas/ rtsa'i 'khor lo kho na rnal</text></item>
<item><p>324b.1</p><section></section><text>'byor ma'i tshogs su mtshon par bya ste/ bshad par bya'o zhes bya ba ni mdor bstan pa'o/ /snying gi dbus son zhes bya ba la sogs pas/ der gtso bo sngags kyi rang bzhin gyis gnas par gsungs pa ste/ 'dir lus can thams cad kyi snying ga ni/ chos kyi 'khor lo ze'u</text></item>
<item><p>324b.2</p><section></section><text>'bru dang ge sar dang bcas shing thun tshod brgyad rnam par dag pa'i rang bzhin du gnas pa'i 'dab ma brgyad pa'i rtsa'i 'khor lo'o/ /de'i dbus su ste/ til gyi mar me'i rang bzhin can chu shing gi me tog ltar 'og gi gdong ma sum skor ma zhes bya ba gang yin pa de'i dbus su/ nyi ma'i</text></item>
<item><p>324b.3</p><section></section><text>'od zer gyi tshogs lhung ba'i snga dro'i ba mo'i zil pa lta bu'i thig le 'dzag bzhin pa yungs kar phra mo'i tshad tsam gyi hUM gi yi ge ni brjod par mi nus pa nyid kyis na gzhom du med pa ste/ rnam par rtog pa'i dngos po thams cad kyi 'jigs pa med pa nyid kyi phyir dpa' bo'o/ /de</text></item>
<item><p>324b.4</p><section></section><text>nyid lus can thams cad kyi snying dga' bar byed pa nyid kyi dpyid lta bu yin pa'i phyir na dpyid de/ bcom ldan 'das dpal he ru ka'o zhes shes par bya ba yin gyi/ zhal bzhi pa phyag bcu gnyis pa ni ma yin no/ /rta gdong gi me lta bu'i ye shes kyi me gang yin pa 'di ni bsrub</text></item>
<item><p>324b.5</p><section></section><text>par bya ba dang srub par byed pa yang dag par sbyor ba'i mtshan nyid las kyi rlung gis steng du bskul ba las lte ba'i gnas nas 'bar ba steng gi lam du song nas/ de la snying gang gnas pa'i dpa' bo de'i bdud rtsi'i bkod ma'i rgyun ltung bas de nyid du zhu bas reg pa 'di nyid gnyis</text></item>
<item><p>324b.6</p><section></section><text>su med par sbyor ba yin pa'i phyir snyoms par zhugs pa ste/ dpyid kyi thig le zhes brjod par bya'o/ /de nyid 'di ni he ru ka zhes bya ba la sogs pa gsungs te/ hUM gi yi ge gang yin pa 'di ni sngar gsungs pa'i mtshan nyid kyis brjod pa de nyid dpal he ru ka ste/ ye shes</text></item>
<item><p>324b.7</p><section></section><text>'bar ba'i phyir na rdo rje phag mo ni thig ler brjod par bya'o/ /de nyid rgyu ba dang bcas pa'i mi rgyu ba ste/ gnas pa dang 'gro ba'i bdag nyid kyi 'gro ba la sngar gsungs pa'i rnal 'byor ma'i gzugs te/ kha dog dmar po blangs nas gnas pa'o/ /de bzhin du bcom ldan</text></item>
<item><p>325a.1</p><section></section><text>'das ma de nyid lus la sogs pa'i dbye bas dbye bar 'gyur ba'i dman pa dang 'bring dang dam pa'i sgo gsum gyi dbye bas/ 'gro ba dang song ba dang gnas pa rnams mdzad pa yin no/ /de kho na'i yin gyi/ lus can thams cad la yang rnam par gnas so</text></item>
<item><p>325a.2</p><section></section><text>zhes pa'i don to/ /dkyil 'khor gyi gtso bos 'khor lo bzhi la khyab par bstan pa'i phyir/ lte bar zhes bya ba nas brtsams te/ 'dir ni ji ltar bde bar rol/ /zhes bya ba'i mthar thug pa gsungs te/ de la lte ba sprul pa'i 'khor lo la dpyid de nyid a yig thung ngu'i gzugs so/ /</text></item>
<item><p>325a.3</p><section></section><text>snying ga chos kyi 'khor lor ni nA da dang thig le dang ldan pa'i hUM yig gi rnam pa'o/ /mgrin par longs spyod rdzogs pa'i 'khor lor ni cha gsum pa shin tu ring po'i oM yig gi gzugs te/ rtsa khyog po nyid las de la lan gsum du bskor bas gtum mo'i 'jug pa dang 'byung</text></item>
<item><p>325a.4</p><section></section><text>ba'o zhes byas nas so/ /dpral bar bde ba chen po'i 'khor lor ni nA da dang thig les brgyan pa gzhom du med cing 'gyur ba med pa ha'i yi ge'o/ /de nyid lugs las ldog pa dpral ba dang / mgrin pa dang / snying ga dang / lte ba rnams su dpal he ru ka sngags kyi</text></item>
<item><p>325a.5</p><section></section><text>sku'i gzugs so/ /sa sogs 'byung ba zhes bya ba la sogs pas de'i rten gsungs te/ de'i sangs rgyas kyi zhing ni sa la sogs pa'i rang bzhin gyi 'khor lo bzhi po rnams so/ /nyin dang mtshan mo dang gung dang / phyi dro dang mtshan phyed dang snga dro'i mtshan nyid kyis thun bzhi po 'khor lo</text></item>
<item><p>325a.6</p><section></section><text>bzhir 'bab pa can/ brgya phrag lnga bcu rtsa bzhi dbugs kyi grangs te/ de nyid ni/ shes rab dang ldan pa'i bcom ldan 'das de nyid kyi zhal bzhi yin no/ /rnam pa sna tshogs pa la sogs pa la dga' ba nye bar mtshon pa'i skad cig bzhi dang / dga' ba la sogs</text></item>
<item><p>325a.7</p><section></section><text>pa bzhi dang / myur ba dang / rlangs pa dang / rnam par bcings pa dang / sna tshogs byed pa'i sbyor ba bzhi po rnams gang yin pa 'di rnams so sor bshad pa las/ de nyid de'i phyag bcu gnyis po rnams dang de nyid steng du rab tu 'jug pa las ni spyan bcu gnyis dang / de</text></item>
<item><p>325b.1</p><section></section><text>nyid dbus su rab tu 'jug pa las ni mtshon cha bcu gnyis po rnams so/ /'di nyid bya ba dang byed pa po dag gi ste/ sreg par byed pa dang 'phel bar byed pa'i dngos pos ro mnyam pa nyid kyis na/ dpal thig le rdo rje sems dpa' dpyid de'i gzugs so/ /des ji ltar bde bar te/ </text></item>
<item><p>325b.2</p><section></section><text>dga' ba bzhi'i rang bzhin nyid la brten nas rol zhing lus can thams cad kyi lus la dga' bar byed do zhes bya ba'i don to/ /de ltar dbus kyi gtso bo shes rab dang bcas pa'i zhal dang / phyag dang / sku mdog dang / dbyibs dang / mtshan ma ni nang gi gzugs su</text></item>
<item><p>325b.3</p><section></section><text>gsal bar byas nas/ 'dab ma bzhi po dag ni yang / /zhes bya ba nas brtsams te/ rtsa lnga rnams ni rnam par gnas/ /zhes pa'i mthar thug pa'i gzhung ni/ /ye shes kyi 'khor lo'i mkha' 'gro ma bzhi po dang mchod pa'i bum pa bzhi po yang rtogs par bya ba'i</text></item>
<item><p>325b.4</p><section></section><text>phyir gsungs pa yin te/ de la chos kyi 'khor lo'i shar dang / byang dang / nub dang / lho ste phyogs kyi char gnas pa bzhi po ni 'dzin pa dang / gsher ba dang / dro ba dang / g.yo ba'i mtshan nyid de/ thugs kyi rdo rje dpal he ru ka'i gnas ye shes kyi 'khor lor gnas shing</text></item>
<item><p>325b.5</p><section></section><text>son pa de rnams nyid ni mkha' 'gro ma la sogs te/ mkha' 'gro ma dang / lA ma dang / dum skyes ma dang / gzugs can mar shes par bya'o/ /de las nam mkha' la thim pa las mkha' 'gro ma dang / chu nam mkha' la rol pas na mA la ste/ sdeb sbyor</text></item>
<item><p>325b.6</p><section></section><text>las yi ge bzlog pa'o/ /me nam mkha' dum bur byed cing 'gro bar byed do zhes pas dum bu ste/ de rnam par dag pa las/ de nyid du gsal ba'i phyir khaN+Da ro hA'o/ /des na gzhi mthun pa'i bsdu ba yin no/ /rlung nam mkha'i gzugs su 'gro zhing rnam par sbyong ba'i</text></item>
<item><p>325b.7</p><section></section><text>phyir/ gzugs can ma'o/ /phyogs kyi mkha' 'gro ma rnams bshad nas/ phyogs bral du gnas pa'i bum pa rnams/ phyogs bral gnas pa'i zhes bya ba la sogs pas gsungs te/ ye shes kyi 'khor lo'i snying ga de nyid du bdud rtsi lnga 'bab cing mtshams su</text></item>
<item><p>326a.1</p><section></section><text>gnas pa'i rtsa gang yin pa de nyid ni bum pa'i rnam pa ste/ de las byung ba'i bug pa thod pa'i phreng bar gnas pa de rnams su bdud rtsi'i bdag nyid kyi mchod pa bzhi po shes par bya'o zhes lus kyi zhes bya ba la sogs pas nye bar bsdu ba gsungs te/ de ltar</text></item>
<item><p>326a.2</p><section></section><text>bshad pa'i tshul gyis lus kyi dbus su rtsa lnga ste/ sum skor ma ye shes kyi pad+ma'i mchod pa'i mkha' 'gro ma bzhi dang bcas pa rnams so zhes shes par bya'i/ nA da'i gzugs su myong ba nyid kyi phyir phyi rol rnams dang rtag pa ni ma yin no/ /sku gsung thugs zhes bya ba la</text></item>
<item><p>326a.3</p><section></section><text>sogs pas/ 'khor lo gsum gyi rtsa rnams rnal 'byor mar gsungs te/ thugs gsung sku zhes brjod par bya ba yin na yang / lugs las bzlog pas klog pa ni/ /skal ba med pa rnams la sba ba'i don to/ /de'i phyir thugs la sogs pa'i 'khor lo dang / spyi</text></item>
<item><p>326a.4</p><section></section><text>bo la sogs pa nyi shu rtsa bzhi'i bdag nyid kyi gnas su/ rab gtum ma la sogs pa nyi shu rtsa bzhi po rtsa'i gzugs kho nas gnas dang gnas su ste/ gnas dang nye ba'i gnas nas nye ba'i dur khrod kyi mthar thug pa ste/ mthar thug pa rang bzhin gyis grub pa kho nas rnam par</text></item>
<item><p>326a.5</p><section></section><text>gnas te/ rtsa ba'i rgyud du yang / lhan cig skyes grub mkha' 'gro rnams/ /zhes gsungs pa'i phyir ro/ /spyi bor yang dag byung ba yi/ /rtsa rnams spyi bo skyes zhes dran/ /zhes bya bas de nyid gsungs te/ 'dir bde ba chen po'i 'khor lo las rtsa sum cu rtsa gnyis rab tu</text></item>
<item><p>326a.6</p><section></section><text>'byung bar 'gyur te/ gang dang ldan pa lta bu byung ba de rnams las khu ba dang / khrag dang / gnyi ga 'dzin par byed pa/ la la nA dang ra sa nA dang a wa d+hU tI rnams ni khams gsum po ma lus par skyed par byed pa ste/ snying stobs dang rdul dang mun pa'i rang bzhin lus dang ngag</text></item>
<item><p>326a.7</p><section></section><text>dang sems kyi bdag nyid can du khong du chud par bya'o/ /de la rtsa sum cu rtsa gnyis kyi ming ni/ /dpal kye'i rdo rjer/ mi phyed ma dang phra gzugs ma/ /mdzes ma g.yon ma lus thung ma/ /rus sbal skyes ma sgom pa ma/ /dbang ma skyon ma bshang ba ma/ /ma dang mtshan mo gsal sbyin</text></item>
<item><p>326b.1</p><section></section><text>drod/ /brkyang ma kun 'dar ro ma dang / /gzhol ma rangs pa'i gdong ma dang / /spyi ma rgyu sbyin sbyor bral ma/ /sdug ma grub ma me ma dang / /de bzhin yid bzang sum skor ma/ /'dod ma khyim ma gtum mo dang / /bdud dral kA t+ya'i bu mo dang / /zhes pa'o/ /sum cu rtsa gnyis po</text></item>
<item><p>326b.2</p><section></section><text>'di rnams thun mtshams kyi rtsa bzhi dang bcas pa ni sum cu rtsa drug yin la/ /sum skor ma la sogs pa dang / /a wa d+hU tI la sogs pa brgyad dor nas/ /lhag ma mi phyed ma la sogs pa ni rab gtum ma la sogs pa nyi shu rtsa bzhir shes par bya la/ 'di rnams kyi so dang</text></item>
<item><p>326b.3</p><section></section><text>sen mo la sogs pa'i khams nyi shu rtsa bzhi ni/ thod pa'i dum bu la sogs pa rnams su shes par bya'o/ /de la rtsa gnyis dang mkha' 'gro ma rnams kyi nges pa'i tshig ni/ dbye bar bya ba ma yin pa'i sen mo dang so rab tu 'byung ba'i phyir/ mi phyed ma ste spyi bo la'o/ /shin tu</text></item>
<item><p>326b.4</p><section></section><text>phra ba'i skra dang ba spu 'bab pa'i phyir/ phra gzugs ma ste spyi gtsug tu'o/ /pags pa'i dri ma phyi rol tu snang bzhin pas 'bab pa'i phyir/ mdzes ma ste rna ba g.yas pa la'o/ /g.yon nyid du gang ba'i sha 'bab pa'i phyir ram/ g.yon gyi rnam pa'i snying stobs kyi khams 'byung</text></item>
<item><p>326b.5</p><section></section><text>ba'i phyir te/ gnyi ga las g.yon pa ma ste rgyab tu'o/ /chu rgyus 'bab pa las sam/ zos pa skyugs pa las te/ gnyi ga las thung ngu ma ni rna ba g.yon pa la'o/ /rus sbal gyi rgyab lta bur mi phyed pa'i rus pa'i phreng ba 'bab pa'i phyir/ rus sbal skyes ma ste smin ma'i</text></item>
<item><p>326b.6</p><section></section><text>dbus su'o/ /mchin pa 'byung bar byed cing 'dzag par byed do zhes pas/ sgom pa ma ste mig gnyis la'o/ /snying las bdud rtsi'i ro gtor bar byed pa'i phyir/ dbang ma ste dpung pa'i rtsa ba gnyis la'o/ /gnas dang nye ba'i gnas su rtsa brgyad po 'di rnams ni mkha' spyod</text></item>
<item><p>326b.7</p><section></section><text>ma ste/ thabs dang bcas pa thugs kyi 'khor lo la'o/ /skyon byed cing rang gi yul gyi rnam par 'gyur bar byed do zhes pa skyon ma ste/ mig gi khams la gnod pa'i mchan khung dag la'o/ /mchan khung mthong ba las yid rnam par 'gyur te/ 'di ni bdag gi'o zhes zhe sdang</text></item>
<item><p>327a.1</p><section></section><text>'byung ba'i phyir yang ste/ zhe sdang dang skyon zhes pa ni rnam grangs so/ /mkhris par brjod pa'i bshang ba 'bab bar byed do zhes pas bshang ba ma ste/ nu ma gnyis la'o/ /bshang ba'i khams bskul ba na steng du glo ba 'bab pa'i phyir ma lta bu yin pas ma'am/ </text></item>
<item><p>327a.2</p><section></section><text>ma la brten nas mngon par 'dod pa skyed pa'i phyir dang / 'gro ba skyed par byed pa'i phyir yang ste lte ba la'o/ /rgyu ma'i phreng ba rnams su bde ba chen por nyal ba'i phyir ri khrod ma'o/ /mtshan mo'i rnam par rtog pa skyed pa'i phyir/ mtshan ma ma ste sna rtse la'o/ /gnye ma</text></item>
<item><p>327a.3</p><section></section><text>dang tshil bu'i tshogs kyis rgyu ma la yongs su bskor nas gnas so/ /de 'bab par byed pa'i phyir dkar sbyin ma yin pa'am/ des bsil sbyin ma ste kha la'o/ /lto bar bkres pa'i me ste/ de 'bab par byed pa nyid kyi phyir/ drod ma ste mgrin pa la'o/ /bshang ba</text></item>
<item><p>327a.4</p><section></section><text>'bab pa nyid kyi phyir/ gzhol ma ste yi ge bzlog pa las pra la bA'o/ /rnam par snang mdzad 'bab ma snying ga la'o/ /mtshams mtha'i snod kyi nang du de 'bab pa nyid las rangs pa'i gdong ma ste/ de'i reg pa las thabs dang shes rab dag gi dga' ba nyid kyi</text></item>
<item><p>327a.5</p><section></section><text>phyir chu so la'o/ /gsung gi 'khor lo la/ zhing dang nye ba'i zhing dang / 'dun pa dang nye ba'i 'dun pa 'di rnams su rtsa brgyad po ni sa spyod ma rnams so/ /khams mnyam pa nyid kyi bad kan 'bab pa'i phyir spyi ma ste gsang ba la'o/ /phal cher sha za ba'i phyir ram/ mi sbyor ba'i rnam</text></item>
<item><p>327a.6</p><section></section><text>par rtog pa skyed par byed pa'i phyir/ sbyor bral ma ste bshang lam la'o/ /khrag 'bab pa las dpyid kyi me tog rnams kyi dga' ba skyed par byed pa'i phyir sdu gu ma ste brla dag la'o/ /snyoms par 'jug pa na rdul skye ba ni thams cad la grub ste/ de 'bab par byed pa</text></item>
<item><p>327a.7</p><section></section><text>nyid kyi phyir grub ma ste byin pa la'o/ /grub pa'i mtshan ma skye ba'i rten yin pa'am/ de gtso bo yin pa'i phyir na lus rgyas pa la tshil bu nyid rgyu yin la/ de 'bab pa'i phyir rgyu sbyin ma ste/ rkang pa'i sor mo rnams la'o/ /gdong gi mchi ma ni mya ngan 'bar ba yin</text></item>
<item><p>327b.1</p><section></section><text>pa'i phyir me ma ste rkang pa'i rgyab la'o/ /lud pa dor bas rnal 'byor pa rnams kyi dga' ba skyed par byed pa'i phyir yid bzangs ma ste rkang pa'i mthe bo la'o/ /ji srid du ngar snabs kyi skyon byed pa'i phyir kA t+ya ya na ste pus mo gnyis la'o zhes pa sku'i 'khor lo la 'du ba dang / nye ba'i</text></item>
<item><p>327b.2</p><section></section><text>'du ba dang / dur khrod dang / nye ba'i dur khrod du brjod pa rnams su rtsa brgyad po rnams ni sa 'og na gnas pa rnams so/ /ngag gi snga ma'i sgo zhes bya ba la sogs pas dam tshig gi 'khor lo'i rtsa'i nges pa'i tshig rgyas par gsungs te/ ngag gi sgo las/ snga ma ni lus kyi sgo de rnams su'o/ /</text></item>
<item><p>327b.3</p><section></section><text>mig la sogs pa'i rtsa brgyad po g.yas dang g.yon du yang ste/ mig dang / rna ba dang / sna dang / kha dang / gsang ba dag tu'o/ /de rnams kyi ming ni rab tu grags pa kho na ste/ yul nye bar mtshon pa'i dam tshig gi rjes su gnas pa'i phyir/ dam tshig gi 'khor lor gnas par</text></item>
<item><p>327b.4</p><section></section><text>shes par bya'o zhes pa ni rtsa'i nges pa'i tshig go/ /gnas kyi rim pa'i tshig ni sngar bshad pa rnams so/ /mkha' 'gro ma rnams kyi nges pa'i tshig brjod par bya ste/ 'dir g.yas kho na'i mkha' 'gro ma rnams ni phag mo'i rigs las yang dag par byung ba yin no zhes lan</text></item>
<item><p>327b.5</p><section></section><text>mang du khong du chud par byas pa yin no/ /de dang mi phyed pa'i gzugs nyid kyis de rnams kyi brjod par bya ste/ de la rab tu ma zhi ba dang gtum pa nyid gang gi yin pa de ni rab tu gtum ma'o/ /g.yon dang cig shos kyi rtsa dag bde ba chen po'i gnas su son pa ji srid par gtum zhing rno</text></item>
<item><p>327b.6</p><section></section><text>pa'i sreg par byed pa ni 'di'i yin no zhes pas gtum mig ma'o/ /gnyis po dag dbu mar rab tu gsal ba las me'i kha dog gi 'od dang ldan pa nyid kyi phyir 'od ldan ma dang / gsang ba dang / snying ga dang / gdong gi sna rtse chen po rnams gang gi yin pa de ni sna chen ma ste/ </text></item>
<item><p>327b.7</p><section></section><text>gnas kyi mkha' 'gro ma rnams ni don ji lta ba bzhin no/ /dpa' bo skyed par byed pa nyid kyis yod par byed pa gang yin pa de ni dpa' bo'i blo can ma ste/ lte ba'i dbus nas dpa' bo ni/ /zhes gsungs pa'i phyir ro/ /rnon po yang 'di yin la 'khor lo gsum sreg par byed</text></item>
<item><p>328a.1</p><section></section><text>pa'i sgo yang 'di yin te/ slar yang de 'phel bar byed pa'i phyir/ mi'u thung ma'o/ /lang+ka ni lus kyi grong ste/ de'i dbang phyug ma'am rje mo ni lang+ka'i dbang phyug ma'o/ /shing gi grib ma lta bur bsil ba 'phel bar byed pa'i phyir/ shing grib ma'o</text></item>
<item><p>328a.2</p><section></section><text>zhes pa nye ba'i gnas kyi mkha' 'gro ma rnams kyi don ji lta ba bzhin te/ thugs kyi 'khor lo'i mkha' la spyod pa rnams so/ /sa srung lta bu'i shugs 'bab pa ni sa srung ma'o/ /sgron ma gnyis pa la 'dud pa gcod pa'i phyir/ 'jigs byed chen mo'o/ /</text></item>
<item><p>328a.3</p><section></section><text>rlung lta bur steng dang 'og dang phyogs bcu rnams su yang mgyogs pa'i shugs gang gi yin pa de ni rlung shugs ma'o/ /sgron ma gnyis par yang chang ni bdud rtsi ste 'thung bar byed do zhes pas chang 'thung ma ste/ ye shes kyi sgron ma'o zhes pa zhing dang nye ba'i zhing gi</text></item>
<item><p>328a.4</p><section></section><text>mkha' 'gro ma rnams kyi don ji lta ba bzhin no/ /rab tu dga' ba ldang ba'i phyir sngo bsangs kyang 'di yin la/ 'khor lo thams cad du rol pa las lha mo yang yin pa ni lha mo sngo bsangs ma'o/ /legs pa ni me long yin la/ bzang ba ni dge ba ste/ de gang gi yin pa de ni shin tu bzang mo'o/ /</text></item>
<item><p>328a.5</p><section></section><text>rta lta bur rna ba g.yas nas 'byung bar byed pa ni rta rna ma'o/ /bya'i gdong gi rnam pa nyid kyi phyir mkha' 'gro bya gdong ma ste/ 'dun pa dang nye ba'i 'dun pa'i mkha' 'gro ma rnams kyi don ji lta ba bzhin du'o zhes pa gsung gi 'khor lo las sa spyod ma rnams so/ /'khor lo lta</text></item>
<item><p>328a.6</p><section></section><text>bur 'khor lo rnams su 'di'i shugs kyis 'gro zhing 'ong bas na 'khor lo'i shugs can ma'o/ /de bzhin gshegs pa dang spyan ma la sogs pa rnams dang por dum bur byed cing / slar yang 'jug par byed cing skyed par byed pa'i phyir dum skyes ma'o/ /myos par</text></item>
<item><p>328a.7</p><section></section><text>byed pa'i chang 'thung ba'i phyir chang 'thung ma'o/ /'di'i go cha 'khor lo lta bu yin pa de ni/ 'khor lo'i go cha ma'o zhes pa 'du ba dang nye ba'i 'du ba'i mkha' 'gro ma rnams kyi don ji lta ba bzhin no/ /shin tu dpa' ba'i a yig las byung ba'i phyir/ shin tu dpa'</text></item>
<item><p>328b.1</p><section></section><text>mo'o/ /'gro ba dang 'ong ba dag gi stobs chen mo gang gi yin pa de ni stobs chen mo'o/ /'khor lo rnams su 'jug pa'i ngang tshul gang yin pa de ni 'khor los sgyur ma'o/ /ldang ba na brtson 'grus chen mo gang gi yin pa de ni/ brtson 'grus chen mo'o zhes pa dur khrod dang nye ba'i</text></item>
<item><p>328b.2</p><section></section><text>dur khrod kyi mkha' 'gro rnams kyi don ji lta ba bzhin no/ /de ni sku'i 'khor lo'i sa 'og spyod pa rnams so/ /mig la sogs pa'i dbang po bcu la sogs pas yul gyi bza' ba la sogs pa 'dzin pa'i phyir/ dbang po'i rtsa brgyad po khwa gdong ma la sogs pa ste/ dam tshig gi</text></item>
<item><p>328b.3</p><section></section><text>'khor lo'i dpa' mo rnams kyi nges tshig go/ /da ni dpa' bo rnams kyi nges pa'i tshig brjod par bya ste/ dum bu ste mgo bo'i gnas su so dang sen mo'i gzugs kyis byang chub kyi sems len par byed cing skul bar byed pa'i phyir thod pa'i dum bu'o/ /ma hA kaM ka ni spyi gtsug gi gnas</text></item>
<item><p>328b.4</p><section></section><text>su yong pa de nyid de/ skra dang ba spu len par byed pa'i phyir keng rus chen po'o/ /rna ba'i rtsa bar son nas pags pa'i dri ma skul byed pa'i phyir keng rus so/ /rgyab tu sha'i rang bzhin gyi mche ba rnam par gtsigs pa gang gi yin pa de la de skad ces bya ste/ gnas kyi dpa' bo'i</text></item>
<item><p>328b.5</p><section></section><text>nges pa'i tshig go/ /chang rnams kyi ste chu rgyus rnams kyi dgra rna ba g.yon pa la 'jug par byed pa ni chang dgra'o/ /smin ma'i dbus su gnas nas dpag tu med pa'i rus pa'i phreng ba rab tu 'jug par byed pa nyid las byung ba ni 'od dpag med do/ /rdo rje rin chen lta bu'i 'od mig gang</text></item>
<item><p>328b.6</p><section></section><text>gi yin pa de las mchin pa rab tu 'jug par byed pa'i phyir rdo rje 'od do/ /gang gi lus rdo rje lta bur brtan pa'i dpung pa'i rtsa ba las snying rab tu 'jug par byed pa'i phyir rdo rje lus te/ nye ba'i gnas kyi dpa' bo'i tshig go/ /mchan khung dag las mig gi myu gu skye ba'i phyir myu gu can no/ /nu ma dag las</text></item>
<item><p>328b.7</p><section></section><text>rdo rje'i ral pa lta bu'i mkhris pa'i khams skyed par byed pa'i phyir rdo rje ral pa can no/ /lte bar rdo rje chen po yang 'jig par byed pa glo ba rab tu 'jug pa las dpa' bo chen po'o/ /sna rtse las rgyu ma'i sgo rab tu 'jug par byed pa nyid kyi phyir/ rdo rje hUM mdzad do zhes pa zhing dang nye ba'i zhing gi dpa' bo'i nges</text></item>
<item><p>329a.1</p><section></section><text>pa'i tshig go/ /bde ba 'phel bar byed pa mo/ /gnye ma rab tu 'jug par byed pa nyid kyi phyir shin tu bzang po'o/ /mgrin pa las lto ba rab tu 'jug par byed pa'i phyir/ rdo rje bzang po'o/ /yang na mgrin pa dang lto ba dag las thog ma dang bar dang tha mar dge</text></item>
<item><p>329a.2</p><section></section><text>ba'i rdo rje theg pa'i chos kyi 'khor lo rab tu bskor ba las kyang ngo / /skye bo sdar ma'i snying la skrag par byed pa bshang ba rab tu 'jug pa nyid kyi phyir rdo rje 'jigs byed do/ /chu so las mtshams kyi mtha'i mig gsum rab tu 'jug par byed pa nyid kyi phyir/ mig mi bzang ngo zhes pa 'dun pa</text></item>
<item><p>329a.3</p><section></section><text>dang / nye ba'i 'dun pa'i dpa' bo rnams kyi nges pa'i tshig go/ /gsang ba las lus 'dzin par nus pa'i bad kan 'bab pa'i phyir stobs po che'o/ /bshang lam las kha dog ser po'i rnag rab tu 'jug par byed pa'i phyir rin chen rdo rje'o/ /brla dag las stobs dang</text></item>
<item><p>329a.4</p><section></section><text>ldan pa'i khrag rab tu 'jug pa'i phyir rta mgrin no/ /byin pa dag las ba spu'i bu ga'i nang khyab par byed pa'i rdul rab tu 'jug pa nyid kyi phyir nam mkha'i snying po'o zhes pa 'du ba dang nye ba'i 'du ba'i dpa' bo'i nges pa'i tshig go/ /rkang pa'i sor mo dag las mi phyed pa'i hUM gi yi</text></item>
<item><p>329a.5</p><section></section><text>ge'i gzugs kyi tshil bu rab tu 'jug par byed pa'i phyir dpal he ru ka'o/ /rkang pa'i rgyab las pad+ma gar gyi dbang phyug byang chub kyi sems mchi ma'i rang bzhin rab tu 'jug pa'i phyir pad+ma gar gyi dbang phyug go/ /mthe bo dag las kha dog dkar po'i lud pa rab</text></item>
<item><p>329a.6</p><section></section><text>tu 'jug par byed pa nyid kyi phyir rnam par snang mdzad do/ /pus mo dag la zla ba dkar po'i ngar snabs rab tu 'jug par byed pa nyid kyi phyir rdo rje sems dpa'o zhes pa dur khrod dang nye ba'i dur khrod kyi dpa' bo'i nges pa'i tshig go/ /g.yon dang g.yas su 'bab pa las rab tu</text></item>
<item><p>329a.7</p><section></section><text>'jug bzhin pa 'di rnams kyi sngon du nges par byas pa'i mkha' 'gro ma rnams dang / don ji lta ba bzhin gyi nye ba'i gnas na gnas pa rnams dang / rnal 'byor ma rnams kyi thim pa dang / longs spyod dang / dbang byed pa las bdun cu rtsa gnyis su shes par bya'o/ /don 'di ni/ sku</text></item>
<item><p>329b.1</p><section></section><text>gsung [(]thug [,]thugs [)]kyi 'khor lo la/ /nyi shu rtsa bzhir yang dag brjod/ /ces bya ba nas brtsams te/ shes rab pha rol phyin 'di rnams/ /lus la yang dag rnam par gnas/ /zhes bya ba'i mthar thug pa'i gzhung gis rtogs par byas pa yin no/ /'di rnams kyi tshig gi don gyi nges par sbyor ba ni</text></item>
<item><p>329b.2</p><section></section><text>go sla'o zhes pa rdzogs pa'i rim pa'i sgrub pa'i thabs kyi cho ga dpyid kyi thig le'i rgya cher 'grel pa gsang ba chen po'i sgron ma las/ rgyas par bstan pa drug pa'i rgyas par bshad pa'o// //rtsa'i rang bzhin gyi rnal 'byor ma rnams byang chub kyi phyogs kyi chos rang bzhin du</text></item>
<item><p>329b.3</p><section></section><text>rtogs par bya ba'i phyir/ de nas zhes bya ba la sogs pas rgyas par bstan pa bdun pa gsungs te/ gang yang zhes bya ba la sogs pa la/ dang por rig par bya ba ni/ lus dran pa nye bar gzhag pa ni mkha' 'gro ma'o zhes bya ba la sogs pa'i gzhung gi snying ga la sogs pa dang / </text></item>
<item><p>329b.4</p><section></section><text>mgo bo la sogs pa'i lus kyi sgo 'di rnams su mkha' 'gro ma'i rang bzhin gyi rtsa rnams byang chub kyi phyogs kyi chos kyi ngo bo nyid du yang 'gyur ro zhes khong du chud par bya'o/ /'dir byang chub sems dpa' sems dpa' chen pos bla na med pa yang dag par rdzogs pa'i byang chub tu mngon</text></item>
<item><p>329b.5</p><section></section><text>par rdzogs par 'tshang rgya bar 'dod pas/ lam lngas bsdus pa'i byang chub kyi phyogs kyi chos sum cu rtsa bdun la ji lta ba bzhin du bslab par bya'o/ /de la lam gang zhe na/ tshogs kyi lam dang / sbyor ba'i lam dang / mthong ba'i lam dang / sgom pa'i lam dang / mi slob pa'i</text></item>
<item><p>329b.6</p><section></section><text>lam mo/ /de la tshogs kyi lam gang zhe na/ chos bcu gnyis rnams so/ /bcu gang zhe na/ dran par nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi rnams so/ /de la sbyor ba'i lam gang zhe na/ chos bcu rnams so/ /bcu gang zhe na/ dbang</text></item>
<item><p>329b.7</p><section></section><text>po lnga dang stobs lnga rnams so/ /de la mthong ba'i lam gang zhe na/ chos bdun rnams so/ /bdun gang zhe na/ byang chub kyi yan lag bdun rnams so/ /de la sgom pa'i lam gang zhe na/ lam gyi yan lag rnams so/ /lam gyi yan lag gang zhe na/ 'phags pa'i lam yan lag</text></item>
<item><p>330a.1</p><section></section><text>brgyad po rnams so/ /mi slob pa'i lam gang zhe na/ lam shes pa'i mtha' las mtha'i skad cig go/ /ci skad du de rnams byang chub kyi phyogs yin/ chos rnams kyang gang las yin/ byang chub kyang gang yin zhe na/ smras pa/ 'dis thams cad kyi bdag</text></item>
<item><p>330a.2</p><section></section><text>nyid kyi ngo bo nyid rtogs par bya'o zhes pas byang chub bo/ /ci de khyab pa yin zhe na/ smras pa khyab byed yin te phyogs gcig pa ni ma yin no/ /de gang gi phyir gang zag bdag med pa'i mtshan gyi byang chub ni nyan thos pa'i byang chub ste/ phyogs gcig pa'o/ /chos rnams rdzas nyid</text></item>
<item><p>330a.3</p><section></section><text>kyis mngon par rtogs pa las/ de bzhin du rnam par grol bzhin pa nyan thos kyi byang chub tu nges par gyur pa de'i byang chub ni/ rang gi don tsam gtso bor byed pas ni rnam par ma dag pa nyid kyi phyir nyi tshe ba'o zhes brjod par bya'o/ /bdag med pa gnyi ga'i mtshan nyid</text></item>
<item><p>330a.4</p><section></section><text>las ni byang chub ste/ yang dag par rdzogs pa'i byang chub ni khyab par byed pa po nyid yin pa'i phyir na nyi tshe ba ma yin te/ chos rnams kyi de kho na nyid kyi dngos pos rnam par gzhag pa'i phyir ro/ /de'i mtshams kyi yan lag rnams ni thabs te/ byang chub kyi yan lag rnams so/ /</text></item>
<item><p>330a.5</p><section></section><text>yan lag dang / thabs dang / phyogs dang mngon par gsal bar byed pa zhes pa rnam grangs so/ /chos rnams kyang gang las yin zhes pa ni/ 'dzin par byed pa de/ byang chub sems dpa' lam la gnas pa rnams kyi sems las byung ba rnam par gzhag par bya ba rnams te/ dge</text></item>
<item><p>330a.6</p><section></section><text>ba'i phyogs kyis bsdus pa rnams so/ /zag pa med pa nyid kyi phyir lam gyi bden pa ni mtha' gcig tu dge ba'i phyir/ lam gyi dbye ba las dge ba ste/ zag pa dang bcas pa'i sgrub pa po de las ltos nas so/ /lam lnga po rnams ni/ gnyis dag gis bsdus par rig</text></item>
<item><p>330a.7</p><section></section><text>par bya ste/ gnyis po gang dag gis she na 'jig rten pa'i lam dang / 'jig rten las 'das pa'i lam gyis so/ /de la 'jig rten pa'i lam gyi chos rnams gang zhe na/ chos nyi shu rtsa gnyis po rnams so/ /gang zhe na/ dran pa nye bar gzhag pa rnams dang / yang dag par</text></item>
<item><p>330b.1</p><section></section><text>spang ba dang / rdzu 'phrul gyi rkang pa rnams dang / dbang po rnams dang / stobs su brjod pa rnams so/ /de la 'jig rten las las 'das pa'i lam gyi chos rnams gang zhe na/ bco lnga rnams so/ /gang zhe na byang chub kyi yan lag bdun dang / 'phags pa'i lam yan lag brgyad po</text></item>
<item><p>330b.2</p><section></section><text>rnams so/ /de la dran pa nye bar gzhag pa bzhi gang zhe na/ smras pa/ lus dran pa nye bar gzhag pa dang / tshor ba dran pa nye bar gzhag pa dang / sems dran pa nye bar gzhag pa dang / chos dran pa nye bar gzhag pa rnams so/ /de la lus dran pa nye bar gzhag pa ni/ 'dir</text></item>
<item><p>330b.3</p><section></section><text>thams cad kyis thams cad du/ rang dang gzhan gyi lus 'di ni ji srid du rgyun gyis 'jug pa na khams gsum por gang zhig snang ba de nyid/ de rab tu rnam par spyod bzhin pa de srid du gcig par 'gyur ba ma yin te/ cha shas can ma grub pa nyid kyi phyir dang / de ma grub pa</text></item>
<item><p>330b.4</p><section></section><text>yang / smin pa dang / ma smin pa dang / dmar ba dang / dmar ba ma yin pa la sogs pa la skyon mthong ba nyid kyi phyir te/ gcig nyid grub pa las/ du ma nyid du ma skyes pa'i rdul phra rab tu dbye bar bya bzhin pa nyid kyi phyir/ tshogs pa ma skyes pa'am/ de mngon par rtogs na</text></item>
<item><p>330b.5</p><section></section><text>sna tshogs pa rdul phra rab tu ltung ba'i phyir ro/ /de'i phyir gnyi ga'i chos dang bral ba nyid las lus 'di ni stong pa'o zhes bya bar rjes su dran pa gang yin pa de'i nye zhing nye bar sems kyi gnas pa ni lus dran pa nye bar gzhag pa yin no/ /de bzhin du/ bde ba la sogs pa'i</text></item>
<item><p>330b.6</p><section></section><text>bdag nyid can gyi chor ba rnams kyang / rnam par shes pa'i tshogs drug la brten pa nyid kyi phyir/ rnam pa bco brgyad de/ de bde yang bde bde ba la sogs pa rnams 'das pa la sogs par phye na ma grub pa'i phyir stong pa'o zhes dran pa'i rang gi sems nye bar gnas pa ni/ tshor ba dran</text></item>
<item><p>330b.7</p><section></section><text>pa nye bar gzhag pa yin no/ /shes bya de lta bu yin pa'i phyir na sems dang / snga ma dang phyi ma dang lhan cig tu byung ba nyid du ma grub pa'i stong pa nyid do zhes dran pa gang yin pa'i nye bar gnas pa ni sems dran pa nye bar gzhag pa yin no/ /de bzhin du dge ba dang mi dge ba dang</text></item>
<item><p>331a.1</p><section></section><text>lung du ma bstan pa la sogs pa'i phye ba'i chos rnams snga ma bzhin du stong pa nyid las dran pa'i gnas pa gad yin pa ni chos dran pa nye bar gzhag pa ste/ byang chub sems dpa'i lam mo/ /gang gi phyir zhe na/ khams gsum po ni lnga'i bdag nyid de/ de</text></item>
<item><p>331a.2</p><section></section><text>la lus dran pa nye bar gzhag pas gzugs kyi phung po'i yang dag par rjes su khong du chud pa las/ bar ma gnyis pos/ tshor ba dang rnam par shes pa gnyis dag gi mtha' las 'du shes dang 'du byed dag ste/ chos kyi sgras thun mong ba snod kyi 'jig rten no/ /nyan thos kyi lta ba</text></item>
<item><p>331a.3</p><section></section><text>la ni rtag pa dang / bde ba dang / gtsang ba dang / bdag dang bcas pa'i phyin ci log bzhi'i gnyen por/ mi rtag pa dang / sdug bsngal ba dang / mi gtsang ba dang / bdag med pa'i mtshan nyid kyi dran pa nye bar gzhag pa rnams so zhes pa ni khyad par ro/ /sngags kyi lta ba la ni rang rig</text></item>
<item><p>331a.4</p><section></section><text>pa'i rang bzhin gyi mkha' 'gro ma rnams ni lus la sogs pa rnams te/ chos nyid kyi gzugs su shes par bya'o/ /de'i don ni/ lus dran pa nye bar gzhag pa ni mkha' 'gro ma'o zhes bya ba la sogs pas gsungs so/ /de la rdzu 'phrul gyi rkang pa ni du zhig ces kha cig dogs pas/ </text></item>
<item><p>331a.5</p><section></section><text>smras pa/ rdzu 'phrul gyi rkang pa rnams ni bzhi yin te/ 'dun pa'i rdzu 'phrul gyi rkang pa dang / brtson 'grus kyi rdzu 'phrul gyi rkang pa dang / dpyod pa'i rdzu 'phrul gyi rkang pa dang / sems kyi rdzu 'phrul gyi rkang pa'o/ /de la 'dun pa'i rdzu 'phrul gyi rkang pa la sogs pa gang zhe na/ </text></item>
<item><p>331a.6</p><section></section><text>'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dang / brtson 'grus kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dang / dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dang / sems kyi ting nge</text></item>
<item><p>331a.7</p><section></section><text>'dzin spong ba'i 'du byed dang ldan pa'i rdzu 'phrul gyi rkang pa'o/ /mdo 'di rnams kyi don ni 'di yin te/ 'dir ting nge 'dzin thams cad kyi skyon drug nyid du 'gyur ba 'di lta ste/ le lo dang / dmigs pa brjed pa dang / bying ba dang / rgod pa dang / 'du mi byed pa dang / 'du byed</text></item>
<item><p>331b.1</p><section></section><text>pa'o/ /'di las bying ba dang / rgod pa gcig tu byas nas skyon lngar 'gyur ro/ /de rnams spong ba'i 'du byed brgyad do/ /brgyad gang zhe na/ dad pa dang / 'dun pa dang / brtson 'grus dang / shin tu sbyangs pa ste bzhi dang / dran pa dang / shes bzhin dang / sems pa dang / </text></item>
<item><p>331b.2</p><section></section><text>btang snyoms te brgyad do/ /de la dang po ni le lo'i gnyen po ste/ dad pa ni dge ba'i las la rab tu 'jug go/ /'dun pa ni de'i bsam pa dang lhan cig tu gnas pa nyid do/ /brtson 'grus kyis ni le lo spong ngo / /shin tu sbyangs pas spong ba mngon sum du byas pa'i bya ba de nyid ni</text></item>
<item><p>331b.3</p><section></section><text>'dun pa'i rdzu 'phrul gyi rkang par brjod par bya'o/ /dran pas ni dmigs pa brjed pa spong bar byed la/ shes bzhin gyis ni bying ba dang rgod pa ste/ 'di dag ni brtson 'grus dang dpyod pa'i rdzu 'phrul gyi rkang pa dag go/ /gang gi tshe sems dang btang snyoms dag gis gang</text></item>
<item><p>331b.4</p><section></section><text>zhig 'bad pas spong ba de ni sems kyi rdzu 'phrul gyi rkang par brjod par bya'o/ /de nyid kyi phyir de dag ni brtson 'grus bzhir brjod bar bya'o/ /de nyid ting nge 'dzin rgyal po'i mdor gsungs te/ dben pa la gnas pa/ 'dod chags dang bral ba la gnas pa/ 'gog pa</text></item>
<item><p>331b.5</p><section></section><text>la gnas pa/ rnam par spong bas yongs su bsgyur ba/ 'dus byas kyi dmigs pa la sbyor ba dang bral ba'i phyir rdzas spong ba de ni spong ba dang ldan pa'i rdzu 'phrul gyi rkang pa zhes pa ste/ yan lag lnga po bsdu bar byas na rdzu 'phrul gyi rkang pa bzhi po ni rnam pa nyi shu rnams so/ /rdzu</text></item>
<item><p>331b.6</p><section></section><text>'phrul ji lta bu zhe na/ 'phel ba ni rdzu 'phrul te/ ri d+hU 'phel ba la'o zhes pa'i byings sA rA ya Na las 'dod pa'i phyir ro/ /de la stobs bcu dang / mi 'jigs pa la sogs pa'i sangs rgyas kyi yon tan gang yin pa thams cad nyid 'phel bar byed cing 'thob par byed pa de ni rdzu 'phrul</text></item>
<item><p>331b.7</p><section></section><text>te yang dag par rdzogs pa'i byang chub bo/ /de'i rkang pa lta bu yin pa'i phyir rkang pa ste/ thob par byed pa la ni rdzu 'phrul gyi rkang pa'o/ /thun mong pa yin yang lam gyi thabs nyid de/ 'di kho na'i rkang pa gnyis nyid ni ting nge 'dzin gyi skyon gyi gnyen po shin du ba yin pa'i phyir ro/ /</text></item>
<item><p>332a.1</p><section></section><text>'di rnams kyi rang bzhin ni rab gtum ma dang / gtum mig ma dang / 'od ldan ma dang / sna chen ma ste thugs kyi 'khor lo'i gnas kyi mkha' 'gro ma rnams so/ /de la dbang po rnams ni du zhe na/ lnga'o/ /lnga gang zhe na/ dad pa dang / brtson 'grus</text></item>
<item><p>332a.2</p><section></section><text>dang / dran pa dang / ting nge 'dzin dang / shes rab po/ /de la sbyor ba'i lam du nges par 'byed pa'i cha dang mthun pa'i chos bzhi po dro bar gyur pa dang / rtse mor gyur pa dang / bzod par gyur pa dang / 'jig rten pa'i chos kyi mchog rnams so/ /de la byang chub sems dpa'</text></item>
<item><p>332a.3</p><section></section><text>zag pa med pa'i ting nge 'dzin la mngon du phyogs par byas pas me'i snga ltas su dro bar 'byung ba ltar/ sems las ye shes kyi me skye ba de ni dro bar gyur par brjod par bya'o/ /de nyid shin tu ba'i lhag pa'i bsam pa dang lhan cig tu gnas pa ni rtse mo'o/ /de nyid sems su bzod</text></item>
<item><p>332a.4</p><section></section><text>par byed pa'i bdag nyid ni bzod pa'o/ /de nyid bzod pa'i de ma thag tu 'byung ba ni 'jig rten chos mchog ste/ nye bar spyod pa las 'di ni sbyor ba dang bcas pa'o/ /de la nges par 'byed pa'i cha dang mthun pa dang po dag tu dad pa la sogs pa de rnams dbang po lngar brjod par bya'o/ /</text></item>
<item><p>332a.5</p><section></section><text>de la dad pa ni yod pa nyid dang 'jig rten las 'das pa'i lam dang / bden pa dang dkon mchog gsum la sogs pa la sems kyi yid ches pa de ni dad pa'i dbang po'o/ /dad pa'i dbang pos bskyed pa'i chos rnams la 'bad par byed pa de ni brtson 'grus kyi dbang po'o/ /de</text></item>
<item><p>332a.6</p><section></section><text>yang rnam pa bzhi ste/ sngon du 'gro ba'i brtson 'grus dang / mi ldog pa'i brtson 'grus dang / so sor rtog pa'i brtson 'grus dang / sgrub pa'i brtson 'grus so/ /brtson 'grus kyis bskyed pa'i chos rnams la yang dang yang du sngon du phyogs par byas nas brjod pa med pa de ni</text></item>
<item><p>332a.7</p><section></section><text>dran pa'i dbang po'o/ /dran pa'i dbang pos bskyed pa'i chos rnams yid la byed pa ni tha snyad gzhan thams cad yongs su dor nas gnas par byed pa de ni ting nge 'dzin gyi dbang po'o/ /ting nge 'dzin gyi dbang pos bskyed pa'i chos rnams la yang dag par so sor rtog cing rnam par dpyod par</text></item>
<item><p>332b.1</p><section></section><text>byed pa gang yin pa de ni shes rab kyi dbang po'o/ /ci'i phyir dbang po zhes bya zhe na/ dge ba'i chos rnams rab tu 'byung ba nyid kyi phyir dbang po ste/ kun nas nyon mongs pa dang rnam par byang ba'i phung po lnga rnams kyi shin tu skyed par byed pa'o/ /shes rab kyi dbang po dor nas dpa' bo'i blo</text></item>
<item><p>332b.2</p><section></section><text>can ma dang / mi'u thung ma dang / lang+ka'i dbang phyug ma dang / shing grim ma ste mkha' 'gro ma bzhi rnams ni dad pa dang / brtson 'grus dang / dran pa dang / ting nge 'dzin rnams rnam par dag par shes par bya'o/ /de la stobs rnams ni du zhe na/ lnga'o/ /lnga gang zhe na/ sngar bshad</text></item>
<item><p>332b.3</p><section></section><text>pa'i dad pa la sogs pa rnams kho na'o/ /dbang po dang stobs la sogs pa rnams kyi byed pa tha dad pa yin nam ci zhe na/ smras pa/ gang gi tshe dad pa la sogs pa rnam par 'gyur ba de ni/ dbang po'i zol la brten nas 'gyur te/ gang gi tshe mi mthun pa'i phyogs ma dad pa dang / </text></item>
<item><p>332b.4</p><section></section><text>le lo dang / brjed nges pa dang / rnam par g.yengs shing skye ba'i gnas yid la byed pa dang / shes rab 'chal bas mi brdzi ba ni stobs su 'gyur ro zhes pas byed pa tha dad pa'o/ /sngar gsungs pa'i shes rab kyi dbang po dang bcas gsung gi 'khor lo'i sa srung ma dang / 'jigs</text></item>
<item><p>332b.5</p><section></section><text>byed chen po dang / rlung shugs ma dang / chang 'thung ma dang / lha mo sngo bsangs ma dang / shin tu bzang mo rnams rnam par dag par shes par bya'o/ /de la byang chub kyi yan lag ni du zhe na/ bdun no/ /bdun gang zhe na/ ting nge 'dzin yang dag byang chub kyi yan lag dang / brtson 'grus yang dag byang chub kyi yan lag dang / </text></item>
<item><p>332b.6</p><section></section><text>dga' ba yang dag byang chub kyi yan lag dang / shin tu sbyangs pa yang dag byang chub kyi yan lag dang / chos rab tu rnam par 'byed pa yang dag byang chub kyi yan lag dang / dran pa yang dag byang chub kyi yan lag</text></item>
<item><p>332b.7</p><section></section><text>dang / btang snyoms yang dag byang chub kyi yan lag go/ /yan lag 'di rnams ni mthong ba'i lam du byang chub kyi yin te/ sgrib pa med pa'i ye shes ni byang chub bo/ /gang gis bden pa mthong ba'i sems la ting nge 'dzin du byed pa de ni ting nge 'dzin yang dag byang chub kyi yan lag go/ /gang</text></item>
<item><p>333a.1</p><section></section><text>gis de kho na la 'bad par byed pa de ni brtson 'grus yang dag byang chub kyi yan lag go/ /gang du de kho na la the tshom med pa'i sems su byed pa de ni dga' ba yang dag byang chub kyi yan lag go/ /dga' ba de nyid kyis lus dang ngag dang sems dang las la dbang ba las nyon</text></item>
<item><p>333a.2</p><section></section><text>mongs pa'i gdung ba sbangs pa'i phyir/ shin tu bsil ba thob pa de ni shin tu sbyangs pa yang dag byang chub kyi yan lag go/ /yang dag par rdzogs pa'i dngos po'i rang bzhin yongs su shes pa de ni chos rab tu rnam par 'byed pa yang dag byang chub kyi yan lag go/ /de nyid la</text></item>
<item><p>333a.3</p><section></section><text>sems kyi brjed pa med pa ni dran pa yang dag byang chub kyi yan lag go/ /ting nge 'dzin la mi bzod pa dang / zhen pa med pa dor ba de ni btang snyoms yang dag byang chub kyi yan lag go/ /'di rnams kyi nang nas ting nge 'dzin dang / brtson 'grus yang dag byang chub kyi yan</text></item>
<item><p>333a.4</p><section></section><text>lag gi rang bzhin ni/ rta rna ma dang / mkha' 'gro gdong mar shes par bya'o zhes pa gsung gi 'khor lo'i dpa' mo rnam par dag pa'o/ /dga' ba la sogs pa lhag ma lnga rnams kyi ni 'khor lo'i shugs can ma dang / khaN+Da ro hi dang / chang 'tshong ma dang / 'khor lo'i go cha</text></item>
<item><p>333a.5</p><section></section><text>ma dang / shin tu dpa' mo'i rnams rnam par dag pa'o/ /nyon mongs pa'i sgrib pa'i gnyen po mthong ba'i lam gsungs nas/ shes bya'i sgrib pa'i gnyen po sgom pa'i lam gsungs te/ de yang 'phags pa'i lam yan lag brgyad do/ /brgyad gang zhe na/ yang dag pa'i lta ba</text></item>
<item><p>333a.6</p><section></section><text>dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin rnams so/ /de la sgom pa'i lam du shes bya'i sgrib pa rang bzhin</text></item>
<item><p>333a.7</p><section></section><text>med pa'o zhes pa'i blo gang yin pa de ni yang dag pa'i lta ba ste/ 'jig rten pha rol yod pa nyid du lta ba yang yin no/ /lta ba de rnyed nas kyang bdag med pa la dmigs pa ni yang dag pa'i rtog pa'o/ /rang gis mthong ba'i don sems can rnams la rab tu gsal bar ston pa ni</text></item>
<item><p>333b.1</p><section></section><text>yang dag pa'i ngag go/ /mtha' gcig tu dge ba ni lus kyi las kyi mtha' yin la/ rdzu 'phrul la sogs pa rnams kyis 'dul bar bya ba'i phyir du pha rol skrag par byed pa yang yang dag pa'i las kyi mtha'o/ /bsam gtan gyi kha zas tsam dang chos gos la sogs pa tshol ba</text></item>
<item><p>333b.2</p><section></section><text>gang yin pa de ni yang dag pa'i 'tsho ba'o/ /spyod lam thams cad du rang gi sems dang lus dang ngag dang sems kyi tha snyad dang mthun par sbyor ba ni yang dag pa'i rtsol ba'o/ /yang gsungs pa/ spyod pa la zhugs rgyal sras dbang po yi/ /yul du sna tshogs ji lta ji ltar 'jug / </text></item>
<item><p>333b.3</p><section></section><text>de lta de ltar rig pa mthu tshig gis/ /sems can phan phyir mngon par 'du byed do/ /zhes so/ /sgom pa'i lam du dmigs pa ma brjed pa ni yang dag pa'i dran pa'o/ /der rtse gcig pa'i sems ma g.yos pa rdo rje lta bu'i ting nge 'dzin gyi mtshan nyid ni yang dag pa'i ting nge 'dzin</text></item>
<item><p>333b.4</p><section></section><text>te/ kun du 'od kyi sa'i bar du gsal bar 'gyur ba gang yin pa'o/ /de la dang po gsum gyis ni/ /stobs chen ma dang / 'khor los sgyur ma dang / brtson 'grus chen mo rnams rnam par dag pa'o zhes sku'i 'khor lo'i rnam par dag pa'o/ /yang dag pa'i las kyi mtha' ni khwa</text></item>
<item><p>333b.5</p><section></section><text>gdong ma dang / yang dag pa'i 'tsho ba ni 'ug gdong ma'o/ /yang dag pa'i rtsol ba ni khyi gdong ma'o/ /yang dag pa'i dran pa ni phag gdong ma'o zhes pa ni sgo skyong ma rnam par dag pa'o/ /yang dag pa'i ting nge 'dzin ni bcom ldan 'das dpal he ru ka rdo rje ste ye shes kyi pad+ma'i lte ba</text></item>
<item><p>333b.6</p><section></section><text>rnam par dag pa'o/ /dge ba'i chos ma skyes pa rnams skyed pa'i phyir la sogs pa ni gshin rje brtan ma la sogs so zhes pa ni/ dam tshig gi 'khor lo'i mtshams kyi lha mo rnam par dag pa'o/ /byang chub kyi phyogs kyi chos sum cu rtsa bdun po 'di rnams kyi rab tu dbye ba</text></item>
<item><p>333b.7</p><section></section><text>ni/ rdzas su na/ de rnams dbang po lnga dang / stobs lnga'i gnas skabs kyis bsdus shing 'gyur ba yin te/ dran pa nye bar gzhag pa ni dran pa'i stobs sam/ dran pa'i dbang po'o/ /rdzu 'phrul rkang pa rnams ni shes rab bam brtson 'grus kyi stobs su'o/ /yang dag par</text></item>
<item><p>334a.1</p><section></section><text>spong ba rnams ni brtson 'grus su'o/ /ting nge 'dzin gyi stobs ni ting nge 'dzin yang dag byang chub kyi yan lag tu'o/ /brtson 'grus kyi stobs ni brtson 'grus kyi byang chub kyi yan lag tu'o/ /shes rab kyi stobs ni chos rab tu rnam par 'byed pa byang chub kyi </text></item>
<item><p>334a.2</p><section></section><text>yan lag tu'o/ /dran pa'i stobs ni dran pa yang dag byang chub kyi yan lag tu'o/ /dad pa'i stobs ni brtson 'grus yang dag byang chub kyi yan lag tu'o/ /byang chub kyi yan lag rnams lam gyi yan lag brgyad du bsdus pa 'di lta ste/ yang dag pa'i dran pa dang ting nge 'dzin dag</text></item>
<item><p>334a.3</p><section></section><text>ni dran pa dang ting nge 'dzin gyi byang chub kyi yan lag tu bsdus shing son pa'o/ /brtson 'grus yang dag byang chub kyi yan lag ni yang dag pa'i rtsol bar ro/ /chos rab tu rnam par 'byed pa yang dag byang chub kyi yan lag ni yang dag pa'i lta bar ro/ /yang dag pa'i ngag dang / las kyi</text></item>
<item><p>334a.4</p><section></section><text>mtha' dang / 'tsho ba ste tshul khrims dag pa'i las gsum po dang / de bzhin du yang dag pa'i lta ba dang / yang dag pa'i rtog pa dang / yang dag ba'i rtsol ba dang / yang dag pa'i dran pa dang / yang dag pa'i ting nge 'dzin rnams ni byang chub kyi yan lag lnga rnams las te/ shin tu</text></item>
<item><p>334a.5</p><section></section><text>sbyangs pa yang dag byang chub kyi yan lag dang / btang snyoms yang dag byang chub kyi yan lag ste/ yang dag par bsdus na dngos po bcur 'gyur ba yin no/ /de rnams kyang tshul khrims dang / ting nge 'dzin dang / shes rab kyi stobs te gsum po rnams su bsdus pa yin no/ /de la yang dag</text></item>
<item><p>334a.6</p><section></section><text>pa'i ngag dang / las kyi mtha' dang / 'tsho ba ni tshul khrims dag pa'i las yin la/ yang dag pa'i rtsol ba ni tshul khrims dag pa'i las kyi 'bras bu ste tshul khrims kyi phung po'o/ /yang dag pa'i lta ba dang / yang dag pa'i rtog pa dang / shin tu sbyangs pa yang dag byang chub kyi yan lag</text></item>
<item><p>334a.7</p><section></section><text>dang / btang snyoms yang dag byang chub kyi yan lag ste bzhi rnams ni shes rab kyi phung po'o/ /yang dag pa'i dran pa dang / yang dag pa'i ting nge 'dzin ni/ ting nge 'dzin gyi phung po'o/ /tshul khrims dang / ting nge 'dzin yang shes rab kyi mthar thug par 'gyur ba yin te/ shes rab</text></item>
<item><p>334b.1</p><section></section><text>kho na chos rnams kyi rtogs pa po'o zhes pa'i rigs pa la'o/ /de ltar na sum cu rtsa bdun po ni bcu rnams kyis dang / bcu rnams ni gsum gyis dang / gsum rnams ni gcig gis yang dag par bsdus so zhes khong du chud par byas pa yin no/ /'di skad du gsungs pa yin te/ /</text></item>
<item><p>334b.2</p><section></section><text>'dir sngar gsungs pa'i yang dag par rig pa'i rang bzhin gyi mkha' 'gro ma'i rnam pa'i rtsa spyi bo la sogs pa nas pus mo'i gnas kyi mthar thug pa dang lte ba'i 'khor lo'i nang gi bzhi ste/ sum cu rtsa bdun te/ sgo brgyad po rnams dang / brgyad po'i dbus kyi a wa d+hU tI'i rang</text></item>
<item><p>334b.3</p><section></section><text>bzhin gyi lus kyi gnas rnams la yang dag par brten pa'i rtsa dgu dang / dbus kyi rtsa bcu rnams su yang bsdus shing son pa yin la/ bcu po bcu po de rnams la la nA la sogs pa gsum du dang / de yang dbus ma'i rtsar ro/ /de ltar na dbus kyi a wa d+hU tI ni/ rdo rje phag mo'i rang</text></item>
<item><p>334b.4</p><section></section><text>bzhin no/ /de las rtsa'i tshogs thams cad gsal bar 'gyur bas na de kho na la brten par 'gyur ba yin no/ /'di rnams kyis ni kun rdzob dang / don dam pa'i dngos po gnyis gsal bar byas pa yin te/ de nyid zung 'jug gi lam gsal bar byas pa yin no/ /ji skad du gsungs pa/ ji ltar chu</text></item>
<item><p>334b.5</p><section></section><text>'dzin du ma ni/ /dbyibs dang kha dog sna tshogs can/ /nam mkha'i khongs su byung nas ni/ /de nyid du ni thim 'gyur ba/ de ltar snang ba gsum po yi/ /rgyu can rang bzhin thams cad yin/ /yul rnams kun la zhugs nas kyang / /'od gsal bar ni 'jug par 'gyur/ /</text></item>
<item><p>334b.6</p><section></section><text>zhes pa dang / de bzhin du gzugs kho na stong pa nyid dang / stong pa nyid kho na gzugs so zhes bya ba la sogs pa gsungs pa'i phyir dang / kun rdzob las ni logs shig tu/ /don dam pa ni su zhig smra/ /zhes gsungs pa'i phyir ro/ /'di dag gis ni kun rdzob dang don dam</text></item>
<item><p>334b.7</p><section></section><text>pa dag so sor 'byed cing / mngon par zhen pa nyid las/ zhi ba dang / tshangs pa dang / grangs can gyi skyes bu la sogs par smra ba'i gzhan gyi sde pa dang / rnam pa med par khas len zhing smra ba la sogs pa'i rang gi sde pa yang sel bar byed par 'gyur ro zhes pa spros pas</text></item>
<item><p>335a.1</p><section></section><text>chog go/ /dkyus ma brjod par bya ste/ de ltar 'di rnams nang du rtsa'i rang bzhin dang / phyi rol du ni zhal dang sku mdog dang / phyag dang / dbyibs dang / mtshon cha la sogs pa 'dzin pa ste/ sems can gyi bsam pa'i dbang la brten nas dkyil 'khor gyi 'khor lor</text></item>
<item><p>335a.2</p><section></section><text>rnam par gzhag pa dang / pul+lI ra la sogs pa'i gnas rnams su/ zhing skyes ma'i gzugs kyis rjes su 'dzin par mdzad pa rnams rol bar byed cing / dga' bar byed la/ rab tu rgyu bar byed do/ /de bzhin du nang du yang / de rnams kyi zhal la sogs pa yod de/ rtsa thams cad</text></item>
<item><p>335a.3</p><section></section><text>nyid bde ba chen po'i 'khor lo las byung nas rdo rje dang chu skyes kyi mthar thug pa na zhal du rab tu gsal bar 'gyur la/ de'i myu gu rnams ni so so'i phyogs mang po rnams so/ /khams kyis gtsos pa las sku mdog dang ldan pa ste/ de ltar yang so dang sen mo ni dkar po dang / </text></item>
<item><p>335a.4</p><section></section><text>skra dang ba spu ni nag po dang / pags pa'i dri ma ni dmar nag dang / sha ni dmar po'i mdog dang / chu rgyus rnams ni dkar po dang / rus pa'i phreng ba ni dkar po dang / mchin pa ni shin tu nag po dang / snying ni dmar dkar dang / mig dag ni dkar po dang / nag po dang / </text></item>
<item><p>335a.5</p><section></section><text>mkhris pa ni ser po dang / glo ba ni dmar po dang / rgyu ma dang gnye ma ni dkar po dang / lto ba ni sngo bsangs dang / bshang ba ni ser po dang / mtshams mtha' ni dmar dkar dang / bad kan ni dkar po dang / rnag ni zla ba ltar dkar ser dang / khrag ni dmar po dang / rdul ni me'i kha</text></item>
<item><p>335a.6</p><section></section><text>dog dang / tshil bu ni dkar po dang / mchi ma ni mu tig gi 'bras bu ltar dkar ba dang / mchil ma ni gnag cing dkar ba dang / ngar snabs ni ser po dang dkar po'o zhes pa ni kha dog gi dbye ba'o/ /'di rnams kyi dbyibs ni/ 'khyog po'i gzugs nyid kyis g.yon dang</text></item>
<item><p>335a.7</p><section></section><text>g.yas su rab tu rgyu bas gnas pa ste/ g.yas brkyang ba la sogs pa'i gzugs su grub pa'o/ /mtshon cha 'di rnams kyi gri gug dang thod pa rnam par dag pa ni rnam par rtog pa'i dri ma 'byed par byed pa'i lhan skyes kyi rang bzhin du shes par bya'o/ /'dir tshigs su</text></item>
<item><p>335b.1</p><section></section><text>bcad pa/ rnam rtog dri ma rnam gcod pa'i/ /yang dag myong ba'i bdag nyid thob/ /gzung dang 'dzin las nges par grol/ /lhan cig skyes dkar nges pa'o/ /reg pa tsam gyis 'jig rten la/ /sangs rgyas 'bras bu nyid sbyin byed/ /mkha' 'gro ma sogs bcur bshad pa'i/ /</text></item>
<item><p>335b.2</p><section></section><text>'khor lor son slad rtog pa ni/ /mi phyed la sogs rang bzhin gyis/ /dus kun du ni 'gro la gnas/ /khams kyi rang bzhin dpa' bo che/ /nyi shu rtsa bzhi yang dag ldan/ /rang lus dbus son rtsa rnams ni/ /dpa' mo yin na gal te 'dir/ /ji ltar rmongs shing 'khrul par</text></item>
<item><p>335b.3</p><section></section><text>gyur/ /pul+lI ra sogs gnas rigs na/ /phyi rol yongs su dor 'gyur te/ /sgom pa de ltar 'khrul pa yin/ /nang gi rnal 'byor ldan pa las/ /rnal 'byor pa rnams thar pa 'thob/ /zhes pa rdzogs pa'i rim pa'i sgrub pa'i thabs kyi cho ga dpyid kyi thig le'i rgya cher 'grel pa</text></item>
<item><p>335b.4</p><section></section><text>gsang ba chen po'i sgron ma las/ /rgyas par bstan pa bdun pa'i rgyas par bshad pa'o// //da ni phyi rol gyi dkyil 'khor dang / mchod sbyin dang / bzlas pa dang / sbyin sreg la sogs pa nang du gzhag pa de rnams rab tu gsal bar bya ba'i phyir/ de nas gang yang rung zhes bya</text></item>
<item><p>335b.5</p><section></section><text>ba la sogs pa gsungs te/ 'di rnams kyang sngar brjod pa nyid kyi phyir go sla'o/ /de la lus kho na dkyil 'khor du rtogs par bya ste/ lus kyi dkyil 'khor zhes bya bar 'brel lo/ /ji lta bu zhe na/ byang chub che zhes bya ba la sogs pa ste/ byang chub kyi phyogs kyi chos sum cu rtsa</text></item>
<item><p>335b.6</p><section></section><text>bdun rnam par dag pa rnam par gzhag pa'i rtsa gang yin pa 'di rnams ni rnam pa de nyid kyis ye shes dang / thugs dang gsung dang sku dang dam tshig gi 'khor lor gnas pa'i mkha' 'gro ma la sogs pa rnams su rnam par gzhag go zhes brten pa'i dkyil 'khor gyi rnam par</text></item>
<item><p>335b.7</p><section></section><text>dag pa gsungs pa yin no/ /de su'i rgyu yin zhe na/ 'di ni rnam par rtog pa med cing dmigs pa med pa sgrib pa med pa'i rang bzhin gyi mkha' 'gro ma'i yin no zhes brjod par bya ste/ DI ni nam mkhar 'gro ba ste/ sangs rgyas dbyings su rab tu brtags/ /nam mkha' kun rgyu'i</text></item>
<item><p>336a.1</p><section></section><text>dngos grub rnams/ /mkha' 'gro ma zhes brjod par bya/ /zhes gsungs pa'i phyir ro/ /ye shes lnga'i nam mkha' chen po la rgyu ba ni rtsa rnams te/ de'i phyir de nyid ni mkha' 'gro ma zhes brjod par bya ste/ de la reg pa las gnyis ka la rnam par mi rtog pa'i de</text></item>
<item><p>336a.2</p><section></section><text>kho na nyid 'char ba'i phyir ro/ /brten pa'i dkyil 'khor gsungs nas/ lus kyi dkyil 'khor zhes bya ba la sogs pas rten gyi dkyil 'khor gsungs te/ de la lus kho na dkyil 'khor te/ thugs dang gsung dang sku'i dkyil 'khor gyi rtsa dang / khams kyi rang bzhin/ rnal</text></item>
<item><p>336a.3</p><section></section><text>'byor ma dang dpa' bo rnams kyi rten nyid yin pa'i phyir ro/ /de nyid kyi phyir nyams dga' ba ste/ phyi rol gyi rdul tshon la sogs pa la ltos pa med pa nyid kyi phyir ro/ /phyi rol gyi dkyil 'khor la sgo bzhi yod pa ji lta ba bzhin du nang du yang yin no zhes bstan pa'i phyir bshad pa/ de la lus</text></item>
<item><p>336a.4</p><section></section><text>kyi dkyil 'khor gyi sgo bzhi rnams ni/ mig dang / rna ba dang / sna dag dang / khar brjod pa rnams so/ /yang na ji skad gsungs pa'i zhes pa/ sngar gsungs pa ji lta ba bzhin gyi sgo gsum po rnams kyi cha shas las bzhir 'gyur te/ g.yon dang g.yas kyi rtsa ni thugs kyi sgo ste</text></item>
<item><p>336a.5</p><section></section><text>dang po'o/ /bdag gi gdan la sogs pa bzhi ni gsung gi sgo ste gnyis pa'o/ /dgu'i bdag nyid can sku'i sgo ni 'og dang steng gi dbye bas rnam pa gnyis so/ /de ltar sgo bzhi la brten pa'i ka ba gnyis gnyis dang ldan pa nyid kyi phyir ka ba brgyad do/ /nang gi mig la sogs</text></item>
<item><p>336a.6</p><section></section><text>pa'i rtsa'i ka ba rnams dang ldan pa'o/ /ji ltar phyi rol gyi dkyil 'khor gru bzhi pa yin pa de bzhin du mnyam pa'i dngos pos lus kyi dkyil 'khor yang gru bzhir shes bar bya'o/ /gang las she na/ mnyam pa nyid de/ 'di ni lus 'di ji lta ba bzhin te/ rkang pa'i 'og nas gtsug</text></item>
<item><p>336a.7</p><section></section><text>tor gyi mthar tshad dang ldan pa de bzhin du lag pa brkyang pa na yang tshad de kho na'o/ /phyi rol gyi dkyil 'khor ni thugs dang gsung dang sku'i bdag nyid can gyi 'khor lo gsum la nyi shu rtsa bzhi ste gzhan no/ /de bzhin du nang du yang thugs dang gsung dang sku'i rtsa rnams kyi rten du gyur pa</text></item>
<item><p>336b.1</p><section></section><text>spyi bo la sogs pa nas phyin pa'i mthar thug pa'i gnas nyi shu rtsa bzhi'i bdag nyid can gyi 'khor lo gsum dang ldan pa'o/ /mgo bo'i ri bo'i ze'u 'bru la/ /zhes bya ba la sogs pa ni mdor bstan pa ste/ de yang rlung la sogs pa'i dkyil 'khor bzhi po'i steng du gnas pa'i ri rab kyi rtse mo</text></item>
<item><p>336b.2</p><section></section><text>la gnas pa'i sna tshogs pad+mar bshad cing khong du chud par bya bzhin pa de kho na bzhin du nang du yang lus kyi dkyil 'khor la dkyil 'khor gyi mtshan ma ni/ bla ma'i man ngag las rtogs par bya'o/ /rkang mthil du ni gnas pa'i rlung / /zhes bya ba nas brtsams te/ mi gsal gsal</text></item>
<item><p>336b.3</p><section></section><text>ba'i gzugs can gyis/ /zhes bya ba'i mthar thug pas dkyil 'khor gyi mtshan ma'i de kho na nyid rgyas par gsungs pa bshad par bya ste/ rkang pa'i mthil du ste rkang pa'i 'og go/ /der rlung gnas pa ste gzhu'i rnam pa nyid kyis khyad par du 'phags pa las brtsams pa nyid kyi phyir</text></item>
<item><p>336b.4</p><section></section><text>de nyid bai ram+b+ha'o/ /rang gi don la an te bai kri ta lta bu'o/ /rkang pa'i gnas kyi bdag nyid can gyi bya ba ni be+e ram+b+ha zhes brjod par bya ste/ 'dis ni rlung gi dkyil 'khor gyi byed pa po'i dbyibs kyang gsungs pa yin no/ /de'i steng du yang yin pa sum mdo'i phyogs te/ rked pa'i cha'o/ /der</text></item>
<item><p>336b.5</p><section></section><text>bud med dang skyes pa dag gi/ rak+ta dang nor bu grol ba nyid las me'i dkyil 'khor gru gsum pa'i rang bzhin gyis 'bar ba rnam par gnas so/ /de'i steng du sngags kyi phreng ba zlum po zhu zhing sbyor ba las chu'i dkyil 'khor te/ lto ba'i phyogs su rang bzhin gyis gnas so/ /de'i</text></item>
<item><p>336b.6</p><section></section><text>steng du snying gar gru bzhi pa gser lta bu'i sa'i dkyil 'khor yod de/ de'i steng gang yin pa mgrin pa'i cha ni/ rnam grangs gzhan du na sgal tshigs te/ de nyid ni ri rab tu shes par bya ste/ mig la sogs pa'i rtse mo brgyad dang ldan zhing / de'i 'dab ma bzhi po rin po che'i rang bzhin</text></item>
<item><p>336b.7</p><section></section><text>yin pa'i phyir ro/ /ri rab gang yin pa 'di las mgo bo'i dbus der mi phyed ma la sogs pa'i rtsa sum cu rtsa gnyis po de nyid ni sna tshogs pad+mar te/ bcom ldan 'das kyi gdan du shes par bya'o/ /de'i nang du A li dang kA li dbyangs dang gsal byed kyi bdag nyid can byang chub kyi</text></item>
<item><p>337a.1</p><section></section><text>sems sum cu rtsa gnyis kyi god bu klad pa nyid ni zla ba'i dkyil 'khor te/ bcom ldan 'das kyi khyad par gyi gdan no/ /gdan rnams rang bzhin gyis grub pa ni bye brag gi rgyud kha cig tu ma gsungs par rtogs par bya'o/ /rnam par dag ba'i de kho na nyid ni thams cad kyi tshe</text></item>
<item><p>337a.2</p><section></section><text>smra bar bya ba ma yin pa'i de kho na nyid yin pa'i phyir/ gang zag gi mos pa'i dbang las gang na rnams su rab tu phye ba yin no/ /de nyid kyi phyir 'khor lo gsum du gnas pa'i dpa' bo dang rnal 'byor ma rnams la kha cig tu zla ba'i gdan dang / kha cig tu nyi ma'i gdan no zhes khong du chud</text></item>
<item><p>337a.3</p><section></section><text>par bya'o/ /de yi dbus su zhes pa la sogs pa la/ /de yi ste klad pa'i dbus su gzhom du med cing 'gyur ba med pa haM gi yi ge ste/ zhu'i bdud rtsi rgyas pa las thig le'i tshor ba bsil ba ni thig le zhes brjod par bya'o/ /de ni brtan pa dang / g.yo ba'i bdag nyid dngos po thams</text></item>
<item><p>337a.4</p><section></section><text>cad du 'gyur ba nyid kyi phyir rdzogs shing rab tu gnas pa'i gnas rnams kyi de nyid sa bon gyi gzugs kyis gsal zhing / don dam pa'i byang chub kyi sems kyi gzugs kyis ni mi gsal ba'o/ /de nyid kyi phyir/ kun gyi ste/ rkang med dang / rkang gnyis dang / rkang bzhi dang / rkang mangs dang / </text></item>
<item><p>337a.5</p><section></section><text>sgong skyes dang / mngal skyes dang / drod gsher skyes dang / rdzus skyes dang / dud 'gro dang / yi dgas dang / dmyal ba dang / lha dang / lha ma yin dang / mi rnams kyi'o/ /lus can rnams kyi lus ni/ dang po de kho na las skyes pa yin te/ pha dang ma snyoms par zhugs pa'i dbang gis</text></item>
<item><p>337a.6</p><section></section><text>gzhan gyi tshe na/ bdun rtsi kho na zhu bzhin pa rnam par gnas pa yin no/ /de nyid ni bcom ldan 'das he ru ka'i rang bzhin te/ chos nyid yin pa nyid kyis chos rnams la khyab pa na/ sangs rgyas 'byung ba dang mi 'byung ba na yang de gnas pa nyid kyi phyir ro/ /chos thams cad ni/ gdod ma nas ma</text></item>
<item><p>337a.7</p><section></section><text>skyes pa nyid kyi phyir rten cing 'brel bar 'byung ba yin pa nyid kyis/ 'byung ba'i dngos po 'di rnams nyid kyis 'gog pa grub pa yin te/ 'dir ni 'ga' yang skye ba med/ /'ga' yang 'chi ba yod min te/ /sems kyi rang bzhin rnam pa ni/ /'khor bar gnas par shes par bya/ /</text></item>
<item><p>337b.1</p><section></section><text>zhes gsungs pa'i phyir ro/ /skye ba dang 'gag pa'i rnam par rtog pa yang dngos po nyid la dmigs pa ma yin la/ snang ba la dmigs pa yang sgyu ma dang mtshungs pa nyid kyi phyir/ dngos po thams cad ni skyes par smra bar mi bya ste/ ma skyes shing ma 'gag par shes par bya'o/ /thabs</text></item>
<item><p>337b.2</p><section></section><text>dang shes rab snyoms par 'jug pa gsungs pa/ de nyid kyis te bde ba chen po'i 'khor los rang gi lus kyi dkyil 'khor gyi steng du'am/ dkyil 'khor ba'i rang bzhin gyi ye shes kyi me dga' bar byed pas na'o/ /nA da ni sprul pa'i 'khor lo'i ze'u 'brur gnas pa'i a yig ste/ </text></item>
<item><p>337b.3</p><section></section><text>'byed par byed pa ni rang gi gnas las g.yo ba'i rang bzhin nyid kyis song ste/ bdud rtsi'i chu 'thung ba la sred pa nyid kyi phyir 'khyog por byas nas rtsa ba nas 'byin par byed do zhes bya ba'i don to/ /yang smras pa/ nA da yi ge kun gyi ste/ /byed pa gcig nyid thob pa na/ /gang phyir</text></item>
<item><p>337b.4</p><section></section><text>ngag tshig rab dbye bas/ /lte ba'i phyogs su rnam par gnas/ /rlung dang nye rlung 'khor lo yi/ /ldang sogs bya ba la brten nas/ /rengs pa la sogs rang bzhin gyis/ /'jug cing gzhan pa nyid la brten/ /dbu ma'i rang bzhin rnam pa bcu'i/ /de nyid brten par brjod par bya/ /</text></item>
<item><p>337b.5</p><section></section><text>bsrub bya srub byed sbyor ba las/ /de ni bde chen byed pa'o/ /gyen du 'bar ba'i rnal 'byor gyis/ /phung sogs dbang po sreg par byed/ /bskal ba'i me gzugs nyid 'di ni/ /kun gyi sdud dang byed po yin/ /zla ba thig le'i rang bzhin gyis/ /'gro ba dga' bar byed pa po/ /bde</text></item>
<item><p>337b.6</p><section></section><text>chen 'khor lo chen por ni/ /gzhom med yi ge'i gzugs 'chang ba/ /kha ba'i 'od dang mtshungs pa yi/ /byang chub sems las byung ba'i 'od/ /spros te rin chen 'khor lo'i mthar/ /'dzag par byed cing rnam par gnas/ /de nyid srog chags rnams kyi srog /de nyid mchog gi yi</text></item>
<item><p>337b.7</p><section></section><text>ge ste/ /de nyid kun la khyab ste 'di/ /lus kun la ni rnam par gnas/ /'dis ni nA da 'phel byed de/ /dga' ba'i gnas [(]gyi [,]kyi [)]cha ru 'gyur/ /de nyid dpyid kyi thig le yi/ /rnal 'byor du ni brjod par bya/ /zhes so/ /de'i phyir de gnyis kyis gdan bzhi'i bdag nyid can gyi</text></item>
<item><p>338a.1</p><section></section><text>dkyil 'khor ram/ sprul pa la sogs pa'i dkyil 'khor tshogs par bshad par gyur pa yin te/ phyi rol du yang dkyil 'khor gyi gtso bo rang 'dra dang bcas pas dkyil 'khor yongs su rdzogs par 'gyur pa yin gyi/ gzhan du ni ma yin no/ /de nyid dkyil 'khor</text></item>
<item><p>338a.2</p><section></section><text>zhes bya ba la sogs pas rten gyi dkyil 'khor gyi nges pa'i tshig gsungs te/ snying po ste rtsa dang khams dang dpyid dang thig le'i rang bzhin gyi mkha' 'gro ma dang dpa' bo dang dpal he ru ka dang rdo rje phag mo'i rang bzhin yang dag par 'dzin pa'i phyir na/ lus</text></item>
<item><p>338a.3</p><section></section><text>kho na dkyil 'khor du brjod par bya'o/ /maN+Da ni nye ba'i tshig ste/ len pa'i don las/ la ti la Da'i rkyen byas pa las so/ /rtsa chen sum cu rtsa bdun zhes bya ba la sogs pas nang gi bdag nyid kyi rnam par dag pa gsungs te/ byang chub kyi phyogs kyi chos sum cu rtsa bdun po</text></item>
<item><p>338a.4</p><section></section><text>gang yin pa 'di rnams ni rig pa dang bcas pa'i rang bzhin te/ de rnam par dag pa las/ sngar gsungs pa'i rtsa'i 'khor lo kho na dkyil 'khor ro/ /byang chub kyi sems zhes bya ba la sogs pas dpa' bo'i rnam par dag pa gsungs te/ byang chub kyi sems 'dzag pa'i khams</text></item>
<item><p>338a.5</p><section></section><text>kyi rang bzhin nyi shu rtsa bzhi po de nyid ni rin thang med pa nyid kyi phyir/ rin po che ste lha mo'i 'khor lo'i dkyil 'khor ro/ /dkyil 'khor de'i snying po 'dzin par byed pa ni dpa' bo'i dkyil 'khor te dkyil 'khor rnam pa gnyis so/ /phyi rol du ni gru bzhi pa la sogs pa yin la/ </text></item>
<item><p>338a.6</p><section></section><text>nang du snying ga'i dkyil 'khor ni 'khor lo gsum la sogs pa'o/ /'dir phyi rol du spyi bo la sogs pa ni dzA lan+d+ha ra la sogs pa yin la/ nang du ni rtsa dang khams kyi rang bzhin no/ /dkyil 'khor 'di rnams kyang 'di nyid gcig pu'i ma yin gyi/ sna tshogs pa'i 'gro ba lnga po 'di</text></item>
<item><p>338a.7</p><section></section><text>rnams kyang de'i dkyil 'khor du shes par bya'o/ /de gsungs pa ni/ sna tshogs khyab cing rnam par gnas/ /zhes pa'o/ /yang na phyi rol gyi dkyil 'khor du gzugs dang sgra la sogs pa rnams kyis te mchod pa de rnams kyis nang gi dkyil 'khor mchod par bya'o/ /nang du bum pa ni ka pA</text></item>
<item><p>338b.1</p><section></section><text>la'i nang du bdud rtsi lnga rnams bde ba'i mchod pa'i slad du rig par bya'o/ /'dir phyi rol du gzugs la sogs pa 'dod pa'i yon tan lnga rnams kyis dbang po'i sgo rnams mchod par bya la/ nang du ni grub pa ste rang bzhin gyis grub pa'i rdzas nam mkha' lngar 'dzag pa'i rdzas rnams su gnas</text></item>
<item><p>338b.2</p><section></section><text>pa'o/ /don de ni/ phyi rol du ni gzugs sgra sogs/ /zhes bya ba la sogs pas gsungs so/ /phyi rol du sbom po dang phra mo ni dam tshig sbyin pa'i slad du slob ma rnams la ston par byed do/ /'dir ni sbom po dang phra mo'i dbye bas tha dad pa'i byang chub kyi sems rdo rje 'dzin pas/ 'gro ba</text></item>
<item><p>338b.3</p><section></section><text>thams cad sangs rgyas nyid du sgrub par byed pas na/ sangs rgyas nyid dang byang chub sems dpa' nyid kyang dam tshig ste sbyin zhing shar ba'i rgyu mtshan gyis dkyil 'khor 'di kho na las go 'phang thob par 'gyur ro/ /don 'di ni sbom po dang phra ba la brten nas gsungs pa yin te/ de la</text></item>
<item><p>338b.4</p><section></section><text>sbom po ni khams nyi shu rtsa bzhi rnams dang / phra ba ni byang chub kyi sems so/ /yang na sbom po ni sgo las byung ba'i dri ma'i rdzas rnams dang / phra mo ni byang chub kyi snying po zhu bar byed pa'o/ /yang gsung ba/ sbom dang phra ba'i rab dbye bas/ /dngos por rtogs pa rnam pa gnyis/ /rags</text></item>
<item><p>338b.5</p><section></section><text>pa'i rdzas ni rnam dgu ste/ /phra mo'i tshil bu grub pa'i rdzas/ /gzhan pa zhu byed rdzas dbye bas/ /zhes so/ /phyi rol gyi dkyil 'khor gyi gtso bos sems can gyi don du nyan thos dang / rang sangs rgyas dang / yang dag par rdzogs pa'i sangs rgyas dang / tshangs pa la sogs pa sprul</text></item>
<item><p>338b.6</p><section></section><text>par byed la/ nang du ni 'dzag par byed do zhes pas sgo dgu po rnams ni/ nyan thos dang mig la sogs pa'i sgo rnams ni rang sangs rgyas te/ 'dus ma byas pa nyid kyi phyir ro/ /dga' ba la sogs pa rnams ni yang dag par rdzogs pa'i sangs rgyas yin la/ lus dang ngag dang sems</text></item>
<item><p>338b.7</p><section></section><text>rnams ni tshangs pa la sogs pa rnams so/ /'di rnams thams cad dkyil 'khor de nyid las rdzogs par 'gyur ro zhes pa dkyil 'khor gyi nges pa'o/ /nang gi khu ba la sogs dang / /zhes bya ba la sogs pas phyi dang nang gi bdag nyid can gyi sbyin sreg gsungs te/ 'dir phyi</text></item>
<item><p>339a.1</p><section></section><text>rol du til brdung ba'i slob dpon rnams kyi dam tshig gi me'i kha nas ye shes kyi me tshim par byed pa de kho na bzhin du gzugs la sogs pa'i yul rnams kyis dang / so sor sdud pa dang bsam gtan dag dang snyoms par 'jug pa las skyes pa'i khu ba la sogs pa</text></item>
<item><p>339a.2</p><section></section><text>rnams kyis phung po la sogs pa'i sangs rgyas dang de'i sras kyi dkyil 'khor tshim par bya'o/ /shes rab kyi me ni gtum mo ste/ 'bar zhing rno ba nyid kyi phyir ro/ /bsreg cing 'bar ba'i phyir 'di ni sbyin sreg tu shes par bya'o/ /skye mched drug dang khams rnams dang / /zhes bya ba</text></item>
<item><p>339a.3</p><section></section><text>la sogs pas mchod pa gsungs te/ 'dir sngar bshad pa'i tshul gyis phung po la rnams ni mkha' 'gro lnga dang / skye mched drug ni 'khor los sgyur ba drug dang / khams rnams ni thod pa'i dum bu la sogs pa bzhi rnams dang / rtsa sum cu rtsa drug rnams ni ye shes kyi lha mo dang mkha'</text></item>
<item><p>339a.4</p><section></section><text>'gro ma rnams so/ /de ltar lha la sogs pa'i gzugs can 'di rnams kyi shes rab dang thabs gnyis po sbyor ba las mchod sbyin gang yin pa de ni mchod par shes par bya'o/ /yang gsungs pa/ rang bzhin med pa'i gnas bsgoms pas/ /lha yi gzugs su</text></item>
<item><p>339a.5</p><section></section><text>bsgom de ni/ /mchod pa chen po'i mchod pa ste/ /sangs rgyas kun gyi sgrub pa'i thabs/ /zhes so/ /'di nyid ni/ de yis de rnams mchod pa'i phyir/ /zhes gsungs pa yin no/ /spyi bo yi ni thod pa ni/ /zhes bya ba la sogs pas sngar bshad pa'i sbyin sreg gi yan lag rnams</text></item>
<item><p>339a.6</p><section></section><text>gsungs te/ spyi bo'i thod pa gang yin pa 'di rnams ni mgo bo'i thod pa ste/ de nyid zla ba'i bsreg rdzas rnams kyi gzhir gyur pa nyid kyi phyir bsreg rdzas kyi snod yin gyi gzhan ni ma yin no/ /de bzhin du g.yon dang g.yas su son pa'i la la nA dang ra sa nA ra 'og tu rdzas zhu ba 'bab</text></item>
<item><p>339a.7</p><section></section><text>pa'i phyir go rims bzhin du dgang gzar dang blugs gzar du shes par bya'o/ /sprul pa'i 'khor lo lte ba'i dkyil 'khor ni me thab ste/ der me lhung ba'i phyir ro/ /bsrub bya dang srub byed yang dag par sbyor ba las/ las kyi ched du gang du 'byung ba ni tshangs pa'i me ste/ /de ni sum</text></item>
<item><p>339b.1</p><section></section><text>mdo dang de las 'og tu gsang bar gru gsum du 'bar ba yin no/ /rang bzhin gyis zhes pa ni tshig gi lhag ma'o/ /phyi rol du yang tshangs pa'i me ni zhi ba can la bstod par byed do/ /de yang gtsub shing gtsubs pa las byung bar gyur pa'o/ /sbyin sreg brjod nas/ nA da sngags zhes</text></item>
<item><p>339b.2</p><section></section><text>brjod par bya/ /zhes bya ba la sogs pas bzlas pa gsungs te/ gang 'di ni sngar gsungs pa'i lte ba'i gnas las 'thon pa'i phyir srog gi rlung ste/ de nyid ni sngags thams cad kyi rgyu yin pa nyid kyi phyir sngags zhes brjod par bya'o/ /de nyid kyi 'jug pa la sogs pa'i rim pa gang gi tshe</text></item>
<item><p>339b.3</p><section></section><text>'khor mor yin pa de ni bzlas pa zhes brjod par bya ste/ de nyid kyi phyir rang bzhin gyis bzlas pa 'di ni 'jig rten thams cad kyi thun mong bar gsungs so/ /yang gsungs pa/ /gang yang khams gsum sems can rnams/ srog dang rtsol ba la brten nas/ /gsang sngags rgyal po</text></item>
<item><p>339b.4</p><section></section><text>zlos bzhin du/ /mi shes bsam gtan bsam bya spangs/ /zhes so/ /bzlas pa gsungs nas/ dkyil 'khor gnyis med rnal 'byor gyis/ /zhes bya ba la sogs pas sgom pa gsungs te/ phyi rol du ni sku dang gsung dang thugs rnams la dmigs nas rnal 'byor pa rnams</text></item>
<item><p>339b.5</p><section></section><text>kyi so sor snang ba ste nang du ni/ sprul pa la sogs pa'i dkyil 'khor bzhir phyag rgya'i tshogs la sogs pa so sor snang ba de nyid bsgom pa ste/ rang bzhin med pa'i phyir dmigs pa med pa'am/ gnyis su med pa'i dkyil 'khor de nyid ni bsgom pa'o/ /yang gsungs pa/ dngos po</text></item>
<item><p>339b.6</p><section></section><text>med la bsgom pa'i dngos/ /bsgom pa bsgom pa min pa nyid/ /de ltar dngos po dngos med pas/ /bsgom pa dmigs su med pa'o/ /zhes so/ /lhan cig skyes pa'i ngo bo 'di/ /rgyal ba rnams kyi dkyil 'khor sogs/ /zhes bya bas nye bar bsdu ba gsungs te/ rgyal</text></item>
<item><p>339b.7</p><section></section><text>ba rnams kyi ni sems can thams cad kyi ste 'di rnams kyi dkyil 'khor la sogs pa ste/ dkyil 'khor dang / sbyin sreg dang / mchod sbyin dang / bzlas pa dang / bsgom pa zhes brjod pa ni lhan cig skyes pa'i ngo bo de rang bzhin gyi gnas pa yin gyis bcos ma ni ma yin</text></item>
<item><p>340a.1</p><section></section><text>pa'o/ /bcos ma ni lhan cig skyes pa la bzhugs pa'i don kho na bstan pa yin te/ sems can thams cad ni rdo rje 'chang nyid do zhes pa'o/ /dkyil 'khor 'di rnams phyi rol du slob dpon gyis byin gyis brlabs pa yin na nang du su zhig gis zhes dogs pa la/ dkyil</text></item>
<item><p>340a.2</p><section></section><text>'khor dbang po'i gzugs kyis ni/ /sems kyi rgyal po slob dpon no/ /zhes bya ba gsungs te/ rang rig pa'i rang bzhin nyid kyi phyir/ sems kyi rdo rje 'chang gang yin pa de ni sngar gsungs pa'i dkyil 'khor dang / mi phyed pa las khong du chud par bya ste/ de nyid ni slob dpon no/ /</text></item>
<item><p>340a.3</p><section></section><text>de ni yang dag par rig pa'i cha byad kyis rgyu ba'i phyir slob dpon zhes brjod par bya ste/ 'di nyid/ dkyil 'khor dbang po'i gzugs kyis ni/ /zhes bya bas gsungs pa yin te/ 'dir la sogs pa'i sgra phyis par blta bar bya'o/ /shin tu bstan pa gsungs te/ dkyil 'khor la</text></item>
<item><p>340a.4</p><section></section><text>sogs pa ji skad du gsungs pa thams cad ni 'di nyid du khong du chud par bya'o/ /gal te 'dir gsungs pa'i dkyil 'khor la sogs pa rnams ni/ dkyil 'khor gyi yo byad rnams dang / thig dang / rdul tshon dang / sa yongs su gzung ba dang / spyan drangs pa dang / bzhugs</text></item>
<item><p>340a.5</p><section></section><text>su gsol ba dang / gshegs su gsol ba dang / dkyil 'khor sgrub pa dang / mngon par dbang bskur ba dang / khrus dang / gtor ma la sogs pa rnams te/ de rnams nyid ni lus kyi dkyil 'khor du khong du chud par bya zhing / shes bar bya zhes bya ba'i tha tshig go/ /de ltar</text></item>
<item><p>340a.6</p><section></section><text>ni dbus kyi rtsa ni thig dang / rdul tshon ni khu ba dang / gcin la sogs pa rnams dang / gnas nyi shu rtsa bzhis bsdus pa'i rtsa bcu'i sa de rnams su thim pa la sogs pa'i rim pas yongs su 'dzin pa ni sa yongs su gzung ba dang / 'jug pa la sogs pa'i rim</text></item>
<item><p>340a.7</p><section></section><text>pas spyan drang ba la sogs pa rnams dang / ye shes kyi rim pa ni dkyil 'khor sgrub pa dang / rdo rje nor bu'i bum pa las pad+ma'i gdan la gnas pa'i lha dang lha mo'i 'khor lo la rgyun lhung bas mngon par dbang bskur ba dang / 'dis ni 'dzags pa lces myang ba ni gtor ma'o</text></item>
<item><p>340b.1</p><section></section><text>zhes rdzogs pa'i rim pa'i sgrub pa'i thabs kyi cho ga dpyid kyi thig le'i rgya cher 'grel pa gsang ba chen po'i sgron ma las rgyas par bstan pa brgyad pa'i rgyas par bshad pa'o// //gang gong du sngags bzlas par gsungs pa'i sngags 'di ni ci zhig ce na/ de lta bu</text></item>
<item><p>340b.2</p><section></section><text>khong du chud par bya ba'i phyir/ de nas zhes bya ba la sogs pas rgyas par bstan pa dgu ba gsungs te/ gang yang rung zhes bya ba ni/ gang zhig su yang rung ba'i sems can gyis rang bzhin gyis grub ba'i sngags ni btu ba ste/ de las sngags thams cad rab tu skye'o zhes khong du chud par</text></item>
<item><p>340b.3</p><section></section><text>bya'o/ /de la phyi rol du dkyil 'khor gru gsum pa bris te/ de'i nang du pad+ma 'dab ma brgyad pa'i ri mo byas nas/ de'i dbus kyi lte ba la a yig go/ /'dab ma rnams la brgyad brgyad kyi dbye bas A li dang kA li bkod pa'i bzhi pa dang / lnga ba la sogs pa'i rim gyis lnga ba'i lnga ba</text></item>
<item><p>340b.4</p><section></section><text>la sogs pa'i spros pas rtsa ba'i sngags btu bar bya'o/ /nang du ni gru gsum pa gang yin pa 'di rnams ni/ rtsa ba'i dbus kyi rtsa ba brgyad po A li dang kA li dang bcas pa'i dbus su gnas pa'i a yig ni bcom ldan 'das yi ge dang tshig dang ngag ma lus pa dang ngag chen po'i gzugs</text></item>
<item><p>340b.5</p><section></section><text>kyis rnam par gnas pa de nyid las yi ge rnams gsal bar 'gyur te/ de rnams kyang tshig skyes bar byed pa yin la/ de rnams kyis kyang ngag dang / de rnams kyis kyang ngag chen po ste/ ji srid du 'jig rten pa'i dngos po'i dbye ba mtha' yas pa dang / chos kyi phung po stong phrag</text></item>
<item><p>340b.6</p><section></section><text>brgyad cu rtsa bzhi'o zhes pas/ 'di thams cad ni yi ge las rab tu skye ba gang yin pa'o/ /de yang lte ba dang gsang ba dag ni rten dang brten pa'i dngos por brjod pa de nyid kyi phyir/ sprul pa'i 'khor lo kho na sngags kyi rten yin no zhes brjod do/ /de ltar na a yig ni ris med pa ste/ a yig</text></item>
<item><p>340b.7</p><section></section><text>las rab tu byung ba'i sngags rnams ni/ mthun pa'i gzugs kyis zhi ba las gos pa'i las kyi tshogs byed cing rab tu 'jug pa yin gyi rnam pa gzhan du ni ma yin te/ yongs su shes pa'i de kho na nyid ni sngags so/ /yang gsungs pa/ mchog tu mi 'gyur gcig pu pa'i/ /ngo bo</text></item>
<item><p>341a.1</p><section></section><text>nyid kyi sngags kyi ste/ /de yongs shes pa tsam gyis ni/ /sngags rnams 'dir ni las byed do/ /zhes pa dang / de bzhin du/ de nyid phyir na sngags rnams ni/ /yi ge'i rang gzugs su mi 'dod/ /gang phyir rtsa yang 'khyog por ni/ /byed pa tsam du mi nus so/ /zhes so/ /</text></item>
<item><p>341a.2</p><section></section><text>'di ni/ sngags kyi gzugs kyis lus can gyi/ /las kyi tshogs ni byed pa yin/ /zhes bya bas gsungs pa yin no/ /yi ge rnams ni lnga bcu nyid/ /ces bya ba la sogs pas ni gnyis pa gsungs te/ A li rnams thabs dang shes rab kyi rang bzhin gyis gnyis nyid kyi phyir dang / de</text></item>
<item><p>341a.3</p><section></section><text>la A li'i sde tshan dor bar byas pa'i yi ge sum cu rtsa gnyis te/ ra dang k+Sha dag 'og dang steng du 'god pa'i phyir na/ kA li sum cu rtsa gnyis kho na yin pa'i phyir/ drug cu rtsa bzhir yang dag par rtogs par bya la/ brten pa ni dngos su na yi ge lnga bcu rnams so/ /gzhan gyi sde pa la grags</text></item>
<item><p>341a.4</p><section></section><text>pa'i rig byed la sogs pa rig pa'i gnas bcu bzhi dang / rang gi sde pa la grags pa'i rig pa'i gnas lnga la brten nas/ a yig ni yi ge de rnams nyid kyis 'jug par byed do/ /yang gsungs pa/ dang po gcig ni dgu dbus na/ /bcu yis ma bcings gang yin pa/ /de ni bcings</text></item>
<item><p>341a.5</p><section></section><text>med shes bya gang / /de nyid mchog gi go 'phang rig /dbyangs gsal yi ge rnams kyang ni/ /grangs bcu'i rjes su 'jug pa'o/ /phan tshun sbyor phyir as bcings par/ /gang gis shes te 'gro ba'i bla/ /zhes so/ /spyod pa'i rig byed yan lag bzhir/ /de yi bkod pa rgyas par</text></item>
<item><p>341a.6</p><section></section><text>te/ /rnying pa'i chos kyi bstan bcos su/ /rig pa bcu bzhi 'di rnams so/ /sgra dang gtan tshigs rig pa dang / /de bzhin kho nar nad dang ni/ /gso ba dang ni bzo rig gnyis/ /rig pa'i gnas ni lnga po'o/ /'di rnams thams cad ni a yig las 'byin par byed do zhes pas yi ge</text></item>
<item><p>341a.7</p><section></section><text>thams cad kyi dbang phyug ste/ de dor nas de rnams 'don pa ni yod pa ma yin no/ /'di ni/ rig byed sogs su yang dag gnas/ /zhes bya bas gsungs pa yin te/ zhi ba dang drag po dang gnyis ka'i rang bzhin gyi sngags dang / phyir bzlog pa la sogs pa dang / /srung ba'i 'khor lo dang / </text></item>
<item><p>341b.1</p><section></section><text>phyi rol gyi bstan bcos dang / sngar bshad pa'i rig pa'i gnas rnams te/ 'di rnams su yi ge'i byed pa rab tu 'jug gi /gzhan du na cung zad kyang yod pa ma yin no zhes khong du chud par bya'o/ /de nyid kyi phyir/ sngags btu ba 'di ni thams cad du rnam pa mi rtog pa yin par rnal 'byor ma'i rgyud</text></item>
<item><p>341b.2</p><section></section><text>la sogs pa rnams su khong du chud par bya ste/ don de ni/ gzhan du cung zad yod ma yin/ /zhes bya bas gsungs pa yin no/ /sngags 'di ni ci zhig /'khor ni su/ gnas ni gang du yin/ grangs ni ji tsam zhes dogs pa la/ a ka tsa Ta ta pa ya sha//dbus su son pa zhes bya ba la sogs</text></item>
<item><p>341b.3</p><section></section><text>pa'i gzhung gsungs te/ sde pa so so las yi ge dang po blangs pa ste/ A li kA li gang yin pa ni ngag ma lus pa'i rang bzhin te rgyu yin la/ sde tshan ni brgyad du 'gyur ro/ /de nyid ni yi ge lnga bcu ste/ A li kA li rnams mnyam du byas pa las ni drug cu rtsa bzhir yang dag par rtogs</text></item>
<item><p>341b.4</p><section></section><text>par bya ste/ rtsa so so la yi ge re re bsams pa las sprul pa'i 'khor lo la rang bzhin gyis grub pa'i yi ge lnga bcu po 'di rnams nyid brgyad pa brgyad kyis dbye bas tha dad pa'i 'khor lo sdom pa'i dkyil 'khor gyi lha drug cu rtsa bzhi'i rang bzhin yin te/ phyogs dang phyogs</text></item>
<item><p>341b.5</p><section></section><text>bral brgyad rnams su rnam par gnas par shes par bya'o/ /de rnams dbus kyi zhes bya ba la sogs pas dbus kyi gtso bo gsungs te/ A li kA li'i rang bzhin can gyi rtsa de rnams kyi dbus su mchog gi dbang phyug ste mchog gi dpa' bo dang rnal 'byor pa'i rang bzhin gyi yi ge de</text></item>
<item><p>341b.6</p><section></section><text>rnams kyi dbang phyug 'khor los sgyur ba'o/ /de bzhin du ma ning gi sa bon bzhi po yongs su dor nas/ a yig la sogs pa'i yi ge bcu gnyis ni bcom ldan 'das kyi phyag bcu gnyis so/ /bsregs pa'i sa bon bzhi po ni/ mkha' 'gro ma dang / lA ma dang / dum skyes ma dang / gzugs</text></item>
<item><p>341b.7</p><section></section><text>can ma rnams so/ /ka yig la sogs pa ha yig gi mthar thug pa/ ma yig thig les mtshan pa ni 'khor lo gsum gyi dpa' bo dang dpa' mo rnams so/ /sa la sogs pa ha yig gi mthar thug pa rnams ni khwa gdong ma la sogs pa rnams te/ k+Sha yig ni zad pa'i mkha' 'gro yin la/ </text></item>
<item><p>342a.1</p><section></section><text>dbus su a yig ni rdo rje phag mo'o/ /de'i phyir 'di ni sde tshan brgyad po 'di rnams kyis bskor ba yin la/ mchog tu mi 'gyur ba'i a yig kho na sngags thams cad kyi rgyu ste/ des na 'dis sngags 'byin par byed pa yin no/ /a yig ces bya ba la sogs pas</text></item>
<item><p>342a.2</p><section></section><text>de'i phan yon gsungs te/ gdod ma nas ma skyes pa'i de kho na nyid gsal por byed pa'i phyir don chen no/ /de rnams de kho nas byed pa nyid kyi phyir/ sde tshan rnams kyi gtso bo'o/ /lus can te/ sgrub pa po rnams sam/ gang zhig sngags kyi tshig tshad mar smra ba rnams kyang de nyid las</text></item>
<item><p>342a.3</p><section></section><text>skyes shing byung ba yin no/ /de ltar na rang bzhin gyis sems can gyi sngags thams cad kho na'i dpung gnyen no zhes bya bar gnas so/ /gang zhig ral gri mig sman dang / /zhes bya ba la sogs pas las rab 'byams kyis dngos grub rnams kyis 'di yongs su shes pa kho na las yin gyi gzhan</text></item>
<item><p>342a.4</p><section></section><text>las ni ma yin no zhes gsungs te/ ral gri dang / 'khor lo dang rin po che dang rdo rje dang pad+ma'i rig pa 'dzin pa'i dngos grub lnga po rnams ral gris nye bar mtshon pa nyid las so/ /gang gis grib ma nyams par gyur pa de ni mig sman gyi dngos grub ste gnyis pa'o/ /gang gis skad cig</text></item>
<item><p>342a.5</p><section></section><text>tsam gyis dpag tshad brgya stong du 'gro bar byed pa de ni rkang pa byug pa'i dngos grub ste gsum pa'o/ /gang gis sa la gnas pa'i gter mthong ba'am/ bug pa'i sgor rab tu zhugs nas lha ma yin gyi bu mo 'gugs par byed pa de ni sa 'og gi dngos grub ste bzhi pa'o/ /gang gis shin tu yid du 'ong</text></item>
<item><p>342a.6</p><section></section><text>ba'i gnod sbyin mo la longs spyod pa de ni/ gnod sbyin gyi lus can ma'i dngos grub ste lnga pa'o/ /gang zhig khar bcug pa tsam gyis sangs rgyas kyi zhing thams cad du 'phur nas sangs rgyas rnams las chos nyan par byed pa de ni ri lu'i dngos grub ste drug pa'o/ /gang gis zhi ba la sogs pa'i</text></item>
<item><p>342a.7</p><section></section><text>las brgyad po sgrub par byed pa ni/ 'jig rten gsum gyi khongs su rgyu ba'i dngos grub ste bdun pa'o/ /gang gis rdo dang zangs la sogs pa gser du byed pa de ni dngul chu'i dngos grub ste brgyad pa'o zhes pa grub chen brgyad po rnams so/ /gzhan yang lha'i spyan la sogs pa'i mtshan nyid dang / </text></item>
<item><p>342b.1</p><section></section><text>phra ba la sogs pa'am/ sku'i dbang phyug la sogs pa 'jig rten dang 'jig rten las 'das pa rnams te/ sde tshan brgyad kyis brgyan pa'i dngos grub ste de rnams ni dbyangs dang po kho na las byung ba yin gyi so so'i spros pas de sprub pa'i 'bad pa byed pa ni ma yin no zhes gsungs pa yin no/ /gang</text></item>
<item><p>342b.2</p><section></section><text>zhig cung zad cas bya ba la sogs pa ni/ sems can thams cad kyi mthar thug par son pa nyid kyis na khyab pa por bstan pa'i phyir gsungs pa yin te/ lus can rnams kyi ni rkang med la sogs pa rnams kyi ste tshig dang dbyangs gsal ba dang mi gsal ba dang gnyis ka'i bdag nyid can skyed</text></item>
<item><p>342b.3</p><section></section><text>par byed pa de ni sngags thams cad kyi gzugs kho na ste/ de las skyes par gyur cing nang du son pa nyid kyi phyir ro/ /lte ba'i phyogs las 'thon pa'i bde ba chen po'i sgra'am/ gzhan du na nA da nyid sngags te/ yid skyob pa'i phyir ro/ /gsang ba'i skad kyis snyoms par 'jug pa na 'di thams cad de/ </text></item>
<item><p>342b.4</p><section></section><text>bud med dang skyes pa'i tshogs de nyid ni/ skad de kho nas rab tu dga' bar byed do/ /dbyu gu'i dbye bas rgyal bar gyur pa de nyid kyis thig le'i dbye ba 'phel bar byed do zhes pas/ de lta bu la sogs pa'i las kyi tshogs byas pa'o/ /lus can thams cad kyis sna tshogs pa'i mdud pa'i</text></item>
<item><p>342b.5</p><section></section><text>gnas chen po sprul pa'i 'khor lo las chos kyi rol pa ste/ yi ge thams cad dang / tshig dang / ngag dang / ngag chen po la sogs pa rnams dang / chos kyi phung po stong phrag bcu rtsa bzhi la khyab par byed pa rnam par 'byung ste rab tu skye'o/ /dga' ba skyes pa'i dus su ni/ /sngon du gzung</text></item>
<item><p>342b.6</p><section></section><text>ba gang zhig smra/ /gsal dang mi gsal rang bzhin te/ /nA da 'di ni sngags su bshad/ /dga' dang khro dang rmi lam dang / /brgyal dang 'chi ba'i skad cig dang / /sad dang dga' ba'i dus su ni/ /sgra de nyid ni thos par 'gyur/ /nye bar bsdu ba gsungs pa/ sngar gsungs pa'i sngags</text></item>
<item><p>342b.7</p><section></section><text>grub pa la/ sngags kha cig gi'o zhes bya ba'i nges pa yod pa ma yin na/ /gang gis na 'di sngags kyi dngos grub las mngon du ldog par byed/ bsgom pa na phul du byung ba dang phul du byung ba ma yin pa nyid las te/ gang zhig chos nyid kyi sa yi ges khyab pa de la yod pa na/ des rnam pa sna tshogs pa'i</text></item>
<item><p>343a.1</p><section></section><text>las byed pa 'di nyid ni phul du byung ba'o/ /don de ni/ ma skyes pa yi rang bzhin ni/ /sngags kyi sde tshan dbang phyug mchog /ces bya bas gsungs te/ gdod ma nas ma skyes pa'i dngos po thams cad kyi rang bzhin mtshon bar byed pa a yig 'di ni de'i dpe nyid kyis</text></item>
<item><p>343a.2</p><section></section><text>sngags de rnams rang gi las dang rab tu sbyor te/ 'bras bu dang bcas pa yin no/ /de nyid kyi phyir sde tshan dbang phyug mchog ces pa de rnams kyi bdag po nyid du byas nas te/ de rnams de'i bdag po ni ma yin no zhes pa'o/ /zhes pa rdzogs pa'i rim pa'i sgrub pa'i thabs kyi cho ga dpyid kyi thig le'i rgya</text></item>
<item><p>343a.3</p><section></section><text>cher 'grel pa gsang ba chen po'i sgron ma las/ rgyas par bstan pa dgu pa'i rgyas par bshad pa'o// //da ni chos la sogs pa'i sku gsum gyi rang bzhin gyi 'khor lo bzhi dang / dpyid kyi thig le'i nges pa'i tshig dang / sngags las skye gnas bzhi dang / dbyangs la</text></item>
<item><p>343a.4</p><section></section><text>sogs pa'i rang bzhin rnams ni/ brjod du med pa'i lhan cig skyes par khong du chud par bya ba'i phyir/ de nas zhes bya ba la sogs pas rgyas bar bstan pa bcu pa gsungs te/ de nas zhes pa ni rgyas par bstan pa dgu pa la ltos nas bar med pa'i don to/ /gang yang rung ni/ gang su yang rung ba'i</text></item>
<item><p>343a.5</p><section></section><text>ste/ chos la sogs pa'i gzugs kyis ni/ sku gsum gyi rnam pas so/ /bde ba chen po'i ye shes ni lhan cig skyes pa ste/ lhan cig skyes pa rab tu bshad par bya'o zhes pa ni mdor bstan pa'o/ /sems can thams cad cad ni sku gsum ste/ lhan cig skyes pa'i rang bzhin gsum dang ldan</text></item>
<item><p>343a.6</p><section></section><text>pa kho na'o zhes bya ba 'di gsungs pa yin no/ /spyi bo lte bar gnas 'khor lo/ /zhes bya ba la sogs pas/ de rnams kyi gnas gsungs te/ spyi bo dang lte ba'i bar du gnas pa'i 'khor lo gnyis po gang yin pa 'di ste/ 'og tu chos 'byung gi nus pa las sa'i chos dang bcas pa'i phyir dang / </text></item>
<item><p>343a.7</p><section></section><text>steng du spyi gtsug gi pad+ma'i lte ba la yang gru gsum gyi rnam pa'i chos 'byung gi rang bzhin nyid kyi phyir de ni e'i rnam pa'o/ /de bzhin du snying ga dang mgrin par gnas pa'i 'khor lo gnyis kyang baM yig gi rnam pa ste/ baM yig lugs las bzlog pa'i rnam pa las kyang gru gsum nyid do/ /</text></item>
<item><p>343b.1</p><section></section><text>'di skad du gsungs pa yin te/ sprul pa dang bde ba chen po'i 'khor lo gnyis ka shes rab kyi rang bzhin yin pa nyid las shes rab dang thabs kyi rang bzhin yang yin la/ de kho na bzhin du snying ga dang mgrin pa'i 'khor lo dag kyang shes rab kyi rang bzhin nyid thabs dang shes rab kyi rang</text></item>
<item><p>343b.2</p><section></section><text>bzhin yang yin te/ a wa d+hU tIs thams cad la khyab pa nyid kyi phyir ro/ /lte ba'i dbus zhes bya ba nas brtsams te/ pad+ma 'dab ma brgyad du brjod/ /ces bya ba'i mthar thug pas ni/ sprul pa'i sku la sogs pa'i 'khor lo bzhi la/ go rims bzhin du 'dab ma drug cu rtsa bzhi dang / </text></item>
<item><p>343b.3</p><section></section><text>sum cu rtsa gnyis dang / bcu drug dang / brgyad rnams te/ dbyu gu dang / chu tshod dang / 'pho ba dang / thun tshod kyi rang bzhin nyid kyi phyir ro/ /ji ltar phyi rol du nyid ma rab tu rgyu bas dbyu gu la sogs par rnam par 'byed pa de kho na bzhin du nang du srog rab tu rgyu bas/ de 'khor lo la</text></item>
<item><p>343b.4</p><section></section><text>brten pa kho na ste/ 'di rnams ni dus kyi 'khor lo las khong du chud par byas pa yin no/ /'dab ma drug cu rtsa bzhi zhes bya ba nas brtsams te/ kun nas rnam par gnas pa'o/ /zhes bya ba'i mthar thug pas ni/ shes rab dang thabs 'ba' zhig gi dus kyi khyad par bzhi po re zhig</text></item>
<item><p>343b.5</p><section></section><text>sprul pa'i sku la sogs pa'i rang bzhin rnams su yang 'gyur ro zhes rtogs par bya ste/ de la lte ba'i 'khor lo la sprul pa'i sku ste/ sems can thams cad kyi phung po dang skye mched kyi rang bzhin gyi sangs rgyas dang byang chub sems dpa' rnams skyed par byed do/ /snying ga'i 'khor lo la</text></item>
<item><p>343b.6</p><section></section><text>chos kyi sku ste/ hUM yig la sogs pa'i rnam pa phung po dang khams nye bar sdud pa'i gzugs nyid kyi phyir ro/ /mgrin pa'i 'khor lo la longs spyod rdzogs pa'i sku yang ste/ 'di rnams kyis chos kyi bdud rtsi yongs su longs spyod cing sbyin pa las myang pa'i phyir ro/ /spyi bo'i 'khor lo ye</text></item>
<item><p>343b.7</p><section></section><text>shes chen po ngo bo nyid kyi sku ste/ kun rdzob pa'i byang chub kyi sems kyi rang bzhin nyid kyi phyir ro/ /sku gsum lus kyi dbus su ni/ /'khor lo'i rnam pas yang dag gnas/ /sku gsum yongs su shes pa ni/ /bde ba chen po'i 'khor lor brjod/ /ces bya ba dang / de bzhin du/ sku</text></item>
<item><p>344a.1</p><section></section><text>dang mdzad pa gang gis 'gro phan phyir/ /rigs dang lha mo rigs kyi gtso bo rnams/ /rang lus sngags su son pa'i rang bzhin te/ /zhi ba rdo rje 'chang slad brten par bgyi/ /zhes bya ba'o/ /sprul pa'i 'khor lo'i dbus su ni/ /zhes bya ba nas brtsams te/ haM gi yi ge 'bar</text></item>
<item><p>344a.2</p><section></section><text>bar byed/ /ces bya ba'i mthar thug pa'i gzhung ni/ /sems can thams cad kyi 'khor lo'i brten pa sngags kyi sku khong du chud par bya ba'i phyir gsungs pa yin te/ de la sprul pa'i 'khor lo thob pa na/ /tshul gang gis dbus su a yig dang / 'dab ma rnams la A li kA li rnams so/ </text></item>
<item><p>344a.3</p><section></section><text>chos su hUM gi yi ge mkha' 'gro lnga'i sa bon ma ning bzhi dang bcas pa rnams so/ /mgrin par ni oM yig ring po bzhi 'am/ /dbyangs bcu drug gis bskor ba'i tshangs pa'o/ /spyi bor kha 'og tu phyogs pa'i haM gi yi ge A li nyis 'gyur gyis bskor ba rnams go rims bzhin du dkyil</text></item>
<item><p>344a.4</p><section></section><text>'khor chen po dang snyoms par zhugs pa'i ye shes kyi dkyil 'khor dang / snyoms par zhugs pa'i ye shes kyi dkyil 'khor sha'i mtha' dang sha'i dbus kyi rtsa bzhi ni he ru ka'i dkyil 'khor gyi rang bzhin gyi 'khor lo 'di rnams rtogs par byas pa yin no/ /de bzhin du/ zla ba</text></item>
<item><p>344a.5</p><section></section><text>nyi mar rnam grags pa/ /zhes bya ba la sogs pas 'khor lo la brten par gyur pa'i rtsa gnyis po gsungs te/ 'khor lo rnams kyi g.yon dang g.yas dag tu zla ba dang nyi ma dag ste/ srog dang thur sel las steng dang 'og tu khu ba dang khrag gi khams rab tu 'bab pa dag ni/ la la nA dang / </text></item>
<item><p>344a.6</p><section></section><text>ra sa nA la gnas pa shes par bya ste/ 'dis ni phyi rol du zla ba dang nyi mar snang ba ni nang dang 'brel ba kho na'o zhes brjod pa yin no/ /rdzas de dag gi 'bab pa'i sgo'i rnam pa snang bar bya ba'i phyir/ mgrin pa nas brtsams zhes pa la sogs pa gsungs te/ gang 'dir g.yon logs</text></item>
<item><p>344a.7</p><section></section><text>su la la nAr bshad pa'i rtsa de ni/ 'og gi gdong can mgrin pa nas brtsams nas lte ba'i dbus ji srid par myos byed 'bab pa dang / de bzhin du gang 'dir g.yas logs su ras nAr bshad pa'i rtsa gang yin pa ni/ zla ba dang khu ba dang thur sel gyi rlung ngo / /de la thag ni nyi ma dang srog</text></item>
<item><p>344b.1</p><section></section><text>gi rlung ste/ kha dog dang byed las las so zhes pa tshig gi lhag ma'o/ /zla ba dang nyi ma 'di dag ni sems kyi sgo'i dbye ba gnyis te/ g.yas dang g.yon gyi lam gyi rang bzhin la brten nas steng dang 'og tu rab tu 'dzag cing rgyu bas rab tu 'bab pa dag ni 'jig rten dbang phyug dang / nam</text></item>
<item><p>344b.2</p><section></section><text>mkha'i snying po'i rang bzhin dang / 'od dpag med dang / rin chen 'byung ldan gyi rang bzhin du shes par bya ste/ dpag med rdo rje'i nyi ma dag /'khor ba sgrub pa'i rtsa ba gnyis/ /zhes gsungs pa'i phyir ro/ /phyi rol du yang gang gi tshe nub pa'i ri la nyi ma 'og tu 'gro ba de'i tshe 'char ba'i</text></item>
<item><p>344b.3</p><section></section><text>phyir na zla ba steng du 'gro ste/ bzlog pa las kyang ngo / /sems kyi sgo la brten pa'i zla ba dang nyi ma gang yin pa 'di dag ste/ de nyid ni dpa' bo dang mkha' 'gro ma rnams kyi 'gro ba dang 'ong pa rab tu 'jug pa'i rgyun du shes par bya'o/ /de bzhin du khams nyi shu rtsa bzhi po rnams ni dpa' bo</text></item>
<item><p>344b.4</p><section></section><text>rnams te/ de rnams ni zla ba rgyu ba rnams so/ /khrag 'bab pa'i rtsa de rnams ni mkha' 'gro ma rnams te nyi ma rgyu ba rnams so/ /de ltar na lus pa med pa'i phyir/ gang zhig sems can thams cad kyi yin no zhes bya bar shes par bya'o/ /de bzhin du phyi rol gyi 'char ba dang nub pa ni</text></item>
<item><p>344b.5</p><section></section><text>nang nyid du rab tu gnas so zhes bstan pa'i phyir/ 'char ba dang ni nub byed pa/ /zhes bya ba la sogs pa gsungs te/ de la gang gi tshe srog gi rlung g.yas pa'i sna bug la shar ba de'i tshe thur sel gyi rlung g.yon pa'i sna bug nas nub cing 'gro'o/ /de ltar nyin dang mtshan mor zla ba</text></item>
<item><p>344b.6</p><section></section><text>dang nyi ma rab tu rgyu ba ni sems can thams cad kyi gnas nyid de/ gnyid log pa dang sad pa yang de kho na bzhin du shes par bya'o/ /de bzhin du gnyid log pa la yang zla ba'i cha dang nyi ma'i cha'o/ /de bzhin du gnyid log dang sad pa'i gnas skabs ni zla ba dang nyi ma'i rang bzhin</text></item>
<item><p>344b.7</p><section></section><text>'od dpag med dang rin chen 'byung ldan du shes par bya'o/ /dbus kyi ka ba ni dus su 'chi ba yang slu bar khong du chud par bya ba'i phyir/ g.yon dang g.yas pa'i ngos zhes bya ba nas brtsams te/ 'og gi char yang rnam par gnas/ /zhes bya ba'i mthar thug pa'i gzhung gsungs pa</text></item>
<item><p>345a.1</p><section></section><text>yin te/ g.yon dang g.yas kyi rtsa la ma ning gi sa bon spangs pa'i dbyangs bcu gnyis rnams te/ go rims bzhin du 'og dang steng gi gdong pa rnams ka la sogs pa'i gsal byed nyi shu rtsa bzhi po thig le dang bcas pa 'og dang steng gi gdong rnams kyis yongs su</text></item>
<item><p>345a.2</p><section></section><text>bskor ba rnams ni/ ngo bo nyid kho nas rtsa nA da'i rnam par gnas pa'o/ /'di nyid ni/ dbus su byas nas nges par bya/ /zhes bya bas gsungs pa yin no/ /'og tu thur sel gyi lam du thur sel srung bar byed pa k+Sha yig ste/ dung gi phyag rgyal gnas pa de'i steng du ni re pha'o/ /chos kyi</text></item>
<item><p>345a.3</p><section></section><text>'khor lo'i dbus su son pa'i hUM yig gi 'od zer rnams kyis/ /g.yon dang g.yas kyi dbyangs dang gsal byed rnams dkrugs nas dbu mar rab tu 'jug par 'gyur te/ de'i tshe rigs ldan ma mchod pa'i dbang gis dus su 'chi ba slu ba byas nas rnal 'byor pa rdo rje 'chang gi</text></item>
<item><p>345a.4</p><section></section><text>sgom pa chen po thob bar 'gyur ro/ /da ni byang chub kyi sems gnas pa yang dag par rgyu ba'i dbang gis sku gsum gyi rang bzhin du rtogs par bya ba'i phyir/ gang tshe mgrin par zhes bya ba la sogs pa gsungs te/ gang gi tshe mgrin par cha bcu drug gi rang bzhin ro'i rnam pa'i zla ba gnas pa</text></item>
<item><p>345a.5</p><section></section><text>dang / de bzhin du sna rtse ste/ snying ga dang lte ba'i rtse mo dang rdo rje'i rtse mo la yin pa de'i tshe bde ba yongs su rdzogs pa nyid kyi phyir/ zla ba 'di ni longs spyod rdzogs pa'i sku'o zhes brjod par bya'o/ /de kho na'i khyad par las/ sangs rgyas rnams kyi ste phung po rnams kyi mchog rang rig pa'i</text></item>
<item><p>345a.6</p><section></section><text>skur shes par bya'o/ /de nyid gang zhig rdo rje'i rtse mo las zla ba nub par gyur cing b+ha ga'i nang du lhung ba nyungs kar gyi tshad du gnas par gyur cing nyi ma'i dbus su rab tu zhugs pa de'i tshe 'di ni sprul pa'i sku zhes bya ba'i grangs su 'gro'o/ /sangs rgyas zhes bya ba la sogs pas/ de'i gtan</text></item>
<item><p>345a.7</p><section></section><text>tshigs gsungs te/ de'i phyir zla ba dang nyi ma yang dag par sbyor ba las/ phung po la sogs pa'i rang bzhin gyis sangs rgyas dang byang chub sems dpa' rnams spro zhing skyed par byed do/ /des na 'di ni sprul pa'i sku ste so so'i skye bo lta bu nyid kyi phyir longs spyod rdzogs pa'i sku nub par</text></item>
<item><p>345b.1</p><section></section><text>gyur pa las sprul pa'i skus sems can gyi don byed do zhes bya bar rnam par gzhag go/ /'di nyid nyi ma'i dbus su gnas na/ /yang pad+ma gar gyi rang bzhin du bshad pa la 'jug go zhes rtogs par bya ba'i phyir/ pad+ma gar dbang rgyal po ste/ /zhes bya ba gsungs te/ pad+ma'i gar ni pad+ma gar te/ </text></item>
<item><p>345b.2</p><section></section><text>de la 'dod pa rab tu 'byung ngo zhes pas/ pad+ma gar gyi dbang phyug go/ /'bar bar gyur pa'i nyi ma dang yang dag par sbyor ba las rgya'i mtshal lta bur snang bar byed pa'i phyir rgyal po'o/ /don de ni/ pad+mar snang ba'i sbyor ba las/ /zhes bya bas gsungs pa yin te/ pad+mar snang ba ni rang byung ngo / /</text></item>
<item><p>345b.3</p><section></section><text>de dang sbyor ba las gcig tu gyur pa yang pad+mar snang ba'i sbyor ba can zla ba zhes brjod par bya'o/ /longs spyod rdzogs pa dang sprul pa'i sku gsungs nas/ sprul pa'i sku yi rang bzhin can/ /zhes bya ba la sogs pa chos kyi sku gsungs te/ de ru ste/ sprul pa'i sku'i ming can gyi nyi ma dang zla ba nub par</text></item>
<item><p>345b.4</p><section></section><text>gyur pa de la rab tu zhugs te/ snang ba gnyis po ro mnyam pa nyid thob pa yod na/ de'i byang chub sems te/ zla ba dang nyi ma'o/ /gong bur gyur pa dri ma med pa ni/ gnyi ga'i rnam par rtog pa'i rnyog pa med pa ste chos kyi sku zhes bya'o zhes gzhan dang sbrel lo/ /ci lta bu zhe na/ snang ba gnyis dang</text></item>
<item><p>345b.5</p><section></section><text>ro mnyam pa nyid ni 'khor ba'i lam ste/ de'i rnam par rtog pa gcod pa gang du yin pa de la de skad ces bya'o/ /longs spyod rdzogs pa dang sprul pa'i sku ni spros pa nye bar zhi ba gang du yin pa de'i phyir/ gzhi mthun pa'i bsdu ba'o/ /lhan cig skyes pa nyid kyi phyir zhi ba'o/ /phan tshun 'gal</text></item>
<item><p>345b.6</p><section></section><text>ba'i phyogs gnyis po spangs pa'i phyir/ gnyis gnyis med pa'o/ /rang rig pa nyid kyi phyir mchog go/ /nyon mongs pa med pa'i phyir dag pa'o/ /rdo rje ni stong pa nyid yin la/ sems dpa' ni snying rje ste/ de'i rten yin pa'i phyir na rdo rje sems dpa'i rang bzhin no/ /thabs rnam par</text></item>
<item><p>345b.7</p><section></section><text>thar pa'i sgo gsum dang thabs las byung ba rang bzhin gyis 'od gsal ba'i rnam par thar ba'i sgo'i rang bzhin nyid kyi phyir dpal he ru ka'o/ /de nyid ni chos kyi sku zhes brjod par bya ste/ yid skyob pa'i phyir de nyid sngags so/ /'dod chags la sogs pa'i nyon mongs pa'i dra ba rtswa lta bur za</text></item>
<item><p>346a.1</p><section></section><text>ba'i phyir/ de nyid srin bu'o/ /'o na rnal 'byor ma'i rgyud du srin bu nyid du bstan mod/ bya ba la sogs pa'i rgyud rnams su ma yin pa'i phyir/ ci ltar na chos kyi sku ni khyab par byed pa po zhes bya zhe na/ dgod dang zhes bya ba la sogs pa brjod par bya ste/ bya ba dang spyod pa'i rgyud</text></item>
<item><p>346a.2</p><section></section><text>rnams su thabs dang shes rab rnams phan tshun du dgod pa'o/ /rnal 'byor gyi rgyud du ni lta ba'o/ /rnal 'byor dang spyod pa gnyis ka'i rgyud rnams su lag pa 'dzin pa ste/ 'di rnams ni nye bar mtshon pa'o/ /rnal 'byor chen po'i rgyud rnams su 'khyud pa dang / rnal 'byor ma'i rgyud du</text></item>
<item><p>346a.3</p><section></section><text>gnyis gnyis so/ /de gsungs pa/ dgod dang lta ba dag gis sam/ /'khyud dang de bzhin gnyis gnyis te/ /rgyud ni bzhi po rnams kyi yang / /dgongs pa'i skad kyis bstan pa yin/ /zhes so/ /de ltar na 'dod chags dang chags bral te gsum po zos nas rgyud thams</text></item>
<item><p>346a.4</p><section></section><text>cad nyid du srin bur rnam par gzhag pa'i phyir/ chos kyi sku khyab par byed pa po nyid do zhes pas skyon med do/ /chos kyi sku dkyil 'khor gyi 'khor lo'i rang bzhin nyid du bstan pa'i phyir/ rtsa rnams thams cad ces bya ba la sogs pa gsungs te/ rtsa thams cad kyis mnyam par sbyor ba gang gi</text></item>
<item><p>346a.5</p><section></section><text>yin pa de ni rtsa thams cad mnyam par sbyor ba ste/ dpa' bo nyi shu rtsa bzhi dang / de rnams kyis nye bar mtshon pa'i mkha' 'gro ma gang yin pa 'di rnams so/ /de rnams kyi dra ba ni tshogs te/ der sdom pa sde/ don dam pa'i byang chub kyi sems kyi rang bzhin nyid do zhes bya ba'i don to/ /chos</text></item>
<item><p>346a.6</p><section></section><text>kyi sku ni rnam pa thams cad pa nyid du bstan pa'i phyir/ gsang chen zhes bya ba la sogs pa gsungs te/ gang zhig rgyud kyi rgyal po 'di rnams su gsang chen zhes bya ba la sogs pa ni dgongs pa'i skad de/ gang zhig sa dang chu dang me dang rlung rnams dang / phyi rol rnams dang / </text></item>
<item><p>346a.7</p><section></section><text>nang rnams dang / 'khor lo bzhi rnams su brjod par bya ste/ sangs rgyas thams cad kyi bdag nyid kyi sdom pa dang / bde ba chen po'i rang bzhin du rnam par gnas pa chos nyid kyi gzugs yin pa nyid kyi phyir ro/ /yang zhes bya ba la sogs pas/ de nyid me long lta bu la</text></item>
<item><p>346b.1</p><section></section><text>sogs pa'i sangs rgyas lnga'i rang bzhin du gsungs te/ de ltar ni/ sna tshogs pa'i shes bya'i dkyil 'khor gzugs brnyan du gyur pa nyid kyi phyir/ de nyid me long lta bu'i ye shes so/ /rkang med la sogs pa rnams shin tu gcig pa nyid kyi phyir/ de nyid mnyam pa nyid kyi ye</text></item>
<item><p>346b.2</p><section></section><text>shes so/ /de nyid don dam par so sor spyod pa'i phyir/ so sor rtog pa'i ye shes so/ /de nyid las 'gro ba'i don rab tu 'jug pa'i phyir/ de nyid bya ba nan tan gyi ye shes so/ /chos nyid kyi gzugs nyid kyi phyir 'di ni chos kyi dbyings kyi ye shes so/ /yang na rnam par snang mdzad</text></item>
<item><p>346b.3</p><section></section><text>ces bya ba la sogs pa 'di nyid sangs rgyas lnga'i rang bzhin nyid du gsungs te/ de ltar ni/ rang rig pa'i rnam pas snang bar mdzad pa'i phyir/ de nyid rnam par snang mdzad do/ /'dod chags la sogs pa rnams kyis mi bskyod pa'i phyir de nyid mi bskyod pa'o/ /'di las longs spyod</text></item>
<item><p>346b.4</p><section></section><text>rdzogs pa dang sprul pa'i rin po che 'byung ba'i phyir/ rin chen 'byung ldan no/ /ye shes kyi rang bzhin gyi dpag tu med pa'i 'od gang yin pa 'di ni 'od dpag med do/ /gang las sems can gyi don gyi bya ba ma lus pa grub pa de ni don yod grub pa'o/ /don dam pa'i rang bzhin du gsungs nas</text></item>
<item><p>346b.5</p><section></section><text>bdud rtsi lnga zhes bya ba la sogs pas kun rdzob kyi rang bzhin du gsungs te/ gsang chen la sogs pa lnga rnams bdud rtsi lnga'i rang bzhin yang yin la/ gong bu dang thig le'i rnam pa ni nam mkha' lnga'i dbus su ro mnyam pa nyid du bzhugs pa'o/ /kun rdzob tu yang rang gi lus la</text></item>
<item><p>346b.6</p><section></section><text>gnas pa'i ye shes chen po ni shin tu rnam par dag pa'i ye shes su sangs rgyas rnams gsung par mdzad do zhes bya ba ni tshig gi lhag ma'o/ /rdo rje sems dpa' zhes bya bas de nyid kyi khyad par gsungs te/ sngar nges par byas pa'i mchog tu bde ba'i rang bzhin rgyu dang rkyen la mi ltos pa gang</text></item>
<item><p>346b.7</p><section></section><text>yin pa ni chos kyi sku'o zhes brjod par bya ste/ 'dis ni sngar yang don dam pa'i rang bzhin nyid du rtogs par byas pa/ bcom ldan 'das dpal he ru ka sku gsum gyi rang bzhin du bstan nas/ de dang dbyer med pa'i bcom ldan 'das ma phag mo bstan pa'i phyir/ 'di nyid shes</text></item>
<item><p>347a.1</p><section></section><text>rab ces bya ba la sogs pa gsungs te/ 'di nyid kyi ste/ lus kyi bdag nyid lhan cig skyes pa'i rang bzhin dpal he ru ka'i lte ba'i dkyil 'khor du 'bar ba ste/ bsrub par bya ba dang / srub par byed pa'i sbyor ba las skyes pa'i las kyi rlung gis yang dag bskyod pa'i</text></item>
<item><p>347a.2</p><section></section><text>me'i gzugs can mar yang dag par rig pa gang yin pa de nyid ni 'di'i lhan cig skyes pa'i shes rab ma rang bzhin gyis grub pa zla ba dang zla ba'i 'od lta bu'o/ /de nyid ni bA rA hI ste/ bA yig dang rA yig las/ rlung dang byin za dag gis haM las ra ma ti ste dga' bar byed pa 'dzag go zhes</text></item>
<item><p>347a.3</p><section></section><text>pas bA rA hI yin gyi phag gi gdong pa ni ma yin no/ /dpyid ni hUM yig la sogs pa yin la/ thig le lta bu yin pas thig le ste/ de rnyed pa na yang dag par tshim pa'o zhes gong du bshad pa nyid kyi phyir ro/ /skra yi rtse mo zhes bya ba la sogs pas 'di'i tshad gsungs te/ gang zhig skra</text></item>
<item><p>347a.4</p><section></section><text>yi rtse mo stong phrag brgya ste 'bum gyi tshad kyi sha chas te/ de lta bu'i cha shas kyi rnam pa gang gi yin pa de la de skad ces bya'o/ /'dis ni/ 'di'i shin tu phra ba nyid rtogs par byas pa yin te/ rnal 'byor ba'i ye shes kyi bgrod par bya ba nyid kyi phyir ro/ /yang gsungs pa/ bad rtsa'i skud</text></item>
<item><p>347a.5</p><section></section><text>pa lta bu rab phra'i gzugs can ma/ /bskal me sngon song bde chen gnas ni ji srid par/ /khyab cing gnas gang skyes bu chen pos nyer thob pa/ /de ni he ru ka mchog shes rab mar brjod do/ /zhes so/ /glog 'gyu ba dang mtshungs pa'i 'od/ /ces bya ba ni/ legs pa'i phreng ba'i 'od</text></item>
<item><p>347a.6</p><section></section><text>lta bu'o/ /lha yi rnal 'byor dus su ni/ /zhes bya ba la sogs pas de'i byed pa po gsungs te/ lha'i rnal 'byor te/ shes rab dang thabs gnyis sbyor ba de'i dus skabs su'o/ /de nyid ni ye shes kyi me 'bar ba'o/ /rnal 'byor pas ba spu'i bu ga'i mtshams thams cad nas</text></item>
<item><p>347a.7</p><section></section><text>'thon te/ lha dang lha min te/ phung po dang / dbang po'i rnam par rtog pa bsdigs par byas nas/ chos dang longs spyod rdzogs pa'i 'khor lo'i mdud pa'i gzugs kyi phung po dang khams kyi rnam par rtog ba'i bud shing bsregs nas g.yas kyi sna bug nas 'thon te/ mdzod spur son pa'i</text></item>
<item><p>347b.1</p><section></section><text>bug pa nas phyogs bcur gnas pa de rnams kyi spyi bo'i bug par zhugs nas/ de rnams kyi 'khor lo bzhi pa bsregs te/ slar yang sna bug g.yon nas 'thon te/ spyi bo'i bu ga nas zhugs nas sngar bzhin du bsregs pas de bzhin gshegs pa rnams 'phel bar byed do/ /lte ba'i dkyil</text></item>
<item><p>347b.2</p><section></section><text>'khor du brtan par 'gyur zhing rnam par thim par byed do/ /yang gsungs pa/ bsrub bya dang srub byed yang dag par sbyor ba las ye shes kyi me 'di ni/ lte ba'i dkyil 'khor du thim par byed de/ 'bar ba'i snang ba rnams kyis dam tshig gi 'khor lor gnas pa'i de bzhin</text></item>
<item><p>347b.3</p><section></section><text>gshegs pa rnams bsregs nas/ longs spyod rdzogs pa'i 'khor lor gnas pa'i thabs la lan gsum du bskor te/ mdzod spur song nas gnad kyi sgo phye ste/ au D+ya na gyi ming can nas phyog bcur gnas pa'i de bzhin gshegs pa rnams kyi dzA lan+d+ha ra'i ming can gser gyi sgo nas</text></item>
<item><p>347b.4</p><section></section><text>zhugs te/ sngon du de rnams kyi 'khor lo bzhi po bsregs nas/ sngar bshad pa'i sgo nas 'o ma'i rgyun gyis song nas bsregs pa'i de bzhin gshegs pa rnams dga' ba skyed par byed do zhes so/ /rgyud kyi rim pa dang ye shes kyi rim pa sdud par byed de/ g.yon dang g.yas pa'i logs</text></item>
<item><p>347b.5</p><section></section><text>su ni/ /dbyangs yig bcu gnyis yang dag gnas/ /zhes bya ba 'dis ni sngags kyi rim pa'o/ /chos kyi sku rnam par dpyod pa na gsang ba'i rim pa'o/ /nye bar bsdu ba gsungs pa/ de la sku gsum gyis 'khyud pa la ni/ 'khor lo bzhir bshad pa dang / snang ba gnyis su bshad</text></item>
<item><p>347b.6</p><section></section><text>pa dang / de ro mnyam pa nyid du rtogs par byas pas gsungs pa yin no/ /nA da dang thig le phrad par bshad pa ni/ he ru ka dang rdo rje phag mo dag dpyid dang thig ler brjod cing gsungs so/ /'gro ba dang 'ong pa'i sgras ni/ de dag gi yang dag par sbyor ba gsungs so/ /sngags dang rgyud</text></item>
<item><p>347b.7</p><section></section><text>dang ye shes dang gsang ba'i rim pa bshad pa ni/ g.yon dang g.yas pa'i logs su ni/ /dbyangs yig bcu gnyis yang dag gnas/ /zhes bya ba'i tshig 'di dang / de bzhin du/ 'di nyid shes rab lhan cig skyes/ zhes bya ba nas brtsams te/ 'khor lo ni/ yang dag bsregs nas</text></item>
<item><p>348a.1</p><section></section><text>nges byung ste/ /zhes bya ba'i mthar thug pa'i tshig dang / de bzhin du/ bsregs pa nyid kyi sangs rgyas rnams/ /slar yang dga' bskyed par byed/ /ces bya ba 'di dang / lte ba'i dkyil 'khor du 'ongs nas/ /snga ma bzhin du gnas par 'gyur/ /zhes bya ba 'dis rim pa bzhi</text></item>
<item><p>348a.2</p><section></section><text>po sngags dang rgyud dang ye shes dang gsang ba rnams bshad cing bstan pa yin no/ /de bzhin du sprul pa la sogs pa'i 'khor lo bzhi po la/ gang zhig dbyangs lnga la sogs pa rnam par dgod pa dang bsdus nas/ A li kA li gnyis po nyis 'gyur du gyur pa dang / hUM yig la sogs pa'i</text></item>
<item><p>348a.3</p><section></section><text>sa bon lnga po dang ma ning gi sa bon rnam par dgod pa dang / tshangs pa ring po rnam par dgod pa dang / A li sum cu rtsa gnyis kyis yongs su bskor ba'i gzhom du med pa'i yi ge rnam par dgod pa rnams ni/ sprul pa'i 'khor lo'i dbus su ni/ /sde tshan brgyad kyis yongs su bskor/ /yi</text></item>
<item><p>348a.4</p><section></section><text>ge rnams kyi mchog gzugs kyis/ /a ni yi ge dam pa'o/ /zhes bya ba la sogs pa'i gzhung gis gsungs pa yin no/ /mdor bstan pa la ltos nas rgyas par bstan pa ste/ mdor bstan pa ni yang dag par bsdus pas khong du chud par byed pa'o/ /rgyas par bstan pa ni/ rgya chen</text></item>
<item><p>348a.5</p><section></section><text>pos so zhes bya ba ni tshig gi lhag ma ste/ rgyas par bstan pa 'di rnams ni le'u zhes bya ba'i don te/ gang zhig ral gri dang mig ces bya ba la sogs pa'i dngos grub chen po brgyad po rnams kyi don ni sngar gsal bar bshad pa de rnams te/ de rnams sngar gsungs pa'i dpyid kyi thig le'i sgrub</text></item>
<item><p>348a.6</p><section></section><text>pa'i thabs kyi cho ga rtogs pa las 'gyur ro zhes bsgrub par byas pa yin no/ /dbang bo zhan pa'i sems can yongs su gzung pa'i phyir dang / 'di ni dbang po rnon po'i gang zag gi yul yin no zhes bstan pa'i phyir/ mdor bstan pa zhes bya ba la sogs pa gsungs pa yin te/ mdor bstan pa</text></item>
<item><p>348a.7</p><section></section><text>las na/ bla ma'i zhabs kyi bka' drin te/ de'i zhabs kyi chu skyes kyi rdul rin po che ston pa po bla ma yang dag par rtogs pa'i de kho na nyid kyi rin po che rnam par 'byed pa la mkhas pa rnams kyis yang dag par brgyan pa'i mkhas pa gang yin pa'o/ /de bzhin du gang yang gzhan du rgyas</text></item>
<item><p>348b.1</p><section></section><text>par bstan pa dang / shes rab ma'i mngon par brjod pa dang / slob dpon de'i bka' drin las lhan cig skyes pa myong bas na/ rkang pa so so dang / tshig so so'i ngag de kho na nyid 'gyur ba med pa snang bar mdzad pa'i bcom ldan 'das de bzhin gshegs pa rgyal ba mchog rnams kyis yang dag par rol</text></item>
<item><p>348b.2</p><section></section><text>par mdzad pa 'bad pa dang bcas pas nye bar thob pa rnams te/ gang kho na myong ba de kho na mdo dang rgyud thams cad kyi nang du blta bar bya'o/ /gsungs pa/ lung las yid ches nyid dang ni/ /de bzhin bla ma las yid ches/ /rang las yid ches nyid dang ni/ /de bzhin gzhan las yid ches</text></item>
<item><p>348b.3</p><section></section><text>pa/ /yid ches bzhi yis gzung bar bya/ /zhes bya ba la sogs pas gsang ba'i de kho na nyid rab tu gsal ba las gsungs pa'i phyir ro/ /de bzhin du gang yang rdo rje mkha' 'gro dang ldan pa'i rang gi snying po yang phyi rol du ma yin te/ de ltar byas nas bdag gis dpyid kyi thig le 'di</text></item>
<item><p>348b.4</p><section></section><text>byas pa yin te/ gang las dad pa brtan pos 'dzin par byed pa de rnams ni gzhal du med pa'i/ /dad pa brtan pos bzung pa'i gzhung byed pa nyid kyis rang bzhin brtan pa'i sgo nas gzhung rdzogs par brtan pa'i phyir zhes pa dpal ldan bla ma sangs rgyas zhes bya ba la sogs pa gsungs te/ </text></item>
<item><p>348b.5</p><section></section><text>bdag la phan pa rdo rje'i bla ma sangs rgyas dang byang chub sems dpa'i bka' thob pa/ de bzhin gshegs pa'i skur gnas pa/ spyod pa'i brtul zhugs nag po pa bdag gis dpyid kyi thig ler brjod pa 'di ni/ rgyas par bstan pa bcu'i bdag nyid du byas pa gang yin pa ni yongs su rdzogs</text></item>
<item><p>348b.6</p><section></section><text>pa ste/ rgyud thams cad kyi don yang dag par bsdus pas gzhan la ltos pa med pa'i phyir ro zhes bya ba'i don to zhes pa rdzogs pa'i rim pa'i sgrub pa'i thabs kyi cho ga dpyid kyi thig le'i rgya cher 'grel pa gsang ba chen po'i sgron ma las/ rgyas par bstan pa bcu pa'i rgyas par bshad</text></item>
<item><p>348b.7</p><section></section><text>pa'o/ /dpyid kyi thig le'i rgya cher 'grel pa rdzogs so// //sa skyong 'dzin ma'i thig le'i gtsug rgyan nags nang du/ /'phags yul mkhas pa'i dpyid kyi rin chen rab dkod pa/ /de tshe dpyid kyi thig le'i rgyas 'grel me tog gi/ /rdzogs pa'i sbrang rtsi bung ba gzhon</text></item>
<item><p>349a.1</p><section></section><text>nus 'thungs pa'o/ /rgya gar shar phyogs kyi mkhas pa chen po nags kyi rin chen zhes bya ba/ bcom ldan 'das dpal rdo rje rnal 'byor ma'i zhabs kyi thig le la yang dag par reg pas/ dpal he ru ka'i dpyid kyi dga' ba yang dag par thob pa de la/ chos kyi rgyal po</text></item>
<item><p>349a.2</p><section></section><text>grags pa 'byung gnas rgyal mtshan dpal bzang po zhes bya ba/ de bzhin gshegs pa thams cad kyi gsang ba'i mdzod mtha' dag gzigs pa'i spyan dang ldan pa des gsol ba btab nas/ de'i bka' lung dang / grub pa'i skyes bu zhang gi ring lugs pa chen po bsod nams rin chen gyis kyang</text></item>
<item><p>349a.3</p><section></section><text>bskul nas/ paN+Di ta chen po de nyid dang / gzhon nu dpal gyis rgyal po'i pho brang sne'u gdong du bsgyur cing zhus pa'o// @##/ /rgya gar skad du/ gu h+ya tat+t+wa pra ka sha nA ma/ bod skad du/ gsang ba'i de kho na nyid rab tu gsal ba zhes bya ba/ bcom ldan 'das thugs rje chen po</text></item>
<item><p>349a.4</p><section></section><text>'phags pa spyan ras gzigs dbang phyug la phyag 'tshal lo/ /thog ma tha ma la sogs rab tu dbye ba spangs shing dpe med kun 'gro nam mkha'i dngos/ /bsod nams ye shes bdag nyid sbyor ba gnyis kas rnam spras rang gi rang bzhin shar gang yin/ /rgyal ba khyu mchog sku rnams</text></item>
<item><p>349a.5</p><section></section><text>gsum po de la btud nas gsang ba'i de nyid rab gsal ba/ /spyod pa'i rdo rje rtog pas sems can phung pos gsal bar legs rtogs bya phyir bshad par bya/ /rgyu rnams kun du gang gnas shing / /mdo sde'i sde snod la sogs dang / /gzhan yang rig byed bdag gis ngag /tshangs la sogs pa</text></item>
<item><p>349a.6</p><section></section><text>bshad pa dang / /gang du'ang 'di ni rnyed dka' ba'i/ /bstan bcos gang yang yod min te/ /chos kyi phung po brgyad khri dang / /bzhi stong nyid las gsungs pa yin/ /bzlas dang bsam gtan de bzhin du/ /sbyin sreg ston dang dkyil 'khor bri/ /spyod pa rnam pa sna tshogs dang / /phyag rgya</text></item>
<item><p>349a.7</p><section></section><text>'ching ba'ang de bzhin te/ /brtul zhugs cho ga sna tshogs dang / /chos gos la sogs rnam 'dzin pa/ /mchod rten la sogs pa yi las/ /nges pas brdung bar gnas pa dang / /bya dang byed pa'i dngos po yis/ /dngos po kun la bdag brten pas/ /sems can gang zhig cis 'dul ba/ /</text></item>
<item><p>349b.1</p><section></section><text>de rnams de yi gzugs bzung nas/ /sems can bsam pa'i khyad par gyis/ /rdo rje 'dzin pas gang gsungs pa/ /gang zhig shes pa lus can rnams/ /'gyur ba med pa'i ngo bo yis/ /byang chub snying po bla med par/ /khyim na gnas zhing myur 'gro ba'o/ /bram ze rgyal rigs la sogs rigs/ /lha</text></item>
<item><p>349b.2</p><section></section><text>sogs skye gnas las byung ba/ /chags dang 'jig pa'i dus gang gis/ /skye dang gnas dang 'jig pa ste/ /rigs ngan smyig ma mkhan la sogs/ /gang gzhan dman la 'jug pa rnams/ /ma rungs srog ni gcod pa dang / /gang yang brdzun pa la brtson pa/ /rtag tu gzhan gyi bud med bsten/ /</text></item>
<item><p>349b.3</p><section></section><text>de bzhin tshig rtsub smra ba dang / /dman 'gro slong mo byed pa dang / /gzhan gyi nor la longs spyod cing / /chags sogs nyon mongs dra ba yis/ /'khor ba'i dgon par bcings pa dag /des kyang gang du sa mchog ni/ /ji ltar 'dod pa thob 'gyur ba/ /chos dang longs spyod sprul ba yi/ /sku</text></item>
<item><p>349b.4</p><section></section><text>gsum chos kyi rang bzhin can/ /yon tan skyon gyi don nges pa/ /de ni bdag gis bstan par bya/ /dpal ldan 'dus pa'i lam gyi ni/ /rim pa gnyis ka'i ngo bo las/ /dpal ldan 'dus pa lhag yid 'ong / /rgyud rnams kun yon gtso bo yin/ /dus ni rnam bzhi'i dbye ba</text></item>
<item><p>349b.5</p><section></section><text>yis/ /rgyud ni rnam pa bzhir 'gyur te/ /brgad pa dang ni bltas pa dang / /de bzhin gzhan ni lag bcangs dang / /gnyis gnyis sprod pa bzhi pa ste/ /de dag rgyud ni rnam pa bzhi/ /'dus pa'ang rnam pa gnyis gsungs te/ /bskyed dang rdzogs byung rim pa'o/ /rnal 'byor bskyed par</text></item>
<item><p>349b.6</p><section></section><text>bstan pa ste/ /rdzogs pa rnal 'byor ma ru brjod/ /dbang po gnyis ka'i snyoms 'jug pa/ /'dus pa zhes byar rnam par brjod/ /sangs rgyas byang chub sems rnams dang / /de bzhin mkha' 'gro ma rnams dang / /A li kA lir ldan pa dag /mngon par brjod pas gang du 'jug /de nyid du</text></item>
<item><p>349b.7</p><section></section><text>ni ye shes kyi/ /rin chen mchog ni brtag par bya/ /bsreg dang bcad dang bdar ba yis/ /mkhas pa dag gis gser bzhin du/ /yid ches rnam pa bzhi yis ni/ /lhan cig skyes pa brtan par bzung / /sems can tha mal cig shos kyi/ /yid ches dag ni thams cad las/ /bla ma nyid ni byed</text></item>
<item><p>350a.1</p><section></section><text>par 'gro/ /bla ma rnam pa gnyis gsungs te/ /rgyu 'bras 'byung ba thob 'gyur ba'o/ /rgyu yi ngo bos mdor bstan pa/ /'bras bus rgyas par ston pa nyid/ /mdor bstan lus dang ngag yin te/ /rgyas ston byed pa sems nyid yin/ /dkyil 'khor slob dpon ngo bo yis/ /phyi dang</text></item>
<item><p>350a.2</p><section></section><text>bcas pa'i nang na bzhugs/ /'di ni sems can thams cad kyi/ /bla ma dam pa gnyis su brjod/ /'bad dang bcas pas rab mchod na/ /spyod dang grol ba'i 'bras rab gsol/ /yi ge de ni nang na oM/ /phyugs nang ri dgas rgyal por mtshungs/ /rig byed nang na nges brjod yin/ /me tog pa</text></item>
<item><p>350a.3</p><section></section><text>ri dza tar mtshungs/ /mkhas pas dngos grub du ma ni/ /de yi bka' drin dag gis 'thob/ /bla ma dag ni ma gtogs pa/ /gzegs ma tsam yang 'grub mi 'gyur/ /mtho ris sa steng sa 'og gi/ /don kun bla ma nyid kyis bsgrub/ /mtshams med lnga yi las rnams ni/ /byas pa'i mis kyang 'grub</text></item>
<item><p>350a.4</p><section></section><text>par 'gyur/ /de la ma gus bskal ba yi/ /grangs med skye bar 'grub mi 'gyur/ /gsang ba de kho na nyid rab tu gsal ba las bdag dang gzhan gyi tshogs kyi chos nyid kyi tshul rnam par gnon pa la 'jug pa dang rgyud dang sngags dang ye shes gsang ba dang de bzhin gshegs pa'i gsung rab ston pa</text></item>
<item><p>350a.5</p><section></section><text>po bla ma la mnyes par bya ba ste dang po'o// //de nas ches gsung bshad par bya/ /mdor bsdus sems las sprul pa ste/ /dbang po drug las rnam grol ba/ /byang chub sems ni rnyog pa med/ /dngos dang dngos med gnyis ka spangs/ /dang po'i sangs rgyas rjes 'gro mang / /brtan pa</text></item>
<item><p>350a.6</p><section></section><text>dang ni g.yo ba dang / /spro zhing sdud par byed pa'o/ /'dus pa tshogs par gsungs pa ste/ /rdzogs pa rim pa'i rang bzhin te/ /mya ngan 'das la dmigs su med/ /'khor ba yi ni bde ba che/ /snying rje chen po thabs chen po/ /sems can don la 'jug par 'gyur/ /sku gsung thugs kyi</text></item>
<item><p>350a.7</p><section></section><text>tshul can gyis/ /dkyil 'khor gsum po rnams su ni/ /bskyed pa'i rim pa'i ngo bo yis/ /'di ni rdzogs par byed pa'i mchog /rnam pa de lta'i ye shes che/ /mdor bsdus nas de bdag gis brjod/ /'di skad bdag gis zhes brjod dang / /thos pa zhes bya 'ang de ma thag /gzhan</text></item>
<item><p>350b.1</p><section></section><text>yang dus zhes bya ba ste/ /gcig na zhes bya gsungs pa dang / /de bzhin gshegs pa thams cad ces/ /de ltar gzhan yang de 'og tu/ /sku gsung thugs dang rdo rje zhes/ /btsun mo'i b+ha ga rnams la 'dir/ /bcom ldan 'das ni bzhugs su zhes/ /rnal 'byor rgyud las rab tu</text></item>
<item><p>350b.2</p><section></section><text>grags/ /gsang ba'i mchog gi dgyes pa ni/ /thams cad bdag nyid rtag tu bzhugs/ /mkha' 'gro kun dngos sems dpa' ni/ /rdo rje sems dpa' bde ba mchog /zhes bya ba yang gzhan du bstan/ /thog mtha' yi yang tshig la gnas/ /rnal 'byor rnal 'byor</text></item>
<item><p>350b.3</p><section></section><text>ma rgyud kyi/ /rab gsal 'di yi bshad bya ba/ /re zhig rnal 'byor rgyud las ni/ /ji ltar bstan de bdag gis bsnyad/ /e yig sa ru shes bya ste/ /las kyi phyag rgya spyan ma yin/ /brtse ba che dang thabs chen po/ /rang bzhin sna tshogs spyod yul de/ /lte bar sna</text></item>
<item><p>350b.4</p><section></section><text>tshogs 'dab skyes la/ /sprul pa'i 'khor lor gnas pa'o/ /baM yig chu ru shes bya ste/ /chos kyi phyag rgya mA ma kI/ /byams dang smon lam ngo bo ste/ /lha mo rdo rje'i rigs rjes 'gro/ /snying gar chu skyes 'dab brgyad pa'i/ /chos kyi 'khor lor yang dag gnas/ /ma yig me ru bstan pa</text></item>
<item><p>350b.5</p><section></section><text>ste/ /phyag rgya chen mo gos dkar mo/ /dga' dang stobs kyis sbyor ba ste/ /lha mo pad+ma'i rigs byung yin/ /mgrin par chu skyes brgyad gnyis 'dab/ /longs spyod 'khor lor gnas pa'o/ /a yig rlung gi gzugs can de/ /nyon mongs thams cad rab 'joms pa/ /dam</text></item>
<item><p>350b.6</p><section></section><text>tshig phyag rgya chen po ste/ /sgrol ma 'khor ba sgrol byed ma/ /btang snyoms ye shes sbyor ba yis/ /lha mo las kyi rigs las byung / /sum cu rtsa gnyis 'dam skyes la/ /bde chen 'khor lo chen por ro/ /e dang baM zhes bya ba nyid/ /gnyis gnyis su ni brjod pa ste/ /'og dang steng du</text></item>
<item><p>350b.7</p><section></section><text>snyoms 'jug pas/ /shes rab thabs kyi rang bzhin no/ /e yig shes rab brjod pa ste/ /baM zhes bya ba thabs yin no/ /'dir ni baM gyis brgyan pa yis/ /e zhes bya ba nges par mdzes/ /baM ni snying ga mgrin pa yin/ /dbus na rgyan gyi mchog yin te/ /e ni mgo bo lte ba</text></item>
<item><p>351a.1</p><section></section><text>la/ /rgyan cha phyi rol yang dag gnas/ /sangs rgyas lnga yi bdag nyid sku/ /baM yig rdo rjer brjod pa ste/ /lha mo lnga yi bdag nyid sku/ /e yig yin te pad+mar brjod/ /e yi rnam pa lha rdzas gang / /dbus su baM gyis rnam par brgyan/ /bde ba thams cad kyi ni gzhi/ /</text></item>
<item><p>351a.2</p><section></section><text>sangs rgyas rin chen za ma tog /khams gsum pa ni ma lus pa/ /'di skad rgyud du gsungs pa yin/ /de mthar bdag gis zhes gsungs pa/ /longs spyod rdzogs skur grags pa ste/ /de ni khams gsum gyi bde ba/ /thams cad myong ba'i rgyu ru 'gyur/ /yon tan gsum brgyan mtshan</text></item>
<item><p>351a.3</p><section></section><text>ma ni/ /mkha' dbyings steng du yang dag gnas/ /de nyid dngos po bsgrubs pa ste/ /mi yi sna rtser brjod pa yin/ /de yi dbus su gnas pa'i sems/ /rtog bcas zla ba lta bu ni/ /kun rdzob byang chub sems zhes bya/ /sangs rgyas gzugs ni shin tu mdzes/ /dga' ba rang bzhin gang de</text></item>
<item><p>351a.4</p><section></section><text>ni/ /chags pa zhes byas mngon par brjod/ /longs spyod rdzogs pa'i sku de ni/ /bdag gi zhes byar rab tu grags/ /gzhan yang thos pa zhes gsungs pa/ /sprul pa'i sku ru brjod pa ste/ /gang tshe zla ba lta bu yi/ /sems chen po ni nub gyur pa/ /b+ha ga'i dbus su son pa gang / /de ni</text></item>
<item><p>351a.5</p><section></section><text>yungs kar zhes byar 'dod/ /chags bral gyi ni rang bzhin de/ /'di ni nyi ma lta bu'i 'od/ /de ni khrag tu shes bya ste/ /steng du 'od gsal 'phro ba'o/ /rig pa'i sna rtser gnas pa ni/ /pad+ma bzhi ni gsal byed pa/ /rgyal ba rnams kyi sprul sku ste/ /de ni thos pa zhes byar grags/ /shes</text></item>
<item><p>351a.6</p><section></section><text>rab thabs kyi bdag nyid sbyor/ /'dir ni bdag gis thos par brjod/ /shes rab bdag gis zhes grags te/ /thos pa thabs kyi mtshan nyid do/ /dmigs bcas pa dang dmigs med pa'i/ /shes rab gnyis su brjod pa ste/ /dmigs med bdag gis shes bya la/ /dmigs dang bcas</text></item>
<item><p>351a.7</p><section></section><text>pa thos par 'dod/ /dmigs dang bcas pa 'khor ba ste/ /dmigs su med pa mya ngan 'das/ /rdo rje 'dzin pa dbugs dbyung che/ /mya ngan 'das par rgyal bas gsungs/ /de bzhin gshegs pa'i dbugs dbyung che/ /de bzhin du yang 'khor bar ro/ /kha sbyor dang ni phye ba'i</text></item>
<item><p>351b.1</p><section></section><text>gzugs/ /bdag gis thos pa zhes bya yin/ /'dir ni mang du smos ci dgos/ /mdor bsdus nas de brjod bya ste/ /khu ba nyid dang de bzhin khrag /de bzhin zla ba nyi ma dang / /nub pa dang ni 'char ba dang / /de bzhin mtshan mo nyin mo dang / /sdud pa dang ni spro ba nyid/ /de bzhin du yang steng dang</text></item>
<item><p>351b.2</p><section></section><text>'og /bdag nyid dang ni gzhan nyid de/ /gcig dang du ma de bzhin no/ /bud med dang ni skyes pa'ang rung / /chu dang me yang de bzhin te/ /bdag gis shes pa zhes bshad pa/ /bde ba dang ni sdug bsngal nyid/ /de ltar rgyal bas rab gsungs pa'i/ /tshig ni mdzes pa gnyis po</text></item>
<item><p>351b.3</p><section></section><text>dag /ldog pa dang ni 'jug pa ste/ /yon tan skyon ni rab 'jug pa'o/ /dus gcig na zhes bya ba'i tshig /de nyid las ni gzhan pa dag /dus zhes bya ba rjes 'gro ba'o/ /gzhan dag gis ni bstan pa yin/ /tshig gnyis ji ltar 'byung bzhin du/ /yang dag ji bzhin bshad par bya/ /</text></item>
<item><p>351b.4</p><section></section><text>sa ma ya ni dus gsum ste/ /dus ni rnam pa gsum du 'dod/ /dus bzang dang ni dus ngan dang / /bsam gyis mi khyab dus nyid do/ /sna yi bu ga'i sgo gnyis nas/ /'ong ba dus bzang zhes bya ste/ /'gro ba nyid ni dus ngan no/ /de dag gcig tu brjod pa ste/ /gcig pu zla med</text></item>
<item><p>351b.5</p><section></section><text>par gyur pa/ /dus ni bsam gyis mi khyab 'gyur/ /srog dang rtsol ba bral ba ste/ /dbugs 'byung rngub pa rnam spangs pa'o/ /'gro dang 'ong ba las grol ba/ /dus gcig na zhes brjod pa yin/ /'dod chags ma yin chags bral min/ /dbu mar yang ni mi dmigs pa/ /'dod</text></item>
<item><p>351b.6</p><section></section><text>chags dang ni chags bral dag /gnyis bo 'dres pa mi dmigs pa/ /mar la mar blugs ji lta bur/ /'dres par gyur pa rnyog pa med/ /de bzhin 'dod chags chags bral dag /gcig pur ro mnyam pa yi dus/ /'gog pa nyid du 'dod pa dang / /dpyid nyid du'ang bstan pa yin/ /</text></item>
<item><p>351b.7</p><section></section><text>dus gsum mnyam par sbyor ba las/ /dus ni gcig ces brjod pa ste/ /'di ni nyi ma zla ba dang / /'char ba dang ni nub ba dang / /snying stobs dang ni rdul log pa/ /mun pa me yi rang bzhin sa/ /byang chub sems ni brtan gyur pa/ /dus gcig na zhes brjod pa</text></item>
<item><p>352a.1</p><section></section><text>yin/ /dus gcig po ni de nyid du'ang / /bcom ldan 'das ni bzhugs so zhes/ /ji snyed gnyis med 'grub pa yis/ /bdud rnams nyid ni bzhi po dang / /chags sogs nyon mongs dra ba ni/ /'joms pas bcom pa zhes bya'o/ /mkha'</text></item>
<item><p>352a.2</p><section></section><text>dbyings gnas kyi rnam pa ste/ /e yig b+ha ga zhes kyang bya/ /su la de yod rtag pa ste/ /thog mtha' med par 'byung phyir ro/ /de las skye dang 'jig pa'i phyir/ /'debs pas kyang de phyag bya'o/ /byang sems rin po che gang yin/ /nam mkha'i dbyings ni ma gtogs</text></item>
<item><p>352a.3</p><section></section><text>par/ /gzhan du gnas ni ma mthong ste/ /des na de 'drar 'di ru brjod/ /sku dang gsung thugs gang yin nyid/ /spros pa rnams kyis ma spros pa/ /sangs rgyas thams cad bskyed pa'o/ /bcom ldan 'das su de la bshad/ /bzhugs pa zhes byar gang gsungs pa/ /gnas</text></item>
<item><p>352a.4</p><section></section><text>par gyur pa brjod pa yin/ /sangs rgyas byang chub sems dpa' dang / /dus gcig nyid du gyur pa na/ /rdo rje sems dpa' rang bzhin gyis/ /'jig rten rnams kyi re skong byed/ /sems can snod kyi tshul gyis ni/ /'jig rten rnam pa gnyis su gsungs/ /g.yo bar</text></item>
<item><p>352a.5</p><section></section><text>gyur pa sems can de/ /de bzhin gnas pa'i snod yin no/ /skal bzang dang ni skal ngan gnyis/ /re re zhing yang gnyis su dbye/ /sa dang chu dang me rlung gis/ /rang bzhin rnam pa bzhi ru brjod/ /rdo rje sems dpa' rang bzhin gyis/ /de rnams re ba skong bar mdzod/ /rdo rje</text></item>
<item><p>352a.6</p><section></section><text>sems su bstan pa ste/ /sems dpa' dga' bar brjod pa yin/ /skad cig bzhi las byung bas na/ /dga' ba rnam pa bzhi ru bstan/ /dga' ba dang ni mchog dga' dang / /dga' bral gyi ni dga' ba dang / /lhan cig skyes dga'i rang bzhin gyis/ /skad cig bzhi</text></item>
<item><p>352a.7</p><section></section><text>las yang dag 'byung / /rnam pa sna tshogs rnam par smin/ /rnam pa med dang mtshan nyid bral/ /de dag las ni skye ba gang / /dga' ba bzhi ni dam pa brten/ /dga' bar lhan cig gyur pa'i sems/ /rdo rje sems dpar 'di brjod do/ /'dod chags chags bral rnam par</text></item>
<item><p>352b.1</p><section></section><text>grol/ /rang bzhin dag cing dri ma med/ /'khor ba'i rgya mtsho pha rol son/ /bzhugs pa zhes byar rnam par grags/ /thams cad sgra ru brjod pa yin/ /lha sogs 'gro ba drug rnams kyi/ /gzugs la sogs pa yul gyi dngos/ /'dod pa'i ngo bos yang dag gnas/ /'jig rten</text></item>
<item><p>352b.2</p><section></section><text>gsum du gang byung de/ /ma lus thams cad zhes byar gsungs/ /de bzhin gshegs sgrar brjod pa ni/ /drug pa rnams ni der 'jug dang / /dbang po rnams dang 'byung chen dang / /phung po'i dngos de ji ltar na/ /gang nas de ltar 'ongs gyur na/ /de ni de ltar 'gro bas na/ /de ltar de</text></item>
<item><p>352b.3</p><section></section><text>bzhin gshegs te dag /gcig nas gcig tu de bzhin 'dos/ /lha sogs 'gro ba'i rang bzhin dag /yul rnams dag ni thams cad kyi/ /yul la'ang ro myong yod pas na/ /dbang po dag ni de bzhin gshegs/ /'gro ba rnams dang yul rnams la/ /dngos su ji bzhin</text></item>
<item><p>352b.4</p><section></section><text>'gro 'gyur ba/ /de bzhin dngos po de yis ni/ /de nyid du ni slar 'gro bas/ /de bzhin gshegs pa'i rang bzhin can/ /de dag nyid ni thams cad kyi/ /de ltar sku dang gsung dang thugs/ /rdul dang snying stobs mun pa gsum/ /bde dang sdug bsngal de bzhin rmongs/ /de</text></item>
<item><p>352b.5</p><section></section><text>rnams rdo rje de nyid de/ /byang chub sems ni rin po che/ /mi phyed pas na rdo rjer brjod/ /zad dang skye med ngo bo yis/ /de ni mi phyed pa ru grags/ /nyon mongs dra bas 'ching ba'i phyir/ /dbang po rnams dang sangs rgyas 'jig /sbyor ba dang ni bral ba yis/ /rdo rje sems dpa'</text></item>
<item><p>352b.6</p><section></section><text>'joms pa min/ /de ni skye ba med pa nyid/ /de ni gang na gnas pa min/ /de yi btsun mo shes rab gnas/ /lha sogs bu mo'i 'gro bar 'gyur/ /sangs rgyas thams cad bskyed ma ste/ /sems can kun gyi dge 'byung ma/ /sems can bsam pa'i khyad par gyis/ /sna tshogs</text></item>
<item><p>352b.7</p><section></section><text>gsal bar yang dag bsten/ /shes rab rdo rje'i btsun mor brjod/ /brtan pa dang ni g.yo bar gnas/ /rdo rje btsun mo spyan ma dang / /rdo rje btsun mo mA ma kI/ /rdo rje btsun mo gos dkar mo/ /rdo rje btsun mo sgrol ma ste/ /'dzin cing spel par byed pas na/ /rdo rje btsun mor de dag brjod/ /</text></item>
<item><p>353a.1</p><section></section><text>gzung zhing spel bar bya bas ni/ /rang nyid rdo rje de bzhin ni/ /rdo rje 'dod pa'i ngo bo yis/ /rdo rje btsun mo de dag gnas/ /de yi b+ha ga zhes gsungs pa/ /yi ge e yi cha byad nyid/ /rigs lnga yi ni rang bzhin dang / /sangs rgyas ngag ni gdan bzhi yin/ /</text></item>
<item><p>353a.2</p><section></section><text>mtshan ni sum cu rtsa gnyis dang / /de bzhin dpe byad brgyad cu dang / /ldan pa'i rdo rje sems dpa' ni/ /dpal ldan bde bas dpa' ba ste/ /'khor ba'i pha rol mthar gnas pa/ /'byor ba rang gi rang bzhin skyes/ /spyod cing dra ba'i lta ba yis/ /bcings las grol ba khyab bdag</text></item>
<item><p>353a.3</p><section></section><text>ste/ /sko sham 'phrog po 'byin po dang / /'dzin po nyid dang yid 'gro ba'i/ /b+ha ga nyid ni gnas yin te/ /de na 'di ni rtag tu bzhugs/ /pa zhes bya ba'i tshig ni 'dir/ /nam mkha'i khams la yongs su brjod/ /bcom ldan 'das kyi tshig gis kyang / /byang chub sems su</text></item>
<item><p>353a.4</p><section></section><text>yongs brjod de/ /lus kyi dkyil 'khor zhes gsungs dang / /b+ha ga'i dkyil 'khor gnas pa dang / /byang chub sems kyi dkyil 'khor te/ /gsum pa 'di dag dbye ba med/ /'di skad la sogs ngag gis ni/ /rang gi ngo bor rab tu bstan/ /'gro kun rnam pa gsum</text></item>
<item><p>353a.5</p><section></section><text>dang 'brel/ /sangs rgyas chos dang dge 'dun te/ /sku gsung thugs kyi ngo bo yis/ /de dag dkon mchog dam pa gsum/ /de las rin chen lnga nyid de/ /rin chen lnga yi rang bzhin lus/ /sangs rgyas rnams kyi gnas zhes brjod/ /sku gsung thugs kyi dkon mchog</text></item>
<item><p>353a.6</p><section></section><text>rnams/ /'di skad ces bya sogs par bshad/ /gsang ba de nyid rab gsal ba/ /de ltar mchog tu mkhyen nas ni/ /sangs rgyas byang chub sems dpa' rgyal/ /skrag pa dang ni 'jigs par 'gyur/ /'di de dkon mchog nyams dga' mchog /mi phyed pas ni rtag tu gnas/ /</text></item>
<item><p>353a.7</p><section></section><text>'dod dang gzugs dang gzugs med dang / /sna tshogs khyab ste rnam par bzhugs/ /'di skad ces sogs ngo bo yis/ /dag mchog shin tu mdzes pas so/ /'khor ba 'khor lo bzlog bya ste/ /mya ngan 'das pa'i dbyings la brten/ /gsang ba de kho na nyid rab tu</text></item>
<item><p>353b.1</p><section></section><text>gsal ba las sku dang gsung dang thugs kyi mtshan nyid longs spyod dang sprul pa dang / chos kyi rang bzhin dkon mchog gsum du mtshon pa sngon du 'gro ba'i 'di skad bdag gis zhes bya ba la sogs pa'i bshad pa bstan pa ste gnyis pa'o// //de nas gzhan yang bshad bya ba/ /kun</text></item>
<item><p>353b.2</p><section></section><text>rdzob ji bzhin de bzhin du'o/ /yang na e yig thig le ste/ /baM zhes bya ba sgra ru brjod/ /bdag gi chags pa'i sems kyis ni/ /thos pa zhes bya bstan par gsungs/ /gcig na zhes bya mdor bstan pa/ /de bzhin du ni rgyas bstan te/ /mdor bstan pa yi mtshan nyid ni/ /thabs zhes bya</text></item>
<item><p>353b.3</p><section></section><text>par yongs su brjod/ /rgyas bstan mtshan nyid de yang ni/ /shes rab tu yang yongs su bsgrags/ /mdor bstan pa dang rgyas bstan pa/ /de nas gnyis su brjod par byas/ /rgyas bstan bsrub bya srub byed ni/ /mdor bstan so so'i gdan yin no/ /bcom ldan sems kyi rdo rje ste/ /</text></item>
<item><p>353b.4</p><section></section><text>bzhugs pa'i tshe ni gnas pa'o/ /de kun 'byung ba ngo bo ste/ /'byung ba bzhi po rnams ni yul/ /sangs rgyas phung po la sogs kun/ /sras bcas dbang po dang lhan cig /sku gsung zla ba nyi ma ste/ /thugs rdo rje ni dbyer med pa/ /brten pa'i ngo bos gnas pa ste/ /rten ni bud med b+ha</text></item>
<item><p>353b.5</p><section></section><text>gar brjod/ /rten dang brten pa'i ngo bo yis/ /tshig ni gnyis gnyis dag gis kyang / /phan tshun 'brel nas de dag ni/ /brgyud nas rim pa bzhin du rtogs/ /de dag rang 'byung ngo bo yin/ /shes dang shes bya rab dbye bas/ /bdag la min gzhan las kyang min/ /gnyis min rgyu med</text></item>
<item><p>353b.6</p><section></section><text>las kyang min/ /dngos po skyes pa'i ngo bo dang / /dngos po med pa'i rang bzhin min/ /rtag min mi rtag pa'ang min/ /'di ni chang dang gzhan ma yin/ /rten cing 'brel 'byung ngo bo yis/ /brtan pa dang ni mi g.yo ba/ /dma' dang mtho ba thang dang chu/ /sna tshogs khyab ste rnam par</text></item>
<item><p>353b.7</p><section></section><text>bzhugs/ /a yig dang ni baM yig dang / /bdag gis zhes dang thos pa zhes/ /de bzhin gshegs pa thams cad dang / /sku dang gsung ni de bzhin te/ /thugs kyi rdo rje btsun mo yi/ /b+ha ga rnams la zhes bya gzhan/ /bcom ldan 'das ni bzhugs zhes pa/ /sgra dang sgra nyams</text></item>
<item><p>354a.1</p><section></section><text>spangs pa ste/ /mtha' dag ngag la nges par grol/ /da ltar byung ba'i rang bzhin phyir/ /byis pa lkugs la sogs shes pa'i/ /shes bya lta bur de rab grags/ /gzung du med cing brjod du med/ /kun rdzob ji bzhin de bzhin de/ /dri za'i grong khyer rnam pa dang / /sgyu</text></item>
<item><p>354a.2</p><section></section><text>ma smig rgyu 'dra ba ste/ /seng ge zla ba'i grong khyer mtshungs/ /rmi lam rtsed mo bzhin du snang / /de dag la sogs ngo bo ni/ /khams gsum ma lus rang bzhin no/ /de nyid kyi phyir ji ltar na/ /bdag gis thos zhes nges pa ru/ /rang rig pa yi ngo bo yis/ /sangs rgyas kyis kyang mkhyen pa</text></item>
<item><p>354a.3</p><section></section><text>min/ /'dus par sems dang phrad pa ni/ /rmi lam sad pa lta bu ste/ /ji ltar gzhon nu'i ngo bo yis/ /dbang po gnyis ni 'dus pa bzhin/ /b+ha gar ling ga rab gzhag nas/ /sangs rgyas rjes su dran pa bsgom/ /thog ma dbus mthar dri med pa'i/ /ye shes ci zhig skye 'gyur te/ /</text></item>
<item><p>354a.4</p><section></section><text>ye shes de ni rang rig pas/ /gzhan gyis brjod par nus ma yin/ /nam mkha'i khams kyi dbus gnas pa'i/ /zla ba'i dkyil 'khor bsgom par bya/ /de la sogs pas de nyid gsungs/ /rjes su dran pa bcu drug gnas/ /bde chen nam mkha'i khams gnas pa/ /bde ba can zhes</text></item>
<item><p>354a.5</p><section></section><text>mngon par brjod/ /phung po dang ni khams dang ni/ /skye mched thams cad de las byung / /'jig rten skyong ba thams cad dang / /tshangs sogs lha yi skye gnas dang / /khams gsum par ni gyur pa kun/ /de nyid las ni nges par byung / /sangs rgyas byang chub sems dpa' dang / /de bzhin</text></item>
<item><p>354a.6</p><section></section><text>khro bo'i rgyal po dag /de nyid las ni byung nas su/ /de nyid du yang mya ngan 'das/ /rig byed grub mtha' mtha' dag tu/ /snying po gcig pur rab tu grags/ /bde ba can de lha rdzas mchog /sangs rgyas rnams kyi lhag pa'i gnas/ /sangs rgyas lnga yi bdag nyid kun/ /</text></item>
<item><p>354a.7</p><section></section><text>lha tshogs 'gro drug gnas pa rnams/ /de nyid las ni byung ba ste/ /ma lus sangs rgyas gar mkhan no/ /'di de rnal 'byor rgyud du ni/ /de nyid ngo bo mi shigs par/ /sangs rgyas bye ba snyed rnams kyis/ /bzhed pa gcig gi dus su gsungs/ /ri rab lhun po'i rdul mnyam dang / /gang+gA'i</text></item>
<item><p>354b.1</p><section></section><text>bye ma lta bur ni/ /kun nas til gyi gong bu ltar/ /mkha' dbyings zhes grags 'di na snang / /gang+gA'i bye ma'i grangs snyed kyis/ /yongs su gang ba'i de bzhin gshegs/ /mtha' dag rnams kyi rigs pa 'dis/ /der ni 'di skad gsungs pa yin/ /dper na yungs mar nub</text></item>
<item><p>354b.2</p><section></section><text>pa'i sdong bu ni/ /mar me'i rtse mo'i rgyun ni rab tu 'jug /de yi yungs mar sdong bu zad dus 'gyur/ /zhi bar 'gyur te rnam shes 'di de bzhin/ /yungs mar sdong bu gang zhig rtse rgyun gang / /mar me'i lus gang me yi dngos po gang / /snang ba'i ngo bo'am yang na mun pa ste/ /de la sogs pa'i</text></item>
<item><p>354b.3</p><section></section><text>legs par rtogs par gyis/ /dper na gtsub shing gtsub gtan lag pa yis/ /rtsol ba thob pas me yi rtse dmigs la/ /brtags na gtsub shing de dag la yod min/ /de bzhin 'gro ba g.yo pa la sogs pa'i/ /'gro ba mtha' dag so sor snang ba tsam/ /bde sogs ngo bo ma brtags</text></item>
<item><p>354b.4</p><section></section><text>nyams dga' ba/ /'di skad bdag gis zhes bya la sogs pa/ /bsam mi khyab ste ji lta de lta bu'o/ /de dag ni gsang ba'i de kho na nyid rab tu gsal ba las rnam par shes pa'i ngo bo kun rdzob pa rkyen las 'brel te 'byung ba so sor snang ba tsam bsam gyis mi khyab pa'i rnam par shes</text></item>
<item><p>354b.5</p><section></section><text>pa'i ngo bo 'di skad bdag gis zhes bya ba la sogs pa rnam par shes pa'i bshad pa bstan pa ste gsum pa'o// //de nas rnal 'byor ma rgyud kyi/ /rim pa gzhan yang bshad par bya/ /rnal 'byor gyi ni rgyud dag tu/ /'di skad ces sogs gsungs pa gang / /de nyid rnal</text></item>
<item><p>354b.6</p><section></section><text>'byor ma rgyud ma/ /me de gzhan dag sog ma 'dra/ /rang bzhin dbye ba yod min shes/ /thugs kyi rdo rjes de skad gsungs/ /shrI ni gnyis su med par gnas/ /he ni rgyu dang bral ba ste/ /ru ni ngo bo nyams pas so/ /ka ni gang du'ang mi gnas pa/ /shrI zhes bya ba b+ha gar brjod/ /he ru ka zhes</text></item>
<item><p>354b.7</p><section></section><text>bya ba'i sems/ /mkha' dbyings gnas pa de nyid ni/ /he ru ka dpal zhes byar brjod/ /rgyud byed pa ni ye shes te/ /de la skye ba zhes kyang bya/ /rnal 'byor ma rnams legs 'dus pa/ /dzA lan+d+ha ra'i dpal gnas su'o/ /rkang mthil gzhu yi rnam pa yi/ /rlung gi dkyil</text></item>
<item><p>355a.1</p><section></section><text>'khor yang dag gnas/ /lte ba'i phyogs 'dir me nyid ni/ /gru gsum rnam par 'bar ba'o/ /lto bar chu zhes grags pa yin/ /dkyil 'khor zlum po'i rnam pa'o/ /snying ga ru ni sa nyid de/ /kun nas gru bzhi pa yin no/ /de steng mgrin pa'i phyogs su ni/ /ri rab</text></item>
<item><p>355a.2</p><section></section><text>ri yi rgyal po yang / /ri brgyad rim pa bdun yin te/ /rin po che dang ldan pa'o/ /de yi rtse mo mgor gsungs te/ /'dam skyes 'dab ma sum cu gnyis/ /de yi dbus su haM yin te/ /A li kA li las sprul pa/ /mi shigs go 'phang nyams dga' ba/ /bde ba chen po zhes byar brjod/ /</text></item>
<item><p>355a.3</p><section></section><text>bde chen 'khor lo chen po ni/ /sde tshan tha ma'i ming spangs pa'o/ /he ru ka dpal rgyud chen du/ /me zhes bya bar mngon par brjod/ /chags sogs nyon mongs dra ba yis/ /rtsa nyid la ni za phyir ro/ /'khor lo gsum gyi rnal 'byor ma/ /de yang me zhes bya bar brjod/ /rnal</text></item>
<item><p>355a.4</p><section></section><text>'byor ma rtsa sum cu drug /rtsa ni mgo las skyes zhes brjod/ /de yis bskul ba'i ye shes ni/ /mchog tu dga' ba'i ngo bo ste/ /'di de bcom ldan zhes su gsungs/ /'di de rang 'byung gcig pu nyid/ /kun zhes rnam par bshad pa ste/ /sangs rgyas phung po de bzhin te/ /bde</text></item>
<item><p>355a.5</p><section></section><text>ba'i mkha' 'gro ma de dag /rtsa ni sum cu rtsa drug nyid/ /Dai ni nam mkha' 'gro ma zhes/ /sangs rgyas khams dang rnam par rtog /nam mkha' kun du rgyu grub pas/ /nam mkha' 'gro ma zhes byar brjod/ /sangs rgyas phung po la sogs dang / /de yi 'byung ba khams zhes</text></item>
<item><p>355a.6</p><section></section><text>brtags/ /bud med mi sogs rnam rtog pas/ /rnam par rtog pa gnyis su gsungs/ /mkha' 'gro ma ni kun gyis te/ /rang bzhin nyid phyir de yi dngos/ /sems dpa' zhes pa'ang 'khor ba ni/ /mchog tu dga' ba'i ngo bo yin/ /byang chub sems ni mi phyed phyir/ /'di</text></item>
<item><p>355a.7</p><section></section><text>la rdo rje sems dpar brjod/ /de yi phyir ni de 'og tu/ /bde ba mchog ces rgyud las gsungs/ /nam mkha'i khams su gnas pas kyang / /de ni bde ba mchog tu brjod/ /gsang ba sa yi khams yin te/ /de bzhin mchog ni chu yin no/ /dgyes pa zhes bya me yin no/ /rlung ni thams cad</text></item>
<item><p>355b.1</p><section></section><text>bdag nyid gnas/ /rtag tu bzhugs 'dir mkha' yin te/ /bde ba chen po'i rang bzhin no/ /bshad pa gsang ba zhes gsungs te/ /gci ba mchog ces bya bar brjod/ /dgyes pa khu ba zhes gsungs te/ /khrag ni thams cad bdag nyid gyur/ /rtag tu bzhugs pa sha yin te/ /de yi</text></item>
<item><p>355b.2</p><section></section><text>ngo bo rtag tu gnas/ /rtag tu bzhugs par 'di gsungs pa/ /mkha' 'gro ma rnams rang bzhin te/ /bde ba chen po'i ye shes mchog /mi shigs haM zhes bya bar 'gyur/ /'di nyid mchog gi de nyid de/ /bde ba chen por brjod pa yin/ /rnal 'byor rgyud du de bzhin gshegs/ /</text></item>
<item><p>355b.3</p><section></section><text>'di skad bdag gis zhes gsungs te/ /de nyid rnal 'byor ma rgyud du/ /bde ba mchog tu brjod pa yin/ /'di ni rnal 'byor rgyud dang ni/ /rnal 'byor ma rgyud ces byar yang / /bde ba chen po'i ye shes mchog /me zhes bya bar mngon par brjod/ /shes rab thabs kyi rang bzhin</text></item>
<item><p>355b.4</p><section></section><text>gyis/ /tshogs gnyis dag ni bsags pa yin/ /de dag nyid ni ye shes mchog /phyi dang bcas pa'i nang na gnas/ /khams gsum rgyu mi rgyur bcas nas/ /'di de spangs nas gzhan med de/ /dngos po kun gyi rang bzhin gyis/ /sgrub po'i tshul gyis yod pa yin/ /gsang ba de kho</text></item>
<item><p>355b.5</p><section></section><text>na nyid rab tu gsal ba las rnal 'byor ma'i rgyud du gsungs pa'i rdzogs pa'i rim pa'i rang bzhin bstan pa ste bzhi pa'o// //bla ma'i man ngag la brten nas/ /mkhas pa rnams kyis lags gsungs pa'i/ /gsang ba'i de nyid rab gsal ba/ /sdom brtson nag pos byas</text></item>
<item><p>355b.6</p><section></section><text>pa yin/ /gsang ba de nyid rab gsal 'di/ /byas las bsod nams gang bsgrubs pa/ /de yis skye bo yang dag bsgrubs/ /sangs rgyas yul sar 'gro bar shog /rnal 'byor ma'i rgyud kyi rdzogs pa'i rim pa'i bshad pa de kho na nyid rab tu gsal ba zhes bya ba/ slob dpon</text></item>
<item><p>355b.7</p><section></section><text>chen po spyod pa'i brtul zhugs nag pos mdzad pa rdzogs so/ /rgya gar gyi mkhan po ga ya d+ha ra dang 'gos lhas btsas kyis bsgyur ba las/ /slad kyis dpal su ma ti kI rti dang / mar ba chos kyi dbang phyug gis gtan la phab pa'o/ /[]@/ /rim pa bzhi pa bzhugs/ /bcom</text></item>
<item><p>356a.1</p><section></section><text>ldan 'das 'jam dpal rdo rje la phyag 'tshal lo/ /e baM mA yA/ /e las kyi phyag rgya'o/ /baM chos kyi phyag rgya'o/ /mA phyag rgya chen po'o/ /yA dam tshig gi phyag rgya'o/ /e shes rab/ baM thabs so/ /sprul pa'i 'khor lo dang / chos kyi 'khor lo dang / longs spyod</text></item>
<item><p>356a.2</p><section></section><text>kyi 'khor lo dang / bde ba chen po'i 'khor lo dang / A li dang kA li ni g.yon dang g.yas dag tu'o/ /A I U ai au aM aHka tsa Ta ta pa ya sha rnams dang / oM sprul pa'i 'khor lo la'o/ /oM trAM dzrIM khaM hUM laM maM paM hUM chos kyi 'khor lo la'o/ /oM A I U ai longs spyod kyi 'khor</text></item>
<item><p>356a.3</p><section></section><text>lo la'o/ /haM bde ba chen po'i 'khor lo la'o/ /mchog tu srung ba ni yi ge k+Sha'o/ /zla ba dang nyi ma dag ni 'og dang steng gi sgo gnyis so/ gnad 'byed pa dang gser gyi sgo ste 'gro ba dang 'ong ba'o/ /rnal 'byor bzhi ni myur ba dang / rlangs pa dang / rnam par 'ching ba dang / sna tshogs</text></item>
<item><p>356a.4</p><section></section><text>gnas pa ste/ steng dang / logs dang / thad ka dang / 'og tu 'o/ /ting nge 'dzin gsum ni dang po sbyor ba dang / dkyil 'khor rgyal mchog dang / las rgyal po mchog go/ /las gsum ni spyan drang ba dang / gshegs su gsol ba dang bzhugs pa'o/ /yan lag bzhi ni bsnyen pa dang / </text></item>
<item><p>356a.5</p><section></section><text>nye bar bsnyen pa dang / sgrub pa dang / sgrub pa chen po'o/ /'phags pa'i bden pa bzhi ni/ sdug bsngal ba dang / kun 'byung dang / 'gog pa dang / lam mo/ /sde pa bzhi ni gnas brtan pa dang / thams cad yod par smra ba dang / mang pos bkur ba dang / dge 'dun phal chen pa'o/ /</text></item>
<item><p>356a.6</p><section></section><text>dbye ba bzhi ni chung ngu dang / 'bring dang / chen po dang / chen po'i chen po'o/ /skad cig ma bzhi ni rnam pa sna tshogs pa dang / rnam par smin pa dang / rnam par 'joms pa dang / mtshan nyid dang bral pa'o/ /dga' ba bzhi ni dga' ba dang / mchog tu dga' ba dang / khyad par gyi dga'</text></item>
<item><p>356a.7</p><section></section><text>ba dang / lhan cig skyes pa'i dga' ba'o/ /'bras bu bzhi ni rgyu mthun pa dang / rnam par smin pa dang / skyes bu byed pa dang / dri ma dang bral ba'o/ /bzang po bzhi ni bdag gi bzang po dang / gzhan gyi bzang po dang / dus kyi bzang po dang / ye shes kyi bzang po'o/ /gdan bzhi ni/ </text></item>
<item><p>356b.1</p><section></section><text>bdag gi gdan dang / gzhan gyi gdan dang / rnal 'byor gyi gdan dang / de kho na nyid kyi gdan no/ /de kho na nyid bzhi ni sngags kyi de kho na nyid dang / lha'i de kho na nyid dang / dkyil 'khor gyi de kho na nyid dang / ye shes kyi de kho na nyid do/ /dkyil 'khor gsum ni/ sku'i dkyil</text></item>
<item><p>356b.2</p><section></section><text>'khor dang / gsung gi dkyil 'khor dang / thugs kyi dkyil 'khor ro/ /shes rab gnyis ni dmigs pa dang bcas pa dang / dmigs pa med pa'o/ /dmigs pa dang bcas pa ni tA tha'i dbugs dbyung ba ste 'khor ba'o/ /dmigs pa med pa ni rdo rje 'chang gi dbugs</text></item>
<item><p>356b.3</p><section></section><text>dbyung ste mya ngan las 'das pa'o/ /sku gsum ni chos dang / longs spyod rdzogs pa dang / sprul pa'i sku'o/ /de bzhin gshegs pa lnga ni/ rnam par snang mdzad dang / rin chen 'byung ldan dang / snang ba mtha' yas dang / don yod grub pa dang / mi bskyod pa'o/ /phung po lnga ni gzugs</text></item>
<item><p>356b.4</p><section></section><text>dang / tshor ba dang / 'du shes dang / 'du byed dang / rnam par shes pa'o/ /ye shes lnga ni me long lta bu dang / mnyam pa nyid dang / so sor rtog pa dang / bya ba grub pa dang / chos kyi dbyings shin tu rnam par dag pa'i ye shes so/ /lha mo bzhi ni spyan ma dang / mA ma kI dang / </text></item>
<item><p>356b.5</p><section></section><text>gos dkar mo dang / sgrol ma'o/ /'byung ba bzhi ni sa dang / chu dang / me dang / rlung ngo / /byang chub sems dpa' drug ni sa'i snying po dang / phyag na rdo rje dang / nam mkha'i snying po dang / 'jig rten dbang phyug dang / sgrib pa thams cad rnam par sel ba dang / kun du bzang po'o/ /</text></item>
<item><p>356b.6</p><section></section><text>dbang po drug ni mig la sogs pa'i dbang po'o/ /chu tshod ni sum cu rtsa gnyis so/ /dbyu gu ni drug cu rtsa bzhi'o/ /'pho ba ni bcu drug go/ /thun ni bzhi'o/ /pha rol tu phyin pa bcu ni/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin</text></item>
<item><p>356b.7</p><section></section><text>pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / thabs dang / smon lam dang / stobs dang / ye shes so/ /'di dag ni pha rol tu phyin pa bcu'o/ /sa bcu ni/ rab tu dga' ba dang / dri ma med pa dang / </text></item>
<item><p>357a.1</p><section></section><text>'od byed pa dang / 'od 'phro ba dang / sbyang dka' ba dang / mngon du gyur pa dang / ring du song pa dang / mi g.yo ba dang / legs pa'i blo gros dang / chos kyi sprin no/ /'di dag ni sa'i rim pa'o/ /pha rol tu phyin pa rnams kyi 'bras bu ye shes kyi gnas skabs kyi sa rnams so/ /nang gi sa bcu ni/ </text></item>
<item><p>357a.2</p><section></section><text>gnas dang / nye ba'i gnas dang / zhing dang / nye ba'i zhing dang / tshan+do ha dang / nye ba'i tshan+do ha dang / 'dus pa dang / nye ba'i 'dus pa dang / dur khrod dang / nye ba'i dur khrod do/ /yul nyi shu rtsa bzhi'i dbye ba tha dad de/ pul+lI ra ma la ya dang / dzA lan+d+ha ra dang / o Di ya na dang / arbu</text></item>
<item><p>357a.3</p><section></section><text>da ni gnas so/ /go dA wa rI dang / rA me shwa ri dang / de wI ko Ta dang / mA la wi ni nye ba'i gnas so/ /kA ma rU pa dang o Te ni zhing nge / /tri sha ku ne dang / ko sa la ni nye ba'i zhing ngo / /ka ling+ga dang / laM bA ka ni tshan+do ha'o/ /kAny+tsi dang / hi mA la ya ni nye ba'i tshan+do ha'o/ /pre ta pu ri dang / gr-i ha</text></item>
<item><p>357a.4</p><section></section><text>de ba tA ni 'dus sa'o/ /sau rASh+Ta dang / su war+Na dwI pa ni nye ba'i 'dus sa'o/ /na ga ra dang sin+d+hu ni dur khrod do/ /ma ru dang ku lu tA ni nye ba'i dur khrod de/ /'dir rim pa ji lta bar mgo dang / spyi gtsug dang / rna ba g.yas dang / rgyab dang / rna ba g.yon pa dang / smin mtshams dang / </text></item>
<item><p>357a.5</p><section></section><text>mig gnyis dang / dpung pa dag dang / mchan khung dag dang / nu ma gnyis dang / lte ba dang / sna rtse dang / kha dang / lkog ma dang / snying ga dang / mdoms bar dang / mtshan ma dang / bshang lam dang / brla'i phyogs dang / byin pa gnyis dang / sor mo rnams dang / rkang</text></item>
<item><p>357a.6</p><section></section><text>pa gnyis kyi bol dang / mthe bong dag dang / pus mo dag tu blta'o/ /pul+lI ra ma la yar dbang byed do/ /dzA lan+d+ha rar longs spyod do/ /o Di yan du 'jug go/ /dzA lan+d+ha rar dbang byed do/ /o Di yan du longs spyod do/ /arbu dar 'jug go/ /o Di yan du dbang byed do/ /arbu dar longs spyod do/ /go dA ba rir</text></item>
<item><p>357a.7</p><section></section><text>'jug go/ /arbu dar dbang byed do/ /go dA ba rir longs spyod do/ /rA me shwa rir 'jug go/ /go dA ba rir dbang byed do/ /rA me shwa rir longs spyod do/ /de wI ko Tir 'jug go/ /rA me shwa rir dbang byed do/ /de wI ko Tir longs spyod do/ /mA la bar 'jug go/ /de wI ko Tir dbang byed do/ /mA la war longs</text></item>
<item><p>357b.1</p><section></section><text>spyod de/ /ka ling+gar 'jug go/ /mA la war dbang byed do/ /kA ma rU par longs spyod do/ /o trer 'jug go/ /kA ma rU par dbang byed do/ /o trer longs spyod do/ /tri sha ku ner 'jug go/ /o trir dbang byed do/ /tri sha ku ner longs spyod do/ /ko sa lar 'jug go/ /tri sha ku ner dbang</text></item>
<item><p>357b.2</p><section></section><text>byed do/ /ko sa lar longs spyod do/ /ka ling+gar 'jug go/ /ko sa lar dbang byed do/ /ka ling+gar longs spyod do/ /lam+bA kar 'jug go/ /ka ling+kar dbang byed do/ /lam+bA kar longs spyod do/ /kAny+tsir 'jug go/ /lam+bA kar dbang byed do/ /kAny+tsir longs spyod do/ /hi</text></item>
<item><p>357b.3</p><section></section><text>mA la yar 'jug go/ /kAny+tsir dbang byed do/ /hi mA la yar longs spyod do/ /yi dgas lhag gnas su 'jug go/ /hi mA la yar dbang byed do/ /gr-i ha de ba tAr longs spyod do/ /yi dgas lhag gnas su 'jug go/ /yi dgas lhag gnas su dbang byed do/ /gr-i ha de ba tAr</text></item>
<item><p>357b.4</p><section></section><text>longs spyod do/ /sau rASh+Tar 'jug go/ /gr-i ha de ba tAr dbang byed do/ /sau rASh+Tar longs spyod do/ /su war+Na dwI par 'jug go/ /sau rASh+Tar dbang byed do/ /sau war+Na dwI par longs spyod do/ /na ga rar 'jug go/ /su war+Na dwI par dbang byed do/ /na ga rar longs spyod do/ /sin+d+hur</text></item>
<item><p>357b.5</p><section></section><text>'jug go/ /na ga rar dbang byed do/ /sin+d+hur longs spyod do/ /ma ru'i yul du 'jug go/ /sin+d+hur dbang byed do/ /ma ru'i yul du longs spyod do/ /ku lu tAr 'jug go/ /ma ru'i yul du dbang byed do/ /ku lu tar longs spyod do/ /yan lag thams cad la 'jug go/ /</text></item>
<item><p>357b.6</p><section></section><text>gnas 'di dag thams cad du de bzhin gshegs pa rnams kyi bde ba chen po'i ye shes ji ltar bde bar rim pa ji lta ba bzhin du chos dang longs spyod rdzogs pa dang sprul pa'i sku'i rang bzhin skye zhing gnas la 'jug pa'o/ /'di rnams gtso bo ji lta bar o Da yan dang gnad 'byed pa'i</text></item>
<item><p>357b.7</p><section></section><text>sgo nas rdo rje mkha' 'gro ma bskul zhing dzA lan+d+ha rar ni bde ba chen po'i ye shes dang 'dres te/ phyis ni de bzhin gshegs pa rnams kyi chos rnams sdud pa'o/ /'di nyid la dkyil 'khor dang sbyin sreg dang mchod sbyin dang bsam gtan dang bsgom bya dang gzugs dang rdul tshon dgye</text></item>
<item><p>358a.1</p><section></section><text>ba la sogs par rtogs par bya'o/ /rgyud kyi rim pa'o// //bsrub bya srub byed yang dag par sbyor bas ye shes kyi me las kyi rlung gis sbar te lte ba'i dkyil 'khor du du ba 'thul ba dang 'bar ba dang gnas pa dang gsal ba dag gi dam tshig gi 'khor lor son pa'i</text></item>
<item><p>358a.2</p><section></section><text>bdag gi de bzhin gshegs pa rnams bsregs pas longs spyod kyi 'khor lor chud pa'i thabs la bskor bar bya ste/ mdzod spur song nas gnad 'byed pa'i sgo o Da ya na gyi ming can byung nas 'jig rten gyi khams rnams su son pa'i de bzhin gshegs pa rnams kyi thugs kar bsdus te spyi gtsug</text></item>
<item><p>358a.3</p><section></section><text>gi bu ga nas son nas gser sgo dzA lan+d+ha ra'I ming can nas zhugs te/ snga ma ltar dam tshig gi 'khor lo bsreg go/ /'byung ba dang 'jug pa ni mi mthong ste/ skra'i rtse mo brgya stong gi cha'i tshad kyi phyir ro zhes bya'o/ /sngags kyi rim pa'o// //de nas de bzhin gshegs pa rnams kyi thugs</text></item>
<item><p>358a.4</p><section></section><text>kar phyin pa'i dam tshig gi 'khor lo bsdus te/ chos dbyings ye shes kyi bdud rtsi blangs nas sngar bstan pa'i sgo nas byung ste 'o ma'i rgyun ltar 'ongs nas sgo de nyid nas zhugs te mtshams kyi nang du son pa'i bu ga nas longs spyod kyi 'khor lo rang la bso te bsregs pa'i de bzhin gshegs pa</text></item>
<item><p>358a.5</p><section></section><text>dam tshig gi dkyil 'khor du song ba rnams la dga' ba bskyed nas lte ba'i dkyil 'khor du gnas pa yin no/ /'dir yang 'byung ba dang 'gro ba dang 'ong ba yang mi mthong ste/ skra'i rtse mo brgya stong gi tshad kyi phyir ro zhes gsungs pa'i phyir ro zhes bya'o/ /ye shes kyi</text></item>
<item><p>358a.6</p><section></section><text>rim pa'o// //da ni rgyud dang sngags dang ye shes spangs pa sgo gnyis 'gro 'ong las rnam par grol ba phung po dang khams dang skye mched dang bral ba/ yul rnams las nges par log pa/ mun nag stug po la nor bu chu shel ltar 'od gsal ba rdul dang bral ba stong pa'i mchog /mtshan ma</text></item>
<item><p>358a.7</p><section></section><text>med cing smon pa med pa'i ye shes/ rang gzhan rig pa dang bral ba/ mchog tu zhi ba/ 'dod chags dang chags bral 'dres pa/ mar la mar bzhag pa ltar mya ngan las 'das pa/ bdag med pa'i byang chub kyi sems te/ btsun mo'i b+ha ga la ni bde ba can gyi ming can la'o/ /bzhugs</text></item>
<item><p>358b.1</p><section></section><text>so ni gnas dang ldan pa'o/ /thams cad kyang yin la de bzhin gshegs pa yang yin pas de bzhin gshegs pa thams cad kyi phung po la sogs pa'o/ /de rnams kyi sku dang gsung dang thugs oM AHhUM zhes pa'i yi ge gsum mo/ /de rnams kyi rdo rje ni byang chub kyi sems rnams so/ /bzhugs</text></item>
<item><p>358b.2</p><section></section><text>so ni gnas dang ldan pa'o/ /de rnams kyi btsun mo ni mi la sogs pa'i gzugs su gnas pa'o/ /de'i b+ha ga de la zhes bya ba'i don to/ /e baM zhes bya ba'i/ e'i cha byad bzang po gang / /dbus su baM gyis rnam par brgyan/ /bde ba kun gyi gnas yin te/ /sangs rgyas rin chen za ma</text></item>
<item><p>358b.3</p><section></section><text>tog /de yi sprul pa'i sku bdag gis/ /longs spyod rdzogs de thos pa'o/ /de ltar de bzhin gshegs pa thams cad kyi sku dang gsung dang thugs rdo rje'i btsun mo'i b+ha ga la bcom ldan 'das byang chub sems dpa' da ltar yang bzhugs pa'o/ /dus gcig na zhes bya ba lan cig gi tshe</text></item>
<item><p>358b.4</p><section></section><text>de'i dus gcig na ste 'bog pa'i dus dang dpyid kyi dus zhes bya ba ste/ ji srid du g.yas dang g.yon pa'i rlung sna sbubs su son pa'i rlung 'gog pa na zhes bya ba'i tha tshig go/ /chos gang rgyu las byung dang rgyu de dag /de bzhin gshegs pa yis ni gsungs pa ste/ de dag la ni 'gog pa gang</text></item>
<item><p>358b.5</p><section></section><text>yin pa/ /dge sbyong chen po yis ni 'di skad gsungs/ /srid pa ngo bo nyid kyis dag /ngo bo nyid kyis srid bral byas/ /da ltar byung ba'i rang bzhin las/ /'da' bar dka' bar byas pa'i phyir/ /zhes bya'o/ /gsang ba'i rim pa'o// //de bzhin gshegs pa'i gsung rab chos kyi phung</text></item>
<item><p>358b.6</p><section></section><text>po brgyad khri bzhi stong las bstan pa'i rim pa bzhi po'i don 'di ni spyod pa'i brtul zhugs pa slob dpon nag pos mdzad pa'o/ /rim pa bzhi pa rdzogs so// //rgya gar gyi mkhan po dpal su ma ti kIrti'i zhal snga nas dang / dge slong grags pa shes rab kyis bsgyur te/ yul dbus</text></item>
<item><p>358b.7</p><section></section><text>kyi dpe dang gtugs pa'o/ /gang phyir dam pa rnams kyi thugs/ /ston ka'i zla 'od dang mtshungs pas/ /bdag gis nyes par snang na yang / /rang gi bu bzhin bzod par gsol/ /[]@##/ /rgya gar skad du/ o la tsastu sta ya bi b+hang+ga nA ma/ bod skad du/ rim pa bzhi'i rnam</text></item>
<item><p>359a.1</p><section></section><text>par 'byed pa zhes bya ba/ bcom ldan 'das mkha' 'gro dang mkha' 'gro ma rnams la gus pas phyag 'tshal lo/ /gang gis nyi ma'i dkyil 'khor dang / /bdud bzhi rnam par mnan mdzad pa'i/ /gang mdzad de la phyag 'tshal nas/ /rim pa bzhi ni gsal bar</text></item>
<item><p>359a.2</p><section></section><text>dgrol/ /e waM mA yA zhes bya ni/ /zhes bya ba la sogs pa la/ 'dir e waM mA yA ni/ re zhig thun mong ma yin pa'i theg pa 'di la sdud par mdzad pa ni/ byang chub sems dpa' phyag na rdo rje yin la/ de yang dgongs pa'i skad kyis/ e dang waM ni sdud par mdzad pa'i gsung ma yin gyi/ rdo</text></item>
<item><p>359a.3</p><section></section><text>rje 'chang gi bzhugs pa'i bzhugs gnas brdas bstan pa yin no/ /de yang tshig mdzes pa dang / legs pa dang / nges pa'i tshig dang / sdeb sbyor la mos pa rnams dang / lha rnams yongs su smin par bya ba'i ched du brjod par bya ba'i gtso bo thabs dang shes rab kyi dngos po ni/ yi ge</text></item>
<item><p>359a.4</p><section></section><text>gnyis kyis bstan pa yin la/ de nyid tshig la ltos pa med pa dang / spros pa spong ba rnams la/ de nas gsang ba bshad par bya/ /zhes bya ba la sogs pa yi ge gnyis kyi tshig las gzhan par rgyud de dang de las gsungs pa yin no/ /de bas na rdo rje 'chang nyid kyis gsung bar bya ba'i skye bo</text></item>
<item><p>359a.5</p><section></section><text>la dgongs nas dgyes pa'i rdo rje la sogs pa'i rgyud kha cig tu yi ge gnyis kyis bshad de/ de yang dngos po rnams chu dang / rlung dang / nam mkha' rnams kyis bsdus pa ni pha las byung ba ste waM ngo / /sa'i khams dang / me'i khams dang / ye shes kyi khams rnams ni ma las byung ba</text></item>
<item><p>359a.6</p><section></section><text>ste e'o/ /de bas na e waM ngo / /de bas na sdud par mdzad pa'i gsung ma yin par bstan pa'i phyir/ e ni las kyi phyag rgya'o/ /waM ni chos kyi phyag rgya'o/ /mA ni phyag rgya chen po'o/ /yA ni dam tshig gi phyag rgya'o zhes bya ba smos so/ /de la e ni rno ba yin pa'am/ 'og gi cha la gnas</text></item>
<item><p>359a.7</p><section></section><text>pa'am/ b+ha ga'i rnam par gnas pa'am/ gru gsum du gnas pa'am/ nam mkha' ltar stong par gnas pa'am/ gcod cing 'bigs pa'i rang bzhin yin pa'i phyir ram/ sred pa'i rang bzhin yin pa'i phyir/ de skad ces bya'o/ /de yang ji skad du/ 'bum phrag lnga'i kye rdo rje las/ /</text></item>
<item><p>359b.1</p><section></section><text>shes rab e yi gzugs can ma/ /blo ldan nam mkha'i khams su bsam/ /zhes pa dang / gzhan yang de nyid las/ rno phyir me yi gzugs dag tu/ /de yang ma mo rnams su brtags/ /dbyangs yig dang po'i rang bzhin du/ /sangs rgyas rnams kyis rab tu brtags/ /zhes gsungs so/ /</text></item>
<item><p>359b.2</p><section></section><text>las zhes bya ba ni lus dang / ngag dang / yid bde ba'i las byed pa'i phyir ro/ /rgya zhes bya ba ni des mtshon par byed pa'i phyir/ de skad ces bya'o/ /gzhan yang waM ni/ chos brjod pa'i yi ge dang 'dra ba'am/ dkar po'i don brjod pa yin pa'am/ chu dkar ba yin pa'am/ nyon mongs</text></item>
<item><p>359b.3</p><section></section><text>pa thams cad 'khru bar byed pa'am/ bde ba chen po'i mtshan nyid 'dzin pas de skad ces bya'o/ /mA ni kun du khyab cing rgya che ba'am/ zab pa'am/ yangs pa'am/ gtos che ba'am/ rgyun mi 'chad pa'i bde ba yin pa'i phyir/ de skad ces bya'o/ /yA ni 'da' bar bya ba ma yin pa'am/ </text></item>
<item><p>359b.4</p><section></section><text>ji ltar gnas pa de ltar gnas pa'am/ ji bzhin pa'i mtshan nyid ston pa'am/ ji ltar byon pa de ltar gshegs pa'am/ dam bcas pa ltar gnas pa de'i phyir/ de skad ces bya'o/ /gzhan yang yi ge bzhi ni 'byung ba bzhi'i mtshan nyid can/ lha mo spyan ma la sogs pas byin gyis</text></item>
<item><p>359b.5</p><section></section><text>brlabs pa/ skad cig bzhi dang / dga' ba bzhi dang / dbang bzhi dang / sku bzhi la sogs pa yang yin no/ /gzhan yang yi ge bzhi ni phyag rgya bzhi'i don ston pa zhes gsungs pa yin no/ /de ltar phyag rgya bzhir bstan pa de nyid stong pa nyid dang / snying rje las gzhan pa yod pa ma yin</text></item>
<item><p>359b.6</p><section></section><text>par bstan pa ni/ e ni shes rab bo/ /waM ni thabs so zhes bya ba smos te/ dngos po med pa ston pa ni shes rab yin la/ dngos po'i mtshan nyid ston pa ni thabs yin te/ gong bu gsum gsum ste drug gi bdag nyid do/ /de bas de'i phyir dngos po thams cad ni yi ge gnyis so/ /sprul</text></item>
<item><p>359b.7</p><section></section><text>pa'i 'khor lo dang / chos kyi 'khor lo dang / longs spyod kyi 'khor lo dang / bde ba chen po'i 'khor lo'o zhes bya ba ni lus can rnams la rtsa'i 'khor lo'i gzugs kyis rang bzhin du gnas zhes pa'i don to/ /de rnams kyi 'dab ma'i grangs rim bzhin du/ drug cu rtsa bzhi dang / </text></item>
<item><p>360a.1</p><section></section><text>brgyad dang / bcu drug dang / sum cu rtsa gnyis su rig par bya ste/ dbyu gu dang / thun mtshams dang / 'pho ba dang / chu tshod kyi dbye bas rtogs par bya'o/ /de rnams kyi kha dog ni ser po dang / nag po dang / dmar po dang / dkar po ste/ las bzhi'i bye brag gis dbye bar</text></item>
<item><p>360a.2</p><section></section><text>bya'o/ /A li kA li ni g.yon pa dang / g.yas pa'o zhes pa ni/ g.yon pa ni a la sogs pa bcu drug gi dbyangs su 'ong la/ yon tan zhes bya'o/ /g.yas pa ni ka la sogs pa lnga tshan gyi rang bzhin du 'gro ste/ skyon gyi ngo bo zhes bya'o/ /de bas na de gnyis ni yon tan skyon gyi rang bzhin zhes</text></item>
<item><p>360a.3</p><section></section><text>bya ba yang yin no/ /gzhan yang g.yas pa dang / g.yon pa ni/ zhi ba dang / nus pa zhes kyang bya'o/ /A I U ai au aM/ zhes pa ni bde ba chen po'i 'khor lo'o/ /a ka tsa Ta ta pa ya sha zhes pa ni/ sprul pa'i 'khor lo la gnas pa'i yi ge rnams so/ /oM taM haM khaM hUM/ lAM mAM pAM tAM/ </text></item>
<item><p>360a.4</p><section></section><text>chos kyi 'khor lo zhes pa ni/ chos kyi 'khor lo la gnas pa'i yi ge rnams so/ /de'i dbus su ni yi ge hUM ste/ bde bar gshegs pa lnga'i rang bzhin no/ /de ltar yang gong du bstan pa'i sde tshan rnams kyi rang bzhin ni sprul pa'i 'khor lo zhes bya ste/ de'i lte ba la ni rnal 'byor ma</text></item>
<item><p>360a.5</p><section></section><text>thams cad kyi rang bzhin yi ge aM gnas pa'o/ /longs spyod rdzogs pa'i 'khor lo zhes pa ni/ mgrin pa'i 'dab ma bcu drug go/ /de la gnas pa'i yi ge ni oM A I A ai zhes bya ba rnams so/ /bde ba chen po'i 'khor lo zhes bya ba ni/ gong du brjod pa'i chu tshod sum cu</text></item>
<item><p>360a.6</p><section></section><text>rtsa gnyis kyi bdag nyid do/ /de'i lte ba la ni yi ge haM zhes bya ba ste/ sangs rgyas thams cad kyi sdom pa'i bdag nyid do/ /'og tu yi ge k+Sha zhes bya ba ste/ 'og gi sgo srung ba'o/ /lus thams cad la 'gro ba dang / 'ong ba'i sgo gnyis su gnas pa las/ 'og gi sgo srungs ni</text></item>
<item><p>360a.7</p><section></section><text>ni k+Sha ste 'og sgor ro/ /de nyid ni 'jig rten phan pa rnams la phung po zad par byed pa yang yin no/ /zla ba dang nyi ma dag ni 'og dang steng gi sgo gnyis so zhes bya ba ni/ sgo gnyis kyi ming bstan pa yon tan dang skyon gyi rang bzhin can no/ /de yang steng gi ni gdung ba bskyed pa'i sgo yin la/ 'og gi</text></item>
<item><p>360b.1</p><section></section><text>ni lus ngag yid sems par byed pa'i sgo zhes bya'o/ /gnad 'byed pa'o zhes bya ba ni/ steng gi dga' ba'i dbang phyug ste steng na'o/ /de gnyis nyid ni 'gro ba dang 'ong ba ste/ yar la sreg pa'i tshul du 'gro la/ mar ni gso ba'i tshul du 'ong bas na/ 'gro ba dang 'ong ba'o/ /rnal 'byor</text></item>
<item><p>360b.2</p><section></section><text>bzhi zhes bya ba ni/ 'gro ba dang 'ong ba gnyis ka la'o/ /myur ba dang zhes bya ba ni me'o/ /rlangs pa dang zhes bya ba ni rlung ngo / /rnam par 'ching ba dang zhes bya ba ni sa'o/ /dal ba dang zhes bya ba ni chu ste/ de ltar na 'gro 'ong gnyis ni rnal 'byor bzhi'o/ /steng gi logs nas 'dzag pa</text></item>
<item><p>360b.3</p><section></section><text>ni 'og tu'o zhes bya ba ni de ltar 'gro ba'i rnal 'byor gyi stobs kyis/ steng tshangs pa'i 'jig rten nas 'dzag pa ni mi la sogs pa'i 'og gi yul du'o/ /ting nge 'dzin gsum ste 'gro ba dang 'ong ba de nyid la'o/ /dang po'i rnal 'byor dang zhes pa ni stong pa nyid dam/ yang na tsaN+DA lI</text></item>
<item><p>360b.4</p><section></section><text>gyen du bskyod pa'o/ /dkyil 'khor rgyal po mchog dang zhes pa ni/ phyag mtshan la sogs pa gyur pa las gzugs yongs su rdzogs pa'am/ yang na tsaN+DA lI 'og tu spyan drangs pa'o/ /las kyi rgyal po mchog go zhes pa ni sku phra mo'i spro ba'am/ yang na bde ba'i stobs kyis gzung</text></item>
<item><p>360b.5</p><section></section><text>ba'o/ /de nyid gsal par bstan pa/ dgug pa dang zhes smos te gtum mos so/ /gshegs su gsol ba dang zhes pa ni gtum mo ste steng du'o/ /gzung ba'o zhes pa ni/ de ltar 'dzag pa de'o/ /yan lag bzhi'i ni zhes pa ni/ sgrub par byed pa'i rnal 'byor rnams la'o/ /bsnyen</text></item>
<item><p>360b.6</p><section></section><text>pa dang / nye bar sgrub pa dang / sgrub pa dang sgrub pa chen po zhes pa ni/ rim pa gnyis la gnas pa'i rnal 'byor pas go rims bzhin du bsnyen pa stong pa nyid dang / nye bar sgrub pa sa bon dgod pa dang / sgrub pa sku yongs su rdzogs pa dang / sgrub pa chen pos yan lag gsal ba'am/ yang</text></item>
<item><p>360b.7</p><section></section><text>na sku phra mo spros pas 'gro ba'i don byed pa'o/ /cig shos ltar na ni/ bsnyen pa la khro bo gtsug tor zhes bya ba'i rigs su bsgom pa dang / nye bar sgrub pa'i dus su khro bo bdud rtsi 'khyil pa zhes bya ba'i gzugs su bsgom pa dang / sgrub pa la ni lha'i gzugs zhes bya bar bsgom</text></item>
<item><p>361a.1</p><section></section><text>pa dang / sgrub pa chen po la sangs rgyas kyi bdag po zhes bya ba'i ming can bsgom pa'o/ /de yang khro bo gtsug tor zhes bya ba ni/ rnam par shes pa dang nam mkha'i rigs mi bskyod pa yin te/ bla ma'i zhal las rtogs par bya ba yin la/ bdud rtsi 'khyil pa'i khro bo ni</text></item>
<item><p>361a.2</p><section></section><text>rlung don yod grub pa'i rigs snying ga na gnas pa yin no/ /lha'i gzugs ni gtum mo spro ba ste/ 'od dpag tu med pa'o/ /sangs rgyas bdag po ni rdo rje sems dpa' ste/ 'dzag pa med pa'i bde ba'o/ /'bras bu bzhi ni zhes pa ni/ ston bzhin pa'o/ /gang yin zhe na/ rgyu mthun pa</text></item>
<item><p>361a.3</p><section></section><text>dang zhes bya ba smos te/ hUM du bskyed pa la sogs pa'i yin no/ /rnam par smin pa dang zhes pa ni/ longs spyod rdzogs pa'i sku'i rang bzhin yin no/ /skyes bu byed pa dang zhes pa ni/ mngon par rdzogs par byang chub pa lnga'i tshul du'o/ /bral ba'o zhes bya ba ni de'i stobs kyis gzung</text></item>
<item><p>361a.4</p><section></section><text>bar rtog pa dang / 'dzin par rtog pa'i dri ma gnyis spong zhes bya ba'i don to/ /dbye ba bzhi zhes bya ba ni/ skyes bu grub pa po'i khyad par bstan pa yin no/ /rtul po dang zhes bya ba ni dbang po rtul po ste tha ma'o/ /'bring dang zhes bya ba ni/ dbang po 'bring po ste bar ma'o/ /rnon po</text></item>
<item><p>361a.5</p><section></section><text>zhes bya ba ni skyes bu dbang po rnon po'i yang rnon po ste/ dbang po rab tu gtugs pa'o zhes bya ba'i don to/ /skad cig ces bya ba ni dus kyi khyad par ro/ /rnam pa sna tshogs pa zhes bya ba ni dga' ba'o/ /rnam par smin pa zhes bya ba ni mchog dga'i bdag nyid do/ /rnam par nyed pa dang zhes</text></item>
<item><p>361a.6</p><section></section><text>bya ba ni/ khyad par gyi dga' ba'i skad cig ma'o/ /mtshan nyid dang bral ba'o zhes bya ba ni lhan cig skyes pa'i skad cig go/ /de nyid blta ba dang / dgod pa dang / lag bcangs dang / gnyis gnyis 'khyud pa'o/ /dga' ba bzhi ni dga' ba dang / mchog tu dga' ba dang / khyad par</text></item>
<item><p>361a.7</p><section></section><text>gyi dga' ba dang / lhan cig skyes pa'i dga' ba'o zhes bya ba ni go sla'o/ /bzang po bzhi ni zhes pa ni/ bdag gi bzang po dang zhes bya ba la sogs pa ste/ bdag nyid lhar bskyed pa'am/ yang na phung po la sogs pa gzod ma nas lha'i rang bzhin yin pa'am/ gzod</text></item>
<item><p>361b.1</p><section></section><text>ma nas skye ba med pa ni bzang po zhes bya'o/ /dus kyi bzang po zhes bya ba ni/ 'gogs pa'i dus sam/ bsam du med pa'i dus la sogs pa'o/ /ye shes kyi bzang po zhes bya ba ni/ de'i stobs kyis 'dzag pa med pas phung po la sogs pa rgyas par 'gyur ro/ /rlung gi bzang po zhes</text></item>
<item><p>361b.2</p><section></section><text>bya ba ni 'gags pas bzang po yin pa'am/ rgyu ba med pas bzang po yin pa'am/ yang na rlung bzhi las re re 'grub pa'am/ yang na me'i ri mo can na gnas pa yin pa'am/ yang na g.yon pa dang g.yas pa dag las so/ /g.yon pa'i rgyu ba ni rlung gi bzang po zhes bya'o/ /gnas</text></item>
<item><p>361b.3</p><section></section><text>bzhi ni zhes bya ba ni rten par bya ba'am/ gzhi yin pa'i phyir de skad ces bya'o/ /gzhan gyi gnas dang zhes bya ba ni gzhan rten la ltos pa'i phyir te/ las sam/ ye shes sam/ bka'o/ /bdag gi gnas dang zhes bya ba ni rnal 'byor pa bdag nyid bde ba'i gnas yin pa'i phyir ro/ /</text></item>
<item><p>361b.4</p><section></section><text>rnal 'byor gyi gnas zhes bya ba ni snyoms par zhugs pa las/ gnyis su med pa'i ye shes kyi rten gyi bde ba byung ba'i phyir ro/ /de kho na nyid kyi gnas dang zhes bya ba ni/ de ltar snyoms par zhugs pa las/ bde ba rtogs pa'am/ nyams su myong ba'i phyir ro/ /de kho na gsum zhes bya</text></item>
<item><p>361b.5</p><section></section><text>bya ba ni/ phyin ci ma log pas de kho na nyid do/ /de ni bdag gi de kho na nyid dang zhes bya ba ste/ bdag med pa'i bdag nyid yin pa'i phyir ro/ /lha'i de kho na zhes bya ba ni phung po la sogs pa gzod ma nas phyin ci ma log pa'i lha yin pa'i phyir ro/ /dkyil 'khor gyi de kho na zhes bya ba ni</text></item>
<item><p>361b.6</p><section></section><text>gzod ma nas phung po rnams phyin ci ma log pa'i lha'i gzhal yas khang yin pa'i phyir ro/ /dkyil 'khor gsum ni zhes bya ba ni/ snying po'i gnas sam/ snying po len pa'am/ snying po thim pa yin pas dkyil 'khor ro/ /sku'i dkyil 'khor zhes bya ba ni/ lus 'dom</text></item>
<item><p>361b.7</p><section></section><text>gang gru bzhi pa'am/ lha'i gnas yin pa'i don to/ /gsung gi dkyil 'khor dang zhes bya ba ni/ de'i nang du sa bon las lhar bskyed pa'i phyir ro/ /thugs kyi dkyil 'khor ro zhes bya ba ni sems nyid thams cad kyi gzhi yin la/ de nyid dkyil 'khor yin te/ de kho na nyid kyi gnas</text></item>
<item><p>362a.1</p><section></section><text>yin pas so/ /shes rab gnyis ni 'bigs pa'am/ chos rnams rab tu rnam par 'byed pa'o/ /dmigs pa dang bcas pa dang / dmigs pa med pa'o zhes bya ba ni ming gnyis so/ /dmigs pa med pa ni rdo rje 'dzin gyi dbugs 'byin pa'o zhes bya ba ni dmigs</text></item>
<item><p>362a.2</p><section></section><text>pa med pa la gnas pa'i ting nge 'dzin ni rdo rje ste/ rtogs pa'i go skabs med cing / dbugs 'byin pa'o/ /sprul pa'i dmigs pa ni zhes bya ba ni rtogs pa'i sprul pas so/ /de bzhin gshegs pa'i dbugs 'byin pa zhes bya ba ni/ bskyed pa'i rim pa'i ting nge 'dzin te/ rags pa'i</text></item>
<item><p>362a.3</p><section></section><text>rtog pa las dbugs phyung ba'i phyir ro/ /'khor ba'o zhes bya ba ni/ ji srid du dmigs pa med pa la gnas pa de srid du 'khor ba'o/ /sku gsum ni zhes bya ba ni rgyud las gsungs pa'o/ /chos dang longs spyod rdzogs pa dang sprul pa'o zhes bya ba ni/ sku gsum ni thig le gsum mam/ </text></item>
<item><p>362a.4</p><section></section><text>yi ge gsum gyi bdag nyid 'byung ba'am/ 'jug pa dang / gnas pa'i rlung gsum mo/ /de bzhin gshegs pa lnga ni zhes bya ba ni rgyud las gsungs pa'i rgyal ba rigs lnga'o/ /gzugs dang zhes bya ba ni rnam pa snang mdzad do/ /tshor ba dang zhes bya ba ni rgyal ba 'od dpag tu med pa'o/ /</text></item>
<item><p>362a.5</p><section></section><text>'du shes dang zhes bya ba ni rgyal ba rin chen 'byung ldan no/ /'du byed dang zhes bya ba ni rgyal ba don yod grub pa'o/ /rnam par shes pa'o zhes bya ba ni rgyal ba mi bskyod pa'o/ /ye shes lnga ni me long lta bu'i ye shes dang / mnyam pa nyid kyi ye shes dang / so sor rtog pa'i ye shes dang / </text></item>
<item><p>362a.6</p><section></section><text>bya ba nan tan gyi ye shes dang / chos kyi dbyings rnam par dag pa'i ye shes so zhes bya ba ni yid kyi rnam par shes pa la sogs pa yongs su gyur pa'o/ /lha mo bzhi ni zhes bya ba ni/ na bza' dkar mo la sogs pa'o/ /sa'i khams dang / chu dang / me dang / rlung dang zhes bya ba ni lha mo</text></item>
<item><p>362a.7</p><section></section><text>spyan ma la sogs pa go rims bzhin te/ ltung byed ma dang / gsod byed ma dang / 'gugs byed ma dang / gar gyi dbang phyug ma'o/ /byang chub sems dpa' rnams ni mig la sogs pa'i dbang po rnams so zhes bya ba ni gti mug dang / zhe sdang dang / phrag dog dang / 'dod chags</text></item>
<item><p>362b.1</p><section></section><text>dang / ser sna la sogs pa rnams so/ /sa bcu zhes bya ba ni rab tu dga' ba la sogs pa'o/ /de nas 'di ltar 'khor lo gsum gyi bdag nyid do/ /gnas ni pul+lI ra ma la ya dang / dzA lan+d+ha ra dang / au Da ya na dang / arbu da ste/ bzhi po ni gnas yin no/ /nye ba'i gnas zhes bya ba</text></item>
<item><p>362b.2</p><section></section><text>ni/ go dA ba ri dang / rA me shwa ri dang / de wI ko Ti dang / mA la ba ste/ bzhi po ni nye ba'i gnas te brgyad yin la/ de yang thugs kyi 'khor lo ste mkha' la spyod pa yin no/ /zhing dang zhes bya ba ni/ kA ma rU pa dang / o Te'o/ /nye ba'i zhing dang zhes bya ba ni/ tri sha ku ne dang / ko sa</text></item>
<item><p>362b.3</p><section></section><text>la'o/ /tshan+do ha zhes bya ba ni/ ka ling+ga dang / lam+bA ka'o/ /nye ba'i tshan+do ha zhes bya ba ni/ kAny+tsi ka dang / hi ma la bya'o/ /'di ni gsung gi 'khor lo ste sa la spyod pa'o/ /'du ba dang zhes bya ba ni/ yi dgas lhag par gnas pa dang / khyim gyi lha'o/ /nye ba'i 'du ba dang zhes</text></item>
<item><p>362b.4</p><section></section><text>bya ba ni/ sau rASh+Ta dang / gser gling ngo / /dur khrod dang zhes bya ba ni/ na ga ra dang sin+d+hu'o/ /nye ba'i dur khrod dang zhes bya ba ni/ mya ngan dang / ku lu ta'o/ /nyi shu rtsa bzhir dbye bas dbye bar bya'o zhes bya ba ni de ltar brjod pa'i rim pas nyi shu rtsa bzhir dbye bar bya'o/ /pu l+lI ra ma</text></item>
<item><p>362b.5</p><section></section><text>la ya zhes bya ba nas/ ku lu ta zhes bya ba yan chad ni go sla'o/ /'di rnams rim pa ji lta bas/ /zhes bya ba ni gong du brjod pa de rnams so/ /spyi bo dang zhes bya ba ni/ pul+lI rar ni rab tu gtum ma'o/ /so dang sen mo rab tu skyed/ /ces bya'o/ /spyi gtsug dang zhes bya ba</text></item>
<item><p>362b.6</p><section></section><text>ni/ dzA lan+d+ha rar gtum mig ma/ /skra dang spu ni rab tu skyed/ /ces bya ba'o/ /rna ba g.yas pa dang zhes bya ba ni/ o Da ya na zhes bya ba'i gnas ming ni/ lha mo 'od ldan ma zhes bya ba pags pa dang dri ma skyed pa'o zhes bya'o/ /rtsib logs dang zhes bya ba ni/ arbu da na shangs</text></item>
<item><p>362b.7</p><section></section><text>chen ma/ sha ni rab tu skyed mdzad ma'o/ /zhes bya'o/ /rna ba g.yon pa dang zhes bya ba ni/ go dA ba rir dpa' blo ma/ /rgyus pa rab tu skyed par byed/ /ces bya'o/ /smin ma'i dbus dang zhes bya ba ni/ rA me shwa rar mi'u thung ma/ rus pa rab tu skyed par byed/ /ces bya'o/ /mig</text></item>
<item><p>363a.1</p><section></section><text>dag dang zhes bya ba ni/ lang+ka'i bdag mo lha mo'i rdzong / des ni mchin pa rab tu skyed/ /ces bya'o/ /lag pa'i rtsa ba dag dang ni/ /zhes bya ba ni/ mA la bar ni ljon grib ma/ /snying sprug rab tu skyed par mdzad/ /ces bya'o/ /mchan khung dag dang zhes bya ba ni/ </text></item>
<item><p>363a.2</p><section></section><text>kA ma rUr gnas sa srung ma/ /mig ni rab tu skyed par byed/ /ces bya'o/ /nu ma gnyis dang zhes bya ba ni/ o trer 'jigs byed chen mo gnas/ /mkhris pa rab tu skyed par byed/ /ces bya'o/ /lte ba dang zhes pa ni/ tri sha ku ner rlung shugs ma/ /glo ba rab tu skyed par byed/ /ces bya'o/ /</text></item>
<item><p>363a.3</p><section></section><text>sna'i rtse mo dang zhes bya ba ni/ ko sa lar ni skyems gsol ma/ /rgyu ma rab tu skyed par byed/ /ces bya'o/ /kha dang zhes bya ba ni/ ka ling+gar ni sngo bsangs mo/ /rtsib logs skud pa'i rten byed ma'o/ /zhes bya'o/ /phrag gong zhes bya ba ni/ shin tu bzang mo lam+ba kar/ /lto ba'i gnas ni rab</text></item>
<item><p>363a.4</p><section></section><text>tu skyed/ /ces bya'o/ /snying dang zhes bya ba ni/ kAny+tsi la gnas rta rna ma/ /ltag par dri chen skyed par byed/ /ces bya'o/ /pho mtshan dang zhes bya ba ni/ gsang gnas la gnas bya gdong ma/ /mtshogs ma'i srubs ni skyed par byed/ /ces bya'o/ /rtags dang zhes bya ba ni/ pre ta</text></item>
<item><p>363a.5</p><section></section><text>pu rir rab gnas pa/ /'khor lo'i shugs can mchil ma skyed/ /ces bya'o/ /bshang ba'i lam dang zhes bya ba ni/ khyim gyi lha gnas dum skyes ma/ /rnag ni rtag par skyed par byed/ /ces bya'o/ /brang gi gnas dang zhes bya ba ni/ sau rASh+Tar glang sna ma/ /rtag tu rnag ni rab tu skyed/ /</text></item>
<item><p>363a.6</p><section></section><text>ces bya'o/ /byin pa dag dang zhes bya ba ni/ 'khor los sgyur ma gser gling gnas/ /rdul ni rtag tu skyed par byed/ /ces bya'o/ /sor mo rnams dang zhes bya ba ni/ shin tu dbang mo grong khyer gnas/ /tshil ni rtag tu skyed par byed/ /ces bya'o/ /rkang pa'i rgyab dang zhes bya ba ni/ </text></item>
<item><p>363a.7</p><section></section><text>sin+d+hur stobs che na ma zhes gnas/ /mya ngan bcas shing mchi ma skyed/ /ces bya'o/ /mthe bong dag dang zhes bya ba ni/ ma ror 'khor los sgyur ba gnas/ /ltag par lud ba skam po skyed/ /ces bya'o/ /pus mo gnyis dang zhes bya ba ni/ ku lu tar gnas brtson chen ma/ /sna chu</text></item>
<item><p>363b.1</p><section></section><text>rtag tu skyed par byed/ /ces bya'o/ /blta bar bya'o zhes bya ba ni shes par bya ba'i tha tshig go/ /pul+lI ra ma la yar ni mgo zug go ces bya ba ni yan lag thams cad la thim mo zhes bya ba'i bar gyis ni/ gong du bshad pa'i gnas nyi shu rtsa bzhi por byang chub kyi sems zhes bya ba'i lus kyi khams sku</text></item>
<item><p>363b.2</p><section></section><text>gsum gyi tshul gyis mgo zug pa dang / longs spyod pa dang thim pa ni gnas nyi shu rtsa bzhi po re re la yang gsum gsum du blta'o/ /gnas 'di rnams su zhes bya ba ni brjod ma thag pa'o/ /de bzhin gshegs pa rnams zhes bya ba ni byang chub kyi sems so/ /ji ltar bde bas zhes</text></item>
<item><p>363b.3</p><section></section><text>bya ba ni/ ting nge 'dzin gyi bde ba'i bye brag gis so/ /bde ba chen po'i ye shes zhes bya ba ni 'dzag pa med pa'i bde bas ye shes bskyed pa'i phyir ro/ /rim pa ji lta bar chos dang longs spyod rdzogs pa dang / sprul pa'i gzugs kyis zhes bya ba ni gnas nyi shu rtsa bzhi po</text></item>
<item><p>363b.4</p><section></section><text>rim pa ji lta ba bzhin du sku gsum gyi tshul gyis thig le 'byung zhing / nyams su myong zhes bya ba'i don to/ /bskyed pa dang / gnas pa dang / rab tu thim pa'o zhes bya ba ni gong du brjod pa'i tshul gyis te/ dper na nyi ma shar ba dang / phyed pa dang / nub pa bzhin</text></item>
<item><p>363b.5</p><section></section><text>no zhes bya ba'i don to/ /ji ltar 'di rnams kyi gtso bos zhes bya ba ni/ de ltar brjod pa'i rim pas mgo zug pa dang / longs spyod pa dang / thim pa la sogs pa thams cad kyi gtso bo ni rlung yin zhes bya ba'i don to/ /o Di ya na zhes bya ba ni rna ba g.yas pa ste</text></item>
<item><p>363b.6</p><section></section><text>'byung ba'i lam mo/ /gnad kyi sgo phyed pa zhes bya ba ni smin mtshams su'o/ /rdo rje mkha' 'gro mas bskul zhes bya ba ni/ ye shes kyi mes bde ba bskul ba'o/ /dzA lan+d+ha rar bde ba chen po'i ye shes 'du ba'o zhes bya ba ni/ phyogs bcu na bzhugs pa'i bde</text></item>
<item><p>363b.7</p><section></section><text>bar gshegs pa rnams kyi dbu'i gtsug tor nas zhugs pa'i dam tshig gi 'khor lo'i ming can du bde ba'i ye shes sdud ces bya ba'i don to/ /phyis ni de bzhin gshegs pa rnams kyis sdud par bya'o zhes bya ba ni ye shes rim pa nas ston bzhin pa'o/ /'di nyid dkyil 'khor</text></item>
<item><p>364a.1</p><section></section><text>dang / sbyin sreg dang / mchod pa dang / bzlas pa dang / bsam gtan dang / sems pa dang / rdul tshon 'bri ba la sogs pa'i bsod nams 'di'o zhes bya ba ni/ rnal 'byor pa bdag la phyogs bcu na bzhugs pa'i sangs rgyas rnams kyi bdud rtsi</text></item>
<item><p>364a.2</p><section></section><text>len cing / bdag gi lus ngag yid sim par byed pas na sbyin sreg dang dkyil 'khor la sogs pa 'di nyid mchog ste/ phyi'i dkyil 'khor la sogs pas lus ngal bar byed pas ci zhig bya ste/ spang bar bya zhes bya ba yin la/ de las gzhan pa gsang sngags kyi sgo'i</text></item>
<item><p>364a.3</p><section></section><text>spyad pa spyod pa'i las dang por gtogs pa rnams kyis spang par mi bya ste/ 'bad pas spyad par bya ba'i don to/ /rgyud kyi rim pa'o zhes bya ba ni rim pa ston par byed pa las/ 'di ni rim pa dang po lus can rnams la rang bzhin du bstan to/ /dpal rim pa bzhi pa'i</text></item>
<item><p>364a.4</p><section></section><text>'grel pa las/ /rgyud kyi rim pa'i 'grel pa bstan pa ste dang po rdzogs so// //bsrub pa dang srub par byed pa'i sbyor ba las zhes bya ba ni rtsa gnyis phrad par byed pa'i sbyor ba'am/ rtsa gsum la dkrugs pa'i sbyor ba'o/ /ye shes kyi me 'di la zhes bya</text></item>
<item><p>364a.5</p><section></section><text>ba ni lte ba na gnas pa'i rang 'byung gi me 'di la'o/ /las kyi rlung gis bskyod pa zhes bya ba ni g.yas dang g.yon pa'i stobs sam/ bskyod pa las 'byung bas so/ /lte ba'i dkyil 'khor du du ba dang 'bar ba dang gsal ba dang zhes bya ba ni/ de'i dbang gis dang por du</text></item>
<item><p>364a.6</p><section></section><text>ba ste rlangs pa dang / de las 'bar ba dang / de las kun du gsal ba'am/ yang na de lta bu'i ting nge 'dzin la gnas na du ba lta bu la sogs pa'i rtags 'byung bar 'gyur zhes bya ba'i don to/ /dam tshig gi 'khor lor song ste zhes bya ba ni/ bdag gi chos kyi</text></item>
<item><p>364a.7</p><section></section><text>'khor lor song ba'o/ /bde bar gshegs pa bsregs zhes bya ba ni/ de na gnas pa'i yi ge thams cad kyi rang bzhin bsregs pa'o/ /longs spyod rdzogs pa'i 'khor lor song zhing / thams cad la bskor ba gsum byas pa dang zhes bya ba ni ye shes kyi me de dam</text></item>
<item><p>364b.1</p><section></section><text>tshig gi 'khor lo nas longs spyod kyi 'khor lor song ste/ thabs de la gnas pa'i ye shes la bskor ba gsum byed zhes bya ba'i don to/ /mdzod spur song ste gnad kyi sgo phye ba dang zhes bya ba ni dga' ba'i dbang phyug gi ming can de/ bde ba chen po'i 'khor lor</text></item>
<item><p>364b.2</p><section></section><text>ston pa'o/ /o Di ya na zhes bya ba nas phyung zhing zhes bya ba ni bdag gi rna ba g.yas pa nas ye shes kyi me phyung ba'o/ /phyogs bcu'i 'jig rten gyi khams na bzhugs pa'i de bzhin gshegs pa rnams kyi thugs ka dang / spyi gtsug gi khung bur song ste zhes bya ba ni</text></item>
<item><p>364b.3</p><section></section><text>yang ye shes kyi me de bdag gi o Di ya na nas phyung nas de bzhin gshegs pa rnams kyi dza lan+d+ha ra'i lam nas 'jug cing / dam tshig gi 'khor lor gshegs pa'o/ /gser gyi sgo nas zhes bya ba ni de bzhin gshegs pa'i zhabs gser gling nas byung ba'o/ /'bar</text></item>
<item><p>364b.4</p><section></section><text>ba 'dzin pa zhes bya bar bzhugs so zhes bya ba ni slar bdag gi spyi bo nas zhugs pa'o/ /sngon bzhin du 'khor lo thams cad ma lus par bsregs te zhes bya ba ni 'ongs nas yang slar 'gro ba'i dus so/ /'gro ba dang 'jug pa yang mi mthong zhes bya ba ni/ </text></item>
<item><p>364b.5</p><section></section><text>yar me'i lam nas yang 'gro ba dang / mar chu'i lam nas 'ong ba mi mthong ba'o/ /ci'i phyir zhe na skra'i nyag ma gcig brgya stong du gshags pa'i tshad kyi phyir ro zhes bya ba ni shin tu phra ba'i tshul gyis 'gro ba dang / 'ong bar byed pa'am/ yang na shin tu phra ba'i tshul</text></item>
<item><p>364b.6</p><section></section><text>du yid gtad par bya zhes bya ba'i don to/ /sngags kyi rim pa'o zhes bya ba ni/ de ltar rgyud la gnas pa ste/ 'khor lo bzhi gnas pa'i yi ge rnams A li kA li las gzhan ma yin pa'am/ yang na yar 'gro ba ni kA li'i sgra dang ldan par 'gro la/ mar</text></item>
<item><p>364b.7</p><section></section><text>'ong ba ni A li'i sgra dang ldan par 'ong ba'i phyir ro/ /dpal rim pa bzhi pa'i 'grel pa las/ sngags kyi rim pa'i 'grel pa bstan pa ste gnyis pa rdzogs so// //de nas de bzhin gshegs pa rnams kyi thugs kar song ste zhes</text></item>
<item><p>365a.1</p><section></section><text>bya ba ni ye shes kyi me de sngar bzhin ma bsregs pa rnams bsregs shing / sngon gyi lam nas de bzhin gshegs pa rnams kyi bdud rtsi blang bar bya zhing / phyir thugs kar 'gro'o/ /dam tshig gi 'khor lor dkrugs shing zhes</text></item>
<item><p>365a.2</p><section></section><text>bya ba ni/ de bzhin gshegs pa rnams kyi chos kyi 'khor lo dkrugs pa'o/ /chos kyi dbyings kyi ye shes kyi bdud rtsi khyer nas zhes bya ba ni/ de bzhin gshegs pa'i'o/ /gong gi sgo nas phyung ste zhes bya ba ni/ de bzhin gshegs pa rnams kyi gser</text></item>
<item><p>365a.3</p><section></section><text>gling nas so/ /'o ma'i rgyun ltar 'ong zhing / de nyid sgo nas zhugs so zhes bya ba ni/ bdag gi spyi bo'i sgo nas 'jug pa'o/ /so'i mtshams kyi mtha'i bug pa nas 'ongs te zhes bya ba ni bdag gi rnyil gyi mtshams nas 'ongs pa'o/ /longs spyod kyi 'khor</text></item>
<item><p>365a.4</p><section></section><text>lor ngal bso ste zhes bya ba ni gnas der gnas shing bde ba rgyas pa'o/ /bsregs pa'i de bzhin gshegs pa rnams kyi dga' ba skyed pa ste zhes bya ba ni sngar gyi yi ge bsregs pa rnams slar gso zhing dgyes pa bskyed pa'o/ /lte ba'i dkyil 'khor du gnas pa</text></item>
<item><p>365a.5</p><section></section><text>yin no zhes bya ba ni sprul pa'i 'khor lor ye shes thams cad rgyas zhes bya ba'i don to/ /'di nyid 'da' bar mi bya ba ste/ mkha' 'gro ma kun gyi sdom pa zhes bya ba yin no/ /'di la yang 'byung ba dang / 'ong ba dang / 'jug pa yang mi mthong ste/ </text></item>
<item><p>365a.6</p><section></section><text>skra nyag ma gcig brgya stong du gshags pa'i tshad kyi phyir ro zhes bya ba ni rgyud gong du brjod pa dang mtshungs so/ /ye shes kyi rim pa'o zhes bya ba ni/ de ltar brjod pa'i sbyor bas bdud rtsi 'dzag pa'i bde ba'i phyir mi 'da' ba ni bde ba'i ye shes su dgongs so/ /</text></item>
<item><p>365a.7</p><section></section><text>dpal rim pa bzhi pa'i 'grel pa las ye shes kyi rim pa bstan pa ste gsum pa rdzogs so// //da ni rgyud dang sngags dang / ye shes spang ba zhes bya ba ni gsang ba'i rim pa'i khyad par te rgyud du rtogs pa dang / sngags su rtogs pa dang / </text></item>
<item><p>365b.1</p><section></section><text>ye shes su rtogs pa spangs pa'am dgag pa'o/ /sgo dgag pa 'gro ba dang 'ong ba las rnam par grol ba zhes bya ba ni/ dbang po'i sgo 'gag cing yar 'gro ba dang / mar 'ong ba las grol ba'o/ /phung po dang khams dang skye mched dang bral ba zhes bya ba ni/ de</text></item>
<item><p>365b.2</p><section></section><text>bzhin gshegs pa dang / lha mo dang / byang chub sems dpa'i rtog pa dang bral ba'am/ yang na mi gtsang pa'i lus spangs nas pags pa dang / sha dang khrag rus pa dor te/ rdo rje'i skur gyur pa'o/ /yul rnams las grol ba'o zhes bya ba ni yul rnams la zhen</text></item>
<item><p>365b.3</p><section></section><text>pa med pa ste/ mi rtog pa'i yul la gnas pa'i phyir ro/ /mun pa smag tu gyur pa la zla ba'i nor bu ltar 'od gsal ba zhes bya ba ni/ dper na mun pa 'ga' zhig la mar me'am/ chu shel 'od dang ldan pa bzhag na gsal bar 'gyur ba ltar/ ma rig pa'i mun</text></item>
<item><p>365b.4</p><section></section><text>pa chen pos smag tu 'gyur ba la ye shes kyi zla ba'i 'od kyis bsal bar byed pa'i don to/ /rdul dang bral ba zhes bya ba ni nyon mongs pa'i rdul las khrag gi rang bzhin phyir bor ba'o/ /stong pa nyid ces bya ba ni chos rnams gzod ma nas stong par shes pa'o/ /mtshan</text></item>
<item><p>365b.5</p><section></section><text>ma med ba zhes bya ba ni chos rnams gzod ma nas mtshan ma med par rtogs pa'o/ /smon pa med pa zhes bya ba ni/ smon par bya ba chos gang yang grub pa med par shes pa'o/ /rang dang gzhan dang zhes bya ba ni/ bdag tu rtog pa spangs pa dang / gzhan du rtog pa</text></item>
<item><p>365b.6</p><section></section><text>spangs pa'o/ /rang rig pa'i ye shes spangs pa zhes bya ba ni rig pa'i ye shes dang bral ba'am/ yang na phyogs gcig shes pa'i ye shes spangs pa'o/ /phyag rgya chen po'i thabs ni bdag rig gzhan rig thams cad rig pa yin pa'i phyir ro/ /mchog</text></item>
<item><p>365b.7</p><section></section><text>tu zhi ba zhes bya ba ni bde ba chen po yin te/ 'jig rten pa'i dper bya ba las 'das pa'i phyir ro/ /'dod chags dang zhes bya ba ni rang bzhin du gnas pa'i zla ba'i gzugs 'phral bar gnas pa'o/ /'dod chags dang bral ba zhes bya ba ni gsang ba'i rdo rje dang</text></item>
<item><p>366a.1</p><section></section><text>bral ba yin la/ rnam par 'grel pa zhes bya ba ni rang bzhin du gnas pa la zhu ba'i bdag nyid du gyur te/ gsang ba'i rdo rjer zhugs pa dang / 'dod chags dang bral ba ste nor bu las phyir mi 'byung ba dang bral ba ste/ 'dres pa zhes</text></item>
<item><p>366a.2</p><section></section><text>bya ba'i don yin no/ /mar la mar blugs pa ltar mya ngan las 'das pa byang chub kyi sems bdag med pa'o zhes bya ba ni/ dper na mar me 'chi ka ma la mar slar bsnan pa na gsal bar 'gyur ba ltar/ de ltar brjod pa'i ting nge 'dzin la yang nas yang du gnas</text></item>
<item><p>366a.3</p><section></section><text>pas bde ba chen po'i ye shes zhes bya ba'i phyir zhing gsal te/ don dam pa'i byang chub kyi sems bdag med pa rtogs par 'gyur zhes bya ba'i tha tshig go/ /btsun mo'i b+ha ga zhes bya ba ni bde ba can la'o zhes bya ba ni 'joms pa'am/ skal ba ston pas b+ha</text></item>
<item><p>366a.4</p><section></section><text>ga'o/ /'jig rten pa dang 'jig rten las 'das pa'i bde ba bskyed pas ni de skad ces bya'o/ /bzhugs so zhes bya ba ni gnas pa lta bu'o zhes bya ba ni bde ba 'byung ba'i gnas te khu ba'i gzugs kyis bzhugs zhes bya ba'o/ /de bzhin gshegs pa</text></item>
<item><p>366a.5</p><section></section><text>thams cad ni phung po la sogs pa'o zhes bya ba ni/ thun mong ma yin pa'i theg pa 'di la phung po lnga ni rgyal ba rnam pa lnga yin pa la sogs pa'i sgras khams rnams lha mo bzhi yin zhing / skye mched rnams ni byang chub sems dpa'o/ /de rnams kyi sku dang</text></item>
<item><p>366a.6</p><section></section><text>gsung dang thugs ni oM AHhUM ngo zhes bya ba ni de bzhin gshegs pa de rnams thams cad kyi sku gsung thugs ni 'byung ba dang / 'jug pa dang / gnas pa'i yi ge gsum zhes bya'o/ /yi ge 'di rnams ni zhes bya ba ni 'bru gsum mo/ /de rnams kyi byang chub</text></item>
<item><p>366a.7</p><section></section><text>kyi sems kyi khu ba'o/ /de rnams te phung po la sogs pa'i bde bar gshegs pa de rnams kyi byang chub kyi sems te yi ge gsum mo/ /btsun mo ni mi la sogs pa'i bud med kyi gzugs la sogs pa'o zhes bya ba ni rgyal rigs la sogs pa'i bu mo bzhi'o/ /</text></item>
<item><p>366b.1</p><section></section><text>sogs pa smos pa ni lha dang lha min la sogs pa yang nus pa can gyis 'gugs pa yin la/ sogs pa'i sgra gcig gis sprul pa'i gzhon nu ma yang ngo / /de la bud med kyi don mi de'i b+ha ga'o zhes bya ba ni skal ba ston pa de'i skye gnas so/ /e waM 'di ni zhes bya ba ni/ /rgyud</text></item>
<item><p>366b.2</p><section></section><text>las gsungs pa'i legs par sbyar ba'i skad 'di'o/ /e yi cha byad bzang po gang / /zhes bya ba ni skabs khyad par can 'dir ni e'i cha byad zhes bya ba skye gnas dngos/ e'i cha byad du 'dug pa yin la/ yi ge ma yin no/ /bzang po ni bde ba yin pas so/ /</text></item>
<item><p>366b.3</p><section></section><text>dbus su waM gis rnam par brgyan/ /zhes bya ba ni e'i dbus gsang ba'i rdo rje waM gi rnam pa lta bu bkod pa yin gyi/ yi ge waM ni ma yin no/ /bde ba thams cad kyi ni gnas/ /zhes bya ba ni 'jig rten pa dang / 'jig rten las 'das pa'i bde ba thams cad kyi</text></item>
<item><p>366b.4</p><section></section><text>phul du phyin pa ni 'di las gzhan na med ces bya ba'i don to/ /sangs rgyas rin chen za ma tog /ces bya ba ni sangs rgyas ni bar du chud pa'i byang chub kyi sems yin la/ za ma tog ni yi ge gnyis so/ /de la bdag gi longs spyod rdzogs pa'i sku dang / sprul pa'i</text></item>
<item><p>366b.5</p><section></section><text>sku thos so zhes bya ba ni 'dzag pa'i don la bya'i/ rna ba'i yul du ni ma yin no/ /'dzag pa de nyid byang chub kyi sems te/ sprul pa de 'char ba dang / longs spyod pa ste/ nyams su myong ba la thos pa zhes bya'o/ /'di nyid kyi phyir na zhes bya ba ni gtan tshigs de bas</text></item>
<item><p>366b.6</p><section></section><text>na'o/ /de bzhin gshegs pa thams cad kyi sku dang gsung dang thugs zhes pa ni/ thig le gsum la lcags gsum gyi gzugs so/ /rdo rje btsun mo'i b+ha ga zhes bya ba ni gong du bshad pa nyid do/ /bcom ldan 'das zhes bya ba ni dbang phyug la sogs pa'i yon tan dang</text></item>
<item><p>366b.7</p><section></section><text>ldan pa'o/ /de ltar byang chub kyi sems de bzhugs so zhes bya ba ni dbang phyug la sogs pa'i yon tan dang ldan pa'i bcom ldan 'das ni kun rdzob tu byang chub kyi sems so/ /dus gcig na zhes bya ba ni rlung 'gog pa'i dus gcig na'o/ /sam gcig dang zhes bya ba</text></item>
<item><p>367a.1</p><section></section><text>ni mnyam pa'am/ mi 'da' ba'i dus gcig na'o/ /'gog pa'i dus dang zhes bya ba ni phyir mi 'byung ba'o/ /dpyid kyi dus ji srid pa'i dus so zhes bya ba ni byang chub kyi sems kyi myu gu skye ba'am/ dga' ba'i mtha' zhes bya ba'i don to/ /de yang</text></item>
<item><p>367a.2</p><section></section><text>gsal bar bstan pa ni g.yas pa g.yon pa'i sna bug tu song ba zhes bya ba ni g.yas g.yon na gnas pa'i rlung ngo / /'gog pa thob pa ni 'gag pa'i don to zhes bya ba ni rlung de nyid do/ /de ltar rlung 'gags pa des rtog pa mi 'gag gam zhes dogs pa la/ chos</text></item>
<item><p>367a.3</p><section></section><text>gang rgyu byung de dag ni/ /rgyu dang de 'gog gang yin pa/ /de bzhin gshegs pas bka' stsal te/ /dge slong chen pos de skad gsungs/ /zhes bya ba smos te/ chos thams cad ni rten cing 'brel te 'byung ngo zhes kyang gsungs la/ de bas rnam par rtog pa'i rgyu rlung</text></item>
<item><p>367a.4</p><section></section><text>'gags na rtog pa yang 'gag la/ gzhan yang g.yas dang g.yon du bkag na me 'bar la/ mes bdud rtsi 'dzag cing de 'dzags pas lus ngag yid tshim par byed do/ /des ni sdug pa'i lha mnyes par 'gyur ba ste/ des rdo rje sems dpa'i gnas thob</text></item>
<item><p>367a.5</p><section></section><text>par 'gyur ro/ /srid pa'i rang bzhin dag pa'i phyir zhes bya ba ni chos rnams ni gzod ma nas rang bzhin rnam par dag pa'i phyir ro/ /lhan cig skyes pa'i rang bzhin shin tu ring du spangs pa'i phyir/ rang bzhin gyis 'byung bral bar byas/ /zhes bya ba ni bde ba chen po</text></item>
<item><p>367a.6</p><section></section><text>lhan cig skyes pa zhes bya ba ni/ gdod ma nas bdag la ldan pa las/ bdag la rtog pa med pas ring du spangs shing bral bar bya ste/ de bas na sems can rnams kyis bla ma dam pa bsten par bya ba yin no zhes bya ba yin no/ /gsang ba'i rim pa'o zhes bya ba</text></item>
<item><p>367a.7</p><section></section><text>ni/ de lta bu'i lhan cig skyes pa'i bde ba'i ye shes gdod ma nas yod pa/ rang bzhin gyis gsang pa'am/ yang na 'di lta bu'i lhan cig skyes pa ni gsang bar bya ba yin zhing sba bar bya ba yin no/ /rang gi sems 'di ni rim pa bzhi pa'o zhes bya ba 'di ni de ltar</text></item>
<item><p>367b.1</p><section></section><text>brjod pa'i rim pa gsum gyi tha ma ni/ gsang ba'i rim pa ste/ rang gis rang gi sems rtogs pa 'byung ba'i phyir de skad ces bya'o/ /de bzhin gshegs pa'i gsung rab chos kyi phung po brgyad khri bzhi stong rtogs pa zhes bya ba ni chos kyi phung po brgyad khri bzhi stong gi brjod</text></item>
<item><p>367b.2</p><section></section><text>bya'i snying po bdag gis rtogs nas zhes bya ba'o/ /brtul zhugs spyod pa zhes bya ba ni brtul zhugs kyi spyod pa ste/ sems can gyi don du 'gyur ba'i bya ba sna tshogs pa'o/ /slob dpon zhes bya ba ni A tsAr+ya ste/ kun du spyod pa'am/ cho ga'i ngang tshul yod pas de skad ces</text></item>
<item><p>367b.3</p><section></section><text>bya'o/ /dpal rim pa bzhi pa'i 'grel pa A tsAr+ya nag po nyid kyis mdzad pa rdzogs so// //bod kyi lo tsA ba 'bro dge slong shes rab grags kyis bsgyur ba'o/ /[]@##/ /rgya gar skad du/ sap+ta ak+Sha ra sA d+ha na/ bod skad du/ yi ge bdun</text></item>
<item><p>367b.4</p><section></section><text>pa'i sgrub thabs/ rje btsun sgrol ma la phyag 'tshal lo/ /dang por 'dzin pa 'di dag gis/ /bdag ngos dran pa tsam gyis ni/ /blo dang ldan pa legs gyur pa/ /he ru ka dpal la phyag 'tshal/ /'di bsgom pa la dbang bar gyur pa'i sngags pas tho rangs mal nas langs te/ </text></item>
<item><p>367b.5</p><section></section><text>snying gar raM las byung ba'i nyi ma'i dkyil 'khor la hUM nag po bltas la/ de'i 'od zer gyis bdag nyid dri ma med par byas nas/ de'i lcags kyus ye shes kyi dkyil 'khor spyan drangs te/ 'chad par 'gyur ba'i sku mdog dang phyag dang mtshon char ldan pa 'khor dang bcas pa</text></item>
<item><p>367b.6</p><section></section><text>nam mkha'i phyogs su bltas te/ yid kyi rang bzhin gyi mchod pa rnams kyis mngon par mchod la/ de'i mdun du sdig pa bshags pa la sogs pa bya ste/ bdag gi sdig pa thams cad so sor bshags par bgyi'o/ /sangs rgyas dang byang chub sems dpa' dang</text></item>
<item><p>367b.7</p><section></section><text>'phags pa dang so so'i skye bo ma lus pa'i bsod nams la rjes su yi rang ngo / /bdag 'di nas byang chub kyi bar du rkang gnyis rnams kyi mchog sangs rgyas la skyabs su mchi'o/ /theg pa chen po'i tshogs kyi chos la skyabs su mchi'o/ /phyir mi ldogs pa'i byang chub</text></item>
<item><p>368a.1</p><section></section><text>dpa'i tshogs kyi dge 'dun la skyabs su mchi'o/ /bdag gis bla na med pa yang dag par rdzogs pa'i byang chub tu sems bskyed par bgyi'o/ /sems can thams cad la phan pa dang bde ba'i bar ji srid du de rnams la mchog tu mthar thug pa'i mya</text></item>
<item><p>368a.2</p><section></section><text>ngan las 'das pa sangs rgyas kyi byang chub la dgod pa'i slad du sangs rgyas dang byang chub sems dpa' ma lus pa la bdag gi lus dbul bar bgyi'o/ /dge ba 'di dag thams cad bla na med pa'i byang chub tu yongs su bsngo bar bgyi'o zhes byas la yi ge brgya pa brjod pas</text></item>
<item><p>368a.3</p><section></section><text>bcom ldan 'das mnyes par byas te/ oM shrI he ru ka sa ma ya/ ma nu pA la ya he ru ka twe no pa tiSh+Tha dr-i D+ho me b+ha ba/ su to Sh+yo me b+ha ba/ a nu ra k+to me b+ha ba/ su po Sh+yo me b+ha ba/ sarba sid+d+him+me pra yats+tsha/ sarba karma su tsa me tsit+taM shre yaHku ru hUM/ ha ha ha ha hoHb+ha ga wAn/ sar+b+ba</text></item>
<item><p>368a.4</p><section></section><text>ta thA ga ta badzra mA me muny+tsa badzrI b+ha ba ma hA sa ma ya sa twa AHbadzra muHzhes bya bas gshegs su gsol lo/ /de nas sems can thams cad las lha'i bde ba nye bar sbyor ba'i rnam pa'i byams pa dang / sdug bsngal thams cad sel bar byed pa'i rnam pa'i snying rje dang / lha'i bde ba rgyun</text></item>
<item><p>368a.5</p><section></section><text>mi 'chad par nges pa'i rnam pa'i dga' ba dang / nyon mongs pa dang nye ba'i nyon mongs pa'i gnyen po'i lam nye bar sbyor ba'i rnam pa'i btang snyoms bsgom par bya'o/ /de'i rjes la chos thams cad yid kyis dmigs te sgyu ma dang rmi lam lta bur nye bar brtags la/ ston</text></item>
<item><p>368a.6</p><section></section><text>ka'i nyi ma gung gi nam mkha' dri ma med pa'i dkyil lta bur chos thams cad mngon du byas te/ oM shU n+ya tA dz+nyA na badzra swa b+hA ba At+ma ko\u0f85haM zhes pa'i sngags kyis byin gyis brlab par bya'o/ /de'i rjes la yi ge hUM las bdag nyid 'chad par 'gyur ba'i dpal he ru ka'i</text></item>
<item><p>368a.7</p><section></section><text>gzugs sku mdog dang mtshon char ldan pa mngon par sprul la/ snying ga'i sa bon gyi lcags kyus phyogs bcu na gnas pa'i bgegs kyi tshogs bkug ste khron par chud par byas la/ khwa gdong ma la sogs pa'i lha mo brgyad kyi phur bus gdab bo/ /lha mo de rnams sku</text></item>
<item><p>368b.1</p><section></section><text>mdog dmar po 'bar ba gsal zhing / phyag gnyis pa mgo skyes dmar ser gyen du 'bar ba/ gri gug dang thod pa dang / kha T+wAM ga 'dzin pa zhal rnam par 'gyur ba/ smad rtse mo'i rnam par byas pa/ mgo bo'i phreng bas brgyan pa'o/ /sngags pas khro bo'i mig gis sngags bzlas shing / </text></item>
<item><p>368b.2</p><section></section><text>bgegs rnams khron par chud par byas te/ oM sum+b+ha ni sum+b+ha hUM hUM phaT/ oM gr-ih+Na gr-ih+Na hUM hUM phaT/ oM gr-i h+NA pa ya gr-ih+NA pa ya hUM hUM phaT/ oM A na ya hoHb+ha ga wAn bid+yA rA dza hUM hUM phaT/ shar la sogs par g.yon nas rnam par bskor zhing / me la sogs par g.yas nas bskor te dgod do/ /</text></item>
<item><p>368b.3</p><section></section><text>de nas oM g+ha g+ha g+hA ta ya g+hA ta ya sarba duSh+TAn hUM phaT/ kI la ya kI la ya sarba pA paM hUM phaT/ hUM hUM hUM/ badzra kI la badzra d+ha ro Adz+nyA pa ya ti sarba duSh+TAn kA ya wAka tsit+ta badzra kI la ya hUM hUM phaT/ 'dis spyi bor brtan por bzhag par bya'o/ /oM badzra mud+ga ra badzra kI la ya A ko Ta ya hUM phaT/ </text></item>
<item><p>368b.4</p><section></section><text>'dis rdo rje tho bas brdung bar bya'o/ /de nas phur pa'i 'od zer 'bar ba'i 'og tu rdo rje'i rang bzhin gyi sa gzhi dang / logs su rdo rje'i ra ba dang / steng du rdo rje gur dang / rdo rje bla re dang / mda'i dra ba dang / phyi rol du rdo rje me 'bar ba bsgoms la sngags kyis kyang brtan par bya ste/ oM</text></item>
<item><p>368b.5</p><section></section><text>me di ni badzri b+ha wa badzra ban+d+ha hUM/ oM badzra prA kA ra hUM baM hUM/ oM badzra wi tA na hUM khaM hUM/ oM badzra sa ra dzA la traM saM traM/ oM badzra dz+wa la a na lArka hUM raM hUM phaT/ sa'i cha bgegs med par bltas la/ de'i dbus su/ A li kA li yongs su gyur pa las/ zla ba dang nyi ma'i steng du hUM las</text></item>
<item><p>368b.6</p><section></section><text>byung ba'i rdo rje lte bar hUM yig de nyid can bltas te/ de'i 'od zer gyi sprin spros pas 'gro ba rnams dpa' bo'i rang bzhin du bsams la/ de nyid bsdus pas yud tsam gyis sna tshogs rdo rjes bskor ba'i sna tshogs pad+ma dang nyi ma'i steng du 'khor lo rtsibs drug pa'i dbus su 'jigs</text></item>
<item><p>368b.7</p><section></section><text>byed dang dus mtshan yang dag par mnan pa'i dpa' bo zhal gsum phyag drug pa/ char sprin sngon po lta bu la/ /stag gi pags pa'i sham thabs can/ /g.yon brkyang pa yi gom pas gnas/ /thod pa'i phreng ba'i dbu rgyan can/ /zla ba phyed pas thod du byas/ /sna tshogs rdo rje spyi</text></item>
<item><p>369a.1</p><section></section><text>bor 'dzin/ /brgya phyed mgo bos rnam par brgyan/ /rdo rje dril bu'i phyag gnyis kyis/ /phag mo la ni 'khyud par brtson/ /g.yon pa thod pa kha T+wAM ga /g.yas pa'i phyag na rtse gsum pa/ /gnyis kyis mi yi pags pa'i gos/ /mnga' bdag phyag rgya drug gis brgyan/ /</text></item>
<item><p>369a.2</p><section></section><text>rtsa ba'i zhal ni sngon po che/ /g.yas pa ser po lta bu la/ /g.yon pa ljang gu 'jigs pa che/ /mi yi rus pa'i rgyan gyis brgyan/ /sum cu rtsa gnyis mtshan 'chang zhing / /dpe byad bzang po brgyad cus brgyan/ /phag mo mgon po lta bu ste/ /'on kyang mi yi pags pa spangs/ /lha mo</text></item>
<item><p>369a.3</p><section></section><text>mda' dang gzhu 'dzin cing / /lhan cig skyes dga'i gzugs can ma/ /de nas 'khor lo rtsibs drug la/ /shar la sogs par g.yon rim bzhin/ /dang po lha mo he la ki/ /gnyis pa rdo rje 'jigs byed ma/ /gsum pa drag cing gtum pa mo/ /bzhi pa rdo rje nyi ma ste/ /lnga pa rdo rje drag mo</text></item>
<item><p>369a.4</p><section></section><text>yin/ /drug pa rdo rje mkha' 'gro ma/ /sngon mo ser mo dmar mo dang / /ljang dang dur mdog dkar rim bzhin/ /lha mo 'di rnams cher drag cing / /phyogs kyi gos can skra grol ma/ /kun kyang yi dgas nyi ma'i gdan/ /phyag bzhi dang ni spyan gsum ma/ /mi yi pags pa rtag 'dzin</text></item>
<item><p>369a.5</p><section></section><text>cing / /dril bu cang te'u legs par bsnams/ /thod pa'i phreng ba'i dbu rgyan can/ /g.yon brkyang ba yi gom pas gnas/ /kun kyang phyag rgya lngar 'chang zhing / /mgo bo'i phreng bas rnam par brgyan/ /yi ge bdun las yang dag byung / /dngos grub thams cad rab ster ma/ /de ltar</text></item>
<item><p>369a.6</p><section></section><text>yongs su gyur pa'i dkyil 'khor grub par bltas te/ snying ga'i sa bon gyi lcags kyu rnams kyis ye shes kyi 'khor lo bkug la/ nam mkhar bltas te/ dzaHhUM baM hoH/ dgug pa dang gzhug pa dang / bcing ba dang dbang du byas te/ dam tshig dang ye shes kyi dkyil 'khor</text></item>
<item><p>369a.7</p><section></section><text>gcig tu rnam par bsams la/ snying ga'i sa bon gyi lcags kyu rnams kyis sangs rgyas thams cad spyan drangs te/ yid kyis mchod pas mngon par mchod la/ dbang bskur ba'i don du tshigs su bcad pa 'dis gsol pa gdab par bya'o/ /byang chub rdo rje sangs rgyas la/ /ji ltar</text></item>
<item><p>369b.1</p><section></section><text>mchod chen stsal ba ltar/ /bdag kyang bskyab pa'i don gyi phyir/ /nam mkha'i rdo rje deng bdag stsol/ /de ltar gsol ba btab pa'i de ma thag tu sangs rgyas de rnams he ru ka'i gzugs 'dzin pas rang gi stobs kyis byung ba'i dbang bskur ba'i rdzas rnams kyis/ dbang bskur ba ni rdo rje che/ /</text></item>
<item><p>369b.2</p><section></section><text>khams gsum pa yis phyag byas pa/ /gsang ba gsum gyi gnas las byung / /sangs rgyas kun gyis sbyin par bya/ /zhes bya ba dang sngags/ oM sarba ta thA ga ta a b+hi She ka sa ma ya shri ye hUM zhes brjod cing dbang bskur te/ dbang bskur nas dkyil 'khor gyi bdag po'i spyi bor mi bskyod pa</text></item>
<item><p>369b.3</p><section></section><text>bskyed/ khrag 'thung ma la sogs pa'i rim pa ji lta ba bzhin du de bzhin gshegs pa lngas rgyas btab par bsam mo/ /de nas go cha shes par bya ste/ snying gar nyi ma'i dkyil 'khor gyi steng du oM hriHha ha hUM hUM phaT bskyed par bya'o/ /de'i rjes la snying gar rdo rje'i steng du ha dkar po bsams</text></item>
<item><p>369b.4</p><section></section><text>te/ oM ha badzra satwa hUM hUM phaT/ spyi bor zla ba la 'khor lo'i steng du hi ser po bltas la/ na ma hi bai ro tsa na hUM hUM phaT/ spyi gtsug tu nyi ma la pad+ma'i steng du hu dmar po bltas la/ swA hA hu pad+ma narte shwa ra hUM hUM phaT/ phrag pa gnyis su nyi ma la rdo rje'i steng du he sngon po bltas te/ bau Sha Ta he shrI he ru ka</text></item>
<item><p>369b.5</p><section></section><text>hUM hUM phaT/ mig tu nyi mar rin po che'i steng du ho ser po bltas la/ hUM hUM ho badzra sUr+ya hUM hUM phaT/ dpral bar sna tshogs rdo rje'i steng du yi ge haM lja gu bltas te phaT haM par ma a shwa badzra hUM hUM phaT ces bya ba 'di ni go cha drug gi sngags so/ /gzhan yang phag mo'i go cha'i sngags ni/ de'i rdo rje'i lte</text></item>
<item><p>369b.6</p><section></section><text>bar zla ba'i dkyil 'khor la baM dmar po bsams la/ oM baM badzra bA rA hI hUM hUM phaT/ snying gar zla ba la yoM sngon po bltas te/ haM yoM ya me nI hUM hUM phaT/ lcer pad+ma la hriM dkar po bsams la hriM moM mo ha ni hUM hUM phaT/ spyi bor sna tshogs rdo rje'i steng du hreM ljang gu bltas la oM hreM hriM san tsA la ni hUM</text></item>
<item><p>369b.7</p><section></section><text>hUM phaT/ spyi gtsug tu rin po che'i steng du hUM nam mkha'i mdog can bltas te/ hUM hUM saM trA sa ni hUM hUM phaT/ dpral bar sna tshogs rdo rje'i steng du yi ge phaT du ba'i mdog can bltas la/ phaT phaT tsaN+Di ka hUM hUM phaT/ de'i rjes la spyi bor pad+ma dkar po la zla ba la oM/ mgrin par pad+ma dmar</text></item>
<item><p>370a.1</p><section></section><text>po chos kyi 'byung gnas la AH/ snying gar sna tshogs pad+ma la nyi mar hUM bsams te/ oM AHhUM zhes bya bas lus dang ngag dang yid byin gyis brlab bo/ /dkyil 'khor pa'i lha mo thams cad kyang lus dang ngag dang yid byin gyis brlabs te yang yi ge brgya pa brjod pas brtan</text></item>
<item><p>370a.2</p><section></section><text>par bya'o/ /rig sngags bzlas pas 'grub par 'gyur ro zhes pas bzlas pa brjod par bya'o/ /snying gar pad+ma'i nyi mar rtsibs drug pa'i 'khor lo la/ rim pa ji lta ba bzhin du yi ge bdun dkod do/ yid kyis brjod pa lta bu'i sngags bzla'o/ /oM hrIHha ha hUM hUM phaT/ ji srid mi skyo'i</text></item>
<item><p>370a.3</p><section></section><text>bar du bzlas te/ skyo bar gyur na yi ge brgya pa brjod la/ dkyil 'khor gyi 'khor lo snying ga'i sa bon la chud par byas nas langs te/ lha'i rnal 'byor gyis ji ltar bde bar gnas par bya'o/ /gung dang dgongs mo'i thun la lha'i khyim du zhugs te/ bde ba'i stan la 'dug nas snying ga'i</text></item>
<item><p>370a.4</p><section></section><text>sa bon las dkyil 'khor gyi 'khor lo spros te gnas ji lta bar bltas te/ ye shes sems dpa' gzhug pa dang / dbang bskur ba la sogs pa thams cad snga ma bzhin du bya ste/ sgom pa'i thog ma dang tha mar ni gtor ma sbyin par bya'o/ /de la rim pa ni 'di yin te yaM dang raM yongs su gyur</text></item>
<item><p>370a.5</p><section></section><text>pa las rlung dang me'i dkyil 'khor gyi steng du yi ge AHlas skyes pa'i thod pa'o/ /de'i dbus su oM gyi yi ges mtshon pa'i rdzas rnams so/ /de'i steng du hUM las skyes pa'i rdo rje'o/ /de nas rdo rje pad+ma mnyam par sbyor ba las me 'bar te des de rnams spros pa dang / btsos pa dang zhu</text></item>
<item><p>370a.6</p><section></section><text>bar gyur te ston ka'i zla ba ltar dkar por gyur pa dang / de'i 'od zer gyi lcags kyu rnams kyis sangs rgyas thams cad kyi thugs ka'i sa bon gyi bdud rtsi bkug ste de nyid du bcug nas/ oM AHhUM zhes pas byin gyis brlab bo/ /oM sarba badzra DA ki nI b+ha k+Shi me sho d+ha ya du h+yaM badzri N+ri swA</text></item>
<item><p>370a.7</p><section></section><text>hA/ zhes pas lan gsum gyi bar du bsngags la/ nam mkha'i phyogs su dkyil 'khor gyi 'khor lo bltas te/ mdzub mos mdud byas gung mo nges par sbyar/ /mthe bong rdo rje brtan por rab sbyar nas/ /de ni dpral ba'i dbus su rab bzhag ste/ /bskor zhing bskor bas kun du bskor bar</text></item>
<item><p>370b.1</p><section></section><text>bya/ /rkang pa mnan cing gyen du blta/ /gyen du pheM gyi sgra sgrogs shing / /phyogs bcu'i 'jig rten khams bzhugs pa'i/ /dpa' bo rnal 'byor ma rnams dgug /de nas tshigs su bcad pa brjod par bya ste/ /lha mo tshad ma dam tshig tshad ma dang / /de gsungs tshig kyang tshad</text></item>
<item><p>370b.2</p><section></section><text>ma mchog yin pa'i/ /bden pa 'dis ni lha mo 'di dag rnams/ /bdag la rjes su 'dzin pa'i rgyur gyur cig /de'i rjes la rdo rje thal mo kha gyen la phye nas spyi bor legs par gzhag la/ oM AHA ra l+li ho dzaHhUM baM hoHbadzra DA ki n+ya sa ma ya s+t+waM dr-i sh+ya hoH/ zhes lan</text></item>
<item><p>370b.3</p><section></section><text>gsum mam bzhi 'am lnga ru brjod la/ gtso bo dang bcas pa'i dkyil 'khor gyi 'khor lo la dbul lo/ /de'i rjes la mchod pa byas la/ yang tshigs su bcad pa brjod de/ srid dang zhi bar gyur nas chags pa'i kun rtog rlabs bcom zhing / /de nyid du na dngos po ma lus</text></item>
<item><p>370b.4</p><section></section><text>mkha' bzhin du gzigs pa/ /ches lci thugs rje'i chu yis thugs kyi pad+ma rgyas pa'i mgon/ /lha mo rnams kyis bdag la shin tu thugs brtser mdzod cig mdzod/ /ces bya ba 'dis bstod la gtor ma'i lhag ma mtshan mo rgyu ba rnams la 'dis sbyin par bya'o/ /oM kha kha khA hi</text></item>
<item><p>370b.5</p><section></section><text>khA hi sar+b+ba yak+Sha rAk+Sha sa b+hU ta preta pi shA tsa un ma da a pa smA ra gra ha DA ki n+ya da ya/ i maM pa liM gr-i h+Nan+tu/ sa ma ya rak+Shan+tu ma ma sarba sid+d+hi m+me pra yats+tshan+tu ya thai baM ya theSh+TaM b+huny+dza tha pi ba tha mA me a ti kra ma tham ma sar+b+ba kAr ta ya sat+su kha bi brid+d+ha ye sa ha yi kA b+ha ban+tu oM AHhUM phaT swA hA/ yi ge brgya pa</text></item>
<item><p>370b.6</p><section></section><text>muH'i mtha' can bton pas gshegs su gsol lo/ /zas kyi dus su sngar bzhin bza' ba thams cad sbyangs te/ lte ba'i pad+ma'i ze'u 'brur mthe bong gi tshad kyi me rnam par bsams la/ srog dang rtsol ba bsdams pas me bar tu sbar te yid kyi mchod pas mchod la/ de nyid du 'bar ba'i</text></item>
<item><p>370b.7</p><section></section><text>rnam par gyur par bltas nas/ 'bar ba'i dbus su bcom ldan 'das thugs ka'i sa bon las bskyed la de bzhin gshegs pa thams cad dang lhan cig tu byas nas/ ljags hUM las rdo rjer byung bar bsams te/ bdud rtsi des sbyin sreg bya'o/ /nang gi sbyin sreg gi cho ga'o/ /mchod pa'i dus su</text></item>
<item><p>371a.1</p><section></section><text>rang gi reg pa yud tsam gyis phag mo'i gzugs su bltas la sgrub thabs la sogs pa nas gsungs pa'i tshogs ye shes sems dpa' gzhug pa dang / dbang bskur ba dang / go cha gnyis dang / lus ngag byin gyis brlabs pa byas nas bdag kyang de bzhin du he ru ka'i</text></item>
<item><p>371a.2</p><section></section><text>rnam par byas te/ yi ge e las lha mo'i pad+ma 'dab ma gsum pa dang yi ge AHlas ze'i 'bru'o/ /hUM las skyes pa'i rdo rje dang / yi ge oM las skyes pa'i rdo rje dang / de'i bu gar ni phaT de/ oM sarba ta thA ga ta a nu rA ga ya mi zhes pa'i sngags dran zhing bskyod pas rab tu dga' ba'i sgras de bzhin</text></item>
<item><p>371a.3</p><section></section><text>gshegs pa thams cad bkug ste/ kha'i lam nas snying gar zhugs nas/ bde ba chen po zhu bar gyur nas rdo rje'i lam nas pad+mar dbab ba/ /de nas bdud rtsi de nyid kyis bdag nyid kyi dkyil 'khor gyi 'khor lo mchod par bya'o/ /nang gi mchod pa'i cho ga'o/ /de nas rdzogs pa'i rim pa'i</text></item>
<item><p>371a.4</p><section></section><text>ting nge 'dzin gyis sems brtan par 'dod pas/ A li kA li sngon bsams nas/ /rnal 'byor chen po ngal bso ste/ /lte ba'i dbus su rdzogs pa yi/ /zla ba'i dkyil 'khor bsgom par bya/ /yi ge'i gnas kyi mchog gyur pa/ /de yi dbus su gnas pa bsam/ /sku gsung</text></item>
<item><p>371a.5</p><section></section><text>thugs kyi rdo rje can/ /lha yi gzugs kyi bsgom par bya/ /de ni gzugs las 'das pa ste/ /sems nyid du ni bsgom par bya/ /bsam gyis mi khyab de yang bsam/ /sems nyid du ni brtag mi bya/ /bsam gyis mi khyab de bsams na/ /de las gzugs ni thob par 'gyur/ /</text></item>
<item><p>371a.6</p><section></section><text>mnyam med yon tan gter gyur sdom pa'i yi ge bdun pa 'di'i/ /sgrub thabs 'bad par byas las bsod nams thob pa des/ /'jig rten ma lus pa ni dpa' bo'i dbang po ltar/ /'gro rnams gcig gyur mthar thug rab tu gnas gyur cig /yi ge bdun pa'i sgrub thabs paN+Di ta chen</text></item>
<item><p>371a.7</p><section></section><text>po nag po pa'i zhal snga nas mdzad pa rdzogs so// //rgya gar gyi mkhan po ngag gi dbang phyug dang / klog skya shes rab brtsegs kyis bsgyur ba'o/ /slad nas bod kyi lo tsA ba A tsAr+ya mar pa chos kyi dbang phyug gis zhus te gtan la phab pa'o// //</text></item>
</text>