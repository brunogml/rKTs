[\[1a\]]
[\[1b\]]
[\[1b.1\]{D2014}]@##/_/rgya gar skad du/_shrI ya mAn+ta ka badzra pra b+hed nA ma mU la man+t+rAr+tha/_bod skad du/_dpal gshin rje gshed po'i rtsa ba'i sngags don rdo rje rab tu 'byed pa zhes bya ba/_dpal
[\[1b.2\]]'jam mgon la phyag 'tshal lo/_/'jam rgyal khro bo'i gsang sngags gang /_/rgyud gzhan kun du sbas byas shing /_/ma byung 'byung bar mi 'gyur ba/_/rgya mtsho rgya dang rdo rje ltar/_/brtag dang 'da'
[\[1b.3\]]dka' mi phyed pa/_/ded dpon nyi ma bcud len bzhin/_/'dren sel rnam par sbyong ba'o/_/dri za'i grong dang sangs rgyas bzhin/_/sgo dang byin rlabs mtha' yas pa/_/ji ltar nam mkha' lding gi
[\[1b.4\]]rigs/_/gcig kyang skye ba'i bye brag gis/_/rigs kyi bye brag rnam pa bzhi/_/de dag nang gi dbye ba yis/_/stong phrag nyi shu gcig la sogs/_/mtha' yas bshad pa ji lta bar/_/rtsa ba'i snying po
[\[1b.5\]]la sogs pa'i/_/gsang sngags gang yin rigs gcig kyang /_/yi ge bsdu dang gtor ba dang /_/de bzhin rab tu gtor ba dang /_/yan lag so sor phye ba yis/_/sngags don sgo bzhir shes
[\[2a\]]
[\[2a.1\]]par bya/_/sngags don de dag re re yang /_/rnam grangs sgo zhes bya ba yis/_/sgo mtha' yas par gyur pa ni/_/ye shes chags pa mi mnga' ba'i/_/'jam pa'i dbyangs kyis mkhyen pa las/_/nyan
[\[2a.2\]]thos rnams kyis mi shes na/_/'jig rten pa yis smos ci dgos/_/'di ltar sngags don mtha' yas shing /_/byin rlabs bsam gyis mi khyab kyang /_/thub pa bdag nyid chen po yis/_/gang gi don du gang sbyar
[\[2a.3\]]ba'i/_/gleng gzhi'i dbang du mdzad pa bzhin/_/gang gis de ltar sbyar byas pa/_/de la de yi dngos grub dag_/ngo bo nyid kyis myur bar gsungs/_/de phyir rgyal ba'i bstan pa la/_/bdud rnams 'dul bar byed pa yi/_/
[\[2a.4\]]khro bo'i mchog ni gshin rje gshed/_/las rnams grub par byed pa la/_/'khor lo sbyor ba rnams kyi mchog_/sngags kyi nang na rtsa ba ste/_/khro bo nyid yin mnyes byed cing /_/de yi bka' bzhin grub byed pa'o/_/gsang
[\[2a.5\]]sngags yi ge sum cu gnyis/_/bcu bdun yin te lngar yang shes/_/'di dag rab tu gtor tshul bshad/_/ya/_khro bo'i rgyal po gshin rje gshed/_/sangs rgyas kun gyi rdo rje thugs/_/ye shes rab tu mi g.yo ba/_/gzung
[\[2b\]]
[\[2b.1\]]'dzin rnam shes dag pa'o/_/k+She/_zhing khams rnam par dag pa na/_/tshogs mchog gnyis las grub pa'i sku/_/mchog tu snang bas snang mdzad de/_/lus dang gnas gzugs dag pa'o/_/ma/_sa chen gter gyi 'byung khungs bzhin/_/yon tan zad med gter gyur pas/_/rin chen
[\[2b.2\]]'byung gnas zhes bya ste/_/longs spyod tshor ba rnams dag pa'o/_/me/_lhun po bzhin du bstan pa yi/_/chos mchog mi g.yo brnyes pa yang /_/chos 'od dpag med ston mdzad de/_/tha snyad 'du shes dag pa'o/_/da/_sbyin dang snyan smra la sogs pa/_/'gro don spyod pa'i mtshan nyid ni/_/
[\[2b.3\]]bde gshegs mdzad don grub pa ste/_/'du byed dag pa'i bdag nyid do/_/dus gsum 'byung ba'i rgyal ba kun/_/thugs sogs chos kyi bdag nyid de/_/de phyir mi bskyod rdo rje sogs/_/rgyal ba rnam pa lngar 'dod do/_/ya/_gzung dang 'dzin pa spong byed pa'i/_/ye shes zung mthar phyin
[\[2b.4\]]pa ste/_/lta dman spong ba'i dran pa ni/_/bde gshegs kun kyang 'gugs par byed/_/ts+tsha/_dpyod pa rnam par bral ba yi/_/ye shes shes rab mthar byed yin/_/yang dag spong ba'i brtson 'grus ni/_/rgyal ba'ang sems can don du 'jug_/ni/_nges tshig brjod pa mtha' yas pa/_/
[\[2b.5\]]brjod pa bral ba pad mthar 'byin/_/rdzu 'phrul ting 'dzin mi g.yo ba/_/rgyal ba'ang sems can don du 'ching /_/rA/_rdul bral rnam par mi rtog pa'i/_/ye shes bgegs mthar 'byin pa ste/_/dad sogs dbang du gyur pa ni/_/rgyal ba'ang sems can dbang du byed/_/byang chub phyogs
[\[2b.6\]]chos rang bzhin ni/_/thar pa'i grong khyer sgo yin te/_/sgrib pa spong ba'i ye shes ni/_/khro bo sgo skyong zhes bshad do/_/dzA/_'gro 'dzin shes bya stong nyid sa/_/byams pa chen po'i ngo bo nyid/_/gzigs pa rnam dag spyod yul phyir/_/sangs rgyas spyan zhes brjod pa yin/_/sa/_sems
[\[2b.7\]]can kun du sdud byed pa/_/snying rjes brlan pa chu yi khams/_/'gro ba bdag gir byed pa na/_/rgyal ba'i yum mchog mA ma kI/_/do/_/nyes pa sel byed shes rab me/_/dga' ba chen po'i bdag nyid de/_/dri ma kun nas dag pa'i phyir/_/gos dkar mo zhes 'dod pa yin/_/ru/_khro dang
[\[3a\]]
[\[3a.1\]]chags pa gnyis med pa'i/_/btang snyoms ye shes chags bral rlung /_/'gro ba gnas nas 'don pa'i thabs/_/sgrol ma zhes su rnam par bshad/_/stong nyid dang ni snying rje dang /_/shes rab dang ni thabs rnams las/_/rgyal ba 'byung phyir spyod yul phyir/_/
[\[3a.2\]]'gro ba skyob phyir yum du 'dod/_/naM/_sna tshogs rnam par spras pa'i gzugs/_/phyag rgya'i mchod pa bla med pa/_/byang chub sems kyi ngo bo nyid/_/rgyal ba mnyes byed dam pa'o/_/yo/_/gang zhig rab tu gdangs snyan glu/_/sgra yi mchod pa bla med de/_/bstan pa dam pa'i
[\[3a.3\]]dngos nyid chos/_/mchod pa rgyal ba mnyes par byed/_/ni/_dri med rnam par dag pa'i dri/_/tshul khrims dag pa'i bdag nyid de/_/bla med dri yi mchod pa 'dis/_/sangs rgyas thams cad dgyes par byed/_/ra/_khu ba bcud len ro yi mchog_/ting 'dzin rab tu mi g.yo ba/_/
[\[3a.4\]]bde gshegs mdzad pa'i bdag nyid de/_/rgyal ba mnyes byed dam pa'o/_/gzugs sogs 'dod pa'i bdag nyid ni/_/byang chub sems sogs 'dod pa'i mchog_/longs spyod mchod pa'i rang bzhin 'di/_/bud med gzugs su rnam par brtags/_/lus dang gnas dang longs
[\[3a.5\]]spyod las/_/sgrib pa kun du 'byung bas na/_/'di dag tsam gyis zag bcas kyi/_/chos kun yongs su bsdus par 'dod/_/de dag nyid las bzlog pa'i chos/_/'bras bu dang ni don dam dang /_/lam dang bstan pa dam pa yis/_/zag pa med chos bsdus pa yin/_/gtso bo yum dang
[\[3a.6\]]mchod pa dang /_/de bzhin sgo skyong bcas pa yi/_/zag bcas zag med dbyer med pa'i/_/rdo rje'i dkyil 'khor thams cad bsdus/_/gang zhig yi ge phreng ba'i don/_/rdo rje'i dkyil 'khor bdag nyid du/_/bsgom dang bzlas la brtson byed pa/_/myur du rdo rje'i dkyil 'khor 'gyur/_/
[\[3a.7\]]de la 'di ni rdo rje'i dkyil 'khor gyi lha'i rgyud de/_/ya ni rdo rje gshin rje dgra'o/_/k+She ni rdo rje zhing ngo /_/ma ni rdo rje sa'o/_/me ni rdo rje lhun po'o/_/da ni rdo rje sbyin pa'o/_/ya ni rdo rje zung ngo /_/ts+tsha ni rdo rje dpyod pa'o/_/ni ni rdo rje nges tshig go/_/rA ni rdo rje rdul bral lo/_/dzA ni rdo rje 'gro 'dzin no/_/sa
[\[3b\]]
[\[3b.1\]]ni rdo rje kun sdud do/_/do ni rdo rje nyes sel lo/_/ru ni rdo rje gnas med do/_/na ni rdo rje sna tshogs gzugs so/_/yo ni rdo rje gdangs so/_/ni ni rdo rje dri med do/_/ra ni rdo rje ro'o/_/de la 'di ni rdo rje dkyil 'khor gyi 'khor lo'i rgyud de/_/rdo rje gshin rje'i sgra ni zhing dag pa'i rang bzhin no/_/rdo rje'i
[\[3b.2\]]zhing ni zhing dag pa'i gzugs so/_/rdo rje sa ni zhing dag pa'i yon tan gyi bdag nyid do/_/rdo rje lhun po ni zhing dag pa'i chos so/_/rdo rje sbyin pa ni zhing dag pa'i dpyod pa'o/_/rdo rje zung ni sgo dag pa'i dang po ste 'jug pa dang 'byung ba'i sgo'o/_/rdo rje dpyod pa ni sgo dag pa gnyis pa ste btang ba dang
[\[3b.3\]]len pa'i sgo'o/_/rdo rje nges tshig ni sgo dag pa gsum pa ste dpyod pa dang brtson pa'i sgo'o/_/rdo rje rdul bral ni sgo dag pa bzhi pa ste sbyong ba dang sbyor ba'i sgo'o/_/rdo rje 'gro 'dzin ni gnas dag pa bzhi'o/_/rdo rje kun sdud ni gnas dag pa'i bla gab bo/_/rdo rje nges tshig ni sgo dag pa'i gdan
[\[3b.4\]]no/_/rdo rje gnas med ni gnas dag pa'i snang ba'o/_/rdo rje sna tshogs gzugs ni longs spyod dag pa dang po ste/_rab tu spro ba'i kha dog dang dbyibs so/_/rdo rje gdangs ni longs spyod dag pa gnyis pa ste rab tu spro ba'i dbyangs dang tshig dag go/_/rdo rje dri med ni longs spyod dag pa gsum
[\[3b.5\]]pa ste rab tu spro ba'i dri sna tshogs so/_/rdo rje ro ni longs spyod dag pa bzhi pa ste/_rab tu spro ba'i ro sna tshogs so/_/de la 'di ni rdo rje'i dkyil 'khor gyi yan lag gi rgyud de/_rdo rje gshin rje'i dgra ni lus dang snying ga'i gnas byin gyis rlob pa ste/_nag po dang rdo rje ni kha dog dang mtshan
[\[3b.6\]]ma'o/_/rdo rje'i zhing ni mtshog ma byin gyis rlob pa ste/_dkar po dang 'khor lo ni kha dog dang mtshan ma'o/_/rdo rje'i sa ni lte ba'i gnas byin gyis rlob pa ste/_ser po dang rin po che ni kha dog dang mtshan ma'o/_/rdo rje lhun po ni mgrin pa'i gnas byin gyis rlob pa ste/_dmar po dang pad+ma
[\[3b.7\]]ni kha dog dang mtshan pa'o/_/rdo rje byin pa ni rkang pa'i gnas byin gyis rlob pa ste/_ljang gu dang ral gri ni kha dog dang mtshan ma'o/_/rdo rje zung ni lag pa g.yas byin gyis rlob pa ste/_dkar po dang tho ba ni kha dog dang mtshan ma'o/_/rdo rje dpyod pa ni lag pa g.yon byin gyis rlob pa
[\[4a\]]
[\[4a.1\]]ste/_sngon po dang dbyug pa ni kha dog dang mtshan ma'o/_/rdo rje nges tshig ni kha byin gyis rlob pa ste dmar po dang pad+ma ni kha dog dang mtshan ma'o/_/rdo rje rdul ni gsal ba'i gnas byin gyis rlob pa ste/_ljang gu dang ral gri ni kha dog dang mtshan ma'o/_/rdo rje 'gro 'dzin
[\[4a.2\]]ni mtshog ma'i gnas su g.yas phyogs byin gyis rlob pa ste/_dkar mo dang 'khor lo ni kha dog dang mtshan ma'o/_/rdo rje kun sdud ni lte ba'i gnas su g.yon phyogs byin gyis rlob pa ste/_mthing ga dang rdo rje ni kha dog dang mtshan ma'o/_/rdo rje nyes sel ni mgrin pa'i gnas su g.yon
[\[4a.3\]]phyogs byin gyis rlob pa ste/_dmar mo dang pad+ma ni kha dog dang mtshan ma'o/_/rdo rje gnas med ni rkang pa'i gnas su g.yon phyogs byin gyis rlob pa ste/_ljang gu dang ut+pal ni kha dog dang mtshan ma'o/_/rdo rje sna tshogs gzugs ni mig byin gyis rlob pa ste/_dkar mo dang me long
[\[4a.4\]]ni kha dog dang mtshan ma'o/_/rdo rje gdangs ni rna ba byin gyis rlob pa ste/_dmar mo dang gling bu ni kha dog dang mtshan ma'o/_/rdo rje dri med ni sna byin gyis rlob pa ste/_mthing ga dang spos phor ni kha dog dang mtshan ma'o/_/rdo rje ro ni lce byin gyis rlob pa ste/_ljang gu dang ro snod ni kha dog dang
[\[4a.5\]]mtshan ma'o/_/de la 'di ni rdo rje dkyil 'khor gyi gsang sngags kyi rgyud de/_ya rdo rje gshin rje dgra'i sa bon no/_/oM badzra ya mA ri rdo rje gshin rje dgra'i gsang sngags so/_/k+She rdo rje zhing gi sa bon no/_/oM badzra k+She tra rdo rje zhing gi gsang sngags so/_/ma rdo rje sa'i sa bon no/_/oM badzra
[\[4a.6\]]ma hI n+d+ri/_rdo rje sa'i gsang sngags so/_/me rdo rje lhun po'i sa bon no/_/oM badzra me ru rdo rje lhun po'i gsang sngags so/_/dA rdo rje sbyin pa'i sa bon no/_/oM badzra dA na rdo rje sbyin pa'i gsang sngags so/_/ya rdo rje zung gi sa bon no/_/oM badzra ya ma rdo rje zung gi gsang sngags so/_/ts+tsha rdo rje
[\[4a.7\]]dpyod pa'i sa bon no/_/oM badzra tsartsa na rdo rje dpyod pa'i gsang sngags so/_/ni rdo rje nges tshig gi sa bon no/_/oM badzra me ruk+ti rdo rje nges tshig gi gsang sngags so/_/rA rdo rje rdul bral gyi sa bon no/_/oM badzra rA dza rdo rje rdul bral gyi gsang sngags so/_/dza rdo rje 'gro 'dzin gyi sa bon
[\[4b\]]
[\[4b.1\]]no/_/oM badzra dza g+haM d+ha ra rdo rje 'gro 'dzin gyi gsang sngags so/_/sa rdo rje kun sdud kyi sa bon no/_/oM badzra saM ha ra ni/_rdo rje kun sdud kyi gsang sngags so/_/do rdo rje nyes sel gyi sa bon no/_/oM badzra do ra hi da rdo rje nyes sel gyi gsang sngags so/_/ru rdo rje gnas med kyi sa bon no/_/
[\[4b.2\]]oM badzra ru ni la rdo rje gnas med kyi gsang sngags so/_/Na rdo rje sna tshogs gzugs kyi sa bon no/_/oM badzra Na na rU pa/_rdo rje sna tshogs gzugs kyi gsang sngags so/_/yo rdo rje gdangs kyi sa bon no/_/oM badzra yo ya ge yaM rdo rje gdangs kyi gsang sngags so/_/ni rdo rje dri med kyi sa bon no/_/
[\[4b.3\]]oM badzra nir ma la rdo rje dri med kyi gsang sngags so/_/ra rdo rje ro'i sa bon no/_/oM badzra rA sa rdo rje ro'i gsang sngags so/_/gsang sngags kyi yi ge tshig 'di dag la brten nas/_rdo rje dkyil 'khor gyi 'khor lo dang /_rdo rje'i dkyil 'khor gyi yan lag rnams legs par byin gyis rlob
[\[4b.4\]]par 'gyur ro/_/de ni yi ge rab gtor ba/_/mdor bsdus nas ni bshad pa yin/_/de nas yi ge gtor ba yi/_/sbyor ba tshul bzhin bshad par bya/_/gsang sngags yi ge sum cu gnyis/_/bsdu ba bcu bdun dag tu shes/_/gdug pa 'dul ba'i las rnams la/_/gtor ba
[\[4b.5\]]'di ni bshad par bya/_/dang por ya zhes gang gsungs pa/_/gdug pa thams cad 'jigs par byed/_/k+She zhes bya bas dgra rnams kun/_/zad par byed par gdon mi za/_/ma zhes bya bas de bzhin du/_/de dag myur du gsod par byed/_/me zhes bya ba'i ngo bo yis/_/kun
[\[4b.6\]]nas gnon par byed par bshad/_/da zhes bya ba 'joms pa ste/_/lus dang yan lag ma rung byed/_/de nas phyi rol bshad bya ste/_/ya zhes bya bas de bzhin du/_/'jig cing rnam par g.yeng bar byed/_/ts+tsha zhes bya bas pags pa nas/_/snying gi mthar yang za bar byed/_/
[\[4b.7\]]ni zhes bya bas lhag ma nas/_/cung zad lus par mi byed do/_/rA zhes bya bas gzugs rnams kun/_/rdul bzhin du ni bsnyil bar byed/_/dzA zhes bya bas dbang po rnams/_/rmugs par byed par gdon mi za/_/sa zhes bya bas yi dwags bzhin/_/'khor nas 'khyams
[\[5a\]]
[\[5a.1\]]par byed pa yin/_/do zhes bya bas bzang po yang /_/dman pa dag tu byed par 'gyur/_/ru zhes bya bas khrag rnams kun/_/sbu gu'i gnas nas rmongs par 'gyur/_/na zhes bya bas thams cad du/_/rnams par 'dren par byed par bshad/_/yo
[\[5a.2\]]zhes bya bas las dag la/_/kun nas sbyor bar byed pa'o/_/ni zhes bya bas de bzhin du/_/dbang po nyams par byed pa ste/_/ra zhes bya ba dran pa'i gnas/_/bral bar byed par bshad pa'o/_/sgrub par byed pas tshul bzhin du/_/rdo rje dkyil 'khor mchog bsgoms te/_/
[\[5a.3\]]gsang sngags yi ge bcu bdun 'di/_/tshul bzhin sbyor ba gang shes pa/_/de ni ring po mi thogs par/_/gdug pa 'dul ba gdon mi za/_/gzhan yang gsang sngags yi ge ni/_/dpag bsam shing dang nor bu bzhin/_/dgos pa thams cad sgrub byed de/_/sgra dang yid la
[\[5a.4\]]byed pa yis/_/rjes su mthun par 'gro ba yin/_/ya zhes bya bas 'gugs pa dang /_/bskrad dang dbye ba sogs kyang byed/_/k+She zhes bya bas bsrung ba dang /_/gtong dang 'khrug pa'i las kyang byed/_/ma zhes bya bas rmongs pa dang /_/bskyed dang shes pa'i las kyang byed/_/me zhes
[\[5a.5\]]bya bas bdag nyid la/_/gang dag dgos pa de sbyor byed/_/da zhes bya bas 'dzin pa dang /_/sbyin dang 'dul ba'i las kyang byed/_/ya zhes bya bas de bzhin du/_/gang dag bstan pa de sbyor byed/_/ts+tsha zhes bya bas g.yo ba dang /_/'gro 'ong spyod pa'i las kyang byed/_/ni zhes bya bas
[\[5a.6\]]'gog pa dang /_/ma lus gdon mi za bar byed/_/rA zhes bya bas dga' ba dang /_/chags dang grags la sogs pa'ang byed/_/dzA zhes bya bas mig 'phrul dang /_/bskyed dang bsgyur ba la sogs byed/_/sa zhes bya bas bde ba dang /_/rdzogs dang sdud pa'i las kyang byed/_/do
[\[5a.7\]]zhes bya bas ring 'gro zhing /_/sman la sbyor dang sel bar byed/_/ru zhes bya ba khro ba dang /_/chags dang kun nas sgra sgrogs byed/_/na zhes bya ba thob byed cing /_/mthong dang 'dod pa 'dren par byed/_/yo zhes bya ba gang dang gang /_/rigs pa kun la sbyor bar byed/_/ni zhes bya ba
[\[5b\]]
[\[5b.1\]]snga ma bzhin/_/'gog pa la sogs sbyor bar byed/_/ra zhes bya ba de bzhin du/_/dga' dang chags la sogs pa byed/_/sgra yi rjes su zhugs pa yis/_/las rnams gang dang gang byed pa/_/yi ge gtor ba'i tshul gyis ni/_/de dag mdor bsdus bshad pa yin/_/de nas bshad
[\[5b.2\]]par bya ba ni/_/kun nas bsdu ba zhes bya ba'i/_/gsang sngags sbyor ba'i tshul gang yin/_/mdor bsdus 'dir ni bshad par bya/_/thog mar brjod pa'i yi ge ni/_/ya ma rA zhes gang gsungs pa/_/yi dgas bdag po bod pa ste/_/las la skul bar byed pa'o/_/dzA sa
[\[5b.3\]]zhes bya ba'i yi ge gnyis/_/rmugs shing 'khrul dang 'khor ba ste/_/rgyas btab nas ni rmongs 'gyur ba'o/_/de nyid myur du bskul ba ni/_/do me ya zhes brjod pa ste/_/gshin rje dgra yi gsang sngags 'dis/_/'bad nas bskul ba byas pa ste/_/rgyas 'debs rnams
[\[5b.4\]]kyis rgyas btab na/_/yi dgas bzhin du 'khyams par 'gyur/_/gsang sngags tshig rkang dang po 'di/_/'gro ba rgyas 'debs dam pa'o/_/gnyis pa dag tu brjod pa'i sngags/_/ya me do zhes gang gsungs pa/_/ma gdon bdag po bod pa ste/_/las la skul bar
[\[5b.5\]]byed par bshad/_/ru Na zhes bya ba'i yi ge gnyis/_/lus kyi gnas rnams thams cad kyi/_/sbu gu'i gnas rnams thams cad nas/_/khrag kun yongs su 'dren par bshad/_/de nyid myur du skul byed pa/_/yo da ya zhes brjod pa ste/_/gang zhig gshin rje gshed kyi
[\[5b.6\]]sngags/_/'bad nas zlos par byed pa des/_/ma gdon bzhin du 'gro kun gyi/_/khrag rnams 'dren par gdon mi za/_/gsang sngags tshig rkang gnyis pa 'dis/_/khrag 'dren rnams kyis khrag drangs nas/_/rmongs par bya ba la sbyor ba/_/gshin rje gshed kyi bka'
[\[5b.7\]]yis so/_/gsum pa dag du gsungs pa yi/_/ya da yo zhes gang brjod pa/_/'joms byed bdag po bod pa ste/_/las la skul bar byed pa'o/_/ni ra zhes bya'i yi ge gnyis/_/dbang po gnas rnams thams cad du/_/nus pa nyams shing 'gog pa yis/_/dran pa
[\[6a\]]
[\[6a.1\]]bral bar byed pa ste/_/de nyid myur du bskul ba ni/_/ya k+She ya zhes brjod pa ste/_/gang zhig gshin rje gshed po'i sngags/_/'bad nas zlos par byed pa des/_/'joms byed rnams kyis bcom nas ni/_/brgyal bar 'gyur bar gdon mi za/_/gsang
[\[6a.2\]]sngags tshig rkang gsum pa 'dis/_/shin tu rmongs par byas par 'gyur/_/bzhi pa dag tu gsungs pa'i sngags/_/ya k+She ya zhes gang gsungs pa/_/za byed bdag po bod pa ste/_/las la skul bar byed par bshad/_/ts+tsha ni zhes bya'i yi ge gnyis/_/pags pa mig dang
[\[6a.3\]]snying gi mthar/_/gzhib dang myang dang bza' ba yis/_/lhag ma cung zad ma lus byed/_/de nyid myur du bskul ba ni/_/rA ma ya zhes brjod pa ste/_/gang zhig gshin rje gshed po'i sngags/_/'bad nas zlos par byed pa des/_/gdug pa za bar bya ba la/_/za byed rnams
[\[6a.4\]]kyis za bar 'gyur/_/gsang sngags tshig rkang bzhi pa 'dis/_/gdug pa za ba'i mchog tu bshad/_/bstan pa dag la gnod byed pa'i/_/gdug pa tshar gcod bya ba'i phyir/_/rdo rje'i dkyil 'khor bsgoms nas ni/_/gsang sngags tshul bzhin gang zlos pa/_/de yis
[\[6a.5\]]gdug pa 'jig pa la/_/gsang sngags bsdu ba bshad pa'o/_/gzhan yang rgyal ba'i bstan pa la/_/kun nas dang ba'i 'gro ba rnams/_/de la phan gdags bskyab pa'i phyir/_/yi ge bsdu ba tshul bzhin bshad/_/gsang sngags yi ge sum cu gnyis/_/tshul bzhin
[\[6a.6\]]phreng ba bkod pa la/_/gang dang gang du ya dang ni/_/ni zhes bya ba'i yi ge dag_/bsal nas lhag ma brjod byas nas/_/'gro la phan 'dogs byed par bshad/_/ma rA dzA zhes gang smos pa/_/'chi bdag las la gso bar bshad/_/sa do me zhes smos pa ni/_/de la de
[\[6a.7\]]nyid sbyin byed pa'o/_/dang por brjod pa'i gsang sngags 'dis/_/'gro la srog sbyin byed pa'o/_/gnyis par brjod pa'i gsang sngags gang /_/me do ru zhes smos pa dag_/bdag la nyes par brjod pa las/_/gang dang gang ni med byed pa/_/na yo da zhes brjod pa ste/_/
[\[6b\]]
[\[6b.1\]]gsang sngags gnyis pa 'di yis ni/_/grags pa nyams pa gso bar byed/_/gsum pa dag tu gsungs pa'i sngags/_/da yo ra k+She zhes brjod pas/_/gang dag ji snyed yod pa yi/_/nor rnams kun du srung byed pa'o/_/gsum par gyur pa'i gsang sngags 'dis/_/
[\[6b.2\]]longs spyod nyams pa gso bar byed/_/bzhi par gyur pa'i gsang sngags gang /_/k+She ts+tsha ra ma zhes brjod pa/_/dga' ba'i spyod yul phun sum tshogs/_/yongs su srung bar byed pa ste/_/gsang sngags bzhi par gyur pa 'dis/_/dga' ba'i spyod yul thams cad la/_/
[\[6b.3\]]spyod par rang dbang thob pa ste/_/rgyal po chom rkun me la sogs/_/'jigs pa dag las thar bar 'gyur/_/dad ldan sems can bsrung ba'i phyir/_/gsang sngags bsdu ba bshad pa'o/_/de dag tsam gyis rtsa ba yi/_/sngags don kun nas bsdu ba bshad/_/de nas gzhan
[\[6b.4\]]yang bshad bya ba/_/yan lag so sor phye ba yi/_/sngags don cung zad bshad par bya/_/gsang sngags kun gyi thog ma ru/_/phyag 'tshal yi ge gang bzhag pa/_/a ni gdod nas skye ba med/_/u ni byang chub sems bskyed pa/_/de dag zung du 'byor pa yi/_/o ni cho
[\[6b.5\]]'phrul 'byung ba'i sgo/_/oM ni mngon par rdzogs byang chub/_/de bas yi ge oM zhes bya/_/bkra shis phun sum tshogs pa'i phyir/_/phyag 'tshal yi ge zhes bya ste/_/gsang sngags gang dag brjod pa yi/_/thog mar yi ge 'di bzhag na/_/rab tu bsngags zhes bshad
[\[6b.6\]]pa yin/_/tha mar phyag 'tshal brjod pa las/_/ha ni mi phyed rdo rje ste/_/u ni byang chub sems bskyed pa/_/aM ni mngon par rdzogs byang chub/_/de phyir yi ge hUM zhes pa/_/thugs kyi rdo rje rten byed pa'o/_/gzhan yang bkra shis yi ge ni/_/sa ni yang dag mnyam pa
[\[6b.7\]]nyid/_/ba ni sgra snyan yid 'ong ba/_/a ni skye ba med pa'o/_/ha ni sdig pa sel ba la/_/a ni de bzhin skye ba med/_/de phyir swA hA zhes bya ba/_/bkra shis phun sum tshogs pa ste/_/swA zhes bya ba swa sti ka_/hA zhes bya ba ro ru ha/_/bkra shis gzhi tshugs zhes brjod pa'o/_/
[\[7a\]]
[\[7a.1\]]de phyir sngags rnams thams cad kyi/_/mjug tu tshig 'di bsngags pa yin/_/de la sogs pa'i sngags tshig la/_/yi ge yan lag gang ldan pa/_/de dag bye brag rnam phye ste/_/chos don lha dang las rnams dag_/bye brag so sor sbyar byas pa/_/
[\[7a.2\]]yan lag so sor phye ba yi/_/sngags don bshad pa zhes bya'o/_/de la 'di ni rdo rje dkyil 'khor gyi 'khor lo bsgom pa'i cho ga'i rgyud de/_thog ma nyid du rang gi snying gar nyi ma'i dkyil 'khor gyi steng du 'byung ba chen po bzhi'i sa bon du gyur pa/_yaM maM raM dzaM zhes bya ba'i yi
[\[7a.3\]]ge bzhi/_byang dang shar dang lho dang nub rnams su rim pa bzhin du sngon po dang ser po dang dmar po dang dkar po'i kha dog dang ldan pa/_'od dang ldan pa bsam par bya'o/_/de nas yi ge maM de las oM badzra maM s+pha ra Na zhes bya bas bskul bas/_yi ge maM de las ye shes kyi rdo rje
[\[7a.4\]]byung nas 'jigs rten gyi khams thams cad du khyab ste/_'gro ba thams cad kyi ma rig pa dang mtshungs par ldan pa'i nga rgyal dang bcas pa'i rnam par rtog pa dang /_phyi rol dang /_nang gis thams cad la phog pas/_de dag gi dri ma thams cad yongs su dag par byas
[\[7a.5\]]te dbyer med par gyur nas/_ye shes kyis rdo rje de nyid dang dbyer med par gyur te rdo rje de nyid kyang de nyid du mi snang bar gyur to/_/de nas yi ge dzaM de las oM badzra dzaM swa ra Na zhes bskul bas/_yi ge dzaM de las ye shes kyi chu byung nas 'jig rten gyi khams thams cad du khyab ste/_'gro
[\[7a.6\]]ba thams cad kyi ma rig pa dang mtshungs par ldan pa'i 'dod chags dang bcas pa'i rnam par rtog pa dang /_phyi rol dang nang gi chu thams cad la phog pas dri ma thams cad dag par byas te/_ye shes kyi chu dang dbyer med par gyur te/_ye shes kyi chu de yang de nyid du mi snang
[\[7a.7\]]bar gyur to/_/de nas yi ge raM de las oM badzra raM sba ra Na zhes bya bas bskul bas/_raM de las ye shes kyi me byung nas 'jig rten gyi khams thams cad du khyab ste/_'gro ba thams cad kyi ma rig pa dang mtshungs par ldan pa'i zhe sdang dang bcas pa'i rnam par rtog pa dang phyi
[\[7b\]]
[\[7b.1\]]rol dang nang gi me thams cad la phog pas dri ma thams cad dag par byas te/_ye shes kyi me dang dbyer med par gyur nas/_ye shes kyi me de yang de nyid du mi snang bar gyur to/_/de nas yi ge yaM de las oM badzra yaM sba ra Na zhes bskul bas/_de las ye shes kyi rlung byung nas/
[\[7b.2\]]'jig rten gyi khams thams cad du khyab ste/_'gro ba thams cad kyi ma rig pa dang mtshungs par ldan pa'i phrag dog dang bcas pa'i rnam par rtog pa dang phyi rol dang nang gi rlung thams cad la phog pas dri ma thams cad dag par byas te/_ye shes kyi rlung dang dbyer med par
[\[7b.3\]]gyur nas/_ye shes kyi rlung de yang de nyid du mi snang bar gyur to/_/de nas dri ma thams cad yongs su dag pa'i bdag nyid bdag dang gzhan gyi rgyud kyi dbyer med pa'i ngo bo nyid ye shes rang rig pa tsam sgyu ma lta bu chos kyi dbyings kyi bdag nyid du ro gcig par gyur pa ji ltar nus pa
[\[7b.4\]]de tsam du bsgom par bya'o/_/de nas snying rje chen po'i sems skyes pas/_de ma thag tu byang chub sems kyi rang bzhin de nyid nyi ma'i dkyil 'khor gcig tu gyur to/_/nyi ma'i dkyil 'khor de yang dkyil 'khor gyi 'khor lo bzhin du dbus sa'i cha dgu dang ldan pa/_gru bzhi sgo
[\[7b.5\]]dang ldan pa'i phyi rol 'khor yug kun nas zlum pa/_'od zer rab tu 'phro ba dang ldan pa dang /_dbus kyi cha la yi ge ya kha dog mthing ga 'od zer gyi phreng bas kun nas bskor ba bsam par bya'o/_/shar phyogs kyi cha la yi ge k+She kha dog dkar po 'od zer gyi phreng bas kun nas
[\[7b.6\]]bskor ba bsam par bya'o/_/lho phyogs kyi cha la yi ge ma kha dog ser po 'od zer gyi phreng bas kun nas bskor ba bsam par bya'o/_/nub phyogs kyi cha la yi ge me kha dog dmar po 'od zer gyi phreng bas kun nas bskor ba bsam par bya'o/_/byang phyogs kyi cha la yi ge
[\[7b.7\]]da kha dog ljang gu 'od zer gyi phreng bas kun nas bskor ba bsam par bya'o/_/'od zer gyi phreng ba de dag kyang dang po rang rang gi kha dog dang 'dra ba'i 'od las/_phyi rol nyi ma'i 'od zer lta bu rab tu gsal bar 'phro ba'o/_/de nas shar lho'i cha la yi ge dzA kha dog dkar po 'od
[\[8a\]]
[\[8a.1\]]zer gyi phreng ba can no/_/lho nub kyi cha la yi ge sa kha dog sngon po 'od zer gyi phreng ba can no/_/nub byang gi cha la yi ge dza kha dog dmar po 'od zer gyi phreng ba can no/_/byang shar gyi cha la yi ge ru kha dog ljang gu 'od zer gyi phreng ba can no/_/de'i phyi
[\[8a.2\]]rol gyi grwa rnams la/_shar lhor yi ge Na kha dog dkar po 'od zer gyi phreng ba can no/_/lho nub tu yi ge yo kha dog mthing ga 'od zer gyi phreng ba can no/_/nub byang du yi ge ni kha dog dmar po 'od zer gyi phreng ba can no/_/byang shar du yi ge rA kha dog ljang gu 'od zer gyi phreng ba can
[\[8a.3\]]no/_/'od zer gyi phreng ba brgyad po de dag kyang /_dang po rang rang 'dra ba'i 'od zer las phyi rol zla ba'i 'od zer lta bur gyur pa'o/_/shar gyi sgor yi ge ya kha dog dkar po/_/lho phyogs kyi sgor yi ge tsa kha dog mthing ga_/nub phyogs kyi sgor yi ge ni kha dog dmar po/_/byang phyogs
[\[8a.4\]]kyi sgor yi ge rA kha dog ljang gu de dag kyang 'od zer phreng ba can sha stag ste/_'od zer gyi phreng ba de dag kyang dang po rang rang gi 'od zer las phyi rol me'i 'od lta bur gyur pa'o/_/de ltar ji ltar nus pa zhig bsam par byas nas/_/de nas yi ge ya la dmigs te/_oM badzra
[\[8a.5\]]ya mA ri zhes bya ba'i gsang sngags kyis bskul bas/_ya las ya'i 'od zer byung nas/_nam mkha'i khams thams cad du gang bar gyur to/_/yi ge de dag bcom ldan 'das gshin rje gshed po'i sku sha stag tu gyur te nam mkha'i khams yongs su gang bar bsam mo/_/de
[\[8a.6\]]nas sku de dag thams cad 'od du gyur pa las de bzhin gshegs pa thams cad kyi gnas kyi rang bzhin chos 'byung ba zhes bya ba'i phyag rgya shel lta bur dkar zhing dngas pa gru gsum pa gyen du gnas pa/_nang pad+ma dang sna tshogs rdo rjes mtshan pa nam mkha'i khams dang
[\[8a.7\]]mnyam pa zhig tu gyur par bya'o/_/sna tshogs rdo rje las kyang ye shes kyi rlung gi phung po chen por gyur te/_sangs rgyas kyi zhing brtan par nus so/_/de nas yi ge k+She la dmigs te/_oM badzra k+She tra zhes bya ba'i gsang sngags kyis bskul bas/_k+She las k+She 'i 'od zer
[\[8b\]]
[\[8b.1\]]byung nas chos 'byung ba'i phyag rgya thams cad gang bar byas te/_yi ge de dag kyang bcom ldan 'das rnam par snang mdzad kyi sku sha stag tu gyur nas/_chos 'byung ba'i phyag rgya yongs su gang bar byas so/_/de nas sku de dag kyang 'od du zhu bar gyur pa las bdud rtsi'i rgya mtsho chen
[\[8b.2\]]po'i nang nas rin po che pad+ma 'dab ma dang ge sar dang snying por bcas pa sangs rgyas kyi zhing yongs su dag pa gzugs kyi mtshan nyid du bsam par bya'o/_/de nas yi ge ma la dmigs te/_oM badzra ma hI n+d+ri zhes bya ba'i gsang sngags kyis bskul bas/_ma las ma'i
[\[8b.3\]]'od zer byung bas pad+ma'i dkyil 'khor gyi steng thams cad yongs su gang bar byas so/_/de nas yi ge de dag kyang bcom ldan 'das rin chen 'byung ba'i sku sha stag tu gyur nas pad+ma'i snying po la 'dus par gyur pas 'og tu zhu bar gyur nas/_rin po che gser gyi rang bzhin du
[\[8b.4\]]kun nas 'khrigs par gyur par bya'o/_/de nas yi ge me la dmigs te/_oM badzra me ru zhes bya ba'i sngags kyis bskul bas/_me las me'i 'od zer byung nas pad+ma'i dkyil 'khor gyi steng du yongs su gang bar byas so/_/de nas yi ge de dag bcom ldan 'das 'od
[\[8b.5\]]dpag med kyi sku sha stag tu gyur te pad+ma'i snying po gser gyi rang bzhin gyi gzhi la 'dus par gyur pas 'od du gyur nas rin po che sna bzhi las grub pa'i ri'i rgyal po lhun po rab tu brtan par gyur par bsam par bya'o/_/de nas yi ge da la dmigs te/_oM badzra da na zhes bya ba'i
[\[8b.6\]]gsang sngags kyis bskul bas/_da las da'i 'od zer byung nas phyogs kun du gang bar byas so/_/de nas yi ge de dag bcom ldan 'das don yod grub pa'i sku sha stag tu gyur te de dag ri rab kyi rtse mor 'dus pa las/_'od du gyur nas sangs rgyas kyi zhing gi longs spyod sna
[\[8b.7\]]tshogs kyi gzhir gyur pa ni 'di lta ste dpag bsam gyi shing dang /_ljon pa'i shing dang /_me tog gi shing dang /_'bras bu'i shing dang /_spos kyi shing dag kyang kha dog dang dbyibs dang gnas pas khyad par du byas pa'o/_/gser dang /_dngul dang /_shel dang /_bai DUR+Ya
[\[9a\]]
[\[9a.1\]]la sogs pa'i rin po che sna tshogs kyang kha dog dang /_dbyibs dang /_reg bya dang gnas pas khyad par du byas pa'o/_/bdud rtsi'i chu dang /_btung ba'i chu dang /_khrus kyi chu dag kyang kha dog dang dbyibs dang dri dang ro dang yan lag dang gnas pas khyad par
[\[9a.2\]]du byas pa'o/_/gos dang rgyan dang /_bza' ba'i bye brag dag kyang de bzhin du yon tan gyis khyad par du byas pa ste/_de lta bu la sogs pa'i yon tan bsam gyis mi khyab pa dang ldan par bsam par bya'o/_/de nas yi ge dza la dmigs te/_oM badzra dzA gad+d+har zhes bya
[\[9a.3\]]ba'i gsang sngags kyis bskul bas/_dza las dza'i 'od zer byung ste/_phyogs kun du gang bar byas nas de dag kyang sangs rgyas spyan gyi sku sha stag tu gyur te slar 'dus nas 'od du gyur pa las gzhal med khang gi gzhir gyur pa ni/_'di lta ste/_gzhi sna tshogs rdo rje las
[\[9a.4\]]grub cing /_phyogs kun du yang sna tshogs rdo rje ra ba dang /_dra ba 'ang 'khrigs par gyur pa de'i nang du/_rin po che sna bzhi'i rgyu las grub pa'i gzhal med khang gi gzhi grub par bsam mo/_/de nas yi ge sa la dmigs te/_oM badzra saM ha ra Ni zhes bya ba'i gsang sngags [(]gyis [,]kyis [)]
[\[9a.5\]]bskul bas/_sa las sa'i 'od zer byung nas phyogs kun gang bar byas te/_de dag kyang mA ma kI'i sku sha stag tu gyur nas slar 'dus te 'od du gyur pa las gzhal yas khang gi bla gab tu gyur pa ni 'di lta ste/_rin po che sna tshogs kyi gdung dang /_phyam chen dang /_phyam dgu
[\[9a.6\]]po dang /_phyam phran dang /_lan kan gyi dra ba dang /_rten ma dang /_gzer mig la sogs pas spras pa'i dbus na gser gyi 'khor lo rtsibs stong dang ldan pa gnas pa/_phyi rol rdo rje gur gyis yongs su 'khrigs par gtams pa'o/_/de nas yi ge do la dmigs te/_oM
[\[9a.7\]]badzra do ra hi ta zhes bya ba'i gsang sngags kyis bskul bas/_do las do'i 'od zer byung nas/_phyogs kun du gang bar byas te/_de dag kyang na bza' dkar mo sha stag tu gyur nas/_slar 'dus te 'od du gyur pa las gzhal yas khang gi gdan du gyur pa ni 'di lta ste/_pad+ma dang /
[\[9b\]]
[\[9b.1\]]nyi ma dang /_zla ba'i dkyil 'khor ro/_/de nas yi ge ru la dmigs te/_oM badzra ru ni la zhes bya ba'i gsang sngags kyis bskul bas/_ru las ru'i 'od zer byung nas phyogs kun du gang bar byas te/_de dag kyang sgrol ma'i sku sha stag tu gyur nas slar 'dus te 'od du gyur pa
[\[9b.2\]]las gzhal yas khang gi rnam par gyur pa ni 'di lta ste/_phyogs mtshams rnams su rin po che snang bar gyur te shin tu 'od gsal bar gyur pa'o/_/rin po che snang ba de dag kyang gzhi rten pa med cing 'od sgrib pa dang chod pa med de/_'dod dgur 'phrul ba snang ba sha stag go/_/
[\[9b.3\]]de nas yi ge ya la dmigs te/_oM badzra ya ma zhes bya ba'i gsang sngags kyis bskul bas/_ya las ya'i 'od zer byung nas shar phyogs su 'phros te de dag kyang gshin rje mthar byed kyi sku sha stag tu gyur nas shar phyogs kyi sgor 'dus te 'od du gyur nas shar phyogs kyi
[\[9b.4\]]sgo phun sum tshogs par gyur pa ni 'di lta ste/_sgo de yang sgo khang dang bcas pa/_sgo glegs dang /_them skas dang rta babs dang bcas pa/_'gro ba 'jug pa dang thugs rje 'byung ba'i mthu phun sum tshogs pa dang ldan pa'i sgor gyur pa'o/_/de nas yi ge tsa la dmigs
[\[9b.5\]]te/_oM badzra tsa ra tsa na zhes bya ba'i sngags kyis bskul bas/_tsa de las tsa'i 'od zer byung nas/_lho phyogs su 'phros te de dag kyang khro bo shes rab mthar byed kyi sku sha stag tu gyur nas lho phyogs kyi sgor 'dus pa las/_'od du gyur nas lho phyogs kyi sgo de yang phun sum
[\[9b.6\]]tshogs par gyur pa ni 'di lta ste/_gtong ba dang len pa'i mthu phun sum tshogs pa'i sgo'o/_/de nas yi ge ni la dmigs te/_oM badzra ni ru ka ti zhes bya ba'i gsang sngags kyis bskul bas/_ni las ni'i 'od zer byung nas nub phyogs su 'phros te de dag kyang pad+ma mthar
[\[9b.7\]]byed kyi sku sha stag tu gyur nas nub phyogs kyi sgor 'dus pa las 'od du gyur nas nub phyogs kyi sgo de yang phun sum tshogs pa'i sgor gyur pa ni 'di lta ste/_dam pa'i chos sna tshogs bstan pa la spyod cing rtsen pa'i mthu phun sum tshogs pa'i sgo'o/_/de nas yi ge ra la
[\[10a\]]
[\[10a.1\]]dmigs te/_oM badzra rA dza zhes bya ba'i gsang sngags kyis bskul bas/_rA las rA'i 'od zer byung nas byang phyogs su 'phros te/_de yang bgegs mthar byed kyi sku sha stag tu gyur nas byang phyogs kyi sgor 'dus pa las 'od du gyur nas byang phyogs
[\[10a.2\]]kyi sgo de yang phun sum tshogs pa'i sgor gyur pa ni 'di lta ste/_sangs rgyas kyi zhing yongs su sbyong ba dang /_sems can yongs su sgrol ba la sbyor ba'i mthu phun sum tshogs pa dang ldan pa'i sgo'o/_/de nas yi ge Na la dmigs te/_oM badzra Na na rU pa zhes bya ba'i gsang
[\[10a.3\]]sngags kyis bskul bas/_Na las Na'i 'od zer byung nas phyogs thams cad du 'phros te de dag kyang gzugs kyi rdo rje zhes bya ba'i lha mo'i sku sha stag tu gyur te slar gzhal yas khang gi 'khor yug tu 'dus nas gzugs kyi mchod pa thams cad byin gyis rlob par mdzad
[\[10a.4\]]par gyur to/_/de nas yi ge yo la dmigs te/_oM badzra yo ya ge yaM zhes bya ba'i gsang sngags kyis bskul bas/_yo las yo'i 'od zer byung nas phyogs thams cad du 'phros te de dag kyang sgra'i rdo rje zhes bya ba'i lha mo'i sku sha stag tu gyur nas/_slar gzhal yas khang gi
[\[10a.5\]]'khor yug tu 'dus te/_sgra'i mchod pa thams cad byin gyis rlob par mdzad par gyur to/_/de nas yi ge ni la dmigs te/_oM badzra ni ra ma la zhes bya ba'i gsang sngags kyis bskul bas/_ni las ni'i 'od zer byung nas phyogs thams cad du 'phros te de dag kyang di'i rdo rje
[\[10a.6\]]zhes bya ba'i lha mo'i sku sha stag tu gyur nas/_slar gzhal yas khang gi 'khor yug tu 'dus te dri sna tshogs kyi mchod pa byin gyis rlob par mdzad par gyur to/_/de nas yi ge rA la dmigs te/_oM badzra rA sa zhes bya ba'i gsang sngags kyis bskul bas/_ra las ra'i 'od zer
[\[10a.7\]]byung nas phyogs thams cad du 'phros te de dag kyang ro'i rdo rje zhes bya ba'i lha mo'i sku sha stag tu gyur te/_slar gzhal yas khang gi 'khor yug tu 'dus nas ro sna tshogs kyi mchod pa byin gyis rlob par gyur to/_/de nas rdo rje'i dkyil 'khor 'khor lo'i bsgom pa bshad pa yin/
[\[10b\]]
[\[10b.1\]]de nas rdo rje'i dkyil 'khor gyi/_/yan lag bsgom pa bshad par bya/_/dkyil 'khor 'khor lo'i dbus gnas par/_/sa bon bcu bdun gyis gang ba'i/_/nyi ma'i dkyil 'khor gnas pa las/_/cung zad tsam zhig bltas nas ni/_/de las 'od zer spro bya ste/_/phyogs
[\[10b.2\]]bcu'i 'jig rten khams kun du/_/rgyal ba kun dang de yi sras/_/rigs sngags rgyal po rgyal mor bcas/_/yi ge'i 'od kyis spyan drangs nas/_/snga ma'i gnas su thim par gyur/_/de yi nyi ma sa bon bcas/_/nyi ma'i nor bu 'bar 'dra ba'i/_/ye shes 'od kyi gong bur gyur/_/
[\[10b.3\]]chos sku dag pa'i rang bzhin du/_/gnyis med ye shes brtan pa las/_/sangs rgyas rnams kyis bskul ba dang /_/snying rje chen po'i mthus bslangs nas/_/gshin rje gshed ni bzhengs par bya/_/sku ni ri sngon 'dra ba 'am/_/yang na char sprin 'dra ba'i mdog_/sngo rang dag
[\[10b.4\]]gam stag zil bzhin/_/yang na las kyi bye brag gis/_/dkar dang dmar dang ser yang rung /_/zhal drug phyag drug zhabs kyang drug_/sbrul gyi rgyan gyis bzhugs pa la/_/stag lpags rlon pa na bzar gsol/_/smin ma spyan dang skra yang ser/_/sen mo spu dang pags
[\[10b.5\]]pa dang /_/lus kyang rdo rje'i rang bzhin can/_/'bar zhing mtshan ma'ang rab 'bar ba/_/be con ral gri dgra sta rnams/_/g.yas pa'i phyag na bsnams pa ste/_/b+han+d+ha sdigs mdzub zhags pa ni/_/g.yon pa'i phyag na bsnams pa la/_/dpa' bo g.yas brkyang stabs kyis
[\[10b.6\]]ni/_/ma he ro dang bcas pa brdzis/_/mi bzad 'bar ba'i skur gyur pa'o/_/yang na zhal gcig phyag gnyis te/_/g.yas pas mtshon cha be con gdengs/_/g.yon pas sdigs mdzub thugs kar 'dzin/_/gang dag phyag bzhi 'dod pa na/_/g.yas na be con ral gri
[\[10b.7\]]ste/_/g.yon na b+han+d+ha zhags pa bsnams/_/'di la sogs pa'i phyag mtshan ni/_/bcu gnyis dag gam bco brgyad dam/_/yang na brgya dang stong dag dang /_/'bum dang bye ba rdul snyed du/_/ji ltar 'dod par bsgom par bya/_/ji ltar 'dod pa de nyid kyis/_/dngos
[\[11a\]]
[\[11a.1\]]grub thob par gdon mi za/_/de nas snying ga'i gnas dag la/_/sa bon bcu bdun gyis gang ba'i/_/nyi ma'i dkyil 'khor snga ma bzhin/_/'dir yang gnas par blta bar bya/_/de nas sa bon yaM yig la/_/sngon bzhin gsang sngags kyis
[\[11a.2\]]bskul bas/_/gshin rje'i dgra ru gyur nas ni/_/slar 'dus thugs kyi rdo rjer gyur/_/sngon po rdo rje mtshon cha can/_/snying ga'i gnas phyogs nyid du ni/_/nyi ma'i dkyil 'khor gdan la bzhugs/_/de nas sa bon gyis gang ba'i/_/nyi ma'i dkyil 'khor de nyid kyang /_/
[\[11a.3\]]thugs kyi rdo rje thugs kar gnas/_/de la gsang sngags ni 'di'o/_/oM badzra ya mA ri/_de nas k+She yi sa bon de/_/snga ma bzhin du sngags kyis bskul/_/rdo rje'i zhing du gyur nas ni/_/dkar po 'khor lo'i mtshon cha can/_/mtshog mar zla ba'i dkyil 'khor la/_/sku
[\[11a.4\]]yi rdo rje bzhugs par gyur/_/de la gsang sngags ni 'di'o/_/oM badzra k+She tra/_de nas sa bon ma las ni/_/rang gi gsang sngags kyis bskul bas/_/rdo rje sa zhes bya bar gyur/_/gser 'dra rin chen mtshan ma can/_/lte bar nyi ma'i dkyil 'khor la/_/mnyam pa'i rdo rje nyid
[\[11a.5\]]du gyur/_/de la gsang sngags ni 'di'o/_/oM badzra ma hI n+d+ri/_/de nas me zhes bya ba la/_/gsang ba'i sngags kyis bskul ba yis/_/rdo rje lhun po zhes byar bshad/_/pad+ma rA ga 'dra ba la/_/me tog pad+ma'i mtshan ma can/_/mgul bar nyi ma'i dkyil 'khor la/_/gsung gi
[\[11a.6\]]rdo rje nyid du gyur/_/de la gsang sngags ni 'di'o/_/oM badzra me ru/_de nas sa bon da zhes pa/_/de bzhin gsang ba'i sngags kyis bskul/_/rdo rje sbyin pa zhes byar gyur/_/rin chen margata 'dra ba la/_/ral gri 'bar ba'i mtshon cha can/_/rkang pa g.yas su nyi ma la/_/las kyi
[\[11a.7\]]rdo rje nyid du gyur/_/de la sngags ni 'di'o/_/oM badzra da na/_de nas dza la bltas nas ni/_/rang gi sngags kyis bskul ba yis/_/rdo rje 'gro 'dzin zhes byar gyur/_/dkar mo 'khor lo'i mtshon cha can/_/rdo rje zhing gi g.yon phyogs su/_/zla ba'i gdan la gnas nas ni/_/rdo rje
[\[11b\]]
[\[11b.1\]]zhing la gzigs par mdzad/_/de la gsang sngags ni 'di'o/_/oM badzra dzA gad+d+ha ra/_de nas sa la bltas byas te/_/de bzhin sngags kyis bskul ba yis/_/rdo rje kun sdud ces byar gyur/_/bai DU ra rdo rje mtshan ma can/_/rdo rje sa yi g.yon phyogs su/_/zla ba'i gdan la gnas
[\[11b.2\]]nas ni/_/rdo rje sa la gzigs par mdzad/_/de la gsang sngags ni 'di'o/_/oM badzra saM ha ra Ni/_yi ge do la dmigs byas te/_/de nyid gsang sngags kyis bskul bas/_/rdo rje nyes sel zhes byar gyur/_/dmar mo lag na pad+ma can/_/rdo rje lhun po'i g.yon phyogs su/_/
[\[11b.3\]]zla ba'i gdan la gnas nas ni/_/rdo rje lhun po la gzigs mdzad/_/de la gsang sngags ni 'di'o/_/oM badzra do ra hi ta/_yi ge ru la dmigs byas te/_/de bzhin sngags kyis bskul ba yis/_/rdo rje gnas med ces bya ba/_/ma rgad ut+pal shes rab mtshan/_/rdo rje sbyin
[\[11b.4\]]pa'i g.yon phyogs su/_/zla ba'i gdan la gnas nas ni/_/rdo rje sbyin pa la gzigs mdzad/_/de la gsang sngags ni 'di'o/_/oM badzra ru ni la/_de nas na la dmigs byas te/_/rang gi sngags kyis bskul ba yis/_/rdo rje sna tshogs gzugs su gyur/_/dkar mo lag
[\[11b.5\]]na me long can/_/zla ba'i dkyil 'khor gdan la ni/_/mig gi gnas su bsam par bya/_/de la gsang sngags ni 'di'o/_/badzra Na na rU pa/_yi ge yo la dmigs byas te/_/sngon bzhin gsang ba'i sngags kyis bskul/_/lha mo rdo rje gdangs su gyur/_/dmar mo lag na pi
[\[11b.6\]]wang 'dzin/_/zla ba'i dkyil 'khor la gnas par/_/mkhas pas rna ba'i gnas la bsam/_/de la gsang sngags ni 'di'o/_/oM badzra yo ya ge yaM/_yi ge ni la dmigs nas ni/_/de bzhin sngags kyis bskul ba yis/_/rdo rje dri med ces byar gyur/_/sngon mo lag
[\[11b.7\]]na phreng ba 'dzin/_/zla ba'i dkyil 'khor la gnas par/_/sna yi gnas la bsam par bya/_/de la gsang sngags ni 'di'o/_/oM badzra ni ra ma la tsa/_de nas ra la dmigs nas ni/_/rang gi sngags kyis bskul pa yis/_/rdo rje ro zhes bya bar gyur/_/ljang gu ro ldan zas snod
[\[12a\]]
[\[12a.1\]]can/_/mkhas pas lce yi gnas la bsam/_/de la gsang sngags ni 'di'o/_/oM badzra rA sa/_de nas yi ge ya la dmigs/_/sngags kyis bskul bas de bzhin du/_/rdo rje zung du gyur nas ni/_/dkar po rdo rje tho ba can/_/nyi ma'i dkyil 'khor la
[\[12a.2\]]gnas pa/_/dpung pa g.yas pa'i gnas la dgod/_/de la gsang sngags ni 'di'o/_/oM badzra ya ma/_de bzhin tsa la dmigs nas ni/_/rang gi sngags kyis bskul ba yis/_/rdo rje dpyod pa zhes bya ba/_/sngon po lag na dbyug pa can/_/nyi ma'i dkyil 'khor la
[\[12a.3\]]gnas pa/_/dpung pa g.yon pa'i gnas la dgod/_/de la gsangs sngags ni 'di'o/_/oM badzra tsa ra tsa na/_yi ge ni la dmigs byas te/_/de bzhin sngags kyis bskul ba yis/_/rdo rje nges tshig ces bya ba/_/dmar mo lag na pad+ma can/_/nyi ma'i dkyil 'khor la gnas pa/_/
[\[12a.4\]]mkhas pas rkan la bsam par bya/_/de la gsang sngags ni 'di'o/_/oM badzra ni ru ka ti/_yi ge ra la dmigs byas te/_/de bzhin gsang ba'i sngags kyis bskul/_/rdo rje rdul bral zhes bya ba/_/ljang gu lag na ral gri can/_/nyi ma'i dkyil 'khor la gnas pa/_/
[\[12a.5\]]gsang ba'i gnas la bsam par bya/_/de la gsang sngags ni 'di'o/_/oM badzra rA dza/_de ltar dkyil 'khor bsgom byas nas/_/ci nus gsal bar blta bar bya/_/de nas snying rje chen po yis/_/gdug pa 'dul phyir khros nas ni/_/rtsa ba'i gsang sngags lan gsum
[\[12a.6\]]mam/_/bdun nam nyi shu gcig brjod pas/_/khro bo 'bar ba'i ye shes las/_/'od zer yi ge mtshon cha dang /_/rab 'bar sku yang 'phros nas ni/_/de tshe sangs rgyas zhing yang g.yos/_/gdug pa'i tshogs kun bcom nas ni/_/sha dang khrag dang rus pa dang /_/yan lag
[\[12a.7\]]mgo yi dum bu dang /_/ro dang yan lag nyams pa'i ro/_/mtshon chas phug pa'i khrag bcas pa/_/kun nas sprin bzhin 'dus par gyur/_/de nas sangs rgyas zhing 'di yang /_/mi bzad dur khrod chen por gyur/_/shin tu rul ba 'bu dang rnag_/khrag dang zhag dang glang pa
[\[12b\]]
[\[12b.1\]]dang /_/gsar dang rnying dang tshig pa dang /_/dri yang phyogs su ldang bar gyur/_/keng rus dag las me yang 'bar/_/'bu dang sbrang ma mang po dang /_/kang ka rgod dang bya rog dang /_/sha la dga' ba'i 'dab chags kun/_/kun nas za zhing 'thab par byed/_/seng ge stag dang wa dang
[\[12b.2\]]khyi/_/sha la dga' ba'i srog chags kun/_/de bzhin za zhing 'thab par byed/_/'byung po yi dwags sha za'i tshogs/_/ma mo srin mo mkha' 'gro'i tshogs/_/kun nas 'du zhing 'tsho bar byed/_/de nas sprul pa'i tshogs chen kun/_/sangs rgyas kun dang 'dres gyur nas/_/
[\[12b.3\]]gshin rje gshed la thim par gyur/_/de nas khro bo gshin rje gshed/_/lus ni ri rab lta bu'i tshad/_/sku las khro tshogs rngam pa'i tshogs/_/rgya mtsho'i rlabs bzhin 'phro zhing 'du/_/pho nya mngag gzhug mngag gzhug ma/_/mgyogs shing rab tu mi srun pa/_/go cha sra zhing
[\[12b.4\]]mtshon cha rno/_/sde tshogs dpung gis kun nas bskor/_/'di ltar gang zhig sgom byed pa/_/de ni gshin rje gshed po dang /_/mtshungs par 'gyur ba gdon mi za/_/de la gshin rje gshed po nyid/_/dgyes nas dngos grub gsol bar byed/_/de la lha'am bdud kyi rigs/_/
[\[12b.5\]]kun gyis gnod par mi 'gyur ro/_/bdud dang gshin rje mang po dang /_/ma mo srin mo mkha' 'gro ma/_/skrag nas thal mo sbyar byas te/_/de yi mngag gzhug byed par 'gyur/_/'jig rten dag na gang gnas pa'i/_/'byung po thams cad bran bzhin 'gyur/_/'di ni rdo rje
[\[12b.6\].]dkyil 'khor gyi/_/'khor lo bsgom pa rgyas pa'o/_/de nas rdo rje dkyil 'khor gyi/_/cho ga kun nas bsdus pa bshad/_/nyi ma yi ge ra las skyes/_/yi ge ya yis mtshan byas pas/_/'od zer rab tu 'phro ba ni/_/thog mar rang gi snying gar bsam/_/ting 'dzin gsal
[\[12b.7\]]bar gyur pa dang /_/me ni rab tu 'phro ba dag_/rdo rje lta bu'i rlung ldang ba/_/'jig rten yongs su khyab par ni/_/mkhas pas rab tu spro bar bya/_/'jig rten rab tu bsregs nas ni/_/rdo rje rlung gis gtor byas pas/_/chos kun nam mkha' lta bu yi/_/bdag nyid du ni gyur par
[\[13a\]]
[\[13a.1\]]bya/_/sngags pas de tshe bsam pa ni/_/chos kun rang bzhin 'od gsal ba/_/gdod nas dag pa nam mkha' bzhin/_/ming dang mtshan ma bral ba ni/_/blo gros brtan pas bsgom par bya/_/de nas snying rje las byung ba/_/snga ma'i gnas bzhin bsgom bya
[\[13a.2\]]ba/_/nyi ma yi ge ya yis mtshan/_/mkhas pas gsal bar bsgom par bya/_/de nyid yongs su gyur pa las/_/gshin rje gshed du gyur par bya/_/zhal dang phyag sogs sngon bzhin te/_/dkyil 'khor 'khor lo med kyang rung /_/gdan tsam la ni bsgom par bya/_/
[\[13a.3\]]yang na sku dang lhan cig tu/_/mkhas pas rdzogs par bskyed par bya/_/rtog pa gzhan las gsungs pa bzhin/_/gdan la yi ge'am mtshan ma rnams/_/gnyis gnyis dag gam gsum las kyang /_/bskyed kyang nyes par mi 'gyur te/_/dngos grub 'bras bu
[\[13a.4\]]mtshungs par 'gyur/_/phyag zhal kha dog mtshon cha sogs/_/mang dang nyung dang tha dad dang /_/de bzhin go rims 'khrugs pa yang /_/dngos grub 'bras bu mtshungs par bshad/_/'on kyang bag med le lo yis/_/bka' bzhin byas par ma gyur na/_/dam tshig nyams pa'i
[\[13a.5\]]rgyu yis ni/_/dngos grub nyams pa'i rgyur 'gyur ro/_/de dag tsam gyis rdo rje yi/_/dkyil 'khor bsgom pa'i cho ga rnams/_/rgyas dang bsdus pa'i tshul gyis ni/_/legs par phye ste bshad zin to/_/de nas las rnams sna tshogs dag_/mkhas pas bsgrub par bya ba la/_/
[\[13a.6\]]dkyil 'khor dag dang mi ldan zhing /_/ri mo la sogs cho ga dang /_/brtul zhugs drag po med kyang rung /_/legs par bsgom dang bzlas pa dang /_/sbyin sreg 'khor lo'i sbyor ba la/_/sogs pa'i sbyor ba phra mo la/_/brten nas mchod la brtson pa yis/_/las rnams sna
[\[13a.7\]]tshogs 'grub 'gyur ba/_/mdor bsdus nas ni bshad par bya/_/khro bo'i rgyal po'i gsang sngags gang /_/rgyud gzhan dag du sbas byas pa/_/gshin rje gshed po mnyes byed cing /_/thugs yin thugs las byung ba ste/_/'di ni bklags pa tsam gyis kyang /_/phra mo'i
[\[13b\]]
[\[13b.1\]]gdon rnams skrag byed na/_/gang zhig bzlas brjod brtson pa yis/_/gdug pa 'dul ba la sogs pa'i/_/las rnams grub pa smos ci dgos/_/de bas sngags kyi bzlas brjod kyi/_/cho ga tshul bzhin bshad par bya/_/thog mar rdo rje'i dkyil 'khor dag_/snga ma bzhin du
[\[13b.2\]]bsgom byas nas/_/snying gar nyi ma'i dkyil 'khor la/_/sa bon bcu bdun gyis gang ba'i/_/dkyil 'khor 'khor lo 'dra ba dag_/snga ma'i bag chags kyis bsgom bya/_/de nas ya la dmigs nas ni/_/rang gi sngags kyis bskul ba yis/_/khro bo rdo rje zung zhes pa/_/
[\[13b.3\]]'jig rten khyab par spros byas te/_/rgyal ba sras bcas spyan drangs te/_/gshin rje gshed du gyur nas ni/_/'khor yug yongs su gang bar bsam/_/de nas Na yo ni ra yi/_/yi ge bzhi la dmigs byas te/_/rang rang sngags kyis bskul ba yis/_/gzugs sogs lha mo
[\[13b.4\]]spros nas ni/_/la la gshin rje gshed po yi/_/dbang po rnams la thim par gyur/_/la la phyogs bcu thams cad na/_/mchod pa la sogs cho ga byed/_/la la me tog bdug pa dang /_/mar me dri dang zhal zas dang /_/sil snyan rdzas la thim par gyur/_/spyi ru byin gyis
[\[13b.5\]]brlabs byas nas/_/khyad par dag tu byin brlab par/_/me tog dang ni mar me la/_/gzugs kyi rdo rje thim byas te/_/gzugs kyis khyad par phye bar bya/_/de bzhin bdug pa byug pa la/_/dri yi rdo rjes phye ba yis/_/yon chab bshos dang gtor ma rnams/_/de bzhin ro yi
[\[13b.6\]]rdo rjes phye/_/sil snyan rnam pa sna tshogs ni/_/sgra yi rdo rjes phye ba'o/_/spyi dang bye brag dbye ba yis/_/rdzas dang de bzhin shes bya ste/_/lha mo'i lus nyid phul ba yis/_/reg bya'i mchod par gyur pa'o/_/de ltar ting 'dzin sa bon dang /_/sngags dang rdzas dang ldan pa yis/_/
[\[13b.7\]]gshin rje gshed po mnyes byas te/_/rdo rje dpyod pa'i sbyor ba yis/_/bdag gi lus la 'jug par bya/_/de nas rdo rje'i nges tshig gi_/sbyor bas shin tu brtan par bya/_/rdo rje rdul bral sbyor ba yis/_/shin tu dbang du gyur byas te/_/bzlas pa la ni 'jug par bya/_/de nas
[\[14a\]]
[\[14a.1\]]snying ga'i sa bon rnams/_/rab tu gsal bar dmigs nas ni/_/ji srid brtan par ma gyur tshe/_/gsang sngags spro bar mi bya zhing /_/ting 'dzin 'bad de bzlas pa brtsam/_/gsang sngags yi ge sum cu gnyis/_/thog mar oM dang ldan byas te/_/tha mar
[\[14a.2\]]phaT gnyis ldan byas pa/_/gsang sngags kun gyi rgyal po ste/_/ma yengs pa yi yid kyis bzlas/_/dmigs pa brtan par ma gyur tshe/_/lha dang yi ge zhes bya ba/_/dmigs pa gnyis las ma gtogs pa/_/rtog pa thams cad spang bar bya/_/de ltar ci nus bzlas nas ni/_/
[\[14a.3\]]bzlas pa btong bar 'dod pa na/_/gshin rje gshed po zhes bya ba/_/bdag gi lus las phyung nas ni/_/mdun na dgyes bzhin bzhugs pa la/_/bshags dang smon lam btab byas te/_/de nyid du ni mi snang gyur/_/de nas rang lus la bltas te/_/chos kun skye med dran byas
[\[14a.4\]]nas/_/bdag kyang de bzhin mi snang gyur/_/yang na lha dang mi dbye bar/_/bzod pa yid kyis gsol nas ni/_/lhan cig mi snang gyur par bya/_/de nas stong nyid dran pa yis/_/langs te rang gi spyod lam bya/_/stong nyid blo dang ldan pa na/_/srung ba dag kyang bya mi dgos/_/dngos
[\[14a.5\]]grub dag kyang myur du 'byung /_/byang chub mchog la nye bar 'gyur/_/gal te sngon gyi bag chags kyis/_/tha mal lus su mthong gyur na/_/gsang sngags yi ge bcu bdun po/_/snying ga mtshog ma la sogs par/_/'od 'bar gdan dang bcas pa dang /_/rang rang gnas su
[\[14a.6\]]bsam byas te/_/rdo rje 'bar ba'i mig gis kyang /_/bsrung ba'i bsam pa ldan byas te/_/lus dang gnas dang grogs po dang /_/rdzas la bltas nas bsrung bar 'gyur/_/de ltar nyin re cho ga bzhin/_/yang na dus bzhir sbyor ba bya/_/'di lta bu yi sbyor ba yis/_/gshin rje
[\[14a.7\]]gshed po mnyes par 'gyur/_/de yi bka' nyan thams cad kyang /_/sgrub pa po la dga' bar 'gyur/_/gal te 'chag gam khrus byed dam/_/kha zas za dang nyal ba dang /_/de bzhin spyod lam kun du yang /_/ji srid g.yeng 'gyur thams cad la/_/stong pa nyid dam bsrung ba'i
[\[14b\]]
[\[14b.1\]]shugs/_/nam kyang btang bar mi bya ste/_/shugs btang na ni srung ba nyams/_/gal te shugs dang ldan pa na/_/glo bur yid ni g.yeng gyur kyang /_/srung ba bral ba ma yin no/_/nam zhig yid ni brtan gyur na/_/lha dang yig 'bru gsal ba'i tshe/_/de tshe g.yo ba brtsam par bya/_/
[\[14b.2\]]gal te dngos grub mchog 'dod na/_/'od zer yi ge'am mtshan ma'am/_/sku yi tshul gyis spros byas te/_/rgyal ba sras dang bcas pa kun/_/bsdus nas bdag la thim par bya/_/gal te bsod nams mchog 'dod na/_/khams gsum gnas pa'i sems can kun/_/
[\[14b.3\]]'od zer tshul du bsdus pa ni/_/sangs rgyas kun la thim byas te/_/sku gsum rdo rjer gyur par ni/_/'dod na gnyis ka'ang lhan cig tu/_/'di lta bu yi sbyor ba yis/_/yi dam bcas pa rdzogs par bya/_/gal te sgrub par byed pa ste/_/bzlas pa'i grangs la mos pa na/_/rtog
[\[14b.4\]]pa las gsungs ji bzhin du/_/yi dam bcas pa rdzogs byas pa/_/de nas sgrub la 'jug par bya/_/gal te dus la dga' ba na/_/de bzhin lo grangs ji nus par/_/dam bcas nas ni sgrub la 'jug_/gal te sgrub par byed pa ste/_/shin tu brtson dang ldan pa na/_/mtshan ma
[\[14b.5\]]thob la dam bcas nas/_/ting 'dzin shin tu gsal ba yis/_/mtshan ma thob par gyur pa'am/_/gal te lha yis lung bstan pa/_/rigs pa dang ldan thob pa'am/_/mtshan ma rab 'bring bye brag rnams/_/rtog las gsungs pa ji bzhin du/_/sgrub pa la ni 'jug par bya/_/
[\[14b.6\]]sngags pas bzlas brjod bya ba'i tshul/_/legs par phye ba bshad zin to/_/de nas las rnams sna tshogs kyi/_/dngos grub cho ga bshad par bya/_/thog mar shes rab cho ga ni/_/mdor bsdus nas ni bshad par bya/_/sngags pas bsnyen pa rdzogs byas pas/_/gtsang ma'i
[\[14b.7\]]gnas su song nas ni/_/ras dkar gtsang ma'i gos byas nas/_/rin chen 'bar 'dra'i gnas la 'dug_/khrus kyang legs par byas nas ni/_/mngar gsum ldan pa'i kha zas dang /_/sman dang ldan pa'i mar dag kyang /_/sngags dang ldan pas ci ran bza'/_/mchod pa dag
[\[15a\]]
[\[15a.1\]]kyang byas nas ni/_/snying gar shes rab 'khor lo dag_/zla ba 'dra dang shel 'dra dang /_/de bzhin nyi ma 'dra yang rung /_/rtsibs bzhi'am yang na rtsibs bcu gnyis/_/bcu drug sum cu gnyis kyang rung /_/de la rang gi sa bon ni/_/gsang sngags yi ge
[\[15a.2\]]sum cu gnyis/_/dkar po cung zad rtsa dmar ba/_/'od dang ldan pa bsgom par bya/_/A li kA li phreng ba yang /_/'khor lo'i tshul du bsgom par bya/_/de yang 'phro dang g.yo ba dang /_/myur du rab tu 'khor ba rnams/_/ci dga' bar ni bsgom par bya/_/de ltar zla drug zla ba gsum/_/
[\[15a.3\]]gcig dang phyed du bsgom byas nams/_/blo gros rab tu rgyas par 'gyur/_/de nas srung ba'i cho ga yang /_/mdor bsdus nas ni bshad par bya/_/shes rab cho ga ji bzhin du/_/sbyor ba legs par byas pa las/_/yi ge ya dang ni bsal nas/_/lhag ma'i yi ge bsgom par bya/_/zla
[\[15a.4\]]ba'i dkyil 'khor 'dra ba yi/_/maN+Dal byas nas de steng du/_/bum pa lnga ni gzhag par bya/_/de bzhin gsang sngags bzlas pa'i mthar/_/che ge mo zhes bya ba la/_/rak+Sha rak+Sha zhes pa dang /_/swA hA ldan pa bzlas pa yi/_/bum pa yis ni spyi bor yang /_/bsrung bar 'dod la dbang
[\[15a.5\]]bskur bya/_/de ltar lan cig lan gsum mam/_/lan bdun gyis ni srung bar 'gyur/_/de nas bshad par bya ba ni/_/'byung chen bzhi yi dkyil 'khor gyis/_/las rnams sna tshogs grub 'gyur ba/_/mdor bsdus nas ni bshad par bya/_/gang zhig dbang du byed 'dod na/_/chu
[\[15a.6\]]bgram dag du song nas ni/_/zla ba phyed pa 'dra ba yi/_/kha dog dmar po'i gnas la 'dug_/zla ba phyed pa'i dus dag la/_/sngags pas sbyor ba brtsom par bya/_/rdo rje'i dkyil 'khor bsgom par bya/_/de bzhin mchod pa byas nas ni/_/snying gar ya las byung ba yi/_/rlung gi
[\[15a.7\]]dkyil 'khor bsgom bya ba/_/kha dog sngo la rtsa dmar po/_/de yi steng du pad+ma ni/_/sum cu rtsa gnyis 'dab ldan pa/_/rtse la ba dan g.yo ba dag_/legs par bsam par byas na ni/_/de yi steng du yi ge yang /_/sum cu rtsa gnyis go rims bzhin/_/kha dog dmar skyar bsgom
[\[15b\]]
[\[15b.1\]]par bya/_/de nas bsgrub bya mdun gnas pa/_/kha dog dmar zhing gos kyang dmar/_/myos bzhin thal mo sbyor byed pa/_/'di ltar bsam pa byas nas ni/_/de nas rang gi yi ge las/_/me tog la ni grub pa'i mda'/_/rlung gi shugs kyis 'phangs nas ni/_/bsgrub bya'i dpral ba
[\[15b.2\]]mgul ba dang /_/snying ga lte ba gsang gnas su/_/rgyun mi 'chad par phog par bsam/_/bud med la ni khyad par du/_/gsang ba'i gnas la phog par bsam/_/'di ltar sbyor ba brtan pa yis/_/brgya byin dbang chen grags pa yang /_/de la dga' zhing dbang du gyur/_/de
[\[15b.3\]]bzhin lha dang bdud la sogs/_/bram ze rgyal po blon por bcas/_/kun nas dbang du byed par 'gyur/_/lha mo'am ni gnod sbyin mo/_/mngon par shes pa ldan pa dag_/dbang du bya ba sgrub pa ni/_/ring por mi thogs 'grub par 'gyur/_/mthu chen bsgrub par dka' ba dang /_/
[\[15b.4\]]rang gi 'dod pa mi ldan dang /_/rags las grub pa'i gzugs can dang /_/mngon par shes pa mi ldan pa/_/dbang du bya bar dka' bar bshad/_/lha mo gnod sbyin mo la sogs/_/phra ba'i lus can mngon shes ldan/_/rang gi 'dod pa ldan pa dang /_/mthu che ba yang dbang 'gyur
[\[15b.5\]]bar/_/rab tu dka' ba ma yin no/_/gal te bsgrub par bya ba dag_/sngags pas dgug par 'dod pa ni/_/sbyor ba de nyid bsgom byas te/_/lcags kyu rlung dang ldan pa dag_/sa bon rnams las nges spros te/_/bsgrub par bya ba'i snying ga nas/_/drangs te dgug pa'i sbyor ba bya/_/
[\[15b.6\]]gal te bskrad par 'dod na yang /_/sbyor ba de nyid bsgom byas te/_/rlung dang ldan pa'i rnga mo dag_/rab tu gnag cing mgyogs pa ni/_/rang gis bon gnas las 'thon/_/de la bsgrub bya bskyon byas te/_/myur du lho phyogs bda' bar bya/_/gal te dbye bar 'dod pa na/_/sbyor ba de nyid
[\[15b.7\]]bsgom byas te/_/sbrul dang ne'u le mang po dag_/rang gi sa bon gnas las 'thon/_/de dag bsgrub bya gnyi ga yi/_/so sor lus la zhugs par bya/_/de nas bsgrub bya de dag kyang /_/sbrul dang sre mo'i rang bzhin du/_/gyur nas phan tshun 'thab par bsam/_/sbyor ba 'di ni
[\[16a\]]
[\[16a.1\]]brtan pa yis/_/bsgrub bya dbye zhing 'thab par 'gyur/_/de nas bsgrub par bya ba dag_/gnon cing rmongs par byed 'dod na/_/rdo rje dkyil 'khor bsgoms pa yi/_/snying gar sa yi dkyil 'khor ni/_/gru bzhi ser po ma las byung /_/de steng sna tshogs rdo rje
[\[16a.2\]]ni/_/rtse mo sum cu gnyis dang ldan/_/de la rang gi sa bon yang /_/kha dog ser po ldan pa dag_/sum cu rtsa gnyis tshang bar bsgom/_/de nas de 'dra spro bya ste/_/bsgrub bya gang na gnas pa yi/_/steng du yang dang yang mnan na/_/skye 'gro mnan cing rmongs par 'gyur/_/gal te
[\[16a.3\]]rgyas par byed 'dod na/_/sbyor ba de nyid bsgom pa las/_/de las cung zad mi 'dra ba/_/rdo rje gnas su rin chen bsgom/_/de la 'od zer 'phro ba yis/_/rin chen lta bus 'od zer dag_/bsgrub bya la ni thim pa yis/_/bsod nams yongs su rgyas par bya/_/gzhan yang drag
[\[16a.4\]]po'i sbyor ba la/_/me yi dkyil 'khor ra las byung /_/rdo rje rtse gsum 'od 'bar ba/_/rang gi yi ges mtshan pa yis/_/rdo rje me ltar 'phro ba dag_/gang dang gang du bsams pa der/_/gsad pa'i las la sngags pa yin/_/gzhan yang zhi bar bya 'dod na/_/chu yi dkyil 'khor
[\[16a.5\]]dza las byung /_/zlum zhing dkar la bum pa ni/_/shel dang 'dra ba nyi shus brgyan/_/de yi nang du yi ge'i tshogs/_/ya ni gsal ba nyi shu bsam/_/yi ge dag la bdud rtsi chu/_/'dzags pas bum pa gang bar bsam/_/de nas ma rungs bgegs la sogs/_/rab tu
[\[16a.6\]]gdug pa'i sems ldan la/_/de la bdud rtsi 'od zer dag_/kun nas thim par gyur pa yis/_/gdug pa'i tshogs ni zhi bar 'gyur/_/'byung chen bzhi yi dkyil 'khor gyi/_/ting nge 'dzin gyi sbyor ba yis/_/las kyi sbyor ba gang sgrub pa/_/so sor phye ste bshad pa yin/_/bsgom
[\[16a.7\]]pa dang ni bzlas ba dag_/gal te 'bad nas byas pa yang /_/skal dang mos pa dman pa yis/_/las rnams grub par ma gyur ba'i/_/sgrub pa po la phan gdags phyir/_/sbyor ba la ni brten par bshad/_/sangs rgyas bstan la gnod byed pa'i/_/rgyal po ngan pa byung
[\[16b\]]
[\[16b.1\]]gyur tam/_/blon po la sogs de bzhin te/_/skye bo ngan pa'i tshogs byung nas/_/thabs gzhan dag gis ma dul na/_/bstan pa yongs su bsrung ba'i phyir/_/sangs rgyas rnams kyi bka' bzhin du/_/byang chub sems dang ldan byas te/_/de tshe drag po'i sbyor ba brtsam/_/
[\[16b.2\]]gdug pa gzhig par bya ba'i thabs/_/drag po'i sbyor ba gang gsungs pa/_/rgyal ba'i bka' nyid bsrung ba'i phyir/_/mdor bsdus nas ni bshad par bya/_/sbu gu rig par bya ba dang /_/gnad kyi gnas rnams gzir ba dang /_/byug dang gtor ba la sogs kyis/_/rul sogs
[\[16b.3\]]ma rungs bya ba dang /_/bskam zhing sreg pa'i cho ga dang /_/lus kun yongs su gzhom pa dang /_/byad kyis phog par bya ba dang /_/'khrugs shing myos par 'gyur ba yis/_/gdug pa brlag par 'gyur ba yi/_/cho ga mdor bsdus 'di zhes bya/_/de la sbu gu rig pa yi/_/
[\[16b.4\]]cho ga dag kyang bshad par bya/_/rdo rje'i dkyil 'khor bsgom byas te/_/srog dang yi ge gnyis med par/_/kha dog lnga ru gyur byas te/_/sbrang bu trai la'i mchu 'dra ba/_/bdag gi sna nas dbyung bar bya/_/bsgrub bya'i lte ba'i pad+ma las/_/skud pa 'dra ba'i sbu gu nas/_/srog gi yi ge
[\[16b.5\]]drang bar bya/_/de nas bsgrub bya'i rdul dag dang /_/rjes dang dri ma sna tshogs dang /_/grog mkhar sa sogs sbyar byas te/_/kha sbyar ldan pa'i gzugs brnyan bya/_/gzhan yang chu'am dur khrod dam/_/'byung po gnas pa'i sa dag las/_/klu 'am sa yi bdag po 'am/_/ma mo'i
[\[16b.6\]]tshogs sam 'byung po dag_/kha dog bzhir ldan gzugs byas te/_/rang rang gnas su sbas byas nas/_/chu yi hom dang de bzhin du/_/sa dang me yi hom dag gis/_/tshim par byas nas des gzung 'gyur/_/de la sbu gu rig pa'i thabs kyi cho ga ni 'di yin te/_thog ma nyid sbu
[\[16b.7\]]gu rig pa'i cho ga gang gis bsgrub bya klu yis zin par 'gyur ba'i thabs kyi cho ga bshad par bya'o/_/de la dang por sngags pas rdo rje dkyil 'khor ji lta ba bzhin du bsgoms te/_rang gi snying gar yi ge'i tshogs ji lta ba bzhin du bsgoms pa dag srog ces bya ba'i rlung dang 'dres par
[\[17a\]]
[\[17a.1\]]gyur bas 'od zer kha dog lnga pa'am bzhi pa sbrang bu trai la'i mchu ltar bcud thams cad 'byin par nus pa rab tu rno ba gdug pa sna'i bu ga gnyis nas byung bar bsam mo/_/de bzhin du dmigs pa byas pas rang gi snas de'i reg pa myong bar 'gyur ro/_/de nas
[\[17a.2\]]ting nge 'dzin de dbang du gyur na ni dang por rdzi rno bar 'gyur ro/_/de nas dbugs rngub cing drangs pas gzhan gyi ro dag kyang nyams su myong bar 'gyur ro/_/de nas ting nge 'dzin de shin tu dbang du gyur na ni bsgrub bya'i lte ba'i gnas na pad+ma kha sbyor gyi dbus srog gnas pa'i rtsa skud pa 'dra ba
[\[17a.3\]]'dus pa'i rtsa na srog gi rang bzhin yi ge a'i dbyibs su gnas pa ni rtsa kha dog dmar skyar gnas pa zhig yod de/_de bzhin du gsal bar bsgoms nas de nas bdag gi sna nas dbugs kyi 'od zer rab tu rno ba de dag phyung ste bsgrub bya'i lte ba'i ba spu'i bu ga nas zhugs nas/
[\[17a.4\]]sbu gu skud pa 'dra ba'i nang du zhugs te srog gi rang bzhin gyi yi ge la zug nas/_yi ge de dag thams cad gzhibs te/_yi ge nyid kyang blangs nas drangs pas/_dper na pags pa rlon pa las byas pa'i snod zhabs nas thon nas slog pa bzhin du srog gi gnas pad+ma kha sbyar te nang
[\[17a.5\]]phyir bzlog par gyur par byas nas rab tu drangs par byas na sbyor ba de 'ba' zhig gis kyang gang su yang rung ste de 'chi bar 'gyur ro/_/ting nge 'dzin ma thob pa rnams kyis ni sbyor ba dang bcas pa brtsam par mi bya ste/_thog ma nyid du ting nge 'dzin de nyid kyang 'bad pas goms par
[\[17a.6\]]byas nas gsang sngags kyi bzlas brjod kyang byas la/_de nas bsgrub bya de'i rkang rjes kyi sa dang /_phyi sa che chung gi rjes dag dang /_gzhan yang mchil ma dang skra dang gos kyi dum bu dag dang /_gzhan yang de'i khyim gyi sa dang /_/them pa rtsa'i sa dag ji ltar rnyed pa blangs te/
[\[17a.7\]]grog mkhar gyi sa dang /_'bru sna tshogs kyi phye dang /_sa bzang po gzhan dag dang sbyar te legs par btags nas bsgrub bya'i gzugs brnyan sor brgyad pa zhig bya'o/_/de nas gro ga 'am/_'dab ma gang yang rung ba la pad+ma kha sbyor dong tse tsam gyi dbus su/_a dmar pos
[\[17b\]]
[\[17b.1\]]mtshan pa kha dog dmar po zhig bya'o/_/de nas tshon sna lnga 'am/_sna bzhi'i skud pa mtho do pa'i tshad bya ste de dag gi rtse mo gcig tu bsgril nas zangs kyi sbu gu sog ma'i mgrin pa tsam zhig byas te/_de'i nang nas skud pa de dag phyung nas pad+ma kha sbyor gyi snying po'i yi ge a la phug ste _
[\[17b.2\]]gdags par bya'o/_/de nas pad+ma de bsgrub bya'i gzugs brnyan gyi lte ba'i dkyil du lus ji ltar gnas pa bzhin du gzhug par bya'o/_/zangs kyi sbu gu de yang lte ba la zug par gzir bar bya'o/_/de nas gzugs brnyan de ba lang gi pags pa zhig tu dril te skud pa de dag phyir
[\[17b.3\]]phyung nas de cung zad bskam par bya'o/_/de nas bskams par gyur pa dang gzugs brnyan de khyer te bsgrub bya'i khang pa mthong ba'i sa phyogs bsgrub bya'i khang pa la zug pa'i lam yod pa zhig tu dong brkos te de'i nang du sbas nas sa skam pos bkang ste gzhag go/_/de nas rang gi
[\[17b.4\]]khyim du 'ongs te ting nge 'dzin snga ma bzhin du bsgrub bya'i srog rengs nas gzugs brnyan la thim par bya'o/_/de ltar sbyor ba 'di zhag gcig gam gnyis sam gsum du byas nas/_de nas sgrub pa pos dgug pa'i sbyor ba ji ltar nus pa byas te/_sgrub pa'i grogs mchog dag gis
[\[17b.5\]]lha'i ting nge 'dzin dang ldan pas lha'i cha lugs bzung ste/_bsgrub bya'i gzugs brnyan blangs la rang gi gnas su 'ong bar bya'o/_/de nas stegs bu'i steng du btsag gam rdo rgyus sam sol ba dag gis rlung gi dkyil 'khor zla gam bsgrub bya'i phyogs su blta ba zhags pa dang lcags
[\[17b.6\]]kyu mang pos mtshan pa zhig bris la/_de'i steng du bzhag la zhag bdun gyi bar du dgug pa'i sbyor ba bya zhing gzugs brnyan la bstims te/_skud pa nag po la rang gi gsang sngags bzlas pas shin tu bsdams par bsam zhing /_tshon skud lag pas bzung ste bzlas pa la brtson
[\[17b.7\]]par bya'o/_/de nas zhag bdun lon pa dang rgya mtsho'i sa'am/_de bzhin du chu chen po'i 'gram dang /_lteng ka dang rdzing chen po dang /_chu mig sna tshogs nas sa dang chu blangs te/_de nas sa de dag dang /_sman dang spos dang /_me tog bzang po dag dang legs par btags te 'bras
[\[18a\]]
[\[18a.1\]]sam gro'i phye ma dag dang yang sbyar nas klu chen po'i gzugs byas nas/_'di ltar sbrul rab tu 'bar ba'i kha gdangs pa bzhi byas te/_de dag gi snying gar oM phu zhes bya ba'i snying po bris la gzhug go/_/khar khaM nag po bris la gzhug_/sbrul de dag
[\[18a.2\]]kyang gtsug na nor bu yod pa lce gnyis pa so phreng ba 'dra bar gnas pa'o/_/kha dog ni dang por gu gul dkar po dang ba'i mar bsres te bskol nas byug par bya'o/_/de nas tshon sna bzhis kha dog bsgyur bar bya ste/_gcig ni dkar po'o/_/gcig ni ser po'o/_/gcig ni dmar
[\[18a.3\]]po'o/_/gcig ni nag po'o/_/de dag gi lce gnyis gnyis po de dag kyang tshon skud legs par bsgril ba mtho re ba gnyis gnyis la/_oM pa na nA ga bi Sha khaM/_zhes bya ba'i gsang sngags bzlas te rtsa ba sbrul gyi khar bcug la/_dug 'bar ba'i lcer gyur par bsam par bya'o/_/
[\[18a.4\]]de nas sa phyogs gtsang ma zhig tu ras sam gos gtsang ma'i gur phub la/_der maN+Dal ba'i rnam lnga dang ldan pa zhig byas te/_der pad+ma 'dab ma bzhi pa zhig bris nas ge sar sngon por byas nas de'i steng du bcom ldan 'das gshin rje gshed po nyid khams gsum rnam par
[\[18a.5\]]rgyal ba'i gzugs su gzhag par bya'o/_/shar phyogs kyi 'dab ma dkar por bya ste/_der sbrul dkar po gzhag go/_/de bzhin du lho ser por bya ste/_sbrul ser po gzhag go/_/nub kyi dmar por bya ste sbrul dmar po gzhag go/_/byang gi nag por byas te sbrul nag po
[\[18a.6\]]gzhag go/_/sbrul de dag kyang mgo dbus su blta bar bya'o/_/de nas sngags pa bdag nyid khrus legs par byas nas gos gtsang ma bgos te lag pa dri bzang pos byugs nas nub phyogs kyi sgor 'dug ste/_rang gi lha'i ting nge 'dzin du zhugs nas/_maN+Dal gyi dbus su
[\[18a.7\]]bcom ldan 'das spyan drangs te/_legs par bsams nas/_ar+g+ha dang me tog la sogs pa'i mchod pas mnyes par bya'o/_/de nas sbrul chen po bzhi'i mdun du sa las byas pa'i snod gtsang ma bzhi'i nang du rgya mtsho'i chu la sogs pa chu sna tshogs dang /_ba'i 'o ma
[\[18b\]]
[\[18b.1\]]dang /_/me tog dri nga ba med pa rnams blugs te bzhag la/_der chu'i hom byas te klu rnams tshim par bya'o/_/de la chu'i hom bya ba'i cho ga ni 'di lta ste/_de lta bu'i chu'i gzhi bshams nas gzhan yang mchod pa'i rdzas su gyur pa/_ba las byung ba'i dkar gsum dang /_mngar
[\[18b.2\]]gsum dang /_khre dkar po dang /_til dkar po dang /_'bras dkar po la sogs pa 'bru kha dog dkar po sna tshogs dang /_rin po che sna tshogs dang /_ga pur dang tsan+dan dkar po la sogs te spos dang sman sna tshogs dang /_gzhan yang chu dag dkar po la sogs pa de dag
[\[18b.3\]]dang mthun pa'i rdzas ji snyed pa dang /_me tog dri nga ba med pa rnams dang /_'o ma dang 'bras chan dang /_sha kha ra gsum du sbyar ba'i kha zas kyang gzhag par bya'o/_/de nas sngags pa lha'i nga rgyal dang ldan pas snod kyi chu rnams kyi nang du yi ge pa las byung ba'i pad+ma'i steng du/_yang yi ge pa rang
[\[18b.4\]]rang gi kha dog can bsams pa las de yongs su gyur pa'i chu lha rang rang gi mdog can/_sbrul mgo'i gdengs ka dang ldan pa/_lag na zhags pa dang ut+pal bsnams pa re re bsam par bya'o/_/de nas bdag gi snying ga nas so so'i phyogs dang mthun pa'i 'od zer 'phros pas/
[\[18b.5\]]phyogs bzhi nas chu'i lha tshul snga ma dang mthun pa dag spyan drangs par bsam zhing /_oM ba ru Na de ba dAd+ta A kaR+Sha ya dzaH_hUM baM hoH/_zhes brjod nas/_mchod snod du me tog gtor nas/_chu lha de dag sngar bsams pa'i chu lha dang gnyis su med par gyur nas 'o ma'i rgya mtsho'i nang du pad+ma'i
[\[18b.6\]]gdan la bzhugs par bsam mo/_/de nas dri bzang po'i spos rnams bsregs pa yang phyogs bzhir btang /_ba'i mar sar las byas pa'i mar me yang phyogs bzhir bltams te/_tsan+dan dkar po dang sbyar ba'i dri chab kyang phyogs kun du gtor nas/_de nas dang por me tog gtor
[\[18b.7\]]te/_/oM ba ru Na de ba dA t+tA ya swA hA/_zhes bya ba'i gsang sngags kyis phul bas/_'o ma'i rgya mtsho la me tog gi tshal chen po chags par bsam mo/_/gsang sngags de nyid kyis spos phul bas/_gnas der rin po che'i rang bzhin gyi sprin chags par bsam mo/_/de nas gsang
[\[19a\]]
[\[19a.1\]]sngags de nyid kyis byugs la gtor te/_sprin de las bdud rtsi'i char bab pas/_de dag shin tu dga' ba dang rangs pa skyes par bsam mo/_/de bzhin du mar me phul bas spyi bo la yid bzhin gyi nor bu rin po che 'od 'bar ba gnas par gyur te/_nam mkha'
[\[19a.2\]]lding gi 'jigs pa dang bral bar bsam mo/_/de bzhin du dkar gsum dang /_mngar gsum la sogs pa'i rdzas rnams la gsang sngags de nyid kyis phul bas/_rang rang gi rdzas dang mthun pa'i 'dod pa'i yon tan gyi tshogs su gyur te mnyes par gyur par bsam mo/_/de
[\[19a.3\]]nas me tog chu la gtor te/_chu'i lha chen po khyod mkhyen par mdzod cig_/chu thams cad khyed kyi rang bzhin lags te/_bdag gis chu la ci mchod pa thams cad khyed kyi 'khor du bcas pa thams cad mnyes par gyur nas/_bdag cag la yang dgyes shing dngos grub
[\[19a.4\]]gsol bar mdzod cig ces brjod do/_/de nas yang rang gi snying ga nas ye shes kyi 'od zer 'phros pas phyogs bzhi nas klu'i tshogs bkug ste/_de yang shar phyogs su rgyal po phru gu 'dra ba kha dog dkar po pho dang mo'i cha byad 'dzin pa mang po 'dus par 'gyur bar bsam mo/_/de
[\[19a.5\]]bzhin du lho phyogs su ni kha dog ser skya bram ze'i cha byad can no/_/nub phyogs su ni kha dog dmar skya byis pa gzhon nu'i cha byad can no/_/byang phyogs su ni dud 'gro'i cha byad can de 'di ltar sbrul nag po dang sbal pa nag po dang /_glang nag po la sogs pa 'dus par bsam zhing /_oM
[\[19a.6\]]sarba pan nA ga phuH/_phuH/_A kaR+Sha ya dzaHhUM baM hoH/_zhes brjod cing lag pa thal mo sbyar ba las gung mo gnyis gshibs te bsgreng /_lhag ma phyir bkyed de ut+pal ltar byas pa 'di ni klu thams cad dga' bar byed pa'i dam tshig gi phyag rgya ste/_'dis spyan drangs pas
[\[19a.7\]]phyogs bzhi'i 'o ma'i mtsho chen po bzhi'i nang du 'dus par bsam mo/_/de nas de dag chu lha dang rang bzhin gcig par yang gyur cing 'khor dang gtso bo'i tshul du 'dug par yang dmigs la/_dri chab kyis gtor te phyogs shin tu gtsang bar gyur par bsams la/_de nas chu lha
[\[19b\]]
[\[19b.1\]]mchod pa'i rim pa ji lta ba bzhin du mchod par bya zhing phyag rgya de nyid dang ldan pas/_oM sarba pan nA ga phuH/_phuH/_sarba pU dza me g+ha sa ma ye swA hA/_zhes brjod cing sngon du brjod pa'i bsam rgyud dang ldan pas mnyes par 'gyur bar bya'o/_/de nas gshegs su mi gsol bar/_de
[\[19b.2\]]bzhin du zhag_gsum mam lnga'am bdun gyi bar du byas la/_de nas sgrub pa'i grogs mchog zhig gis sngon gyi rang gi gnas su song ste/_gro ga'am shog bu la bsgrub bya'i ming rus bri bar bya'o/_/'di ltar yul che ge mo na gnas pa'i mi che ge mo zhes bya ba 'di/_rang bzhin
[\[19b.3\]]ngan pa bstan pa la gnod pa nga rgyal can zhig ste/_sngon yang 'dis bdag cag la bar chad byas/_/da ltar yang bdag cag klu chen po khyed rnams mchod pa la bar chad byed de/_'di ni bdag cag la brnyas par ma zad kyi/_/khyed cag lta bu mthu dang ldan pa rnams la yang brnyas
[\[19b.4\]]par byed khyad du gsod par byed 'tshe bar byed pas/_de bas na mi 'di khyed rnams kyis gzung bar rigs so zhes bya ba bris la zangs sam lcags kyi sbu gu zhig la dril te skud pa nag pos dkris nas/_de nas gu gul nag po dang rgya skyegs su sbyar ba'i me la bzhu bas dril te/_bsgrub bya'i tshon skud
[\[19b.5\]]la gzhug par bya'o/_/de nas gzugs brnyan de blangs nas klu mchod pa'i gnas su khyer te maN+Dal gyi lho phyogs su bzhag nas/_sgrub pa po dang grogs mchog rnams kyis me tog mang po thogs te/_mchod snod dang phyogs thams cad du gtor la thal mo sbyar te/_sngon du bris pa'i tshig
[\[19b.6\]]snga ma de lan bdun nam/_nyi shu rtsa gcig gi bar du brjod par bya'o/_/de nas chu de dag snod gtsang ma cig gi nang du bsdus la sbrul de rnams kyang rim pa bzhin du phyogs gcig nas bsdus nas/_sbrul gyi lce'i tshon skud re re dang /_bsgrub bya'i lte ba'i tshon skud re re kha dog mthun par sbrel te/
[\[19b.7\]]de nas snod bzang po sbrul gyi gzugs brnyan chag par mi 'gyur ba zhig gi nang du bcug ste/_klu chen po ma rungs pa zhig yod pa'i sa phyogs zhig tu khyer te dong khru gang tsam pa gnyis brus nas de'i bar yang 'brel mar brus te/_bsgrub bya'i ngos su bsgrub bya'i gzugs brnyan gzhag_/
[\[20a\]]
[\[20a.1\]]gcig tu sbrul gyi gzugs brnyan bcug ste/_der chu yang blugs te legs par kha bcad la sbas te gzhag_/de nas de phan chad sa phyogs der song ste sbrul gyis phyogs kyi steng du snod gtsang ma'i nang du snga ma bzhin du chu'i hom byas te/_snga ma'i tshig gis de
[\[20a.2\]]bzhin du bsgo ba byas nas klu rnams ni phra ma la dga' ba dang /_sngon du 'dris pa gtsor byed pa yin pas bsgrub bya de dag klu rnams kyis 'dzin par 'gyur ro/_/de yang sgrub pa po rab rnams kyis ni rjes su bskul bas zhag bdun byas pas 'dzin par 'gyur ro/_/tha ma rnams kyis kyang
[\[20a.3\]]rjes su bskul ba zla ba drug byas pas 'dzin par 'gyur ro/_/sngon du gtang pa'i cho ga ni bye brag med do/_/sbu gu rig par bya ba zhes bya ba'i cho ga las bsgrub bya klu'i gdon gyis zin par bya ba'i sbyor ba rdzogs so//_//da ni sbu gu rig par bya ba'i thabs kyi cho ga las/_bsgrub bya sa'i
[\[20a.4\]]bdag pos zin par bya ba'i sbyor ba bshad de/_de la thog mar sngon du brjod pa'i ting nge 'dzin dang ldan pas bsgrub bya'i gzugs brnyan snga ma bzhin du bya'o/_/de las cung zad bye brag tu na bsgrub bya'i khang pa las sa blangs te/_grog mkhar gyi sa dang sa gzhan du yang sbyar nas/_bsgrub bya'i
[\[20a.5\]]khang pa'i gzugs brnyan sor bcu drug pa chu zheng gab pa zhig bya'o/_/gzugs brnyan de gnyis ka la yang srog chags skye bas thob pa'i dgrar gyur pa rnams las mthu rtsal chung ba rnams kyi spu rnams ji ltar rnyed pa blangs te sbyar bar bya'o/_/de nas bsgrub bya'i gzugs brnyan de'i snying
[\[20a.6\]]gar bsgrub bya skyes pa dang bud med dang khye'u dang bu mo la sogs pa 'khor dang bcas pa'i ming dang rus dag bris te gzhug par bya'o/_/de nas bsgrub bya de khang pa'i dkyil du gzhug par bya'o/_/khang pa de yang glo skar bzhi dang bcas pa mda' yab dang bcas par bya'o/_/sgo ngos kyi glo skar gyi nang
[\[20a.7\]]nas lte ba'i tshon skud drangs te/_snga ma bzhin du rlung gi dkyil 'khor gyi steng du bzhag nas/_bsgrub bya dgug pa'i sbyor ba yang nas yang du bya'o/_/de'i tshe sa'i bdag po ma rungs pa gnas pa'i gnas sna tshogs nas sa blangs la cha gsum du bcad de/_cha gcig dang sa bzang po
[\[20b\]]
[\[20b.1\]]gzhan du sbyar nas bum pa bzang po khru gang ba'i tshad tsam zhig bya'o/_/cha gcig las sdig pa'i gzugs brnyan khru gang gi tshad tsam zhig byas te/_de yang sa bzang po gzhan dang grog mkhar gyi dang yang sbyar bar bya'o/_/cha gcig las dum bu gsum du bgos te/_dum bu gcig las
[\[20b.2\]]phag gi gzugs brnyan bya'o/_/dum bu gcig las bud med skra lhug par bshig pa zhig gi gzugs brnyan bya'o/_/dum bu gcig ni sa nyid du gzhag go/_/de la bum pa ni kha dog ser por bya'o/_/sdig pa ni nag po la sngon po'i thig le can du bya'o/_/phag ni ser po la nag po'i thig le
[\[20b.3\]]can du bya'o/_/bud med ni ser po la sngon po'i thig le can du bya'o/_/de nas phag dang bud med kyi gzugs gnyis bum pa'i nang du gzhag go/_/gzugs brnyan gsum po de dag la yang srog chags skye bas thob pa dang nang mi mthun pa rnams las gnyen por gyur pa rnams kyi sbu ji ltar rnyed pa
[\[20b.4\]]dang yang ldan par bya'o/_/gzhan yang 'byung khungs sna tshogs pa 'di lta ste/_gser gyi 'byung khungs kyi sa dang /_gser dang de bzhin du dngul dang /_zangs dang lcags la sogs pa rnams kyi 'byung khungs kyi sa dang /_de dag gi rgyu rdo nyid dang /_sngar gyi sa'i dum bu gcig bzhag pa rnams legs
[\[20b.5\]]par btags te/_de'i nang du byu ru dang shel dang dung la sogs te rin po che sna tshogs ji ltar rnyed pa dang sbyar nas bum pa'i nang du blugs par bya'o/_/de nas rang gi gnas nas mi mthong ba'i sa phyogs shig tu dong zhig brkos te/_der bum pa de bcug nas de'i mdun du sdig pa'i gzugs bzhag ste/_
[\[20b.6\]]bum pa dang mnyam pa tsam du dong de kha gcad par bya'o/_/de'i steng du maN+Dal pad+ma dang 'dra ba byas nas/_dbus kyi snying po kha cung zad tsam phye ste/_bum pa'i nang snang bar gyur pa tsam du bya'o/_/de'i steng du gur nag po zhig phub ste der 'dug nas/_sa'i hom gyi sa'i bdag po rnams tshim par bya'o/_/
[\[20b.7\]]de'i cho ga 'di yin te/_mchod pa'i rdzas sngon du brjod pa rnams dang /_khyad par du yang rin po che sna tshogs 'byung khungs kyi rdo rnams dang sbyar ba dang /_'bru sna tshogs dang gos kha dog mi mthun pa sna tshogs pa bsag par bya'o/_/de nas sngags pa bdag nyid shar phyogs su 'dug ste/_dri sna tshogs
[\[21a\]]
[\[21a.1\]]kyis lag pa byugs/_kha dog sna tshogs kyi gos gyon nas rang gi lha'i ting nge 'dzin bsgom par bya'o/_/de nas bum pa'i nang du yi ge ba kha dog ser po zhig las sa'i bdag po phag chen po zhes bya ba phag ser khra la zhon pa/_kha dog ser khra phag gi mgo can lag na
[\[21a.2\]]lcags kyu dang phag gi mche ba thogs pa bsam mo/_/de'i g.yon ngos su yang sa'i bdag mo pad+ma li zhes bya ba/_mdog dmar ser la ris bkra ba lag na gser gyi bum pa thogs pa zhig bsam mo/_/de dag gi mdun du dus thams cad kyi srung ma br-its+tshi ka zhes bya ba/_lus lcags kyi
[\[21a.3\]]sdig pa chen po rwa dang yan lag dang mjug ma rnams kyang gnam lcags 'bar ba las grub pa rno ba gdug pa sa thams cad bdag gir byed cing srung ba zhig yi ger bris la bsam par bya'o/_/de nas bdag gi ye shes kyi 'od zer 'og gi phyogs su 'phros pas/_'og gi phyogs nas
[\[21a.4\]]sa'i bdag po rnams ji ltar bsams pa de 'dra ba spyan drangs par bsam zhing /_oM b+hu a d+hi pa ti ma hA bA rA hA pad+ma mA li ni tsa A kaR+Sha ya dzaH_hUM baM hoH/_zhes brjod cing /_lcags kyu'am bum pa'i phyag rgya bcas te spyan drangs pas/_sngar bskyed pa dang gnyis su med par 'gyur bar
[\[21a.5\]]bsam mo/_/de nas ar+g+ha la sogs pa mchod pa'i rdzas rnams la bum pa'i phyag rgyas bzung ste/_gsang sngags gong ma nyid las/_A kaR+Sha ya/_la sogs pa'i gnas su ma hA pU dza me g+ha sa ma ye swA hA/_zhes bya ba'i gsang sngags kyis bskul bar bya'o/_/de ltar mchod pas bum
[\[21a.6\]]pa de nyid rin po che gter gyi sa gzhi chen po la/_'dod pa'i yon tan sna tshogs kyis phun sum tshogs par ldan pa'i gnas na/_sa'i bdag po rnams shin tu longs spyod par bsam mo/_/'di ltar zhag gsum mam lnga'am bdun gyi bar du byas na de nas bum pa dang sdig pa'i gzugs su
[\[21a.7\]]bcas pa de nas blangs te/_sngon gyi bsgrub bya'i gzugs brnyan dang bcas pa khyer nas/_sa bdag ma rungs pa yod pa'i gnas shig tu dong ring po brus te/_dang por bum pa bcug la bum pa dang mnyam po tsam du sas legs par dgang bar bya'o/_/de'i steng du sdig pa'i gzugs bsgrub bya'i
[\[21b\]]
[\[21b.1\]]yul phyogs su kha bstan te bzhag la/_de'i rwa bar du bsgrub bya mkhar dang bcas pa bcug nas/_bsgrub bya'i lte ba'i tshon skud rnams sdig pa'i khar bcug ste gzhag go/_/de'i bar du bsgrub bya'i pha dang ma dang mes po la sogs pa rnams kyi ming dang rus pa la sogs pa rnyed kyang rung /_de dag
[\[21b.2\]]ras kyi nang du dril te/_che ge mo rnams kyi gnas rtag tu 'dir 'cha' ba yin no zhes bya ba'i yi ge yang bris la de dag de'i rwa bar du lhan cig tu bcug ste/_legs par sbas te gzhag par bya'o/_/de nas rang gis khyim du 'ongs te srog chags skye bas thob pa'i nang mi mthun pa gnyis
[\[21b.3\]]kyi gzugs kha sprod du bris te/_de'i bar du thab khung gcan gzan khro bo'i kha 'dra ba byas nas/_de'i nang du shing rtsub pa brdzangs te mi nang mi mthun pa gnyis kyi khyim nas me blangs nas/_srog chags skye bas thob pa'i nang mi mthun pa rnams kyi sha dang khrag dang rus pa dang /_spu dang pags pa
[\[21b.4\]]rnams la rtsa ba'i sngags bskul ba dang bcas pa bzlas shing sbyin sreg byas na/_snying stobs can kha cig gis zhag bdun rjes su bskul bas bsgrub bya sa'i bdag pos gzung bar 'gyur ro/_/tha ma yang zla ba drug rjes su bskul ba byas pas de bzhin du gzung bar 'gyur ro/_/de la bskul ba'i
[\[21b.5\]]sngags ni 'di yin te/_che ge mo dang sa bdag rnams de sha ya dzu da ya phaT ces bya ba 'di rtsa ba'i sngags kyi rjes su bskul bas/_de dag shin tu 'khrug pas 'thab par bsam par bya'o/_/sbu gu rig par bya ba zhes bya ba'i cho ga las/_bsgrub bya sa'i bdag pos zin par bya ba zhes bya ba'i sbyor ba
[\[21b.6\]]bstan pa rdzogs so//_//da ni sbu gu rig par bya ba'i cho ga las/_bsgrub bya ma mo'i gdon gyis zin par bya ba'i sbyor ba bshad par bya ste/_dang po nyid du gang yang rung ba'i gnas su rdo rje'i dkyil 'khor ji lta ba bzhin du bsgoms nas rtsa ba'i gsang sngags bzlas brjod byed cing sems
[\[21b.7\]]brtan par gyur par bya'o/_/de nas ma mo'i gnas su song nas/_thab khung zla gam du shing dmar po la me sbar te rdzas kha dog dmar po rnams kyis nyi ma re re sbyin sreg brgya rtsa brgyad bya'o/_/de ltar nyi ma brgya rtsa brgyad kyi bar du byas nas/_de nas bsgrub bya'i gzugs brnyan snga ma bzhin du
[\[22a\]]
[\[22a.1\]]byas te/_gro ga 'am shog shog la bud med kyi gzugs khros pa/_kha dog dkar po dang /_dmar po dang /_ser po dang /_nag po dang bzhi byas la lte ba'i tshon skud dang /_kha dog mthun par gu gul gyis bud med kyi kha dang sbyar te gzhag go/_/de nas bud med kyi
[\[22a.2\]]thod pa bkra mi shis pa zhig gi nang du bsgrub bya'i gzugs brnyan bcug ste/_de'i steng nas bud med kyi gzugs brnyan bzhag nas/_dug sna tshogs dang khrag kyang blugs par bya'o/_/skye tshe'am yungs kar nag la rtsa ba'i sngags bskul ba dang bcas pa ci nus bzlas te yang blugs par bya'o/_/de
[\[22a.3\]]nas rdo leb la rdo rje rgya gram bris pas kha bcad nas legs par sbas te/_de'i steng du thab khung gru gsum du 'dug pa'i shing las me sbar la/_sha sna tshogs kyi sbyin sreg nyi ma nyi shu rtsa gcig tu bya'o/_/de nas sha chen po'i sbyin sreg nyi ma bdun du bya'o/_/gsang sngags ni che ge mo gr-ih+NA ma mi
[\[22a.4\]]hA mA tri ga Ne na hUM phaT/_ces bya ba rtsa ba'i gsang sngags kyi rjes su brjod pa ni sha'i sbyin sreg gi gsang sngags so/_/mA tri ga Na ba shaM mA nA ya swA hA/_zhes bya ba rtsa ba'i gsang sngags kyi rjes su brjod pa ni dbang du bya ba'i sngags so/_/'di ni sngon du ma mo dbang du bya ba'i sbyin sreg la sbyar bar
[\[22a.5\]]bya'o/_/de nas ma mo'i gdon gyis zin par 'gyur ro/_/gal te des kyang 'dzin du ma btub na sngags pa gcer bur byung ste/_skra lhug par bshig nas/_lus khrag sna tshogs kyis bskus te/_gdong shin tu bsgyur bas gsang sngags zlos shing g.yon brkyang ba'i stabs kyis thod pa mnan
[\[22a.6\]]te/_/sems rab tu khros pas gshin rje gshed po'i skur bsgoms nas/_'di lta bu'i sbyor ba nyi ma bdun gyis de ma mo'i gdon gyis zin par 'gyur ro/_/tha ma rnams kyang zla ba drug gis zin par 'gyur ro/_/phyis las grub par gyur nas de dag phyung ste 'o mas bkru bar bya'o/_/sbu gu rig _
[\[22a.7\]]pa'i cho ga las/_bsgrub bya ma mo'i gdon gyis zin par bya ba'i sbyor ba rdzogs so//_//da ni sbu gu rig par bya ba'i cho ga dang /_bsgrub bya smyo 'dres zin par bya ba'i sbyor ba bshad de/_dang po sngags pa bdag nyid kyis rdo rje dkyil 'khor legs par brtan par bsgoms shing
[\[22b\]]
[\[22b.1\]]gsang sngags legs par bzlas te drod thob par byas nas de nas bsgrub bya'i ling+ga snga ma bzhin byas te/_'byung po smyo 'dre gnas pa'i sar song nas shing leb dkar po bzang po zhig la/_rtse mo ngos su smyo 'dre kha dog dkar po la lag na shing ring ri mo sna tshogs pa thogs shing gar byed pa
[\[22b.2\]]bzhin mtshal gyis byugs shing brkos pa/_snying ga nas yi ge b+hu zhes bya ba gnas pa zhig bri'o/_/sba ba'i rtsar bsgrub bya'i gzugs brnyan skud pa nag pos shing leb dang bcing bar bya'o/_/bsgrub bya'i lte ba'i tshon skud 'byung po'i rkang pa la gu gul gyis sbyar bar bya'o/_/de nas shing leb
[\[22b.3\]]de dong du bcug ste legs par kha gcad par bya'o/_/de'i steng du thab khung zla gam byas te/_shing sna tshogs la me spar nas kha zas sna tshogs kyi sbyin sreg byas te/_gsang sngags he ma hA b+hU ta che ge mo zhes bya ba i daM du Sh+TAM gr-ih+Na hUM phaT/_ces bya ba rtsa ba'i gsang sngags kyi rjes su bskul bas sbyin
[\[22b.4\]]sreg bya'o/_/'di yang snga ma bzhin du zhag bdun nam zla ba drug gis 'dzin par 'gyur te/_gal te sgrub pa po sems stobs chung ba'i dbang gis des 'dzin du ma btub na de phyin chad kyang 'dzin par mi byed do/_/sgrub pa po nyid kyang bkra mi shis par byed do/_/sbu gu rig par bya ba zhes bya ba'i cho ga
[\[22b.5\]]las/_bsgrub bya 'byung po smyo 'dres zin par bya ba'i sbyor ba rdzogs so//_//gdon chen po bzhi po 'di dag kyang sgrub pa pos sbyin sreg dang mchod pa la sogs pa'i sgo nas mgu bar gyur pas sgrub pa po la phan 'dogs pa 'ba' zhig tu ma zad kyi/_'di ltar klu'i gdon ni phra mo'i sgo nas gzhan la
[\[22b.6\]]gnod pa'i las byed do/_/sa'i gdon ni brnab sems dang phrag dog gi sgo nas gzhan la gnod pa'i sbyor ba byed do/_/ma mo'i gdon ni chags sems kyi sgo nas gzhan la gnod pa'i sbyor ba byed do/_/'byung po'i gdon ni gnod sems kyi sgo nas gzhan la gnod pa'i sbyor ba byed de/_de bas na gdon
[\[22b.7\]]chen po 'di dag las myur bar byed pa yin yang las rtag tu brtan par byed pa yang ma yin la/_sgrub pa po bkra shis par byed pa yang ma yin/_'on kyang bye brag ni yod pa yin te/_'byung po ni blo sna tshogs can te des legs pa brtan par mi byed do/_/sa bdag ni rang 'dzin can te 'grogs na bde
[\[23a\]]
[\[23a.1\]]bar byed pa ma yin no/_/klu ni blun zhing rgyud gcig pa ste/_thog mar 'dris shing dga' bar 'gyur ba dka' ba'o/_/ma mo ni dga' che ba ste/_rtag tu de'i sems gzung bar dka'o/_/de bas na sgrub pa po rnams kyis rang gi nus pa dang sbyar te cho ga rnams la sbyar bar bya'o/_/
[\[23a.2\]]sbu gu rig pa zhes bya ba'i thabs kyi cho ga sbyor ba dang bcas pa bstan pa rdzogs so//_//de nas gnad rnams gzir ba yi/_/cho ga yang ni bshad par bya/_/rdo rje'i dkyil 'khor bsgom byas te/_/gsang sngags tshul bzhin bzlas byas nas/_/yi dam bcas pa rdzogs nas kyang /_/dur
[\[23a.3\]]khrod la sogs song nas ni/_/phur bu dpal rtse mdung la sogs/_/khrag chen gyis ni bskus nas kyang /_/gu gul nag pos bdug par bya/_/rus pa dag gi rgyan yang gdags/_/maN+Dal khrag gis byugs pa yi/_/steng du legs par gzugs par bya/_/mi yi tshil las byas pa yi/_/
[\[23a.4\]]mar me dag kyang phul nas ni/_/me tog nag po gtor nas kyang /_/de nas gsang sngags bzlas pa brtsam/_/gal te grub par gyur na ni/_/de ni dngos grub can du 'gyur/_/grub pa dag tu ma gyur kyang /_/mnan rnams gzir bar gdon mi za/_/mnan dang gzir ba'i thabs kyi cho ga ni 'di
[\[23a.5\]]yin te/_dang por sngags pas bsnyen pa'i cho ga ji ltar nus pa bzhin du byas te/_ji ltar rang gi dam bcas pa rdzogs par gyur pa dang /_nag po'i phyogs kyi tshes brgyad dam bcu bzhi la dur khrod la sogs pa'i gnas su song ste/_khrag gis bsgos pa'i maN+Dal gru gsum zhig byas nas/
[\[23a.6\]]der phur bu'am rtsang chen nam/_mdung thung rnams bzo bo mkhas pas legs par byas pa gang yang rung ba lnga'am dgu gzhag par bya'o/_/de'i phyi rol du lcags kyi tsher ma'am/_po son cha'i tsher ma'am gdug pa rnams la dug dang khrag gis bsgos pa'ang gzhag par bya'o/_/phur bu la
[\[23a.7\]]sogs pa gang yod pa de la khrag chen pos bskus te/_mi rus kyi rgyan yang gdags shing /_gu gul nag po'i spos kyis kyang bdugs te gzhag go/_/phyogs rnams su yang tshil chen po'i mar me dang /_me tog dug gis bsgos pa dang /_chang dang mi'i khrag sbyar pa'i ar+g+ha dang /_khrag
[\[23b\]]
[\[23b.1\]]sna tshogs dang sbyar ba'i gtor ma rnams kyang gzhag go/_/de nas sngags pa bdag nyid gos nag po gon skra lhug par bshig ste/_lag pa khrag gis bskus nas rdo rje'i dkyil 'khor ji lta ba bzhin bsgom par bya'o/_/de nas khro bo gshin rje gshed po yang mtshon cha la spyan drangs te mchod par bya'o/
[\[23b.2\]]yang na mtshon cha de dag la sbyin sreg gis kyang mchod par bya'o/_/de nas mtshon cha de'i spyi bor nyi ma'i dkyil 'khor gyi steng du/_yi ge ya 'od 'bar ba kha dog nag po zhig bsgom par bya'o/_/de'i rked pa la shar phyogs su k+Sha dkar po/_lho phyogs su ma ser po/_nub phyogs su me dmar po/
[\[23b.3\]]byang phyogs su da ljang gu/_de dag kyang nyi ma'i dkyil 'khor la gnas pa 'od 'bar ba'o/_/rtse mo'i cha la shar phyogs su ya dkar po/_lho phyogs su ts+tsha ser po/_nub phyogs su ni dmar po/_byang phyogs su ra ljang gu/_de dag kyang nyi ma'i dkyil 'khor la gnas pa 'od 'bar ba'o/_/rtse mo nyid du phaT
[\[23b.4\]]nag po 'od 'bar ba bsam ste/_mtshon cha de dag kyang shin tu gzi byin dang ldan par byin gyis brlab par bya'o/_/de nas sngags pa bdag nyid rtsa ba'i gsang sngags ji lta ba bzhin du brjod pas bskul bas/_rang gi snying ga'i yi ge'i sa bon las 'od zer las mtshon cha ji 'dra ba de lta bur gyur te/_phyogs
[\[23b.5\]]thams cad du 'phros pas sangs rgyas rnams la phog ste/_'od du gyur nas mtshon cha la 'dus te slar dus nas/_mdun gyi mtshon cha la thim par bya'o/_/'di lta bu dang ldan pa'i bzlas brjod ji ltar dam bcas pa bzhin du byed pa ni mtshon cha sgrub pa'i cho ga'o/_/gal te mtshan ma byung na ni rang gi lha la
[\[23b.6\]]'dud pa'i bsam pas mtshon cha de lag tu blangs pas dngos grub can du 'gyur ro/_/gal te mtshan ma ma byung na yang tha mal bar mi gzhag par ji lta ba bzhin du blangs te/_snod bzang por sbas la phyis las la sbyar bar bya'o/_/gal te de nyid kyi tshe las la sbyor bar 'dod na/_mtshan ma thob pa rnams kyis
[\[23b.7\]]ni/_mtshon cha gzas pa tsam gyis las grub par 'gyur ro/_/mtshan ma ma thob pa rnams kyis bya ba'i cho ga ni 'di yin ste/_bsgrub bya'i rjes dang dri ma la sogs pa ji ltar rnyed pa'i rdzas rnams dang /_dur khrod kyi sa dang thal ba rnams su sbyar te/_bsgrub bya'i gzugs brnyan sor brgyad pa zhig bya'o/_/de'i
[\[24a\]]
[\[24a.1\]]nang du yang dug dang skye tshe dang /_lan tshwa dang /_mi dang khyi'i khrag rnams sbyar te blugs par bya'o/_/ming dang rus kyang gro ba'am shog shog la bris te gzhag par bya'o/_/phyi rol du 'ang dur khrod kyi sol ba dang dug dang khrag gis bsku bar bya'o/_/de nas gzugs brnyan de skud
[\[24a.2\]]pa nag pos btags te maN+Dal gyi dbus su gan rkyal du mgo lhor bstan te bzhag la dgug pa'i sbyor ba ji ltar nus pas bsgrub bya bkug ste/_gzugs brnyan la phab ste gzhug par bya'o/_/de nas dbus kyi mtshon cha blangs te snying gar gdab par bya'o/_/de bzhin du shar phyogs kyi blangs te dpral bar
[\[24a.3\]]gdab bo/_/lho phyogs kyi blangs te lte bar gdab bo/_/nub phyogs kyi blangs te mgrin par gdab po/_/byang phyogs kyi blangs te gsang gnas su gdab po/_/gal te dgu yod na ni lhag ma bzhi yan lag bzhi la gdab po/_/tsher ma'i tshogs thams cad ni dbang po'i gnas thams cad dang /_tshigs
[\[24a.4\]]chen po rnams nas brtsams nas tshigs phra mo thams cad dang mthar lus ma lus par yongs su gang bar bya'o/_/de nas dkyil 'khor gyi dbus sam phyi rol gyi grwa'am/_yang na ji ltar bde ba'i gnas shig tu dong gru gsum zhig brkos te/_de'i nang du bud med kyi b+han+d+ha bkra mi shis pa zhig gi nang du bcug
[\[24a.5\]]nas/_skyes pa'i b+han+d+ha bkra mi shis pa zhig gis steng nas bkab ste/_dong de yang mgal dum dang tsher ma dang sol ba dang /_rus pa sna tshogs brdungs pa'i dum bu dang /_dug gi lo ma dang /_smad 'tshong ma'i smad dkris dang /_lam po che'i rdul rnams kyis bkang nas/_legs par sbas pa'i
[\[24a.6\]]steng du sna tshogs rdo rje zhig bris te/_de'i 'og tu sngags pa g.yas brkyang ba'i sbyor ba gnas nas gzir cing gsang sngags de nyid bzlas na gnad kyi gnas yongs su gzir bar 'gyur te/_gang dang gang gi mi ldan pa de dang de thams cad brlag par 'gyur ro/_/ji srid las grub par ma gyur pa de srid du
[\[24a.7\]]sbyor ba gtang bar mi bya'o/_/las grub par gyur nas de dag slar phyung ste/_phur bu'am rtsang la sogs pa'i mtshon cha rnams ni phyung la 'o mas bkrus te/_sbyin sreg gis mchod nas gzhag go/_/ling+ga ni 'o mas bkrus la sdig pa sreg pa'i sbyin sreg gam/_yang na chu klung du dor te bsod nams
[\[24b\]]
[\[24b.1\]]spel pa'i las bya'o/_/thod pa dang sol ba la sogs pa'i rdzas gzhan rnams ni phyi rol gyi gnas shig tu sbas te/_dus phyis dgos na de nyid nas blang bar bya'o/_/dong de nyid sa bzang pos bkang ste gzhag go/_/sbyor ba 'di lta bu legs par byas kyang rjes su bskul ba zla ba drug gis kyang
[\[24b.2\]]las grub par ma gyur na/_sgrub pa po'i dad pa dang rtsol ba la nyes pa yod pa'am/_yang na bsgrub bya'i rgyud la bsod nams kyi nus pa yod pa ste/_de lta bu dag la zla ba drug cing sbyor ba 'di lta bu re bsnan par bya'o/_/gsang sngags ni rtsa ba'i gsang sngags nyid kyi rjes su che ge mo mA ra ya phaT _
[\[24b.3\]]phaT/_ces bya ba bskul ba 'ba' zhig mtshon cha thams cad la thun mong du 'gyur ro/_/las 'di'i dus su yang dus drug dang bzhi'am re rer yang mchod pa dang gtor ma sbyin pa dang /_dkon mchog la thugs dam bskul zhing spyi dang khyad par gyi srung ma rnams la phrin las bcol ba ni las kyi
[\[24b.4\]]grogs su 'gyur te las myur du grub par byed pa'o/_/gnad kyi gnas rnams yongs su gzir ba zhes bya ba'i cho gas gdug pa 'dul ba'i sbyor ba bstan pa rdzogs so//_//byug dang gtor ba la sogs kyis/_/rul sogs ma rung bya ba yis/_/sbyor ba bstan pa gang yin de/_/bde bar 'dir
[\[24b.5\]]ni bstan par bya'o/_/dug dang ma mo'i gdon la sogs/_/phra men la sogs kha cig ni/_/dug dang kha rlangs dri ma sogs/_/bsgos pa'i rdzas kyis reg byas na/_/rul sogs yan lag ma rung byed/_/bsgrub pa gsang sngags mthar ldan pa/_/de dag bskul ba'i sbyor ba yis/_/yan lag ma rung
[\[24b.6\]]byed par 'gyur/_/de yi cho ga bsdus pa dag_/bde bar 'dir ni bstan par bya/_/khrag dang dug tu ldan pa dag_/maN+Dal dbus su gzhag par bya/_/yi ge ru dang kha ldan pa'i/_/rdzas ni rab tu gzhag par bya/_/glang po phag dang ma he yi/_/mchin pa dug dang sbyar ba la/_/nag po'i 'bru dang sbyar
[\[24b.7\]]byas nas/_/dur khrod sol bas bsku bar bya/_/gzhan yang yungs kar dag la yang /_/dug gis bsgos pa gzhag par bya/_/khrag dang dug dang ske tshe dang /_/lcags phye rdo rje la sogs dang /_/nag po'i 'bru dang sbyar ba yi/_/gtor ma dag kyang gzhag par bya/_/seng ge stag dang wa la sogs/_/
[\[25a\]]
[\[25a.1\]]bya rgod 'ug pa la sogs pa'i/_/spu'am 'dab ma ldan pa'i mda'/_/bcu drug dag kyang gzhag par bya/_/khro bo'i sngags kyis gzir byas pa'i/_/dug dang ma mo'i sngags dag dang /_/phra man sngags dang sbyar byas te/_/gdug pa gang na gnas pa der/_/gtor zhing
[\[25a.2\]]'phangs na ma rung 'gyur/_/de la byug pa dang gtor ba'i rdzas kyis bsgrub bya'i lus 'drul ba la sogs pa dang /_sgo kun nas ma rung par 'gyur ba'i thabs kyi cho ga bshad par bya ste/_dang por bsgom pa dang bzlas pa'i sgo nas sngon du legs par bsnyen pa byas la/_mar gyi ngo la dur khrod la sogs
[\[25a.3\]]par song ste/_der maN+Dal gru gsum zhig byas nas khrag sna tshogs dang dug gis bran par bya'o/_/de'i dbus su khrag sna tshogs dang /_bong bu dang ba long gi dri chu dang /_dug sna tshogs dang sbyar ba'i chu dang de rnams gcig tu sbyar ba bre bdun nam bcu bzhi'am nyi shu rtsa gcig zangs kyi snod du blugs
[\[25a.4\]]te de'i khar bal sngon po dang dmar po bsres pas kha rab rib tsam du gcad par bya'o/_/de'i phyi rol du glang po che'i mchin pa dang /_phag gi mchin pa dang /_ma he'i mchin pa dang /_dug sna tshogs dang sbyar ba dang /_'bru nag po legs par btags pa'i phyi dang sbyar nas de las gru gsum sor bzhi pa
[\[25a.5\]]brgya rtsa brgyad byas te/_dur khrod kyi sol bas nag por bskul la 'og ngos su yi ge ru dmar po bris te/_dug thams cad kyi rten khrag me long tsam rer 'gyur bar bsgom mo/_/steng gi dbus su dug thams cad kyi snying po yi ge kha nag po bris te dug nag po me ltar 'bar bar bsgom mo/_/gru gsum
[\[25a.6\]]du dug gi ming gi sngags bi Sha zhes bya ba re re bris la gzhag_/de'i phyi rim du yungs kar dug dang khrag gis bsgos pa bya gag gi sgo nga tsam gyis kham pa'i snod kyi nang du blugs te brgya rtsa brgyad kyis bskor te gzhag_/de'i phyi rim du drag po'i gtor ma brgyad 'bru nag po'i chan dang dug dang ske tshe dang lan
[\[25a.7\]]tshwa dang /_lcags phye dang rdo phye rnams blugs te dug gi lo mas kha bcad la gzhag_/de'i phyi rim du gshin rje'i rgyal po 'khor gyi phra men ma bcu drug tu byin gyis brlabs pa'i mda' bcu drug rang rang gi pags pa spu dang bcas pa dang /_'dab gshog gis bsgron pa mde'u'i sbu gur yungs kar
[\[25b\]]
[\[25b.1\]]la dug gi sngags dang /_phra men ma rang rang gi snying po bzlas pa blugs te shing gdug pa las byas pa'i mde'u dbyibs gru gsum dug dang khrag gis bskus pa bcug ste phyogs mtshams brgyad du gzhag_/phyogs bzhir gzhu bzhi dang mi ro'i skra las byas pa'i 'khrul 'khor bzhi yang
[\[25b.2\]]gzhag go/_/srog chags kyi pags pa'am 'dab ma ma rnyed pa dag ni shing shun la sogs pa la phra men ma'i ming bris te snga ma bzhin du bsgron par bya'o/_/de nas sngags pa bdag nyid gos nag po gyon skra lhug par bshig_/lag pa khrag gis byugs te kha lho phyogs su bltas nas/_snga ma
[\[25b.3\]]bzhin du dkyil 'khor gyi rnal 'byor bsgoms te/_dang por bcom ldan 'das gshin rje gshed po sngon bzhin du legs par mchod nas/_de nas dug dang ma mo dang phra men ma rnams la yang gtor ma bzang po byin te dga' bar bya'o/_/de nas bdag gi mdun du mi thod kyi nang du yungs kar dang ske tshes
[\[25b.4\]]bkang ste bzhag nas bdag nyid lha'i rnal 'byor dang ldan pas khros te rtsa ba'i gsang sngags bzlas pa'i yungs kar gyis rdzas de dag thams cad la gtor bar bya'o/_/de nas rtsa ba'i gsang sngags kyi rjes su dug thams cad kyi rten gyi snying po yi ge ru zhes bya ba dang /_dug nyid kyi snying po'i yi ge kha
[\[25b.5\]]zhes bya ba dang /_dug gi ming gi sngags so sor byas te/_dug gzhug pa'i snying po dang bcas te spel nas yungs kar la bsngags te rdzas de dag thams cad la gtor bar bya'o/_/de nas ma mo dang phra men ma'i sngags kyang rtsa ba'i gsang sngags kyis gzir cing bzlas te gtor bar bya'o/_/de yang khrag
[\[25b.6\]]gi snod du ni ma mo rnams kyi snying po rtsa ba'i sngags kyis gzir ba yungs kar la bzlas shing blugs par bya'o/_/phra men ma'i snying po rtsa ba'i sngags kyis gzir ba ni mda' rnams la bsngags par bya'o/_/yungs kar dang gtor ma la ni rtsa ba'i gsang sngags 'ba' zhig bzlas par bya'o/_/dug ni rdzas
[\[25b.7\]]thams cad la khyab par bzla bar bya'o/_/de la rtsa ba'i sngags kyis gzir bar bya ba'i dug gi sngags ni 'di yin te/_rtsa ba'i sngags kyi rjes su bi Sha rU pI sha kha pra be sha ya phaT phaT/_ces bya ba 'di yin no/_/rtsa ba'i sngags kyis gzir cing bskul ba'i ma mo'i sngags ni 'di yin te/_rtsa ba'i
[\[26a\]]
[\[26a.1\]]sngags kyi rjes su mA tri ga Na b+h+yo ru lu ru lu phaT phaT/_ces pa 'di yin no/_/rtsa ba'i sngags kyis phra men ma rnams kyi snying po gzir cing bskul ba ni rtsa ba'i gsang sngags kyi rjes su/_te he he siM ha mu khA dz+dza dz+dza ru lu ru lu phaT phaT/_ces bya ba 'di yin no/_/de bzhin du
[\[26a.2\]]byAg+h+ra mu khA/_sri la mu khA/_shwa na mu khA/_gr-ih+Na mu khA/_kang+ka mu khA/_kA ka mu khA/_hu lu mu khA/_zhes bya bas snga ma bzhin du spel te/_mda' zung re la phra men ma re re'i sngags kyis byin gyis brlab par bya'o/_/'di lta bu zhag bdun nam bcu bzhi'am nyi shu rtsa gcig gam ji ltar nus par
[\[26a.3\]]byas te/_tha ma gza' dang rgyu skar ram dus tshod bkra mi shis pa zhig gi nub mo bsgrub bya'i gzugs brnyan snga ma bzhin du byas te/_stegs bu'i steng du bzhag la dgug pa'i sbyor ba ji ltar nus pa byas te/_de nas mda' rnams thogs te yang lag pa khrag gis byugs nas/_phra men ma'i
[\[26a.4\]]gsang sngags zlos shig_/phyogs bzhir brgyug pa'i tshul ston cing phyogs bzhi nas gzugs brnyan la mda' brdeg go/_/de nas mda' de dag dang gzugs brnyan de bsdus te/_gzugs brnyan phye mar byas la khrag dang gtor mar blugs so/_/mde'u de dag phyung la e'i kha rnams la
[\[26a.5\]]bzhag_/mda' ni gud du bzhag ste phyis dgos pa la yang sbyar bar bya'o/_/de nas rdzas de dag khyer te bsgrub bya'i yul mthong ba'am de'i phyogs su khyer te/_dang po yungs kar rnams mi ro'i skra las 'khrul 'khor gyi nang du bcug ste/_khro bo'i gsang sngags bzlas shing 'phang bar bya'o/_/
[\[26a.6\]]des gnam lcags kyi rdo rje 'bar ba 'dra ba bsgrub bya'i gnas su bab ste gnas dang bcas nas rdul bzhin bshig cing bsregs par bsam mo/_/de nas dug gi e kha mde'u dang bcas pa 'khrul 'khor gyis 'phangs la dug gi gsang sngags dang phra men ma'i gsang sngags kyis snga ma bzhin du
[\[26a.7\]]bzlas pas/_de dag dug gis phog cing phra men ma rnams kyang de'i rjes su brgyug cing song bar bsam mo/_/de nas khrag la dug gi sngags dang ma mo'i sngags snga ma bzhin du bzlas shing mi thod kyis gtor bsam mo rnams kyis dug sna tshogs dang ldan pa'i khrag gi rjes su zhugs te/_nad
[\[26b\]]
[\[26b.1\]]sna tshogs khyer nas rang rang gi bzhon pa la zhon te brgyug cing song bar bsam mo/_/de nas gtor ma gtor bas na bun 'dra ba de phyogs thams cad du khyab ste shin tu ma rung bar gyur nas/_slar gsor mi rung bar gyur par bsam mo/_/sbyor ba 'di lta bu la ni phyogs de dag na gnas pa'i zhing skyong dang
[\[26b.2\]]lam srung dang /_glo bur du rgyu ba'i mi ma yin pa dag kyang mi dga' bas legs par bsgo bar bya ste 'phang bar bya'o/_/maN+Dal gyi steng du yungs kar la sogs pa'i rdzas lhag ma rnams lus na bkra mi shis pas legs par phyags te dang po nyid du khrag dang gtor ma'i nang du blugs par bya'o/_/
[\[26b.3\]]sa gzhi la yang sangs rgyas spyan gyi snying po bzlas shing 'o ma dang sbyar ba'i chus bkru bar bya'o/_/bdag nyid kyang legs par khrus byas te/_gnas der gzhan dag 'ongs na dal gyis phog par 'gyur bas bsrung bar bya'o/_/sbyor ba 'di ni spyi'i sbyor ba yin te/_'dod na gang yang rung pa
[\[26b.4\]]re re yang sbyar bar bya'o/_/ma mo'am phra men ma gang dag bdag nyid dga' bar 'gyur ba'i rigs dag yod na/_de dag re re'am gnyis sam gsum la sogs pa ji ltar 'dod pa'i rang rang gi snying po dag khro bo'i sngags kyis gzir te bzlas pas sbyor ba 'di lta bu dag la sbyar bar bya'o/_/sbyor ba 'di ni
[\[26b.5\]]ji ltar bsgrub bya la nye bar phog pa de ltar las grub par 'gyur ro/_/'di yang lan cig gis grub par ma gyur kyang snga ma bzhin du brnag pa'i sbyor ba'o/_/byug pa dang gtor zhing 'phang pa'i sbyor bas gdug pa 'dul ba'i thabs bstan pa rdzogs so//_//de nas gdug pa bskam pa dang /_/bsreg
[\[26b.6\]]pa'i cho ga'ang bshad par bya/_/de la bskam pa mdor bsdus pa/_/cho ga bstan pa 'di yin no/_/rdo rje'i dkyil 'khor bsnyen byas shing /_/rdo rje mkha' 'gro ma kun la/_/gtor ma'i las rnams rtag tu bya/_/dug sogs tsha ba'i rdzas kun gyis/_/bsgrub bya'i gzugs brnyan dgang bar bya/_/dur
[\[26b.7\]]khrod me la bskam byas te/_khro bo'i gsang sngags zlos byed cing /_/rkang pa g.yon pas mnan nas ni/_/lus kun rdo rje 'bar bas dgong /_/rdo rje mkha' 'gro ma yang bskul/_/'di ltar rtag tu bsgom byas na/_/'dod pa bzhin du bskam par 'gyur/_/de la bsgrub bya bskam pa'i cho ga ni/
[\[27a\]]
[\[27a.1\]]dang po rdo rje dkyil 'khor ji lta ba bzhin du bsgom zhing rtsa ba'i sngags legs par bsnyen pa byas te/_rdo rje mkha' 'gro ma rnams la yang rtag tu gtor ma sbyin par bya'o/_/de la mkha' 'gro ma la gtor ma sbyin pa'i tshul ni 'di yin te/_dang por pad+ma 'dab ma bzhi pa
[\[27a.2\]]zhig yi ge ba las bskyed de/_de'i dbus su shrI ya mAn+ta ka bsgom/_de'i mdun dang 'dab ma bzhi la yi ge di kha dog mthing ga dang /_dkar po dang ser po dang dmar po dang /_ljang gu rnams las rdo rje mkha' 'gro ma chen po lnga gzugs skem bag rdo rje'i mchu can/_bsgrub bya rnams kyi khrag
[\[27a.3\]]gzhibs nas lus skam par byed pa/_phyag g.yas dang po na rdo rje dang 'khor lo dang /_rin po che dang pad+ma dang /_ral gri rnams 'dzin pa/_g.yas 'og ma gri thogs pa/_g.yon dang po na bsgrub bya 'dzin pa/_'og ma na gzhong pa thogs pa 'di lta bu dag bsams te/_gtor ma byin gyis
[\[27a.4\]]brlab pa byas nas/_de nas lag pa thal mo sbyar ba las mdzub mo gnyis mdud par bcings te/_gung mo dang mthe bong rtse sprad lhag ma 'od zer ltar btang ba 'di ni/_dpal rdo rje mkha' 'gro dang mkha' 'gro ma rnams dgug cing las la bskul ba'i phyag rgya ste/_'khor lo'i tshul du dpral bar
[\[27a.5\]]lan gsum bskor zhing bzhag nas gsang sngags 'dis mkha' 'gro ma'i dkyil 'khor dgug cing gtor ma sbyin par bya'o/_/oM shrI ya mAn+ta ka/_/A kaD+D+h+ya/_A kaD+D+h+ya/_pra be sha ya/_pra be sha ya/_ban+b+ha ya/_ban+d+ha ya/_to Sha ya to Sha ya/_badzra DA ki nI nAM hr-i da hUM phaT/_oM badzra DA ki nI pra tIts+tsha man
[\[27a.6\]]ba liM hUM phaT/_oM bud+d+ha DA ki nI/_pra tIts+tsha man ba liM hUM phaT/_oM rat+na DA ki ni pra tIts+tsha man ba liM hUM phaT/_oM pad+ma DA ki ni pra tIts+tsha man ba liM hUM phaT/_oM bi shwa DA ki ni pra tIts+tsha man bi liM hUM phaT/_ces bya ba brjod de/_pad+ma'i lag gis dang por rang gi lce la bzhag ste/_de nas lhag ma rnams mkha'
[\[27a.7\]]'gro ma'i tshogs tshim par bsam mo/_/'di ni bskam pa 'ba' zhig tu ma zad kyi gang du sbyar yang nyes pa med do/_/de nas skam pa'i las la sbyor ba na/_bsgrub bya'i rjes dang dri ma la sogs pa ji ltar rnyed pa las gzugs brnyan byas te/_dug dang ske tshe dang lan tshwa la sogs pa tsha ba'i rdzas kyis
[\[27b\]]
[\[27b.1\]]nang yongs su bkang ste ming dang ldan par byas pa la/_yungs kar la khro bo'i gsang sngags ldan pas brdeg cing rkang pa g.yon pas mnan te/_rdo rje mkha' 'gro ma yang bskul bar bya'o/_/de nas dur khrod me 'bar ba'i steng du bzhag ste yungs kar la gsang sngags bzlas shing rjes su
[\[27b.2\]]bskul bar bya'o/_/'di yang yungs kar rdo rje 'bar bas rtsa ba'i gnas thams cad gang nas bskam zhing mkha' 'gro ma rnams kyi rdo rje mchu yis kyang khrag rnams gzhibs nas skam pa byas par 'gyur ro/_/de nas bsreg pa'i cho ga yang /_/legs par rab tu bshad par bya/_/dur khrod
[\[27b.3\]]la sogs song nas ni/_/dur khrod me ni 'bar ba la/_/gdug pa'i yid can ma rungs pas/_/bsgrub bya bsregs na ma rung 'gyur/_/de la 'dir bsregs pa'i cho ga bshad par bya ste/_dang po sngon du bsnyen pa'i cho ga legs par byas nas phyis las la sbyor ba'am/_nag po'i tshes brgyad
[\[27b.4\]]dam bcu bzhi la dur khrod la sogs pa'i gnas su song ste/_der thab khung gru gsum du byas nas/_dug shing dang dur khrod kyi shing dag la me sbar te bdag nyid lha'i brtul zhugs dang ldan pas lho phyogs su bltas te rab tu 'khrugs pa'i yid kyis sbyin sreg gi las brtsam par bya'o/_/de la
[\[27b.5\]]bsgrub bya'i gzugs brnyan ni sngon du brjod pa'i rdzas la cho ga bzhin byas te/_bdag gi mdun du mtshon cha dang bcas te gzhag par bya'o/_/gzhan yang dmar chen dang chang du sbyar ba'i ar+g+hadang /_de bzhin du lha bshos dang gtor ma dang /_bdug pa dang mar me dag kyang sha chen po dang ldan pa
[\[27b.6\]]dang /_me tog dang byug pa dag kyang khrag chen po dang ldan par byas te/_/gzhan yang bdud rtsi rnam pa lnga dang /_sha rnam pa lnga la sogs pa ji ltar 'byor pa'ang bsham mo/_/de nas sngags pa bdag nyid bdud rtsi lngas lus la byug cing dri dang ldan pa'i gos gyon nas kha lho phyogs su bltas
[\[27b.7\]]te/_nag po'i tshes brgyad dam bcu bzhi'i nam phyed na sbyin sreg gi las brtsam par bya ste/_dang por rang gi lha'i rnal 'byor du sngon bzhin du bskyed la/_de nas thabs kyi dbus su yi ge raM nag po las me'i pad+ma gru gsum zhig gi steng du me lha ci dga' bar bskyed do/_/yang na lag pa bzhin _
[\[28a\]]
[\[28a.1\]]bgrang phreng dang dbyug pa dang /_ril ba spyi blugs dang /_mchog sbyin par byed pa drang srong gi cha byad rgyan med pa shin tu khros shing 'khrugs pa zhig tu bsam mo/_/de nas oM kro d+ha ag+na ye ma hA r-i Shi ma hA b+hU ta/_pra tIts+tsha dzaH_hUM baM hoH/_sa ma ya s+t+waM/_zhes brjod cing
[\[28a.2\]]me tog thab khung du gtor bas bdag gi bsam pa dang mthun pa'i ye shes kyi lha zhig byon te/_de nyid dang gnyis su med par gyur par bya'o/_/de nas mchod pa'i tshogs rnams rang rang gi ming gi thog mar oM zhes bya ba dang ldan pa'i rjes su ma hA pU dza s+pha ra Na sa ma ye hUM/_zhes brjod de/
[\[28a.3\]]mchog sbyin pa'i phyag rgyas dbul bar bya'o/_/de nas der khro bo'i rgyal po bsams nas sngon du brjod pa'i sngags sam/_rtog pa gzhan las gsungs pa'i gsang sngags gang yang rung ba'am/_rtsa ba'i gsang sngags nyid kyis spyan drang bar bya'o/_/de nas rtsa ba'i gsang sngags de nyid kyis
[\[28a.4\]]ar+g+ha la sogs pa'i mchod pa thams cad dbul bar bya'o/_/de nas bsgrub bya dgug pa'i sbyor bas bkug ste gzugs brnyan la bstim par bya'o/_/de yang rang gi ting nge 'dzin gyi sbyor ba ji lta ba goms par byas pa dang /_sangs rgyas la mngon par dga' ba'i 'byung po gang dag mngon par
[\[28a.5\]]shes pa dang rdzu 'phrul du ldan pa rnams la bka' dang dam tshig gi 'khor los bskul ba dang /_'jig rten dang 'jig rten las 'das pa'i lha gang dag rang gis lhag par bsnyen pa byas pa rnams bskul ba'i sbyor bas dgug pa la sogs pa bya'o/_/tshul 'di ni gang dag la yang sbyar bar
[\[28a.6\]]bya'o/_/bka' dang dam tshig gi 'khor lo ni skabs nyid las rig par bya'o/_/de nas gzugs brnyan de dag rkang pa nas gtub cing rtsa ba'i sngags rig pas lan brgya'am stong la sogs pa ji ltar nus pas bsreg par bya'o/_/de nas lha gshegs su gsol ba byas te thal ba de dag bsdus
[\[28a.7\]]nas gdon gang dag srog chags rnams me'i nad kyis 'dzin par byed pa de dag gi gnas su bskyal na/_bsgrub bya de dag me'i nad kyis zin te brlag par 'gyur ro/_/de la gsang sngags ni rtsa ba'i gsang sngags kyi rjes su che ge mo da ha da ha/_pa tsa pa tsa/_mA ra ya mA ra ya phaT phaT/_ces
[\[28b\]]
[\[28b.1\]]bya ba 'di yin no/_/bsgrub bya bskam zhing bsreg pa'i cho ga bstan pa rdzogs so//_//de nas lus kun gzhom pa yi/_/cho ga dag kyang bshad par bya/_/be con rdo rje gtun shing las/_/sngar bsnyen cho ga legs byas te/_/sgrub pa dag kyang brtsam par bya/_/de nas las la sbyor ba na/_/
[\[28b.2\]]bsgrub bya'i gzugs brnyan legs byas te/_/de bzhin bkug bcug bcings nas kyang /_/be con rdo rje la sogs pas/_/rdul bzhin du ni gzhom byas na/_/de dag myur du ma rung 'gyur/_/de la bsgrub bya yongs su 'joms pa'i cho ga ni/_/dang por be con nam/_rdo rje'am/_gtun shing ngam/
[\[28b.3\]]rdo rje tho ba la sogs pa legs par byas te maN+Dal gyi steng du bzhag nas bsgom pa dang /_mchod pa dang /_bzlas pa dag gi sngon du bsnyen pa dang /_bsgrub pa'i cho ga dag ji ltar dam bcas pa bzhin byas nas/_de nas las la sbyor bar 'dod pa na/_bsgrub bya'i gzugs brnyan ji lta ba bzhin du byas
[\[28b.4\]]nas/_cho ga bzhin du bkug ste/_dgug pa dang /_gzhug pa dang /_bcing ba dang /_dbang du bya ba'i cho ga rnams byas pa'i rjes su be+e con la sogs pa'i mtshon chas rdul bzhin du gyur pa de srid du brdung bar bya zhing /_rtsa ba'i gsang sngags bskul ba dang bcas pa brjod par bya'o/_/de la bskul
[\[28b.5\]]ba ni be con dag la ni/_ha na ha na dan+te na tsUr+Na ya che ge mo phaT phaT/_ces bskul bar bya'o/_/rdo rje dag la ni ha na ha na badzre Na che ge mo hUM phaT ces bya'o/_/gtun shing dag la ni mu sa le na tsUr+Na ya che ge mo phaT phaT ces bya'o/_/rdo rje tho ba dag la ni A ko Ta ya mung+ga rA ko Ta ya che ge mo phaT phaT ces brjod
[\[28b.6\]]par bya'o/_/'di rnams gang yang rung ba rtsa ba'i sngags kyi rjes su brjod pa ni yongs su gzhom pa'i gsang sngags so/_/lus kun yongs su 'joms pa'i cho gas gdug pa 'dul ba bstan pa rdzogs so//_//byad kyis zin pa'i cho ga yang /_/bye brag gyur par bshad par bya/_/skud
[\[28b.7\]]pa dkar po nag po dag_/log par dril ba'i dru bu ni/_/dug dang khrag gis bsgos byas te/_maN+Dal gru gsum steng du gzhag_/byad stems zhes bya gdon gyi rnams/_/bud med skyes pa'i gzugs 'dzin pa/_/sngags kyis bkug ste de la bstim/_/gtor ma yang ni rtag tu sbyin/_/nam
[\[29a\]]
[\[29a.1\]]zhig mtshan ma byung ba dang /_/de yis gang dag bcings pa ni/_/ming dang gzugs sogs sbyar byas pa/_/de dag byad ces bya ba ni/_/rigs kyi gdon gyis gzung bar 'gyur/_/de la 'dir byad kyis phog par bya ba'i cho ga ni/_/gzhan gyis bskul zhing spod gtong byas pas
[\[29a.2\]]gzhan 'dzin par 'gyur ba las/_khyad par du yang byad ces bya ba'i gdon gyi rigs skyes pa dang bud med kyi gzugs 'dzin pa/_skud pa bkra mi shis pa dag la zhugs nas gzhan dag la 'dzin par byed pa'i gdon yod de/_'di dag bskul ba'i sbyor bas byad ces bya ba'i gdon gyis zin par 'gyur
[\[29a.3\]]ro/_/de'i sbyor ba ni 'di yin te sngon du legs par bsnyen pa byas pa'i rnal 'byor pas/_bal nag po dang dkar po log par bsgril ba'i skud pa gro'i mgrin pa tsam gyi tshad du bkal ba srang gsum tsam zhig byas te/_gro ga'am shog shog la gsang sngags spel ba bris nas/_skud pa de dug dang
[\[29a.4\]]khrag gis bsgos te gsang sngags kyis snying po byas nas de la dril te/_khrig gi maN+Dal gru gsum gyi steng du gzhag par bya'o/_/de nas bdag nyid lha'i rnal 'byor dang ldan pas mchod pa byas nas/_de nas mdun du yaM las rlung gi dkyil 'khor gyi steng du lcags kyu'i 'khor lo dang ldan pa
[\[29a.5\]]bsgoms nas gsang sngags kyis bskul bas/_de las de dang mthun pa'i 'od zer phyung ste/_'od zer de dag gis phyogs bcu nas byad ma zhes bya ba'i ma mo bud med kyi cha byad kha dog nag mo lag na tshon skud kyi dru bu thogs pa dang /_gzhan yang byad ces bya ba'i gdon kha dog sna tshogs
[\[29a.6\]]lag na tshon skud kyi dru bu thogs pa rnams bkug ste tshon gyi dru bu la thim par bya'o/_/de nas bzlas pa gtong bar 'dod pa dang /_gdon de dag la gtor ma byin te/_bcom ldan 'das kyi bkas byad ces bya ba'i gdon khyed rnams 'dir brtan par 'dug la/_nga'i gtor ma yang blangs te dga'
[\[29a.7\]]bar gyis/_nga'i 'dod pa'i las kyang legs par sgrubs shig ces bya'o/_/de bzhin du ji ltar nus pa bzhin byas pas nam rmi lam mam/_bdag gam gzhan dag gis shes pa la der srog chags gdug pa dag zhugs pa dag mthong ngam/_gzhan yang lhag par snang ba
[\[29b\]]
[\[29b.1\]]dag byung na/_de'i tshe bsgrub bya'i gzugs brnyan snga ma bzhin du byas te dgug pa'i sbyor ba dag kyang legs par byas nas/_de nas gzugs brnyan de skud pa des dra ba'i tshul du yongs su dril te/_bsgrub bya'i grong ngam/_srang ngam/_sgo'am/_yang na der 'jug pa'i lam dag tu sba bar bya'o/_/
[\[29b.2\]]'dis sems bsgyur dang /_g.yeng byed dang /_gzhan yang sbod gtong sna tshogs la sbyar yang nyes pa med do/_/gsang sngags ni rtsa ba'i sngags kyi rjes su sarba ka khorda/_A kaR+Sha ya/_A kaR+Sha ya/_pra be sha ya/_pra be sha ya/_ban+d+ha ya/_ban+d+ha ya/_toSha ya/_toSha ya phaT phaT ces bya bas
[\[29b.3\]]byad ces bya ba'i gdon tshon gyi dru bu la gzhug par bya'o/_/de nas des gzugs brnyan bcing bar bya ba'i gsang sngags ni/_rtsa ba'i sngags kyi rjes su b+h+yo b+h+yo sarba ka khord che ge mo gr-ih+Na mi phaT phaT/_ces brjod par bya'o/_/cho ga 'dis legs par bskul ba gang la byas pa de byad kyis zin par 'gyur
[\[29b.4\]]ro/_/gdug pa can 'dul ba'i cho ga las bsgrub bya byad kyis zin par bya ba'i cho ga bstan pa rdzogs so//_//de nas 'khrugs shing myos pa yis/_/gdug pa rnams ni brlag 'gyur ba'i/_/'khor lo'i sbyor ba zhes bya ba/_/las rnams grub par byed pa la/_/sbyor ba rnams kyi
[\[29b.5\]]mchog 'gyur ba/_/legs par rab tu bshad par bya/_/rtsa ba yan lag sngags rnams las/_/spyi dang khyad par 'khor lo dang /_/kha sbyor dag dang ya bral dang /_/snying po phan tshun sbyor ba dang /_/las rnams sna tshogs sgo nas ni/_/'khor lo'i dbye ba shes par bya/_/rtsa ba'i sngags
[\[29b.6\]]kyi 'khor lo yang /_/rgyas dang 'bring dang bsdus pa yis/_/yi ge sum cu gnyis pa dang /_/yi ge bcu bdun de las gzhan/_/yi ge lnga pa dag tu bshad/_/de las rgyas pa'i 'khor lo ni/_/tshangs thig la sogs dbye ba yis/_/phyogs mtshams thig gis phye byas te/_/rim pa bzhir ni
[\[29b.7\]]bskor byas nas/_/re mig nyi shu bzhir ldan pa'i/_/lte ba dang yang bcas par 'gyur/_grwa bzhir 'khor lo bzhi byas pas/_/re mig sum cu rtsa gnyis 'gyur/_/dang por lho yi cha dag la/_/tshangs thig gi ni ngos gnyis su/_/yi ge ya gnyis bskyed la dgod/_/de nas rim pa gnyis
[\[30a\]]
[\[30a.1\]]pa la/_/yi ge ma gnyis dbus su dgod/_/de nas rim pa gsum pa la/_/yi ge ra gnyis bsgril te dgod/_/des ni 'khor lo 'dra bar 'gyur/_/de bzhin nub kyi phyogs dag tu/_/dang por a gnyis bskyed byas te/_/gnyis par me gnyis dbus su bri/_/gsum
[\[30a.2\]]par do gnyis bsgril bar bya/_/de nas byang gi phyogs dag tu/_/dang por ya ste gnyis par da/_/snga ma bzhin du bri bar bya/_/gsum par yo zhes bya ba dang /_/snga ma bzhin du bri bar bya/_/shar phyogs su yang de bzhin du/_/dang por ya ste gnyis par k+She/_/gsum par ya zhes bya ba yang /_/snga ma bzhin du bri bar bya/_/lho
[\[30a.3\]]nub mtshams kyi 'khor lo'i rtser/_/yi ge dza sa bsgril te dgod/_/de bzhin nub byang rtse mo la/_/yi ge ru na dgod par bya/_/byang shar 'khor lo'i rtse mo la/_/yi ge ni rA de bzhin dgod/_/de bzhin shar lho'i rtse mo ru/_/yi ge ts+tsha ni bri bar bya/_/lho nub mtshams kyi nang gi grwar/_/lte ba'i cha la
[\[30a.4\]]brten nas ni/_/yi ge ya gnyis bar dag tu/_/'khor bar byed pa'i bskul tshig dag_/phyir la 'khyil ba lta bur bri/_/nub byang mtshams su'ang de bzhin du/_/yi ge ya gnyis par dag tu/_/khrag 'byung pa yi bskul tshig dag_/phyir la 'khyil ba lta bur bri/_/byang shar du yang de bzhin du/_/
[\[30a.5\]]brgyal bar byed pa'i bskul tshig dag_/phyir la 'khyil ba lta bur bri/_/shar lho mtshams su'ang de bzhin du/_/gsod par byed pa'i bskul tshig bri/_/lho stod nas ni nub smad du/_/yi ge 'khor ba'i lam rnams la/_/na bun kha dog 'dra ba yi/_/lam gyi kha dog bri bar bya/_/dbus nas phyir la
[\[30a.6\]]bskor nas ni/_/nub stod nas ni byang smad du/_/khrag dang 'dra ba'i lam bri'o/_/byang stod nas ni shar smad du/_/yi ge 'khor ba'i lam rnams la/_/kha dog ser po sprin 'dra bri/_/shar stod nas ni lho smad du/_/yi ge 'khor ba'i lam rnams la/_/dur khrod sol bas nag por bri/_/dbyangs
[\[30a.7\]]dang ming gi yi ge dag_/'khor lo'i tshul du phyi rol du/_/bris na yang ni rung bar bshad/_/ma bris na yang nyes pa med/_/gzhi ni dur khrod ras la bya/_/dug dang khrag dang ske tshe dang /_/gser shing zhes bya'i khu ba dang /_/dur khrod sol ba dag gis kyang /_/ras la bsgo zhing snag tsha bya/_/
[\[30b\]]
[\[30b.1\]]smyu gu mi yi rus pa dang /_/lcags sam sgro rtsa dag gis bri/_/kha sbyor ram ni re re dag_/ji ltar dga' ba bzhin du bya/_/gal te re re byed pa na/_/bsgrub bya'i snying gar gzhug par bya/_/yang na 'khor lo'i snying po ru/_/bsgrub bya legs par gzhug par bya/_/gal te kha sbyor byed 'dod na/_/'khor
[\[30b.2\]]lo'i snying po bsgrub bya gzhug_/thod pa dag dang ldan byas nas/_/mthar byed ltor yang sbyar bar bya/_/rtsa ba'i 'khor lo rgyas pa dag_/legs par rab tu bshad pa yin/_/de la 'khor lo'i sbyor ba zhes bya ba/_nus mthu thams cad yongs su rdzogs pa'i sgo nas sbyor ba thams cad kyi mchog tu gyur
[\[30b.3\]]ba 'khrugs shing smyos pas gdug pa 'dul ba'i thabs gtso bor gyur pa/_'phags pa 'jam dpal gyi rtog pa rnams su bsngags pa/_rtog pa gzhan du ma bstan pa/_gsang ba bas kyang ches gsang ba/_bcom ldan 'das gshin rje gshed po nyid kyi sku dang mtshungs par bstan pa'i las kyi 'khor lo
[\[30b.4\]]'di yang spyi'i 'khor lo zhes bya ba dang /_nyi tshe ba'i 'khor lo zhes bya ba'i dbye bas rnam pa gnyis so/_/nyi tshe ba'i 'khor lo de yang rtsa ba'i 'khor lo dang /_yan lag gi 'khor lo zhes rnam pa gnyis su shes par bya'o/_/de la yan lag gi 'khor lo de nyid kyang snying po'i 'khor lo dang /_zhal gyi
[\[30b.5\]]'khor lo dang /_go cha'i 'khor lo dang /_mtshon cha'i 'khor lo'o/_/de dag rang rang gi 'khor lo gzhan dang ma 'dres pa ni nyi tshe ba'i 'khor lo zhes bya'o/_/rtsa ba dang yan lag gnyi ga 'dres pa dang ldan pa'i 'khor lo ni spyi'i 'khor lo zhes bya'o/_/de las 'dir nyi tshe ba'i 'khor lo'i khongs su gtogs pa
[\[30b.6\]]rtsa ba'i 'khor lo las brtsams te/_de yang rgyas par bstan pa dang 'bring du bsdus te bstan pa dag las/_dang por rtsa ba'i 'khor lo rgyas par bstan pa zhes bya ba bshad par bya'o/_/dang po sngags pa bdag nyid rdo rje dkyil 'khor ji lta ba bzhin du bsgoms shing mchod pa dang /_rtsa ba'i gsang sngags
[\[30b.7\]]kyi bzlas brjod legs par byas pa/_rang gi dam bcas pa rdzogs nas rtsa ba'i 'khor lo rgyas pa'i sgo nas gdug pa 'dul ba'i las la sbyar bar 'dod pa na/_dur khrod la sogs pa'i gnas su nag po'i tshes brgyad dam bcu bzhi la song ste dur khrod kyi ras la dug dang khrag dang ske tshe dang /_lan tshwa
[\[31a\]]
[\[31a.1\]]nag po dang /_shing nim pa dang /_shing ka na ka zhes bya ba'i khu ba dang /_dur khrod kyi sol ba rnams sbyar bas bsgos shing /_dur khrod kyi sol ba shas cher byas pa'i snag tsha dang /_mi rus sam lcags sam/_bya rog dang 'ug pa la sogs pa'i sha la dga' ba'i bya rnams kyi sgro
[\[31a.2\]]rtsa'am/_de dag gang yang rung ba las smyu gu byas te/_gshin rje gshed kyi rnal 'byor gyis kha lho phyogs su bltas te 'khrugs pas bri bar bya'o/_/de la dang por tshangs pa'i thig gdab/_/de nas grwa'i thig gdab ste des phyogs cha brgyad du 'gyur ro/_/de nas rim pa bzhi zlum por bskor nas/_rim _
[\[31a.3\]]pa dang po dbus kyi lte bar bya ste/_de yang grwa'i thig bzhag la tshangs thig phal cher bgyi bar bya'o/_/lhag ma rim pa gsum la re mig nyi shu rtsa bzhir 'gyur ro/_/de yi phyi rol du tshangs thig nas grwa bzhir drangs la/_grwa bzhir 'khor lo rtsibs bzhi'i tshul du bya'o/_/de la grwa'i thig gis gnyis
[\[31a.4\]]gnyis su phye bas brgyad du 'gyur te spyir sum cu rtsa gnyis su 'gyur ro/_/de la yi ge dgod pa ni rim pa dang po la phyogs bzhi char du/_tshangs thig gi g.yas g.yon gnyis su yi ge ya re re bri bar bya'o/_/de yang tshangs thig gi ngos las phyir bskyed de/_grwa'i thig gi rtsa ba'i phyogs la dbus ngos
[\[31a.5\]]kyi grwar bri bar bya'o/_/de nas lho phyogs su rim pa gnyis pa la re mig gnyis kyi dbus su yi ge ma re re bri bar bya'o/_/de'i phyi'i rim pa la tshangs thig ngos las phyi rol gyi grwar yi ge ra gnyis mig gi tshul du bsgril mar bri bar bya'o/_/'dis 'khor lo'i tshul du 'gyur te gru gsum gyi dbyibs su 'gyur
[\[31a.6\]]ro/_/gzhan yang yi ge ya gnyis ni skyes bu rkang pa bgrad pa'i rkang pa lta bu'o/_/yi ge ma gnyis ni dpung mgo lta bu'o/_/yi ge ra gnyis ni mig lta bu'o/_/de nas 'khor lo'i rtsibs la bsgrub bya brgyangs nas yi ge rnams kyis gzer btab ste/_drag tu 'khor zhing lam spyir 'khor ba dang khyad par
[\[31a.7\]]du 'khor ba rnams su 'khor bar byed par 'gyur ro/_/der phyogs thams cad du'ang rim pa dang po'i yi ge rnams kyis ni 'khor lo'i rtsa ba'i grwa gnyis su bsgrub bya'i rkang pa gzer btab pa bzhin du 'gyur ro/_/rim pa gnyis pa'i yi ge rnams kyis ni 'khor lo'i dkyil du bsgrub bya'i dpung pa gzer
[\[31b\]]
[\[31b.1\]]btab pa bzhin du 'gyur ro/_/rim pa gsum pa'i yi ge rnams kyis ni 'khor lo'i rtse mor bsgrub bya'i mig gzer btab pa bzhin du 'gyur ro/_/mtshams kyi yi ge rnams kyis ni de dag gcig kyang mi gnas par rnam pa gsum gyi tshul gyis 'khor bar 'gyur ro/_/de la rnam pa gsum gang zhe na/_
[\[31b.2\]]rang 'khor ba dang /_lam 'khor bar 'jug pa dang /_lam lhag par 'khor bar 'jug pa'o/_/de la rim pa dang po'i yi ge ni phyogs thams cad du ya 'ba' zhig go/_/rim pa gnyis pa'i yi ge ni lho phyogs su ma gnyis so/_/nub phyogs su me gnyis dang /_byang phyogs su da gnyis so/_/sher
[\[31b.3\]]phyogs su k+She gnyis so/_/rim pa gsum pa'i yi ge ni lho phyogs su ra gnyis so/_/nub phyogs su do gnyis so/_/byang phyogs su yo gnyis so/_/shar phyogs su ya gnyis so/_/grwa bzhi'i 'khor lo bzhi'i rtse mo la/_thig rkang gi g.yas g.yon gnyis su yi ge zung re bsgril te bri bar bya ba ni/_
[\[31b.4\]]lho nub tu dzA dang sa bri'o/_/nub byang du ru dang na bri'o/_/byang shar du ni dang ra bri'o/_/shar lhor ts+tsha dang ni bri'o/_/grwa bzhi'i dbus kyi lte ba la bskul ba'i sngags kyis ya dang ya'i bar du phyir bskor zhing 'khyil ba ltar bri bar bya ba ni/_/grwa'i thig ngos su yi ge rnams kyi mgo bstan nas bris pas phyir bskor ba
[\[31b.5\]]ltar 'gyur te/_de la dang po ya ma rA dzA sa do me ya zhes lho stod nas nub smad du bskor ba'i rjes su che ge mo b+h+ra ma yaM ku ru hUM phaT/_ces bya ba'i sngags dbus ngos su mgo bstan te phyir 'khyil pa'i tshul du bris pas nub smad nas nub stod du 'byor par bya'o/_/'di ni 'khor bar byed pa zhes bya ba'i bskul
[\[31b.6\]]tshig go/_/de nas ya me do ru Na yo da ya zhes bya ba nub stod nas byang smad du bskor ba'i rjes su che ge mo rak+ta tsar pa ya hUM phaT/_ces bya ba snga ma bzhin du mgo lte ba'i dbus su bstan te byang stod du slar 'khor bar bri'o/_/de nas ya da yo ni ra yak+She ya zhes byang stod nas shar smad du bskor ba'i rjes su che ge mo
[\[31b.7\]]mur tsa ya ba hUM phaT/_ces shar smad nas shar stod du snga ma bzhin du 'khyil bar bri'o/_/de nas ya k+She yats+tsha ni rA ma ya/_zhes shar stod nas lho smad du 'khor lo'i tshul du bris pa'i rjes su che ge mo mA ra ya hUM phaT/_ces bya ba snga ma bzhin du lho stod du 'khyil ba bri bar bya'o/_/phyi rol gyi mtshams kyi yi ge dag
[\[32a\]]
[\[32a.1\]]dang nang gi bskul tshig dag ni las rnam bzhi la skul bar byed pa'i sa bon gyi yi ge dang legs par bskul ba'i tshig dag ste/_de la las rnam bzhi ni dang pos dbang du byas shing myos par 'gyur ro/_/gnyis pas ni srog gi gnas nas khrag 'dren par 'gyur ro/_/gsum pas ni
[\[32a.2\]]dran pa shin tu nyams te brgyal nas srog zad la khad par 'gyur ro/_/bzhi pas ni srog zad nas 'chi bar 'gyur ro/_/de ltar 'khor lo legs par bris pa'i phyi rol du dbyangs dang ming gi yi ge 'khor lo'i tshul du bskor bas kyang byin gyis rlob par 'gyur ro/_/'di lta bu'i 'khor lo 'di gal te kha sbyor
[\[32a.3\]]du sbyor bar 'dod na ni rim pa dang rim pa ma yin par bris pa gnyis kha sbyar te mi'i thod pa'i nang du bcug la bdag nyid kyis lha'i sbyor ba dang ldan pas rkang pa g.yon pas mnan te/_gsang sngags bzlas pa'i sbyor ba bya ba'am/_yang na dur khrod du sbas te gsang sngags rjes su bskul ba'am/_yang na
[\[32a.4\]]maN+Dal gyi steng du bzhag ste gsang sngags la sbyar nas phyis dur khrod la sogs par sba bar bya'o/_/yang na grog mkhar gyi sa las gshin rje'i gzugs brnyan byas te/_de'i ltor bcug nas dur khrod la sogs par sba bar bya'o/_/gal te kha sbyor bar byed mi 'dod na ni/_'khor lo gcig byas te
[\[32a.5\]]bsgrub bya'i snying gar bcug nas snga ma bzhin du sba ba la sogs pa bya'o/_/yang na 'khor lo'i snying por bsgrub bya bcug ste snga ma bzhin du sba ba la sogs pa'o/_/gsang sngags bzlas pa'i sbyor ba yang rnam pa gnyis yin te/_bskul tshig ji ltar ldan pa bzhin du nyi ma bzhir sngags so so la sbyar bar
[\[32a.6\]]bya ba dang /_rtsa ba'i gsang sngags ji lta ba bzhin du bzlas pa'i rjes su che ge mo mA ra ya phaT phaT/_ces bya ba bskul tshig dang bcas pa bzlas par bya'o/_/de la bzlas pa la sbyor ba'i cho ga'i tshul ni 'di yin te/_dang por sngon du smos pa bzhin du 'khor lo'i cho ga legs par byas nas gshin rje'i
[\[32a.7\]]gzugs byed par mi 'dod na/_'khor lo de nyid gshin rje'i ltor chud par bri'o/_/gal te gzugs byed par 'dod na yang 'di bris pa la nyes pa med do/_/kha sbyor du byed par 'dod na gcig gshin rje'i chung ma'i tshul du bri'o/_/de nas mi thod gnyis btsal te/_de yang thod pa 'og ma bud med bkra mi
[\[32b\]]
[\[32b.1\]]shis pa zhig gi thod pa la rgyab tu sna tshogs rdo rje bri nang du rlung gi dkyil 'khor gyi dbus su pad+ma 'dab ma brgyad pa bris la der bud med nyid kyi ming dang rus dang gshin rje'i chung ma'i snying po dang /_oM badzra A be sha a a zhes bya ba dbab pa'i snying po yang bri/_thod pa gang ma yang khol po nag po zhig gi thod pa la
[\[32b.2\]]nang du dbus su me'i dkyil 'khor bri/_de'i phyi rol du skyes pa de nyid kyi ming dang rus kyang bri/_gshin rje'i snying po yang spel te bri'o/_/thod pa de'i rgyab tu ri rab ri bdun dang bcas pa rwa brgyad kyis brgyan pa de dag gser gyis gzhi chen pos mnan pa bri'o/_/de'i steng du sna tshogs rdo rjes mnan par
[\[32b.3\]]bri'o/_/thod pa de gnyis kyi nang du 'khor lo de gnyis dpral ba'i ngos su yi ge'i mgo bo bstan la bcug ste kha sbyar nas skud pa dkar nag gis dkri bar bya'o/_/de sgo cung zad cig bzhag nas lhag ma mtshams rnams khrag dang sa la sogs pa sbyar bas bsgos te mi mngon par bya'o/_/de nas de
[\[32b.4\]]maN+Dal la sogs pa'i gnas su bzhag la/_sngon du brjod pa bzhin du mchod pa'i yo byad dang gtor ma rnams ji ltar 'byor bar bsham mo/_/de nas sngags pa bdag nyid gos nag po khrag gis bsgos pa'am/_de bzhin du dri chen gyis bsgos pa'am/_dur khrod kyi sol ba'am thal bas bsgos
[\[32b.5\]]pa gyon te/_skra lhug par bshig nas ro'i stan nam/_me'i dkyil 'khor ram/_sna tshogs rdo rje'i stan la rdo rje'i skyil mo krung ngam/_g.yas brkyang ba 'am/_g.yon brkyang ba 'am/_khro bo chen po'i tsham ngam gyi stabs gang yang rung bas 'dug ste dang por sngon du brjod pa bzhin du rdo rje'i dkyil 'khor
[\[32b.6\]]bsgom pa byas te/_bcom ldan 'das gshin rje gshed po 'khor dang bcas pa la mchod pa dang gtor ma sbyin pa'i cho ga legs par bya'o/_/de nas bdag nyid dam sgrub pa'i grogs mchog mi ma yin pa dag mthong zhing des 'jigs par mi 'gyur ba'i nus pa dang ldan pa/_mi 'dod pa'i gdon bar du
[\[32b.7\]]gcod pa dag byung na/_de la yungs kar dang phreng ba dag 'phen nus shing ral gris bsdigs par nus pa dag drung du byung na yang ral gris 'debs par nus pa/_rang 'dod pa dag mthong na yang ar+g+ha dang gtor ma byin nas legs par 'ongs so zhes spro ba'i tshig byin nas/_da 'dir bzhugs la
[\[33a\]]
[\[33a.1\]]bdag dga' ba'i las kyang mdzod cig ces bsgo bar nus pa/_de lta bu'i grogs dang ldan pas kha zas bzang po gtor ma dang /_chang gi ar+g+ha dang /_khrag dang chang dang sbyar ba'i ar+g+ha dag kyang mdun du bzhag_/yungs kar ser po bzang po phul gang yang sgrub pa'i grogs
[\[33a.2\]]mchog gi thu ba g.yon par blugs/_de'i lag pa g.yon pa la bgrang phreng dag kyang gdags/_lag pa g.yas par ral gri byin te gzhag go/_/sngags pa bdag nyid lag pa g.yas par be con nam rdo rje thogs te phyar nas g.yon pa sdigs mdzub bsgreng ste lha'i nga rgyal dang ldan pas thod pa'i
[\[33a.3\]]khang bzangs su bsgoms te/_de'i nang du yi ge nr-i kha dog ljang dmar zhig las bud med ljang dmar zhig bsgom/_yang yi ge nr-i ljang nag zhig las skyes pa ljang nag zhig bsgom/_de nas rtsa ba'i gsang sngags kyi rjes su bud med che ge mo dang skyes pa che ge mo A kaR+Sha ya dzaH_zhes bya ba'i gsang
[\[33a.4\]]sngags zlos shing ji skad du gsungs pa'i dgug pa'i sbyor ba dang ldan pa'i ting nge 'dzin lan mang du byas pas thod pa de dag nyid kyi bdag por 'gyur ba'i skyes pa dang /_bud med yid la byed pa'i sprul ba'i lus gzhan la phan pa dang gnod par nus pa'i mtshan nyid can ro langs kyi gdon dang lhan cig pa _
[\[33a.5\]]bgegs kyi tshogs du ma dang dbyer med pa'i lus der 'ong bar 'gyur te bdag gam gzhan la snang bar 'gyur ro/_/de ltar snang bar gyur pa dang /_chang gi ar+g+ha lag tu thogs te 'di skad ces smra'o/_/grogs po dag legs par 'ongs so/_/ar+g+ha dang gtor ma 'di dag kyang long la khang bzangs
[\[33a.6\]]'dir 'dug shig_/'di ni khyod kyi lus dang gnas kyi rang bzhin yin te/_gnas dang longs spyod kyang ngas legs par sbyar gyi bdag gi dgos pa dag kyang gyis shig ces bsgo la/_thod pa'i sgo de nas chang yang cung zad gtor zhing kha zas kyi phud kyang cung zad blugs la rin po che rnams kyang blugs
[\[33a.7\]]la/_dar la sogs pa gos kyi dum bu yang gzhug par bya'o/_/lhag ma'i rdzas rnams ni nye 'khor gyi snod cig tu blugs par bya'o/_/'di lta bu'i sbyor ba lan gsum mam bdun tsam snang bar gyur cing /_yang dang yang du 'ong bar mthong na de dag gshin rje chung ma dang bcas pa snga ma'i gdon gyi
[\[33b\]]
[\[33b.1\]]gzugs de la dgug par bya ste/_lha'i ting nge 'dzin dang ldan pas rtsa ba'i gsang sngags kyi rjes su ya ma pu ru Sha tri tsa A kaR+Sha ya dzaH_zhes bya ba'i gsang sngags zlos shing snga ma bzhin du dgug pa'i sbyor ba byas pas gshin rje mi mdog nag po lag na be con thogs pa dang /_gshin rje'i chung
[\[33b.2\]]ma lag na zhags pa dang gri thogs pa bkug ste/_khang bzangs kyi nang na gnas pa'i bud med la gshin rje'i chung ma thim/_skyes pa la gshin rje nyid thim ste/_gnas par gyur par bsam zhing dgug pa'i sbyor ba bya'o/_/des ji ltar smos pa'i gzugs dag bdag gam gzhan la snang bar
[\[33b.3\]]gyur tam/_yang na skyes pa nag po gzugs shin tu che ba'am/_bud med nag mo ral pa can kha bgrad pa dag bdag gam gzhan la snang bar 'gyur te de la 'di skad ces smra'o/_/khrag dang chang sbyar ba'i ar+g+ha lag tu thogs te/_cung zad sbreng zhing grogs po dag legs par 'ongs so/_/bdag
[\[33b.4\]]gis phul ba'i ar+g+ha dang mchod pa 'di dag bzhes la 'dir bzhugs shig_/'di ni khyod kyi gnas dang lus kyi rang bzhin te/_rang gi gnas dang longs spyod chen po las kyang ma nyams par spyod bzhin du/_bdag gis phul ba 'di dag kyang bzhes la bdag gi dgos pa phra mo yang mdzod ces bsgo
[\[33b.5\]]ste/_snga ma bzhin du thod pa'i nang du yang mchod pa'i phud rnams cung zad blugs shing lhag ma rnams nye 'khor du snod du snga ma bzhin du dbul bar bya'o/_/'di ltar lan gsum tsam snang bar gyur pa dang /_de nas yang bsgrub bya dgug pa'i sbyor ba byas te/_lha'i sbyor ba dang ldan pas rtsa ba'i gsang
[\[33b.6\]]sngags kyi rjes su che ge mo A kaR+Sha ya dzaHzhes bya ba'i gsang sngags zlos shing /_snga ma bzhin dgug pa'i sbyor ba byas pas bsgrub bya bkug ste thod pa'i nang du song bar bsam mo/_/'di lta bu'i sbyor ba yang nas yang du byas pa dang /_bsgrub bya de khugs nas thod pa'i nang ngam nye 'khor du 'ongs
[\[33b.7\]]par bdag gam gzhan la snang bar gyur te/_de la 'di skad ces bsgo'o/_/gshin rje chen po 'khor dang bcas pa khyed cag mkhyen par mdzod cig_/bcom ldan 'das gshin rje gshed kyi bkas che ge mo zhes bya ba 'di khyod kyi bza' ba'i skal par gtad par gyur pa yin gyi/_'di da lta nyid du
[\[34a\]]
[\[34a.1\]]zung shig gal te ma bzung na bcom ldan 'das kyi bka' las kyang 'das shing /_rang gi ngag kyang nyams par byas pa yin gyi/_de bas na legs par sgrubs shig ces bsgo'o/_/de ltar lan gsum snang bar gyur pa dang sgo de legs par kha bcad de/_der sna tshogs
[\[34a.2\]]rdo rje bris nas gsang sngags la sbyar bar bya'o/_/de yang gal te sgrub pa po drod dang ldan pa yin na ni nyi ma bzhir las la sbyar ba byas pas las grub par 'gyur ro/_/de la nyi ma bzhi pa'i sbyor ba ni gong du bstan pa bzhin du 'khor ba dang /_khrag 'dren pa dang /_brgyal ba dang /_gsod par
[\[34a.3\]]byed pa zhes bya ba'i bskul tshig dang ldan pa'i sngags rnams so sor sbyar bar byas nas/_nyi ma bzhir so sor sbyar ba nyid kyis 'grub par 'gyur ro/_/gal te drod ma thob pa rnams nyi ma bzhir sbyor bar 'dod pa na de bzhin du byas te/_tha mar dur khrod la sogs pa'i gnas su song ste yang
[\[34a.4\]]gshin rje la gtad pa'i sbyor ba brtan pa byas pas legs par sbas te phyis kyang gsang sngags rjes su bskul bar bya'o/_/gal te drod ma thob pa rnams nyi ma bzhi kho nar sbyar bar mi 'dod na/_thod pa de khrag gi maN+Dal gru gsum byas la de'i steng du bzhag ste/_nyi ma re re thod pa'i bdag po'i
[\[34a.5\]]mi pho mo yang bkug gshin rje pho mo yang snga ma bzhin du bkug ste/_ar+g+ha dang gtor ma yang legs par byin nas/_bsgrub bya yang snga ma bzhin du bkug ste/_legs par gtad pa'i sbyor ba yang de bzhin du byas nas/_de'i rjes su gsang sngags yi ge sum cu gnyis pa'i rjes su che ge mo
[\[34a.6\]]mA ra ya phaT phaT/_ces bya ba ji ltar nus pa bzlas par bya'o/_/ji ltar nyi ma re re bzhin nyi ma'i gung dang nam gyi gung la bar chad med par las ma grub [(]gyi [,]kyi [)]bar du bya'o/_/gal te de ltar mi nus na dur khrod la sogs pa'i gnas su yang gtad pa'i sbyor ba byas te legs par sbas te gzhag go/_/de
[\[34a.7\]]nas las legs par grub par gyur pa na de dag de nas phyung ste bdud rtsi 'khyil ba'am/_sangs rgyas spyan gyi gsang sngags zlos shing 'o mas bkrus la bzod par gsol ba byas te btang ngo /_/gal te de ltar byas kyang las ma grub na sngags pas bka' dang dam tshig gi 'khor lo bsgoms te thod
[\[34b\]]
[\[34b.1\]]pa de rkang pa g.yon pas mnan nas rtsa ba'i sngags kyi rjes su ta thA ga ta A dz+nyA pa ya ti swA hA/_zhes zlos shing sems rab tu 'khrugs pas bka' dang dam tshig gi 'khor lo ji skad smos pa bzhin du bskul zhing bsgo bar bya'o/_/de nas las 'grub par 'gyur ro/_/'di ni dam tshig gi 'khor los
[\[34b.2\]]gshin rje dang thod pa can dag gzir ba ste/_de'i dus su maN+Dal gyi dbus su dong gru gsum thod pa shong ba zhig brus la/_de'i nang du dug gi me 'bar ba du ba dang bcas pa blugs te de'i steng du thod pa bzhag nas/_de'i steng nas brdzis te snga ma bzhin du sbyar bar bya'o/_/'dis bgegs de
[\[34b.3\]]dag steng nas bka' dang dam tshig gi 'khor los gzir ba dang /_'og nas dug gi mes bdugs pas de dag rab tu ma bzod nas 'khrugs te bsgrub bya myur du 'dzin par 'gyur ro/_/de'i mthus las 'grub par 'gyur ro/_/grub par gyur nas snga ma bzhin 'o mas bkrus te gdon de dag la zhi ba'i
[\[34b.4\]]sbyin sreg zhag nyi shu rtsa gcig gi bar du bya'o/_/de ltar ma byas na de dag sgrub pa po la phyir gnod par 'gyur ro/_/'di ni nyi tshe ba'i 'khor lo las rtsa ba rgyas pa'i 'khor lo zhes bya ba bstan pa rdzogs so//_//de nas rtsa ba'i 'khor lo de/_/'bring du bstan pa bshad par bya/_/
[\[34b.5\]]bcu gnyis rtsibs can 'khor lo dag_/lte bar re'u mig dgu ldan pa/_/dur khrod ras la bri bar bya/_/cho ga gzhan ni sngon bzhin du/_/'dir yang de bzhin shes par bya/_/yi ge ya zhes bya ba ni/_/re'u mig dbus ma la bri'o/_/yi ge k+She ni shar phyogs su/_/lho yi phyogs su yi ge ma/_/
[\[34b.6\]]nub tu me zhes bya ba bri/_/byang du yi ge da bri'o/_/bsgrub bya'i ming ni blangs nas su/_/hUM dang phaT kyis gzir byas te/_/bskul ba'i tshig dang ldan pa dag_/grwa bzhi la ni bri bar bya/_/'khor lo'i rtsibs kyi mig rnams su/_/yats+tsha ni ra zhes bya ba/_/shar nas brtsams te legs par bri/_/dza
[\[34b.7\]]sa do ru zhes bya ba'i/_/yi ge de yi rjes su bri bya ba/_/Na yo ni rA zhes bya ba'i/_/yi ge bzhi ni legs par dgod/_/de yi phyi rol khor yug tu/_/yi ge'i phreng ba bris kyang rung /_/ci bde bar ni bris nas ni/_/cho ga lhag ma thams cad kyang /_/sngon du brjod pa bzhin du bya/_/
[\[35a\]]
[\[35a.1\]]yang na 'khor lo'i bye brag dag_/re'u mig bcu drug ldan byas te/_/yi ge snga ma bzhin du dgod/_/yi ge phreng ba 'am bskul tshig dag_/nang ngam de bzhin khor yug tu/_/ci bde bar ni bri bar bya/_/cho ga gzhan ni sngon bzhin du/_/'dir yang de bzhin shes par bya/_/
[\[35a.2\]]de la rtsa ba'i 'khor lo 'bring du bstan pa zhes bya ba'i sgo nas las la sbyor bar 'dod pa'i sngags pas dur khrod kyi ras la sngon du brjod pa'i cho gas 'khor lo bri bar bya ste/_'khor lo rtsibs bcu gnyis par bris pa'i lte ba la/_re'u mig dgu pa byas te de'i re'u mig dbus ma la yi ge ya bri/_de
[\[35a.3\]]nyid kyi nang ngam khor yug tu bskul ba'i tshig hUM dang phaT kyis gzir bar bris te/_'dir 'di ltar hUM che ge mo mA ra ya phaT phaT/_ces bya ba 'khor lo'i tshul du bri/_mtshams bzhir yang bskul ba de nyid bri bar bya'o/_/phyogs kyi re'u mig dang 'khor lo'i re'u mig rnams su yi ge rnams
[\[35a.4\]]tshigs su bcad pa nas spros pa ltar bris te/_de'i phyi rol khor yug tu dbyangs dang ming gi phreng ba dang /_bskul ba'i tshig ngag bris kyang rung /_gal te ma bris kyang rung ste/_snag tsha la sogs pa cho ga rgyas pa'i skabs su brjod pa bzhin du bris nas/_de nas kha sbyor du byed par 'dod na
[\[35a.5\]]yang /_rim pa dang rim pa ma yin pa'i tshul bris nas de dag kha sbyar te thod pa kha sbyar ba'i nang du gzhug pa la sogs pa ji ltar rgyas pa'i skabs su bstan pa bzhin du 'dir yang sbyor bar bya'o/_/gal te 'khor lo rkyang bar byed par 'dod na yang cho ga gzhan de bzhin du bya'o/_/gal te sngags pa
[\[35a.6\]]brtson 'grus chung ba dag cho ga mang po la sbyor bar mi nus na thod pa can dang gshin rje dag dgug pa'i sbyor ba med par/_bsgrub bya 'ba' zhig dgug pa'i sbyor ba bya zhing gsang sngags la sbyar bar bya ste/_tha mar dur khrod la sogs pa'i gnas su gshin rje'i skyes bu la gtad pa'i sbyor ba byas na cho ga
[\[35a.7\]]'di dag tsam gyis kyang las grub par 'gyur ro/_/gzhan yang re'u mig bcu drug pa'i 'khor lo dag la/_cho ga gzhan sngon du brjod pa bzhin du byas kyang rung /_rtog pa gzhan las gsungs pa'i yi ge bcu bdun gyi 'khor lo dag kyang rung ste/_cho ga'i tshul de dag gis bsgrub par bya'o/_/nyi
[\[35b\]]
[\[35b.1\]]tshe ba'i 'khor lo zhes bya ba las rtsa ba'i 'khor lo 'bring du bstan pa rdzogs so//_//de nas rtsa ba'i dkyil 'khor nyid/_/bsdus te bstan pa bshad par bya/_/dur khrod ras la blo ldan gyis/_/ya ma me da k+She zhes pa/_/dbus dang lho nas brtsams te bri/_/nang ngam phyi rol khor
[\[35b.2\]]yug tu/_/bskul tshig dag kyang de bzhin bri/_/yi ge'i phreng ba'ang sngon bzhin du/_/mkhas pas de bzhin shes par bya/_/yang na re'u mig dgu ldan par/_/snga ma bzhin du bri bar bya/_/de la 'dir rtsa ba'i dkyil 'khor kun nas bsdus pa 'di la sbyor bar 'dod pas/_'khor lo rtsibs bzhi
[\[35b.3\]]pa'am re'u mig dgu pa'i 'khor lo la ya ma me da k+She zhes bya ba'i yi ge lnga po 'ba' zhig bris te/_re'u mig dgu pa'i grwa bzhi 'am/_'khor lo'i dbal kha bzhi la yang hUM dang phaT kyi bar du che ge mo mA ra ya/_zhes bya ba smos pa bri bar bya'o/_/dbus dang mtha' khor yug tu yang de ltar bri bar
[\[35b.4\]]bya'o/_/yi ge phreng ba bris kyang rung ste de ltar legs par bris te cho ga gzhan sngon du brjod pa bzhin sbyar bar bya'o/_/'di ltar 'khor lo rgyas pa dang bsdus pa 'di dag kyang 'khor lo bri ba tsam gyi sgo nas phye ba yin te/_gsang sngags bzlas pa'i tshul dang cho ga lhag ma dag ni bye brag med par
[\[35b.5\]]shes par bya'o/_/nyi tshe ba'i 'khor lo las rtsa ba'i 'khor lo bsdus te bstan pa yin te rtsa ba'i 'khor lo yongs su bstan pa rdzogs so//_//da ni yan lag gi 'khor lo zhes bya ba rtogs pa rnams las ji skad du bstan pa rnams de zhar la 'dir bdag gis bsdu bar bya'o/_/de la dang
[\[35b.6\]]por snying po'i 'khor lo zhes bya ba bstan par bya ste/_snying po'i gsang sngags rnams las yi ge ji srid yod kyang rung ste/_gal te yi ge zung mar yod na ni/_yi ge dang mnyam pa'i 'khor lo'i rtsibs byas te/_yi ge dang po dbus kyi lte ba la bri'o/_/'khor lo'i rtsibs rnams la
[\[35b.7\]]yang yi ge tshang bar bri ste/_lte ba'i nang dang phyi rol gyi khor yug rnams su bskul pa'i yi ge snga ma bzhin bri ste/_cho ga gzhan ni rtsa ba'i 'khor lo bzhin du sbyar te/_bye brag tu na gsang sngags bzlas pa ni snying po'i gsang sngags nyid de/_legs par bsnyen pa bya zhing las la sbyor
[\[36a\]]
[\[36a.1\]]ba'i tshe na yang snying po'i gsang sngags de nyid la bskul ba dang bcas pas bzlas par bya'o/_/'di dag la ni nyi ma bzhir sbyar ba med de/_nyi ma bzhi'i sbyor ba ni yi ge sum cu rtsa gnyis pa 'ba' zhig la gsungs par shes par bya'o/_/yang na yan lag gi 'khor lo
[\[36a.2\]]thams cad 'khor lo rtsibs bcu drug par byas te rang rang gi gsang sngags dang bskul ba'i gsang sngags dag spel mar bri bar bya'o/_/de la zhal gyi 'khor lo zhes bya ba ni zhal gyi gsang sngags bkod pa'i 'khor lo ste/_'di ni oM hrIHSh+T+r-iHwi kr-i tA na na hUM phaT/_ces bya ba'i gsang sngags
[\[36a.3\]]'di snying po'i 'khor lo ltar dgod pa dang /_bzlas pa dag byas te de nyid kyi las la sbyar bar bya ba ni zhal gyi 'khor lo zhes bya'o/_/gzhan yang mtshon cha'i sngags la sogs pa rnams la yang de bzhin du sbyar bar bya ste/_'di ni 'khor lo rnams kyi rang rang gi bya ba bstan pa ste/_gzhan du yang
[\[36a.4\]]de bzhin du shes par bya'o/_/yan lag gi 'khor lo bsdus pa'i mtshan nyid bstan pa rdzogs so//_//nyi che'i 'khor lo zhes bya ba/_/de dag mdor ni bshad pa yin/_/de nas spyi yi 'khor lo yi/_/cho ga 'dir ni bshad par bya/_/dur khrod ras la mkhas pa yis/_/dug la
[\[36a.5\]]sogs pas legs byugs te/_/rim pa gsum du bskor ba la/_/dang por re'u mig dgu par bya/_/de bzhin gnyis par bcu gnyis te/_/rim pa gsum par re'u mig dag_/bcu drug dag tu legs par bri/_/dang po dag dang gnyis pa la/_/yi ge bcu bdun legs bri ba/_/ji
[\[36a.6\]]ltar sngon du brjod pa bzhin/_/grwa bzhi dag la'ang de bzhin du/_/bskul tshig sngags kyis gzir bar bri/_/tha ma'i re'u mig bcu drug la/_/yan lag sngags su gang bshad dang /_/bskul ba'i gsang sngags spel te bri/_/de nas sngon du brjod pa bzhin/_/cho ga thams cad sbyar bar bya/_/
[\[36a.7\]]gdug pa 'dul ba'i cho ga la/_/spyi yi 'khor lor bshad pa ste/_/'di dag tsam gyis drag po yi/_/'khor lo'i sbyor ba bsdus pa yin/_/sprul pa dang ni gsang sngags kyi/_/bden pa'i byin rlabs shes bya dang /_/de bzhin sbyor ba'i nus mthu dang /_/gzhan gyis bsdongs pa zhes bya
[\[36b\]]
[\[36b.1\]]ba'i/_/rnam bzhi nus mthu rdzogs pa'i phyir/_/'khor lo sbyor ba rnams kyi mchog_/rgyas 'debs rmongs dang za ba dang /_/slar yang gsol ba zhes bya ba'i/_/mkha' 'gro'i las bzhi rdzogs pas kyang /_/de phyir 'khor lo sbyor ba'i mchog_/dbang du bya dang gzir ba dang /_/rmongs dang
[\[36b.2\]]gzhig par bya ba rnams/_/dus gcig sgrub par byed pas na/_/gdug pa gzhig par bya ba la/_/'khor lo sbyor ba'i mchog tu bshad/_/de la spyi'i 'khor lo'am nyi tshe ba'i gang yang rung ste/_'khor lo'i sbyor ba'i sgo nas las grub par byed pa ni sbyor ba'i mchog tu bshad de 'di ltar las
[\[36b.3\]]grub par byed pa las nus pa'i mthu rnam pa bzhi yongs su rdzogs pa'i phyir yang mchog tu bshad de/_'dir ni sbyor ba gzhan la yang tshang bar shes par bya'o/_/de la nus mthu rnam pa bzhi ni sprul pa'i nus pa zhes bya ba'i byin gyi rlabs dang /_gsang sngags bden pa'i tshig gi nus pa zhes bya ba'i
[\[36b.4\]]byin gyi rlabs dang /_rdzas dang spyod pa'i mtshan nyid bka' bzhin sbyor ba byas pa'i nus pa zhes bya ba'i byin gyi rlabs dang /_gzhan gyis bsdongs shing grogs byas pa zhes bya ba'i nus pa'i byin gyi rlabs so/_/de la sprul pa ni rnam pa bzhi ste/_ye shes kyi sprul pa dang /_ting nge 'dzin gyi sprul
[\[36b.5\]]pa dang /_las kyi sprul pa dang /_yid la byed pa'i sprul pa'o/_/de la ye shes kyi sprul pa ni gang dag ye shes thob pa rnams sprul bas gzhan dag la phan gdags pa dang /_tshar gcod pa'i las dag byed pa'i nus pa yod pa'o/_/ting nge 'dzin gyi sprul pa ni sems mnyam par gzhag
[\[36b.6\]]pa thob pa rnams rdzu 'phrul sna tshogs kyis rang dang gzhan gyi bya ba sgrub pa'o/_/las kyi sprul pa ni gang dag las kyi dbang gis skye bas thob pa'i rdzu 'phrul can rnams rang dang gzhan gyi don dag spyod par nus pa'o/_/yid la byed pa'i sprul pa ni gang gis sprul pa rnam pa gsum po bzhin/
[\[36b.7\]]dbang 'byor pa'i rdzu 'phrul ma thob kyang /_yid la byed pa rtse gcig tu byas pa nyid kyis gzhan la phan 'dogs pa dang /_gnod pa sgrub pa'i rgyur 'gyur zhing don byed pa'i snang ba dag gzhan dang gzhan gyi rgyud la 'byung bar 'gyur te/_sprul pa rnam pa bzhi po 'di dag gang yang rung ba la brten
[\[37a\]]
[\[37a.1\]]nas byin rlabs lhag ma gsum po dag gis byin gyis brlab tu rung ba'i gzhir 'gyur ro/_/gsang sngags bden pa'i nus mthu ni/_/gang dag nus mthu khyad par du/_/'gyur zhing byin rlabs phun sum tshogs pa la dbang 'byor pa thob pa rnams kyis yi ge
[\[37a.2\]]dang ming dang tshig gi tshogs dag la byin gyis brlabs te 'jig rten du gzhag pa dang /_de bzhin du phyag rgya dang ting nge 'dzin dag la byin gyis brlabs te bzhag pa rnams gang zag gang gis de dag bzlas shing bsgoms te/_gzung ba dag byin rlabs khyad par can thob par 'gyur ro/_/
[\[37a.3\]]sbyor ba'i nus pa ni rdzas la sogs pa du ma tshogs shing sbyor ba byas pas/_de dag dngos po rang rang gi chos nyid kyi nus pa dang /_bka'i mtshan nyid kyi nus pas byin gyi rlabs 'byung bar 'gyur te/_kun rdzob kyi bden par chos rten cing 'brel bar 'byung ba mi slu bar snang ba'i phyir ro/_/gzhan _
[\[37a.4\]]gyis grogs byas pa'i nus pa ni gang dag byin gyi rlabs phun sum tshogs pa la dbang thob pa rnams la mchod pa dang bzlas brjod dang sbyin sreg la sogs pa dag gis mnyes par byas shing /_legs par bsnyen pas de dag sgrub pa po la grogs byed par 'gyur te/_/de ltar na nus
[\[37a.5\]]mthu rnam pa bzhi'i sgo nas sngags pa rnams kyis las grub par 'gyur ro/_/de la mkha' 'gro ma'i las bzhi ni/_mkha' 'gro ma gang dag sems can dbang du byed par 'dod na dang po blta ba dang reg pa la sogs pa'i sgo nas rgyas 'debs par byed do/_/de nas dbang po nyams par byas
[\[37a.6\]]te rmongs par byed do/_/de nas za bar byed de 'dod na slar gso bar yang byed do/_/de bas na las 'di dag kun kyang 'khor lo'i sbyor ba la rdzogs te de'i phyir mchog tu bshad do/_/gzhan yang sbyor ba gcig gis dbang du bya ba dang /_rmongs pa dang /_gzir ba dang /_mnan pa dang /_lha
[\[37a.7\]]dang dbral bar bya ba dang /_brlag par bya ba rnams dus gcig tu byed par nus pa yin pas/_khyad par du gdug pa 'dul ba'i las la 'khor lo'i sbyor ba mchog tu bshad par gsungs pa yin no/_/thabs kyi cho ga 'di dag ni gdug pa can 'dul ba'i thabs nyi tshe bstan pa ste/_gang
[\[37b\]]
[\[37b.1\]]gi phyir gsang sngags rnams ni yid bzhin gyi nor bu rin po che ltar dgos pa thams cad yongs su grub par byed pa yin yang /_gsang sngags gang zhig gzhi gang gi dbang du gsungs pa de nyid dgos pa de la sbyar na dngos po ngo bo nyid kyi mthus grub par bsngags pa mdzad de/_de bas na 'dir
[\[37b.2\]]rtsa ba'i gsang sngags ni bar gcod kyi bdud gdug pa can 'dul ba'i thabs kyi dbang du gsungs pa yin pa de'i phyir/_'dir yang gtso bor gdug pa 'dul ba'i thabs nyid la sbyar bar bya'o/_/sbu gu rig par bya ba dang /_gnad kyi gnas yongs su gzir bar bya ba la sogs pa gdug pa 'dul
[\[37b.3\]]ba'i thabs kyi cho ga rnam pa bdun bstan pa rdzogs so//_//de nas bka' yi 'khor lo yis/_/sangs rgyas sras dang bcas pa dang /_/lha dang bcas pa'i 'jig rten gyi/_/dam tshig ldan pa thams cad kun/_/bskul ba'i cho ga gang yin pa/_/legs par rab tu bshad
[\[37b.4\]]par bya/_/phyogs bzhi'i zhing khams ma lus par/_/rgyal ba sras dang bcas pa dang /_/zhabs 'bring bcas pa bsgom par bya/_/sangs rgyas zhing gi dbus gnas par/_/mi bskyod rdo rje bsgom par bya/_/'jam dbyangs dang po'i sangs rgyas ni/_/de yi thugs kar bsgom par
[\[37b.5\]]bya/_/bdag nyid de yi thugs kar yang /_/'jam dbyangs ye shes sems dpar bsgom/_/sku mdog rin chen bai DUR+Ya/_/mtshon cha ye shes ral gri 'chang /_/ye shes sems dpa'i thugs kar yang /_/bka' yi 'khor lo bsgom par bya/_/ral gri 'dab 'dra'i 'khor lo ni/_/rtse
[\[37b.6\]]mo sum cu rtsa gnyis pa/_/rtsa ba'i sngags kyis rnam par brgyan/_/de ltar brtan par bsgoms byas nas/_/de las yi ge'i 'od zer ni/_/phyogs bcu kun du spros byas nas/_/sangs rgyas zhing rnams khyab par bya/_/bka' yi 'khor lo bskul ba yi/_/tshig 'di rab tu brjod par
[\[37b.7\]]bya/_/sku gsung thugs su bdag sbyor bas/_/sangs rgyas thams cad bdag la gson/_/nga ni dus gsum bzhugs pa yi/_/sangs rgyas kun gyi ye shes sku/_/yang sangs rgyas te thugs la gnas/_/shar gyi phyogs kyi 'jig rten du/_/zhing khams dpag tu med pa na/_/sangs
[\[38a\]]
[\[38a.1\]]rgyas thams cad 'dus pa'i sku/_/rdo rje zhing chen rnam snang mdzad/_/de yi 'khor na gnas pa yi/_/byang chub sems dpa' bye ba brgya/_/de dag mdun du brgyug pa yi/_/rdo rje 'chang ba lnga brgyar bcas/_/rgyal ba 'khor bcas bdag la gson/_/de yi
[\[38a.2\]]zhabs 'bring byed pa yi/_/lha dang drang srong gshin rje dang /_/srin po klu dang rig sngags 'chang /_/gnod sbyin 'byung po la sogs pa/_/sa dang mkha' la gnas pa yi/_/'byung po thams cad nga la nyon/_/nga ni dpal ldan ral gri 'chang /_/bka' yi 'khor lo sbyor ba yi/_/
[\[38a.3\]]dam tshig ral gri'i 'khor lo 'dis/_/gang zhig bka' ltar mi byed cing /_/de bzhin dam la mi gnas pa/_/sku gsung las byung sangs rgyas kyang /_/zhig par gyur par gdon mi za/_/oM sarba ta thA ga ta A dz+nyA pa ya ti swA hA/_'di ltar bskul ba'i mod la ni/_/sras bcas rgyal ba
[\[38a.4\]]thams cad dang /_/de bzhin du ni 'jig rten pa/_/dam tshig ldan pa thams cad kyi/_/dam tshig snying po gang yin pa/_/rang rang snying las byung nas ni/_/rtsa ba'i sngags la 'dus par 'gyur/_/de dag 'od du gyur pa las/_/dam tshig bka' yi 'khor lor gyur/_/ral gri 'bar
[\[38a.5\]]ba'i 'khor lo ni/_/rtse mo sum cu rtsa gnyis pa/_/rtsa ba'i sngags dang ldan pa dag_/rab tu khro zhing mi bzang pa/_/sgra che zhing ni 'joms bag can/_/rang rang steng gi nam mkha' la/_/mi bzad rab tu 'khor bar gyur/_/nam mkha' dag kyang 'grum pa dang /_/sa yang kun du
[\[38a.6\]]'khrug par byed/_/sangs rgyas zhing yang g.yo byed pa'i/_/sgra grag pa dang tshig kyang 'byin/_/nga ni dam tshig 'khor lo ste/_/sangs rgyas byang chub sems dpa' dang /_/de bzhin rdo rje 'chang bar bcas/_/lha dang bcas pa'i 'jig rten gyi/_/dam tshig 'khor lo nga yin pas/_/
[\[38a.7\]]sangs rgyas sras dang bcas pa kun/_/dam tshig dbang gis gshegs par mdzod/_/'jam pa'i rdo rje'i bka' bzhin du/_/sangs rgyas mdzad pa sgrub par mdzod/_/lha dang bcas pa'i 'jig rten pa'i/_/dam tshig ldan pa thams cad kyang /_/dam tshig dbang gis gshegs
[\[38b\]]
[\[38b.1\]]par mdzod/_/'jam dpal gzhon nu'i dam tshig bzhin/_/sangs rgyas phrin las grub par mdzod/_/gang zhig dam la mi gnas pa'i/_/'byung po rnams kyang nga la nyon/_/'jam dpal gzhon nu'i dam tshig zung /_/bde gshegs bka' ltar ma byas shing /_/legs par dam
[\[38b.2\]]tshig ma bzung na/_/nga ni dam tshig 'khor lo ste/_/gnam lcags rab tu mi bzad pa/_/da lta nyid du 'bab par 'gyur/_/thal ba nyid du brlag nas kyang /_/gsor mi rung bar gyur ta re/_/dam tshig 'khor los de bsgos pas/_/shar phyogs 'jig rten dpag med kyi/_/
[\[38b.3\]]rgyal ba sras dang bcas pa dang /_/lha dang bcas pa'i 'jig rten gyi/_/dam tshig ldan dang mi ldan pa/_/kun nas 'dus par gyur pa las/_/sangs rgyas sras dang bcas pa kun/_/sku gsung rdo rje bzhugs par 'gyur/_/de nas 'jam rgyal khro bo yang /_/'jam pa'i khro bo mi bzad
[\[38b.4\]]pa/_/gshin rje gshed po nyid du gyur/_/dam tshig ldan pa'i 'jig rten pa/_/phyag 'tshal thal mo sbyar nas ni/_/bdag cag dam tshig ldan pa rnams/_/dam tshig bzhin du 'dus 'gyur bas/_/bka' ci stsal ces gsol bar byed/_/'byung po dam tshig med pa rnams/_/
[\[38b.5\]]de bzhin thal mo sbyar nas ni/_/'jam rgyal khro bo'i bka' bzhin du/_/bdag cag dam tshig 'dzin par 'tshal/_/mthu chen khyod kyi bka' bzhin du/_/deng nas bzung ste gnas par bgyi/_/de skad gsol ba thos nas kyang /_/'jam rgyal khro bo'i rnal 'byor pas/_/rgyal ba 'khor
[\[38b.6\]]bcas thams cad la/_/'dod don gsol ba gdab pa dang /_/rdo rje mngag gzhug bcas pa la/_/rang gi 'dod pa'i las bskul bya/_/de ltar shar phyogs zhing khams kyi/_/bka' yi 'khor lo rdzogs pa dang /_/de nas lho yi 'jig rten gyi/_/bka' yi 'khor lo bskor
[\[38b.7\]]bar bya/_/ye shes 'khor lo'i 'od zer de/_/de bzhin lho yi phyogs su 'phros/_/lho phyogs zhing khams dpag med kyi/_/rdo rje sa chen rin chen 'byung /_/rgyal ba 'khor dang bcas pa la/_/snga ma bzhin du bskul bar bya/_/lho phyogs bka' yi 'khor lo de/_/legs par
[\[39a\]]
[\[39a.1\]]rdzogs par gyur pa dang /_/nub kyi 'khor lo bskul bar bya/_/ye shes dam tshig 'od zer de/_/nub kyi phyogs su 'phros nas kyang /_/rdo rje lhun po 'od dpag med/_/rgyal ba 'khor dang bcas pa kun/_/snga ma bzhin du bskul bar bya/_/de nas dam tshig
[\[39a.2\]]'od zer de/_/byang gi phyogs su spros nas kyang /_/rdo rje sbyin pa don grub pa/_/'khor bcas de bzhin bskul bar bya/_/de nas sangs rgyas zhing 'di ru/_/rgyal ba 'khor bcas 'dus gyur nas/_/kun kyang sngon gyi dam tshig bzhin/_/ye shes rdo rje khro bor gyur/_/khro bo de
[\[39a.3\]]dag re re yang /_/rdo rje 'chang ba mang pos bskor/_/rdo rje 'chang ba re re yang /_/mngag gzhug pho nya mang po yis/_/sde dpon tshul du bskor ba ni/_/rab tu 'bar zhing mi bzad pa/_/rdo rje spu dang smin ma dang /_/rdo rje skra dang yan lag dang /_/rdo rje nyid lag sen mo can/_/
[\[39a.4\]]kun kyang rab tu 'jigs pa'i gzugs/_/gnod sbyin srin po gshin rje yi/_/tshul 'chang ba dang rang bzhin nyid/_/de bzhin 'byung po ro langs sogs/_/skyes pa bud med gzugs dag dang /_/kha cig gcan gzan khro bo'i gzugs/_/dud 'gro gtum po'i gzugs can
[\[39a.5\]]te/_/lag na be con ral gri dang /_/tri shUl mdung dang dgra star bcas/_/kha cig lcags kyu zhags pa dang /_/de bzhin lcags sgrog dag kyang 'dzin/_/mi mgo rlon dang skam pa dang /_/thod pa khrag gis bkang ba 'thung /_/gzong dang phur bu mdung dang ni/_/sna tshogs gri dag
[\[39a.6\]]rab tu thogs/_/kha cig so dang mchu dag kyang /_/mtshon cha rab tu 'bar ba ste/_/kha cig gnam lcags kha rlangs can/_/de bzhin rlung mkhris bad kan gyi/_/kha rlangs ldan zhing dri ma dang /_/mi bzang rab tu 'bar ba yi/_/rdo rje mngag gzhug 'di dag kyang /_/nyi zla zhon zhing 'jig
[\[39a.7\]]rten bskor/_/kha cig sprin dang rlung dag dang /_/chu la zhon zhing rgyu bar byed/_/kha cig seng ge phag seng dang /_/sa la zhon zhing mkha' la rgyu/_/de bzhin stag dang ma he dang /_/dom dang dred dang byi la zhon/_/kha cig rnga mo bong bu la/_/zhon te 'jig rten skor bar byed/_/kha cig
[\[39b\]]
[\[39b.1\]]ro dang rdo la yang /_/zhon te rnam par 'phrul pa ston/_/de dag 'jam rgyal khro bo yi/_/bka' nyan mngag gzhug byed pa ste/_/'jam pa'i dbyangs kyi rnal 'byor pas/_/rang rang dam tshig bskul ba bzhin/_/gdug pa gzhig dang mnan pa dang /_/bskrad dang dbye dang gzir la
[\[39b.2\]]sogs/_/dam tshig bzhin du bskul byas nas/_/ji ltar 'dod pa'i las byed do/_/'dir rdo rje mngag gzhug bskul ba zhes bya ba'i thabs kyi cho gar gtogs pa/_'jam dpal ye shes sems dpa'i ting nge 'dzin gyi bka' dang dam tshig gi 'khor lo bskor zhing bskul ba byas
[\[39b.3\]]pas phyogs bcu'i sangs rgyas sras dang bcas pa thams cad kyang thugs dam bskul zhing sangs rgyas kyi mdzad pa la nye bar bskul ba dang /_sangs rgyas kyi bstan pa la mngon par dga' zhing dam tshig 'dzin par byed pa rnams bskul te/_dpal 'jam pa'i dbyangs kyi rnal
[\[39b.4\]]'byor pa la dam tshig gi grogs rjes su bsgrub par bya ba dang /_gang dag dam tshig dang mi ldan pa'i 'byung po rnams kyang bka'i 'khor los tshar gcad pa byas nas sgrub pa po la dngos grub kyi gegs mi byed cing las kyi grogs rjes su bsgrub pa dang /_khyad par du yang sangs
[\[39b.5\]]rgyas kyi bka' dam pa skyong bar byed pa rdo rje 'chang gi sde 'khor dang bcas pa rab tu 'bar zhing mi bzad pa'i tshogs chen po khro bo'i lus kyis gdug pa can 'dul bar mdzad pa/_dam tshig bka'i 'khor lo bskor te drag po'i las nye bar bsgrub par bya ba'i phyir/_dam tshig
[\[39b.6\]]bka'i 'khor lo bskul ba'i cho ga zhes bya ba 'di la sbyar bar bya'o/_/de la re zhig dang por rdo rje dkyil 'khor gyi 'khor lo bsgom pa snga ma bzhin du sbyor ba bya ba las/_cung zad bye brag tu na chos 'byung ba'i rdo rje phyogs rnams su/_phyogs gzhan gyi sangs rgyas kyi zhing khams
[\[39b.7\]]thams cad chud par bsgom par bya'o/_/de'i bum pa la sangs rgyas kyi zhing 'di khongs su chud pa'i mchod rten gyi phyag rgya'i nang du sngon brjod pa lta bu'i rdo rje dkyil 'khor bsgom par bya'o/_/de'i nang du nyi ma'i dkyil 'khor gyi gdan la/_bcom ldan 'das mi bskyod pa sku
[\[40a\]]
[\[40a.1\]]mdog rin po che bai DU r+ya'i kha dog lta bu/_sa gnon gyi phyag rgya can sku la rdo rje'i dkyil 'khor thams cad yongs su rdzogs par bsgom par bya'o/_/de'i thugs kar 'jam dpal gdod nas sangs rgyas zhes bya ba/_sku mdog dkar po zhal lnga zur phud
[\[40a.2\]]lnga dang ldan pa me tog gi rgyan can phyag na shes rab kyi pha rol tu phyin pa'i glegs bam bzhi la sogs pa brgyad kyis nye bar mtshan pa bsam par bya'o/_/de'i thugs kar yang zla ba'i dkyil 'khor gyi steng du/_'jam dpal ye shes sems dpa' zhes bya ba sku mdog bai DUr+Ya'i
[\[40a.3\]]mdog lta bu phyag na ral gri dang rdo rje 'dzin pa bsam par bya'o/_/de'i thugs kar dam tshig bka'i 'khor lo zhes bya ba ral gri lo ma 'dra ba'i 'khor lo'i rtse mo sum cu rtsa gnyis pa/_rin po che in+d+ra nI la lta bu'i kha dog can ste ba la yi ge oM gyis mtshan pa/_rtsi bas rnams
[\[40a.4\]]rtsa ba'i gsang sngags yi ge sum cu rtsa gnyis kyis mtshan pa/_de dag kyang kha dog de nyid 'dra ba las 'od zer dmar po 'phro ba bsgom par bya'o/_/de nas shar phyogs kyi zhing khams dag tu yang /_sangs rgyas kyi zhing yongs su dag pa na/_bcom ldan 'das rnam par snang mdzad
[\[40a.5\]]rdo rje zhing zhes bya ba sku bzang po khyad par 'phags pa/_yongs su dag pa'i gdul bya la snang bar mdzad pas thams cad kyi don mdzad pa/_byang chub sems dpa' mchog tu gyur pa bye ba phrag brgya la sogs pas bskor zhing mdun gyis bltas pa rdo rje 'chang rnams kyi gtso bo lnga
[\[40a.6\]]brgya la sogs pas bskor zhing rjes su bsrung ba mdzad pa/_lha dang klu dang lha ma yin la sogs pa skal ba dang ldan pa'i tshogs rnams kyis legs par bskor zhing mdun gyis bltas te/_mchod cing brjod pa'i zhing khams legs par bsam par bya'o/_/de bzhin du lho dang nub dang
[\[40a.7\]]byang rnams su yang rdo rje sa zhes bya ba bcom ldan 'das rin chen 'byung gnas dang /_rdo rje lhun po zhes bya ba bcom ldan 'das 'od dpag med dang /_rdo rje sbyin pa zhes bya ba bcom ldan 'das don yod grub pa rnams rang rang gi zhing khams rnam par dag par de bzhin du bsam par bya'o/_/
[\[40b\]]
[\[40b.1\]]sangs rgyas kyi zhing 'dir yang 'khor gyi dkyil 'khor de bzhin du bsam ste/_khyad par du yang sangs rgyas kyi zhing khams 'di ni lhag par gang zag ngan pa gnas pa'i sa yin pas/_de dag gdul bar bya ba'i phyir rdo rje 'chang rnams kyi 'khor gyi dkyil 'khor na/_sngon du brjod
[\[40b.2\]]pa lta bu'i rdo rje mngag gzhug gi tshogs rab tu mi srun zhing drag po'i las la shin tu byin gyis rlob par mdzad pa rnams kyis bskor bar bsgom par bya'o/_/de nas dang por dam tshig bka'i 'khor lo las/_yi ge phreng ba'i 'od zer shar phyogs kyi 'jig rten gyi khams su 'phros
[\[40b.3\]]pas/_sangs rgyas kyi zhing de dag khyab par gyur par bya'o/_/de nas bka'i 'khor lo rab tu bskul ba zhes bya ba'i tshig ji skad smos pa bzhin du bskul bas/_sangs rgyas 'khor dang bcas pa rnams rang rang gi dam tshig rjes su dran par gyur nas/_rang rang gi snying ga nas dam
[\[40b.4\]]tshig gi snying po'i 'od zer byung ste/_rtsa ba'i gsang sngags kyi yi ge la thim nas 'od du gyur te dam tshig bka'i 'khor lor gyur to/_/de nas 'khor lo rang rang gi mgo'i thad ka'i nam mkha' la rab tu 'khor zhing /_shin tu rab tu 'khor bas 'ur 'ur chem chem gyi sgra gnam grum pa
[\[40b.5\]]lta bu'i sgra rnar mi bzod pas sa 'khrug cing /_sangs rgyas kyi zhing rab tu g.yo bar byed pa/_gnam lcags zhun ma ltar 'bar bas bltar mi bzod pa/_rang rang gi dam tshig gi mthu las byung bas sangs rgyas rnams kyis kyang gzhig cing gzhom par mi nus pa/_dam tshig gi
[\[40b.6\]]bsgo ba legs par byed pas mnyan par 'os shing bden pa'i tshig sgrogs par bsgoms te bskul nas sangs rgyas kyi zhing 'dir 'dus te sangs rgyas dang byang chub sems dpa' rnams dang /_rig pa'i rgyal po rdo rje 'chang 'khor dang bcas pa thams cad 'dus nas 'jam dpal ye
[\[40b.7\]]shes sems dpa' la thim ste/_dam tshig gi dbang gis 'od du gyur nas/_khro bo'i rgyal po gshin rje gshed rab tu 'bar ba'i skur gyur par bya'o/_/lha dang bcas pa'i 'jig rten pa dam tshig dang ldan pa dang /_mi ldan pa dag kyang khro bo'i rgyal po'i mdun du 'dus te phyag 'tshal
[\[41a\]]
[\[41a.1\]]zhing thal mo sbyar nas/_dam tshig dang ldan pa rnams ni dam tshig bzhin las nye bar sgrub par byed/_mi ldan pa rnams kyang dam tshig rjes su 'dzin par 'gyur bar bya'o/_/de nas de dag la bdag gis ji ltar 'dod pa'i las rjes su bskul zhing bcol
[\[41a.2\]]bar bya'o/_/de nas lho dang nub dang byang rnams su yang de bzhin du bskul bar bya'o/_/de nas sangs rgyas kyi zhing 'dir sangs rgyas thams cad 'dus par gyur nas/_drag po'i phrin las rjes su dran par gyur te/_khyad par du yang rdo rje mngag gzhug gi tshogs rab tu mi
[\[41a.3\]]bzad par gyur pa'i dkyil 'khor snga ma bzhin du bsgoms te bskul bar bya'o/_/bka'i 'khor lo bskul ba zhes bya ba'i cho ga 'di ni sngon du brjod pa'i las thams cad myur du 'grub par byed pa'o/_/dam tshig bka'i 'khor lo zhes bya ba de bzhin gshegs pa thams cad kyi dam
[\[41a.4\]]tshig rjes su skul bar byed pa/_lha dang bcas pa'i 'jig rten thams cad kyi dam tshig srog gi 'khor lo mngag gzhug gi las thams cad rab tu sgrub par byed pa/_byin rlabs thams cad sdud pa dbang phun sum tshogs pa thams cad kyi thams cad du las nye bar bskul ba
[\[41a.5\]]zhes bya ba'i bdag nyid bstan pa rdzogs so//_//gdug pa 'dul ba'i las rnams kyi/_/bya ba bzang po bshad pa las/_/bsgrub bya gang zhig brgya byin sogs/_/lha dang gnod sbyin mthu ldan pas/_/gal te bsrung bar gyur na ni/_/bsgrub bya mthu dang ldan pa ru/_/sgrub
[\[41a.6\]]pa po la snang bar 'gyur/_/de tshe las gnyis ldan pa yi/_/sbyor ba rab tu brtsam par bya/_/ji skad smos pa'i rdzas rnams las/_/bsgrub bya'i gzugs brnyan rab tu bya/_/sbrul gyi sha dang pags pa dag_/gzugs brnyan de la ldan par bya/_/lha yi gzugs brnyan gang yin
[\[41a.7\]]pa/_/spra tshil las ni rab tu bya/_/ne le'i spu dang pags pa dag_/gzugs brnyan de la ldan par bya/_/de nas bsgrub bya'i gzugs brnyan la/_/gu gul nag po dag dang ni/_/stag dang wa dang spyang ki dang /_/khyi dang phag pa la sogs te/_/gzhan srog 'phrog pa'i srog chags
[\[41b\]]
[\[41b.1\]]kyi/_/so dang dri ma thams cad dang /_/ma len byed ces grags pa yi/_/srog chags gsang ba'i dri ma dang /_/smad 'tshong ma yi smad dkris dang /_/de rnams gcig tu sbyar byas te/_/bsgrub par bya ba'i gzugs brnyan dang /_/gnas la bdug dang byug par bya/_/de tshe rtsa ba'i
[\[41b.2\]]gsang sngags la/_/dbye ba'i bskul tshig ldan pa bzlas/_/de nas bsgrub bya'i gzugs brnyan de/_/chu klung lam chen ldan pa yi/_/g.yon gyi phyogs su sba bar bya/_/de nas bdag nyid khrus byas te/_/lha yi gzugs brnyan blangs byas nas/_/sman dang spos dang rin po
[\[41b.3\]]ches/_/legs par rab tu byug par bya/_/tsan+dan gnyis dang gu gul dag_/dkar po'i bdug pas bdugs byas te/_/lam chen ldan pa'i chu klung de'i/_/g.yas kyi phyogs su sba bar bya/_/sngon du bstan pa'i ting nge 'dzin/_/'byung chen 'khor lo bshad pa yi/_/dbye
[\[41b.4\]]ba'i ting 'dzin 'dir bsgom bya/_/de tshe gsang sngags bzlas pa ni/_/che ge mo dang de yi lha/_/b+he de sha ya phaT ces pa/_/rtsa ba'i sngags kyi rjes su bzlas/_/de nas zla ba phyed du ni/_/ting 'dzin rtse gcig gyur pa yis/_/bzlas brjod sbyor ba brtson par 'bad/_/nag po'i
[\[41b.5\]]phyogs kyi tshes gcig nas/_/bcu bzhi'am bco lnga'i bar du bya/_/de nas dkar po'i tshes gcig la/_/dbang du bya ba'i sbyin sreg brtsam/_/thab khung gzhu yi dbyibs 'dra bar/_/dmar po'i shing ngam dris bsgos pa'i/_/bud shing dag dang ldan byas te/_/bud med dag
[\[41b.6\]]las me blangs te/_/bdug pa me tog dmar po yi/_/sbyin sreg rab tu brtsam par bya/_/sngon du brjod pa'i ting nge 'dzin/_/'byung chen 'khor lo zhes bya ba'i/_/dbang du bya ba'i ting nge 'dzin/_/gang yin de 'dir bsgom par bya/_/de tshe gsang sngags bzlas pa ni/_/che ge mo zhes
[\[41b.7\]]bya ba'i lha/_/b+ha sha ya na ye shes pa/_/mtha' mar swA hA ldan pa dag_/rtsa ba'i sngags kyi rjes su brjod/_/de tshe kha zas bzang po yi/_/gtor ma de la nyin re sbyin/_/de ltar zla ba nya yi bar/_/sbyor ba rab tu brtson byas na/_/bsgrub bya bsod nams ldan pa yang /_/
[\[42a\]]
[\[42a.1\]]de tshe lha dang bral gyur nas/_/bdag la rab tu dga' 'gyur te/_/sgrub po bdag nyid chen po ste/_/gdug pa rnams las rgyal bar 'gyur/_/bsgrub bya gang dag bsod nams dang ldan pa rnams la skye bas thob pa la sogs pa'i srung ma byung ste/_'di
[\[42a.2\]]ltar brgya byin zhes bya ba lha dang mi'i 'jig rten skyong bar byed pa des bskor bar gyur pa'i mi rnams srung bar byed pa dag_/mi'i 'jig rten na gnas te gang dag bsod nams dang ldan pa'i mi rnams la mthu dang ldan pa mang pos srung bar byed do/_/gzhan yang zhing skyong dang rigs skyong
[\[42a.3\]]la sogs pa'i lha dag dang /_gang gis sbyin sreg la sogs pa'i sgo nas bsten pa'i lha rnams kyis srung bar 'gyur te/_sgrub pa po'i dbang du 'du bar mi 'gyur ba zhig na/_de'i tshe sgrub pa po'am sgrub pa'i grogs mchog dag gi rmi lam la sogs pa 'di lta bu'i snang ba 'byung ste/
[\[42a.4\]]bsgrub bya de ngag ni gzi byin che ba dang /_dpung che ba dang /_gnas bzang ba dang /_go cha dang /_mtshon cha dang ldan par snang bar 'gyur ro/_/gal te de lta bur gyur na de'i tshe sgrub pa pos las gnyis dang ldan pa zhes bya ba'i sbyor ba brtsam par bya'o/_/de la las gnyis gang zhe na/
[\[42a.5\]]dbye ba dang dbang du bya ba'o/_/de'i sbyor ba ni 'di yin te/_dang por bsgrub bya'i rjes dang dri ma la sogs pa dang /_khang khyim gyis dang /_dug dang ske tshe la sogs pa tsha ba'i rdzas rnams dang /_sbrul gyi sha dang pags pa rnams las bsgrub bya'i gzugs brnyan bya'o/_/gro ga
[\[42a.6\]]'am shing shun la sogs pa la yul dang rigs dang rus dang ming rnams legs par bris te gzugs brnyan gyi snying gar gzhug par bya'o/_/de nas gu gul nag po dang /_stag dang wa la sogs pa gcan gzan khro bo rnams kyi so dang /_brun dang ma len byed ces bya ba'i srog chags byi la
[\[42a.7\]]dang /_ra thug re yin te 'di dag rang gi ma la 'jug pa'i phyir ro/_/de dag gi gsang ba'i gnas kyi dri ma ni/_de dag gi chus yang nas yang du bsgos pa shin tu dri nga bar gyur cing smad pa'i rdzas dang /_smad 'tshong ma'i smad dkris rnams gcig tu sbyar te dre'u dang mdzo'i rmig pa dang dri
[\[42b\]]
[\[42b.1\]]chu rnams dang sbyar te cha gcig byug par sbyar te/_bsgrub bya'i gzugs brnyan dang gnas la yang byug cing gtor bar bya'o/_/cha gcig bdug par bya ste gzugs brnyan la yang bdug cing gnas la bdug par bya'o/_/de nas bsgrub bya de gzugs brnyan la legs par dgug
[\[42b.2\]]cing gzhug pa'i sbyor ba yang bya ste/_de nas ra'i thod pa zhig la rtsa ba'i gsang sngags bris pa'i rjes su che ge mo dang de'i lha rnams b+he de sha ya phaT/_ces bya ba'i gsang sngags bris nas gzugs brnyan thod pa'i nang du bcug ste/_lam chen po dang ldan pa'i chu klung gi g.yon
[\[42b.3\]]ngos su dong brus te/_de der lam dang chu la ltag pa bstan te bcug nas dgug pa'i sbyor ba yang bya ste legs par sbas te gzhag par bya'o/_/de nas sngags pa bdag nyid khrus legs par byas gos gtsang ma bgos te lag pa dri bzang pos byugs nas/_spra tshil las
[\[42b.4\]]bsgrub bya'i lha'i gzugs brnyan sor bzhi pa'am tshon gang ba bzhi byas te/_de dag la snying gar yi ge a re re bri/_gro ga'am shog shog la che ge mo kar me Na pA laM tsa b+he de sha ya phaT/_ces bya ba bris te gzugs brnyan gcig la glan/_gzugs brnyan gcig la che ge mo'i k+She tra
[\[42b.5\]]pA laM tsa b+he de sha ya phaT/_ces bya ba bris/_gcig la che ge mo go tra pA laM tsa b+he de sha ya phaT/_ces bya ba bris/_gcig la che ge mo se be na pA laM tsa b+he de sha ya phaT/_ces bya ba bri/_de nas gu gul dkar po dang tsan+dan rnam pa gnyis dang ga bur la sogs pa sman bzang po dang /_spos dang
[\[42b.6\]]rin po che sbyar te gzugs brnyan de la byug par bya'o/_/de nas spyang ki'am wa'am khyi'i thod pa zhig la rtsa ba'i gsang sngags bris pa'i rjes su che ge mo dang de'i lha rnams b+he de sha ya phaT/_ces bya ba bris te/_de nas gzugs brnyan de dag ne le'i spu dang pags pa dag gis kyang dkris nas
[\[42b.7\]]thod par bcug ste/_lam dang chu klung gi g.yas ngos su dong brkos te/_de der bsgrub bya la ltag pa bstan te sba bar bya'o/_/de nas rang gi gnas su 'ongs te/_rdo rje dkyil 'khor bsgom pa dang mchod pa byas nas/_de'i 'og tu sngon du brjod pa dang 'byung ba chen po'i dkyil
[\[43a\]]
[\[43a.1\]]'khor gyi ting nge 'dzin bstan pa las/_dbye ba'i ting nge 'dzin ji skad bshad pa bzhin legs par bsgoms te/_rang gi snying ga'i sa bon gyi 'od zer las sbrul dang ne le'i tshogs mang por gyur te byung nas/_sbrul rnams ni bsgrub bya la thim/_ne le rnams
[\[43a.2\]]ni de'i lha la thim ste/_lha rnams ni ne ler gyur/_bsgrub bya rnams ni sbrul du gyur te/_de dag phan tshun sdang ba'i sems kyis shin tu 'thab par gyur par bsam zhing gsang sngags kyi bzlas brjod bya'o/_/de la gsang sngags ni ji skad du smos shing thod pa dag la bri bar bstan pa
[\[43a.3\]]de nyid yin no/_/de ltar nag po'i tshes gcig nas bzung nas/_nag po'i tshes bcu bzhi'am bco lnga'i bar du zla ba phyed du brtson par bya'o/_/'dis bsgrub bya de dag lha rnams dang bral bar 'gyur ro/_/de nas lha de dag bdag la shin tu dga' bar bya ba'i phyir dbang gi sbyin sreg
[\[43a.4\]]brtsam par bya ste/_dkar po'i tshes gcig nas bzung nas bco lnga'i bar du nyi ma re re ji skad bstan pa'i sbyin sreg la brtson par bya'o/_/de yang dang po me lha mchod nas/_de nas bcom ldan 'das gshin rje gshed po mchod de/_de nas bcom ldan 'das gshegs su gsol nas/
[\[43a.5\]]de'i rjes su chu gtsang gis me lha la gtor te bsgrub bya'i lha rnams spyan drangs nas sbyin sreg ji ltar 'byor ba dbul bar bya'o/_/de la 'di ni bsgrub bya'i lha spyan drang ba'i snying po ste/_oM e h+ye hi sad+ya s+ya de ba dat+ta A gats+tsha ya A gats+tsha ya/_dzaHhUM baM hoH/_zhes brjod de/
[\[43a.6\]]lag pa'i sor mo rnams pad+ma'i tshul du sbyar bas me tog bzung ste thab tu gtor bar bya'o/_/de nas lha rnams thab tu byon par gyur pa dang /_sngon du smos pa'i sreg rdzas rnams re re nas bsreg par bya zhing rtsa ba'i sngags kyi rjes su ma ma sad+ya s+ya de ba dat+ta ba sha ma na ye swA hA/_zhes pa'i
[\[43a.7\]]sngags kyis sreg rdzas dbul bar bya'o/_/kha zas bzang po'i gtor ma rnams la yang gsang sngags gang yang rung bas sbyin par bya'o/_/'di ltar zla ba phyed du nyi ma re re byas na bsgrub bya'i lha de dag bdag la dga' bar 'gyur te/_de nas bdag gi las rab tu grub par 'gyur ro/_/
[\[43b\]]
[\[43b.1\]]bsgrub bya bsod nams can lhas rab tu bsrungs pa rnams lha dang dbral bar bya ba'i thabs kyi cho ga las gnyis dang ldan pa zhes bya ba rdzogs so//_//de nas bshad par bya ba ni/_/gang dag gdon gyis zin pa rnams/_/gdon de dag las thar pa'i thabs/_/cho ga bzang po
[\[43b.2\]]bshad par bya/_/skye dgu gang dag rang rang gi_/mtshan nyid gzhan du gyur pa na/_/gdon gyis zin par shes par bya/_/de yi nad kyis btab la sogs/_/de dag thar par bya ba la/_/zhen pa dang ni ma zhen dang /_/lus kun ma rungs byas pa las/_/cho ga'i bye brag shes par bya/_/
[\[43b.3\]]sbyin sreg gtor ma 'dod phyir ram/_/gal te kyal ka'i phyir yang rung /_/bza' ba'i bsam pas zhugs pa las/_/cho ga'i bye brag shes par bya/_/gal te gdon dag mthu chen dang /_/mthu chung gyur ba'i bye brag las/_/cho ga'i bye brag shes par bya/_/sngags pa bzlas
[\[43b.4\]]sogs mthu ldan dang /_/de bzhin mi ldan gyur pa las/_/cho ga'i bye brag shes par bya/_/dang por sbyin sreg gtor ma dag_/rab tu zhi ba'i sbyor ba yis/_/bgegs rnams rab tu zhi bar bya/_/phra mo'i thabs kyis thar pa rnams/_/thabs de nyid kyis thar bar 'gyur/_/de yis
[\[43b.5\]]thar par ma gyur na/_/dbang gi sbyin sreg gtor ma yis/_/gdon rnams rab tu dga' bar bya/_/'bring po rnams ni der thar 'gyur/_/gal te thal bar dka' ba rnams/_/de la bskrad pa'i sbyor ba bya/_/rdo rje rlung gi rnga mo la/_/tshogs bdag bcas pa bskyon byas te/_/mi g.yo ba
[\[43b.6\]]zhes bya ba yi/_/rdo rje gtum po sprul nas ni/_/lho'am dbang ldan phyogs su bskrad/_/rdo rje sbyin sreg gtor ma yis/_/bskrad pa'i sbyor ba brtson par bya/_/rab tu thar bar dka' ba rnams/_/de yis thar bar ma gyur na/_/gsad pa'i sbyor ba brtsam par bya/_/bag zan bzang po
[\[43b.7\]]dag las ni/_/gdon gyi gzugs brnyan legs par bya/_/grang ba'i nad dang ldan pa na/_/gzugs brnyan kha dog sngo skya la/_/skra tshugs thur la byil bar bya/_/tsha ba'i nad dang ldan pa na/_/gzugs brnyan kha dog dmar ser la/_/skra tshugs gyen la brdzes par bya/_/de nas kha
[\[44a\]]
[\[44a.1\]]dog bzang po yi/_/steng du gzugs brnyan gzhag par bya/_/de nas rdo rje pho nya yis/_/nad pa'i lus la gdon rnams kun/_/drangs shing gzugs brnyan la bstim bya/_/de nas skud pa nag po dag_/nad pa'i gzugs la bskor byas shing /_/gdon gyi
[\[44a.2\]]gzugs la bcing bar bya/_/de nas gzugs de blangs byas te/_/lho'am dbang ldan phyogs song la/_/drag po'i hom ni sbar byas nas/_/mtshon cha ral gri bzang po yis/_/gzugs brnyan dum bur gtub bya zhing /_/khros pas me la sbyin sreg bya/_/de nas nad pa dag la
[\[44a.3\]]yang /_/tshe yi bum pas dbang bskur bya/_/cho ga'i rim pa 'di yis ni/_/gang zhig lo grangs bcu gnyis su/_/gdon gyis zin par gyur pa las/_/gsor mi rung ba ma gtogs par/_/gzhan las yongs su thar par 'gyur/_/'di ni gdon las thar pa yi/_/cho ga mdor
[\[44a.4\]]bsdus bshad pa yin/_/de la gdon las thar bar bya ba'i cho ga yang /_cho ga sla ba dang bar ma dang dka' ba'i bye brag yod pa ste/_de yang zhen pa'i bye brag dang /_bsam pa'i bye brag dang /_nus mthu'i bye brag dang /_sngags pa'i mthu rtsal gyi bye brag gis shes par bya'o/_/de
[\[44a.5\]]la zhen pa'i bye brag gis ni 'di ltar 'gyur te/_gang ma zhen pa'i gdon las ni thar par sla'o/_/cung zad zhen pa las ni 'bring du 'gyur ro/_/cher zhen pa las ni thar par dka' bar 'gyur ro/_/gang bsam pa'i bye brag gis ni 'di ltar 'gyur ro/_/kyal ka'i bsam pas
[\[44a.6\]]zhugs pa rnams ni thar par sla'o/_/gtor ma dang sbyin sreg la sogs pa 'dod pa'i phyir zhugs pa ni 'bring du 'gyur ro/_/gsad pa'i bsam pas zhugs pa rnams ni thar bar dka' bar 'gyur ro/_/nus mthu'i bye brag gis ni 'di ltar 'gyur ro/_/gang mthu med pa'i gdon gyis zin
[\[44a.7\]]pa rnams ni thar bar sla'o/_/mthu dang ldan pas zin pa rnams ni 'bring du 'gyur ro/_/mthu che ba rnams kyis zin pa ni thar par dka' bar 'gyur ro/_/sngags pa'i nus mthu'i bye brag gis ni 'di ltar 'gyur te/_gang dbang bskur ba dang ting nge 'dzin dang bzlas pa la sogs pa rtsol
[\[44b\]]
[\[44b.1\]]ba'i mthu dang lhas byin gyis brlabs pa'i mthu dag che ba dang chung ba'i sgo nas kyang thar par dka' ba dang sla ba'i bye brag tu 'gyur ro/_/de la thar bar sla ba rnams la ni zhi ba'i gtor ma dang sbyin sreg gi sgo nas thar bar 'gyur ro/_/bar ma rnams ni zhi ba'i rjes su dbang gi gtor ma dang sbyin sreg byas te/
[\[44b.2\]]de ltar las gnyis kyi sgo nas thar bar 'gyur ro/_/gang dka' ba rnams ni de dag gi rjes su drag po'i las su gyur pa/_bskrad pa dang gzhom pa zhes bya ba dang ldan pas de ltar las gsum pa'am bzhi dang ldan pas thar bar 'gyur te/_gang las 'di dag legs par byas nas gsor mi
[\[44b.3\]]rung bar gyur pa ma gtogs par gzhan thams cad la yongs su thar par 'gyur ro/_/de la gdon gyis zin pa'i mtshan ma ni 'di lta bu ste/_skyes bu gang dag snga ma'i gnas las bzhin mdangs dang bsam pa dang /_spyod pa dag gzhan du gyur pa ste/_'di ltar mdzes par gyur kyang
[\[44b.4\]]rung mi mdzes par gyur kyang rung /_bsam pa dge bar gyur kyang rung /_mi dge bar gyur kyang rung /_tshul dang ldan par spyod kyang rung /_mi ldan par spyod kyang rung ste rkyen gzhan gyis gyur pa med na gdon gyis zin par shes par bya'o/_/gzhan yang skye dgu rnams nad kyi gzhi la
[\[44b.5\]]brten nas gdon dag 'jug par 'gyur te/_nad cher 'phel bar yang byed do/_/gdon dag kyang bshams pa'am bskul ba'am phrad pa'am lan gyi rgyus skye dgu 'tshe bar 'gyur bas de dag las thar pa'i cho ga brtsam par bya'o/_/de la gdon dag kyang zas kyi sgo nas rigs rnam pa
[\[44b.6\]]gsum ste/_'o ma la sogs pa kha zas gtsang ma dag la dga' ba dang /_sha dang khrag la dga' ba dang /_kha zas sna tshogs la dga' ba'o/_/gdon gang dag chu dang sa la dga' ba'i klu la sogs pa ni kha zas gtsang ma la dga' ba ste/_gang de dag gis zin par gyur pa nad
[\[44b.7\]]grang zhing lus dang yan lag sprid cing rengs pa dang /_nad lci zhing lus dang sems yang bar gyur pa rnams la dang po chu dang sa'i hom dang gtsang ma'i gtor mas zhi bar bya'o/_/gdon gang dag dur khrod na gnas par mos shing sha dang khrag la dga' ba'i ma mo lha bu ni nad tsha ba dang
[\[45a\]]
[\[45a.1\]]sems dang lus lci bas 'dzin par byed de/_de dag la yang thog mar zhi ba'i sbyin sreg dang gtor mas dga' bar bya'o/_/de nas sha'i sbyin sreg dang khrag dang ldan pa'i gtor mas dga' bar bya'o/_/gdon gang dag gnas sna tshogs la mos shing
[\[45a.2\]]kha zas sna tshogs la dga' ba'i gnod sbyin dang 'byung po dang ro langs lta bu ni nad glo bur ba sna tshogs kyis 'dzin par byed de/_de dag la kha zas sna tshogs kyi sbyin sreg dang gtor mas dga' bar bya'o/_/de la klu yi gdon gyis zin pa rnams la klu'i hom dang /_'o ma'i
[\[45a.3\]]gtor mas thar bar bya bar 'dod na des mtsho dang lteng ka dang chu mig dang rdzing dang khron pa dang /_chu klung sna tshogs nas chu dang sa blangs te/_de nas chu de dag thams cad rin po che la sogs pa'i bum pa bzang po'am/_snod gtsang mar blugs te der ba dmar ser gyi 'o ma dang me tog
[\[45a.4\]]bzang po yang blugs te gzhag go/_/sa de dag dang gu gul dkar po dang bkra shis pa'i sman sna tshogs dang bag zan du sbyar te klu rnams kyi gzugs brnyan ji skad du grags pa sna tshogs byas te chu'i nang du gzhug par bya'o/_/de nas maN+Dal pad+ma dkar po'i dbyibs su byas pa'i ge
[\[45a.5\]]sar la chu'i snod gzhag par bya'o/_/'bras chan la sogs pa kha zas bzang po dang /_'o ma dang sman du sbyar ba'i gtor ma yang gzhag par bya'o/_/gzhan yang sngon po'i me tog la sogs pa'i mchod pa dang /_'o ma dang sman la sogs par sbyar ba'i mchod pa'i rdzas kyang snga ma
[\[45a.6\]]bzhin du bshams te/_bdag nyid khrus legs par byas gos gtsang ma gyon lag pa dris bskus te/_dang por rang gi lha'i rnal 'byor dang ldan pas/_dang por chu'i lha bsam pa dang spyan drang ba dang mchod pa snga ma bzhin du byas te/_de nas rang gi lha yang mchod nas de'i rjes
[\[45a.7\]]su klu thams cad mchod par bya'o/_/de la klu rnams mchod pa'i sngags ni snga ma bzhin no/_/de'i rjes su 'o ma'i nang du sman dang 'bru dang /_me tog dang /_spos dang /_rin po che rnams blugs pa'i dgang blugs dbul zhing gsang sngags rjes su bzlas par bya'o/_/de la
[\[45b\]]
[\[45b.1\]]gsang sngags ni rtsa ba'i sngags kyi rjes su sarba pan nA ga shI n+taM ku ru sA hA/_zhes bya ba'i gsang sngags 'dis lan brgya phrag du ma stong phrag du mar dbul bar bya'o/_/de nas gtor ma la yang sarba pan nA ga i daM ba liM gr-i h+nA pa ya swA hA/_zhes bya ba'i gsang sngags lan du mar
[\[45b.2\]]brjod de bsngo bar bya'o/_/de dag la phyag rgya ni ut+pal dang ldan par bya'o/_/de nas chu dang gtor ma bcas nas klu gnas pa'i sar bskyal bar bya'o/_/'di ni klu gdon las thar bar bya ba'i cho ga'o/_/sa bdag gi gdon gyis zin pa la ni/_sa'i hom dang rin po che'i gtor
[\[45b.3\]]mas dga' bar bya'o/_/'di yang sngon du bstan pa'i sbyor ba las sdig pa'i gzugs brnyan ma gtogs pa bum pa'i sbyor ba byas te pad+ma'i steng du bzhag nas mchod pa snga ma bzhin du bya'o/_/de nas rin po che sna tshogs las gsang sngags sngon du smos pa'i pad+ma li ni zhes bya
[\[45b.4\]]ba'i rjes su shAn+tiM ku ru swA hA/_zhes bya ba brjod par bya'o/_/gtor ma la yang de nyid kyi rjes su i daM ba liM gr-ih+Na gr-ih+NA pa ya swA hA/_zhes bya bas bsngo bar bya'o/_/de dag la phyag rgya ni bum pa dang sbyar bar bya'o/_/de nas bum pa de sa bdag gnas pa'i sar sba bar bya'o/_/'di
[\[45b.5\]]ni sa bdag gi gdon gyis zin pa las thar par bya ba'i cho ga'o/_/ma mo'i gdon gyis zin pa la sbyor ba khyad par du gyur pa med de zhi ba'i sbyin sreg nyid sbyar bar bya'o/_/gsang sngags ni a ti ga Na pra sha ma Na ye swA hA/_zhes bya ba sbyar bar bya'o/_/khrag gi gtor ma la yang sarba
[\[45b.6\]]ma tri ga Na i daM ba liM gr-ih+NA pa ya swA hA/_zhes bya bas bsngo bar bya'o/_/gsang sngags de gnyi ga yang rtsa ba'i gsang sngags kyi rjes su sbyar bar bya'o/_/gnod sbyin dang 'byung po la sogs pa la ni zhi ba'i sbyin sreg dang gtor ma nyid sbyar bar bya'o/_/yang na gdon thams cad la zhi
[\[45b.7\]]ba'i sbyin sreg dang gtor ma nyid sbyar bar bya'o/_/gsang sngags ni rtsa ba'i gsang sngags kyi rjes su sarba gra hAn shAn+tiM ku ru swA hA/_zhes bya bas sbyin sreg bya'o/_/gtor ma yang sarba gra hAn i daM bi liM gr-i h+NA pa ya swA hA/_zhes bya ba rtsa ba'i gsang sngags kyi rjes su sbyar te bsngo bar
[\[46a\]]
[\[46a.1\]]bya'o/_/gal te zhi ba'i las la 'bad pa byas kyang thar par ma gyur pa rnams la ni dbang gi gtor ma byas te/_dang por me lha dang bcom ldan 'das gshin rje gshed po mchod par bya ste/_de'i rjes su gdon thams cad bkug ste sbyin sreg byin nas/_de nas
[\[46a.2\]]yungs dkar dmar po la rtsa ba'i gsang sngags kyi rjes su sarba gra hAn pa shaM ku ru swA hA/_zhes bya ba sbyar te lan stong du mar bsreg par bya ste/_de'i tshe ting nge 'dzin yang sngon du brjod pa'i 'byung ba chen po'i dkyil 'khor las dbang gi las kyi sbyor ba bzhin du bsam par bya'o/_/
[\[46a.3\]]gtor ma yang kha dog dmar por bya ste/_ting nge 'dzin de nyid dang gsang sngags de nyid kyis sbyar bar bya'o/_/cho ga 'dis gdon dag dbang du gyur te gdon las thar par 'gyur ro/_/da ni thar bar dka' ba rnams la bgegs bskrad pa'i sbyor ba bstan par bya ste/_grog mkhar gyi sa
[\[46a.4\]]las rlung gi rnga mo nag po zhig byas te/_de'i rgyab tu tshogs kyi bdag po'i gzugs brnyan byas te bskyon nas tshogs kyi bdag po'i snying gar yi ge ga sngon po bris te gzhug_/de nas gzugs brnyan de kha lho'am byang shar du bstan te bzhag la/_de'i drung du rlung gi dkyil 'khor gyi
[\[46a.5\]]dbus su bgegs bskrad pa'i sbyin sreg bya ste/_de bzhin du bgegs bskrad pa'i gtor ma yang btang nas/_gtor ma'i nang du gzugs brnyan bcug ste/_sngags pa bdag nyid bcom ldan 'das gshin rje gshed kyi ting nge 'dzin du zhugs la/_sgrub pa'i grogs mchog gi
[\[46a.6\]]mdun na bka' nod pa'i tshul du 'dug la/_de nas bdag gi dpral ba nas 'phags pa mi g.yo ba gtum po sprul te grogs mchog de nyid gyur par bsams nas/_de'i lag tu gri bzang po gtad de langs nas rang nyid kyi gsang sngags zlos shing ral gri'i thabs kyis gdon gyis zin
[\[46a.7\]]pa la khros te/_bskor zhing bgegs bskrad pa'i sbyor ba bya'o/_/sngags pa bdag nyid kyis kyang gshin rje gshed kyi ting nge 'dzin dang ldan pas/_rtsa ba'i gsang sngags kyi rjes su ma hA ga Na pa ti sa pa ri bA ra Na phaT phaT/_ces yungs kar dang phreng ba la bzlas shing zin pa la brdeg par
[\[46b\]]
[\[46b.1\]]bya'o/_/de nas skyes pa'am bud med gang yang rung ba zhig gis gtor ma gzugs brnyan dang bcas pa khyer te lho'am dbang ldan gyi phyogs su rgyang grags gcig tsam du 'gro bar bya'o/_/de'i rjes su 'phags pa mi g.yo ba'i sngags pa des rang gi gsang sngags bzlas pa dang /_ral
[\[46b.2\]]gri bskor ba'i thabs byed cing 'dom bdun gyi phyi nas bgegs bsdigs shing 'gro bar bya'o/_/de nas de dag gzugs brnyan de bskyal te slar log pa dang sngags pa bdag nyid kyis kyang bskrad par bya'o/_/de nas de'i phyi de'i nyin mo bgegs bskrad pa'i sbyin sreg dang gtor ma'i rjes su
[\[46b.3\]]mnan pa bya'o/_/cho ga 'dis ni thar par dka' ba rnams kyang thar par 'gyur ro/_/da ni gdon dag zhen par gyur pa dang bsam pa dang mthu'i bye brag gis thar par shin tu dka' bar gyur pa rnams la drag po'i sbyor ba brtsam par bya ste/_de bas zhen pa dbral bar dka' bar gyur
[\[46b.4\]]pa la ni sbyor ba drag po nyid kyis thar par 'gyur/_mthu yis dbral dka' bar gyur pa la ni/_bsgom pa dang bzlas pa'i stobs bskyed pas thar bar 'gyur ro/_/de la 'dir zhi ba dang dbang dang bskrad pa'i las rnams kyis thar bar ma gyur pa de dag la yongs su gzhom pa'i cho gas
[\[46b.5\]]'dul bar 'dod na dang por thab khung gru gsum nag por byas te/_rdo rje'am be con mtshan ma nag po sor brgyad pa byas te gzhag par bya'o/_/der dur khrod kyi mgal dum mam tsher ma can gyi shing gdug pa can blangs te gru gsum gyi dbyibs su brtsig par bya'o/_/gdon gyi
[\[46b.6\]]gzugs brnyan grog mkhar gyi sa'am/_gro ga'am shog shog la sogs pa la tshon gyis bris kyang rung ste/_gal te tsha ba'i nad dang ldan pa zhig na gdon gyi gzugs brnyan mdog dmar ser skra gyen du brdzes pa zhig bya'o/_/gal te grang ba'i nad dang ldan pa zhig na gdon gyi
[\[46b.7\]]gzugs brnyan kha dog sngo skya skra thur du byil byil por 'dug pa zhig bya'o/_/de gnyis ka'i snying gar yi ge pre bri'o/_/de nas skud pa nag pos btags te phur pa zhig la brtod par bya'o/_/de nas phur pa dang gri dang gtun shing ngam be+e con yang nye 'khor du bzhag par bya'o/_/mchod
[\[47a\]]
[\[47a.1\]]pa dang gtor ma yang sngon du brjod pa bzhin du gzhag par bya'o/_/de nas sngags pa bdag nyid kha lho phyogs su bltas te lha'i rnal 'byor bsgom par bya ste/_me yi lha bskyed cing mchod pa'i cho ga dang /_bcom ldan 'das gshin rje gshed bsam zhing
[\[47a.2\]]mchod pa'i cho ga dag ni dgra bsreg pa'i skabs su bstan pa bzhin 'dir yang rig par bya'o/_/de nas gdon gyi gzugs brnyan de nad pa'i drung du bzhag ste/_de nas ting nge 'dzin dang gsang sngags dang lha rnams la nye bar bskul ba'i las rnams kyis gdon dgug pa'i sbyor ba
[\[47a.3\]]byas te gzugs brnyan la bstim par bya'o/_/de nas skud pa nag po la oM badzra ban+d+ha hUM duSh+Ta gra hA na ban+d+ha baM hUM/_zhes bya ba rtsa ba'i gsang sngags kyi rjes su bzlas te gzugs brnyan bcing bar bya'o/_/de ltar yang dang yang du dgug pa'i spyor ba byas te/_khugs par mthong ba
[\[47a.4\]]dang dang por gnas lngar phur bus gdab par bya'o/_/de nas gris gtub par bya'o/_/de nas be con nam gtun shing gis phye mar brdung bar bya'o/_/de nas de dag bsdus te hom du bsreg par bya'o/_/de nas thab khung gi nang du sol ba'i phye ma la sogs pa thams cad yongs su
[\[47a.5\]]bsdus te/_so so'i steng nas legs par brdzis la/_de'i steng du rdo leb la sna tshogs rdo rje bris pas mnan nas/_de'i steng du sngags pa bdag nyid g.yon brkyang ba'i sbyor bas mnan te/_gad mo drag po dgod cing gsang sngags kyi rjes su bzlas par bya'o/_/de la phur bu
[\[47a.6\]]gdab pa dang /_brdung ba dang /_bsreg pa rnams kyi gsang sngags ni gong du bstan pa las bsgrub bya'i ming gi gnas su duSh+Ta gra hAn/_zhes bya ba gzhug par bya'o/_gris gtub par bya ba la ni rtsa ba'i sngags kyi rjes su ts+tshe da ts+tshe ri da ma ra ma ra khaD+gen hUM phaT/_ces brjod pa'o/_/
[\[47a.7\]]mnan pa la ni rtsa ba'i gsang sngags kyi rjes su duSh+Tha na gra hA na sta m+b+ha ni ku ru laM hUM phaT/_ces brjod pa'o/_/'di ltar ci nus zhig drag po'i sbyor ba byas nas de nas nad pa de la sngon du bstan pa'i zhi ba'i sbyor bas khrus legs par bya ste/_de nas tshe gso ba'i cho ga la sbyar bar
[\[47b\]]
[\[47b.1\]]bya'o/_/de'i cho ga ni 'di yin te/_dang por maN+Dal pad+ma 'dab ma brgyad pa dkar po byas te/_der bkra shis brgyad kyi gzugs phyag rgya bri bar bya'o/_/de'i dbus su bum pa bzang po mtshan nyid thams cad yongs su rdzogs pa kha dog dkar po zhig tu sman dang /_rin po che dang /
[\[47b.2\]]'bru la sogs pa dang ldan par byas te ba dmar ba dang dkar ba'i 'o mas legs par gang bar byas so/_/shing bzang po'i kha rgyan la sogs pa dang yang ldan par bya'o/_/de nas bdag nyid khrus legs par byas te/_lus dri bzang pos bsgos nas ras dmar po gtsang ma gyon te/
[\[47b.3\]]ku sha'i stan la kha nub phyogs su bltas nas 'dug par bya'o/_/nad pa'ang gos dkar po gtsang ma bskon te dkyil 'khor gyi nub phyogs su kha shar du bstan de gzhag par bya'o/_/de nas bdag nyid lha'i rnal 'byor dang ldan pas mdun du gzhal yas khang bzang po rdo rje dkyil
[\[47b.4\]]'khor gyi 'khor lo ji lta ba bzhin du bsgoms nas/_de'i dbus su pad+ma dang zla ba'i dkyil 'khor gyi steng du nad pa dang bum pa dbyer med pas sangs rgyas tshe dang ye shes dpag tu med pa sku mdog kha ba la mtshal bzang po gtor ba ltar dmar skyar gnas pa mnyam pa'i phyag rgya'i steng na bdud
[\[47b.5\]]rtsi'i bum pa bsnams pa zhig tu bsgom par bya'o/_/de'i thugs kar yang zla ba'i dkyil 'khor gyi steng du 'jam dpal gdod nas sangs rgyas zhes bya ba/_sku mdog dkar po dbu la gtsug phud lnga dang ldan pa phyag brgyad kyis nye bar mdzes pa/_shes rab kyi pha rol tu phyin pa'i
[\[47b.6\]]glegs bam du ma la sogs pas mtshan par bsam par bya'o/_/de'i thugs kar yang zla ba'i dkyil 'khor gyi sting du 'jam dpal ye shes sems dpa' zhes bya ba sku mdog dmar skya phyag na pad+ma'i steng na tshe'i bum pa bsnams pa bsam par bya'o/_/yang na snga ma bzhin du mnyam gzhag gi
[\[47b.7\]]phyag rgya'i steng na pad+ma dang bum pa bsnams pa bsam par bya'o/_/de'i thugs kar ye shes sems dpa' de lta bu nyid do/_/de'i thugs kar yang de bzhin du grangs med pa ji ltar nus pa bzhin bsgom par bya ste/_'di ltar rim pa bcu'am/_rim pa brgya'am/_rim pa stong la
[\[48a\]]
[\[48a.1\]]sogs pa nas/_ji srid du bye ba phrag bsam gyis mi khyab pa dang brjod du med pa thug gi bar du bsgom par bya'o/_/de nas bdag gis gsang sngags bzlas pa dang lha rnams las ye shes kyi 'od zer 'phros pas khro bo gshin rje gshed mdog dmar po lcags
[\[48a.2\]]kyu dmar po lag na thogs pa/_lus me ltar 'bar ba mtha' yas pa 'phros pas bgegs kyi gnas thams cad yongs su bcom ste/_de dag gi lag nas tshe'i rang bzhin 'od le brgan nam/_yang na bsgrub bya ci 'dra ba'i gzugs kun nas bkug ste/_phyag rgya bum pa la thim
[\[48a.3\]]par bya'o/_/de la gsang sngags ni yi ge drug pa zhi ba zhes bya ba'i rjes su dzI baM wa ra de swA hA/_zhes bya ba bzlas par bya'o/_/de'i tshe bka'i 'khor lo yang bskul bar bya'o/_/de nas bum pa de bsgrub bya'i gnas lngar yang nas yang du bstim par bya'o/_/de nas rdo rje'i go cha la sogs
[\[48a.4\]]pas srung ba'i cho ga byas pas bsgrub bya de bsrung bar 'gyur ro/_/de la rdo rje go cha'i phyag rgya ni lag pa gnyis sor mo phan tshun cung zad bsnol te/_mthe bo gnyis bsgreng nas bsgrub bya'i snying gar bzhag ste/_'jam dpal gyi rtogs pa gzhan las gsungs pa'i gsang sngags bzlas
[\[48a.5\]]pa'am/_yang na go cha thams cad kyi spyi'i gsang sngags oM badzra kapa tsa rak+Sha hUM/_bya ba 'di dang sbyar bar bya'o/_/de nas skud pa la yang bsrung ba'i gsang sngags rjes su bzlas pa'i mdud pa bor te mgul ba'am dpung ba la gdags par bya'o/_/gro ga'am shing shun la sogs pa
[\[48a.6\]]la rtsa ba'i gsang sngags mngon par bris te/_phyi rol 'khor lo'i tshul du byas pa las mtshon cha sna tshogs kyis brgyan te/_gsang sngags kyis byin gyis brlabs nas legs pa dril te spyi gtsug tu gdags par bya'o/_/de bzhin du zhal gyi gsang sngags kyi 'khor lo bris te mgul
[\[48a.7\]]par gdags par bya'o/_/go cha'i gsang sngags dang snying po'i gsang sngags kyi 'khor lo de bzhin du byas te dpung par gdags par bya'o/_/mtshon cha'i gsang sngags 'khor lo de bzhin du bris te lag pa'i mkhrig ma gnyis la gdags par bya'o/_/snying po dang go cha dang mtshon cha'i
[\[48b\]]
[\[48b.1\]]gsang sngags dag ni 'jam dpal gyi rtogs pa gzhan las ji skad gsungs pa de 'dir sbyar bar bya'o/_/las rnam bzhi'i sgo nas gdon las thar bar bya ba'i cho ga tshe bsrung ba dang bcas pa bstan pa rdzogs so//_//de nas gzhan yang bshad bya ba/_/rdo rje mngag
[\[48b.2\]]gzhug sbyor ba yis/_/bkra shis phun sum tshogs 'gyur pa/_/mchog tu gyur ba bshad par bya/_/sngags pa bdag nyid bkra shis shing /_/de bzhin skye dgu gzhan dag kyang /_/bkra shis bsgrub par bya ba dang /_/bud med gang zhig bu mi 'tsho/_/yang na gdon gyi bye brag gis/_/
[\[48b.3\]]mo gsham gyur pa gang yin pa/_/de dag bkra shis bya ba'i phyir/_/rdo rje mngag gzhug bsgrub par bya/_/lha klu gnod sbyin dri za dang /_/sa'am mkha' la gnas pa yi/_/bkra shis lha rnams thams cad las/_/mchog tu gyur pa 'di yin te/_/de phyir 'dir bsgrub par bya/_/bkra
[\[48b.4\]]shis rab tu gtsang ba'i sar/_/yar gyi ngo yi tshes gcig la/_/sngags pas dkyil 'khor bri bar bya/_/khru do'i tshad dang ldan pa la/_/dbus su gru gsum sum brtsegs bya/_/dbus kyi gru gsum gang yin par/_/kha dog dmar por ldan byas te/_/yi gi nr-i yis mtshan par bya/_/de nas
[\[48b.5\]]rim pa gnyis pa la/_/thod pa dag gis kun du bskor/_/de nas rim pa tha ma la/_/rdo rje phreng bas bskor byas te/_/grar ni mngag gzhug phyag rgya gzhag_/de yi phyi rol khor yug tu/_/ro dang mgo med ro dang ni/_/de bzhin yan lag mtshang ba/_/yan lag dag dang keng rus dang /_/khyi
[\[48b.6\]]dang wa dang ce spyang dang /_/kang ka bya rog 'ug pa sogs/_/shing yang rnam pa sna tshogs dang /_/zhing skyong la sogs ldan par bri/_/ras dkar rab tu gtsang ma ni/_/khru phyed dang ni khru gang ba/_/gal te de las lhag kyang rung /_/legs par byi dor byas nas ni/_/bcu gnyis rtsibs
[\[48b.7\]]can 'khor lo dag_/gur gum mtshal dang bsres pas bris/_/lte bar sna tshogs rdo rje bri/_/'khor lo'i rtse mo rnams la yang /_/mtshon cha sna tshogs bri bar bya/_/rdo rje 'khor lo be con dang /_/dgra sta ral gri tri shU la/_/mdung dang mda' dang lcags kyu dang /_/tho ba gtun shing zhags
[\[49a\]]
[\[49a.1\]]pa rnams/_/'khor lo'i tshul du mnyam par bri/_/sna tshogs rdo rje'i lte ba la/_/yi ge oM zhes bya ba bri/_/sna tshogs rdo rje'i rtse mo yi/_/khor yug phyogs rnams thams cad du/_/rak+Sha rak+Sha zhes bya ba'i/_/yi ge phreng ba'i tshul bri ba/_/lan grangs bcu gnyis bri
[\[49a.2\]]par bya/_/de nas 'khor lo'i rtsibs rnams la/_/rdo rje mngag gzhug ming gi sngags/_/yi ge bcu gnyis dgod bya ste/_/nr-i to ta ni zhes bya ba/_/lan gnyis brjod par gyur ba yis/_/yi ge brgyad du gyur bar bya/_/me sgra sgrogs byed yi ge gnyis/_/lan gnyis brjod par gyur pa yis/_/
[\[49a.3\]]yi ge bzhi ru gyur pa yi/_/gsang sngags yi ge bcu gnyis des/_/'khor lo bcu gnyis mdzes par bya/_/yi ge de dag re re yi/_/phyogs mtshams brgyad du hUM brgyad kyis/_/so sor 'khor lo'i tshul du bskor/_/mtshon cha rnams kyi rtsa ba la/_/yi ge phaT kyis mtshan par bya/_/bkra
[\[49a.4\]]shis srung ba'i 'khor lo de/_/dkyil 'khor steng du bla re bya/_/me tog bdug pa mar me dang /_/dri dang bshos dang mchod yon la/_/gur gum mtshal dang bsres pa'am/_/tsan+dan dmar pos gtor bar bya/_/kha zas sna tshogs sbyar ba yi/_/gtor ma gnyis kyang gzhag bya ste/_/
[\[49a.5\]]dang por gshin rje gshed la dbul/_/gnyis pa rdo rje mngag gzhug la/_/de bzhin mchod pa thams cad kyang /_/cha gnyis lan par shes par bya/_/sngags pa gos dmar gyon nas ni/_/gshin rje sgra zhes bya ba yi/_/rnal 'byor bdag nyid bsgom par bya/_/de nas khro bo gshin rje
[\[49a.6\]]gshed/_/rdo rje sbyor bas spyan drangs te/_/mdun gyi nam mkha' pad+ma la/_/nyi ma ldan pa'i steng bsams te/_/mchod dang gtor ma dbul bar bya/_/de nas bdag gi lus la gzhug_/de nas mngag gzhug bsgrub pa'i phyir/_/ba spu rnams kyi bu ga las/_/ye shes 'od zer 'phros
[\[49a.7\]]'gyur bas/_/dkyil 'khor la ni thim par 'gyur/_/dkyil 'khor dur khrod byin brlabs te/_/dkyil 'khor snying por 'dus pa yis/_/kha dog ljang dmar ldan pa yi/_/yi ge nr-i la thim par 'gyur/_/'od zer 'phro 'du'i sbyor ba yis/_/sngon du brjod pa'i tshul 'dra bas/_/rdo rje mngag
[\[49b\]]
[\[49b.1\]]gzhug 'gyur bar bya/_/spyan drang ba dang mchod pa dang /_/rang gi sngags kyis legs par bya/_/de nas rdo rje mngag gzhug gi/_/gsang sngags bzlas pa'i sbyor ba bya/_/bzlas pa'i ye shes 'od zer dag_/'phro dang 'du ba'i sbyor ba yis/_/bkra shis srung ba'i 'khor lo la/_/zhu
[\[49b.2\]]ba'i tshul du thim par bya/_/de ltar mchod dang bzlas pa dag_/brtson dang dad par ldan pa yis/_/zla ba gcig gam yang na gsum/_/yang na zla ba drug gi bar/_/mkhas pas legs par bsnyen pa bya/_/de tshe sbyin sreg cho ga yang /_/ji ltar nus pa bzhin du bya/_/de ltar
[\[49b.3\]]bsnyen pa rdzogs gyur nas/_/de dag bdag nyid 'jug pa'am/_/yang na bkra shis 'dod pa yi/_/bud med skyes pa byis pa dag_/khrus byas gos dmar bgos nas ni/_/me tog dmar po'i phreng ba dag_/lag tu thogs te nub phyogs 'dug_/thal mo sbyar nas gsol
[\[49b.4\]]ba gdab/_/mngag gzhug rdo rje'i dkyil 'khor gyi/_/bkra shis srung ba'i 'khor lo 'dir/_/dam tshig bzhin du bzhugs par bgyi/_/bkra shis byin rlabs dam pa dag_/ji ltar dam tshig bzhes pa bzhin/_/deng 'dir dbang bskur bdag la stsol/_/pra tI ts+tsha badzra ho/
[\[49b.5\]]me tog 'khor lor dor bar bya/_/de nas bdag nyid chen po des/_/rdo rje mngag gzhug bzhengs nas ni/_/bkra shis 'khor lor thim par bsam/_/de nas bkra shis 'khor lo de/_/bdag gam yang na gzhan yang rung /_/gang zhig bsrung bar 'dod pa yi/_/spyi bo la ni dbang
[\[49b.6\]]bskur bya/_/oM sarba mang+ga la si ka l+ya Na ba ra de swA hA/_zhes pas legs par dbang bskur nas/_/bkra shis srung ba'i 'khor lo de/_/legs par dril te rgyas btab nas/_/mgul lam dpung pa dag la gdags/_/de nas rdo rje mngag gzhug kyang /_/de yi lha ru gzung bar
[\[49b.7\]]bya/_/'di yis bgegs rnams thams cad las/_/bsrungs nas bkra shis ldan par bya/_/'dir sgrub pa po gang zhig bu dang tsha bo la sogs pa rigs rgyud brtan zhing bkra shis par 'dod pa dang /_skyi dgu gang dag bkra mi shis par gyur pa rnams phyir bkra shis par bya ba dang /
[\[50a\]]
[\[50a.1\]]bud med gang dag bu mi 'tsho ba dang /_gzhan yang gdon gyis dbang byas te mo gsham du gyur pa rnams bkra shis par bya ba'i phyir rdo rje mngag bzhug bsgrub par bya ba'i cho ga bya ste/_gang gi phyir ji skad du gsungs pa'i rdo rje mngag gzhug 'di ni lha dang
[\[50a.2\]]bcas pa'i 'jig rten na bar du gcod pa sel bar byed pa'i mchog yin te/_gang dag lhar 'dzin pa de la bkra shis sbyin par bya ba yin no/_/de bas na lhag par bkra shis 'dod pa rnams kyis 'di nyid mchog tu bsngags te bsgrub par bya'o/_/de la 'di'i cho ga ni dus bzang
[\[50a.3\]]po dang ldan pa'i yar gyi ngo'i tshes gcig dang /_bkra shis gtsang ma'i gnas su man+tal khru do pa zhig byas te/_de'i dbus su gru gsum rtse mo lhor bstan pa sum brtsegs shig bya'o/_/de la gru gsum dbus ma dmar por bya ste/_de'i steng du sna tshogs pad+ma'i steng du nyi ma'i dkyil
[\[50a.4\]]'khor gyi steng du yi ge nr-i ljang gu zhig bri bar bya'o/_/yi ge de las 'od rtsa dmar bar 'phro ba 'dra bar bri'o/_/bar ma la sa'i cha dkar por bya ste/_thod pa skam rlon gyi phreng ba bri bar bya'o/_/tha ma'i sa cha nag por byas te rdo rje'i phreng ba bris la/_grwar lcags kyi mda' gzhu kha phyir bstan
[\[50a.5\]]te bri ba'am gzhag par bya'o/_/de'i phyi rol du dur khrod kyi tshul du ji dga' bar bri bar bya'o/_/de nas bkra shis srung ba'i 'khor lo yang sngon du brjod ba bzhin du bris te maN+Dal gyi steng du bla re'i tshul du dgab par bya'o/_/de nas sngags pa bdag nyid gos dkar po gyon te kha lho
[\[50a.6\]]phyogs su bltas nas/_sngon du brjod pa'i mchod pa dang /_gtor ma rnams nye bar bzhag ste/_bcom ldan 'das gshin rje gshed kyi rnal 'byor ba spom par bya'o/_/de nas bcom ldan 'das ye shes kyi gshin rje gshed po spyan drangs te/_mdun gyi nam mkha' la
[\[50a.7\]]pad+ma dang nyi ma'i gdan la bzhugs par bsam ste ji skad du smos pa'i mchod pa dang gtor ma rnams kyis sngon du brjod pa bzhin mchod nas de nas de bdag nyid la thim par bya'o/_/de nas rdo rje mngag gzhug bsnyen par bya ba'i phyir/_bdag gi ba spu'i bu ga thams cad
[\[50b\]]
[\[50b.1\]]nas 'od zer 'phros te dkyil 'khor gyi gnas thams cad du thim par gyur pas/_dkyil 'khor de nyid du dur khrod gyi gnas su byin gyis brlabs te/_de nas yang 'od zer de dag dkyil 'khor gyi snying por 'dus te/_yi genr-i la thim par gyur nas shin tu 'od 'bar bar 'gyur
[\[50b.2\]]te phyogs thams cad du 'phros nas rgyal ba sras dang mngag gzhug tu bcas pa rnams la thim pas 'od du gyur nas/_slar 'dus te sa bon dang dbyer med par gyur pa las rdo rje mngag gzhug gi skur gyur te/_sngon du smos pa lta bu'i mtshan nyid dang ldan par bsgom mo/_/de yang
[\[50b.3\]]snying ga'i sa bon gyi 'od zer gyis rdo rje mngag gzhug gi tshul de nyid dang 'dra ba zhig spyan drangs te bsams pa de nyid dang gnyis su med par bya'o/_/de yang lag pa g.yas pa khu tshur bcangs te mdzub mo dang gung mo brkyang ste cung zad phyar te g.yon pa khu tshur dkur bzhag nas
[\[50b.4\]]gsang sngags 'di brjod par bya'o/_/oM e h+ye hi b+ha ga bA na ma hA badzra king+ka ra dzaHhUM baM hoH/_rak+Sha rak+Sha sa ma ya ho/_/zhes brjod par bya'o/_/de nas ar+g+haM la sogs pa'i mchod pa rnams rdo rje mngag gzhug gi snying po nyid dam/_mchod pa rang rang gi sngags kyis dbul bar
[\[50b.5\]]bya'o/_/de nas rdo rje mngag gzhug gi snying po de nyid bzlas brjod bya ste/_sngags pa bdag nyid kyi lce dang rdo rje mngag gzhug gi gnas rnams nas/_gsang sngags kyi 'od zer kha dog dmar po 'phros pas phyogs bcu'i rgyal ba sras dang bcas pa mngag gzhug dang bcas pa
[\[50b.6\]]rnams la 'phros pas 'od du gyur te/_slar bsdus nas bkra shis srung ba'i 'khor lo la thim par gyur pas shin tu 'od 'bar bar gyur par bsam par bya'o/_/de nas bzlas pa gtong bar 'dod na/_'jig rten gsum na mchog gyur pa'i/_/rdo rje mngag gzhug chen po khyod/_/
[\[50b.7\]]bkra shis 'khor lo 'dir bzhugs la/_/bsrung ba phun sum tshogs par mdzod/_/oM muM zhes brjod de/_ar+g+ha phul bas rdo rje mngag gzhug dur khrod kyi gnas nas bzhengs te/_bkra shis kyi 'khor lo la thim par gyur par bsam mo/_/de nas bdag gis rdo rje lta
[\[51a\]]
[\[51a.1\]]bas 'khor lo de la bltas bas/_bcom ldan 'das gshin rje gshed po'i mthu dang /_rdo rje mngag gzhug gi mthus sus kyang dbrog par mi nus par gyur par bsam mo/_/bdag gis bsrung bar bya'o zhes bya ba'i shugs kyang gtang bar bya'o/_/
[\[51a.2\]]'di lta bu'i sbyor ba dang ldan pa zla ba gcig gam gsum mam drug tu sbyar nas/_de nas dkyil 'khor du gzhug par bya'o/_/tha ma'ang 'bum phrag gsum bzlas brjod byas te gzhug par bya'o/_/de yang bdag nyid bkra shis par 'dod na ni bdag nyid me tog dmar po'i phreng
[\[51a.3\]]ba thogs te/_tshigs su bcad pa la brjod pa bzhin du dkyil 'khor gyi 'khor lor me tog dor bar bya'o/_/de nas 'khor lo me tog tu bcas te bdag gi spyi bor bzhag pa bdag nyid la thim par bsam mo/_/de nas 'khor lo de legs par dril te rgyas btab la mgul
[\[51a.4\]]pa'am dpung par gdags bar bya'o/_/de phyin chad rdo rje mngag gzhug nyid kyang bdag gi srung mar bya'o snyam bsams te/_'phangs te rtag tu mchod par bya'o/_/rdo rje mngag gzhug dag dga' bar gyur pa'i zangs kyi gtsug can yang bsten par bya'o/_/'di lta bu'i
[\[51a.5\]]sbyor ba byas pa'i sngags pa de la ma mo rnams dga' bar gyur te/_ma mo'i dbang du sngags pa mi 'gyur zhing sngags pa'i dbang du ma mo rnams 'du bar 'gyur ro/_/gal te skye dgu gzhan bsrung bar 'dod na gang bsrung bar 'dod pa de nyid dkyil 'khor du gzhug par bya ste/
[\[51a.6\]]des snga ma bzhin du me tog dor ba dang /_'khor los spyi bor dbang bskur ba 'khor lo lus la bcang ba rnams legs par byas te/_de dag gi srung mar rdo rje mngag gzhug phog nas/_de dag gis dus dus su mchod par bya'o/_/'di lta bu'i sbyor ba dang ldan pa'i skye dgu
[\[51a.7\]]de la/_bkra mi shis par byed pa'i byis pa'i gdon dang /_bud med dbang du byed pa'i gdon dang /_skyes pa'i longs spyod la bar du gcod pa la sogs pa bkra mi shis par byed pa'i gdon thams cad las thar par 'gyur ro/_/rdo rje mngag gzhug gi sbyor bas bkra shis
[\[51b\]]
[\[51b.1\]]bsgrub ba'i cho ga bstan pa rdzogs so//_//gang zhig 'jam dpal gzhon nu 'am/_/'jam rgyal khro bo chen po la/_/mchod dang bzlas pa'i sbyor ba yis/_/bya ba sna tshogs grub 'dod pas/_/mchod pa la sogs sbyor ba la/_/gsang sngags gang dag gang
[\[51b.2\]]sbyor ba/_/mdor bsdus nas ni bshad par bya/_/sku bskyed pa dang sa bon dang /_/yan lag byin gyis brlab pa dang /_/bgegs bsal ba dang rdzas byin brlab/_/spyan drang ba dang gdan bzhugs dang /_/zhal bsil la sogs mchod pa dbul/_/mchod dang gtor
[\[51b.3\]]ma bsngo ba dang /_/bzlas dang gshegs su gsol ba dang /_/bsrung dang khrus sogs spyod lam la/_/sngags sbyar tshul ni rnam gsum ste/_/gsang sngags gcig gis sbyor ba dang /_/rtsa ba yan lag sngags dag gis/_/sde tshan rnams la sbyar bar bya/_/so so rang rang
[\[51b.4\]]sngags rnams kyis/_/rang rang las la sbyar bar bya/_/bye brag gsum du shes par bya/_/gal te gcig gis sbyor ba na/_/gang la bzlas pa byed 'dod pa'i/_/sngags de nyid kyis las kun la/_/sbyor yang nyes par mi 'gyur te/_/ting 'dzin myur du thob par 'gyur/_/
[\[51b.5\]]sde la sbyor bar 'dod pa na/_/rtsa ba'am ni yan lag gam/_/'on te gnyis kas sa bon bya/_/sku bskyed pa yang de bzhin bya/_/yan lag sngags kyis byin gyis brlab/_/bgegs rnams mtshon cha'i sngags kyis bsal/_/rdzas rnams byin gyis brlab pa dang /_/spyan drang
[\[51b.6\]]ba dang bzhugs pa dang /_/snying po sngags kyis bya bar bshad/_/me tog la sogs mchod pa ni/_/rtsa ba'i sngags kyis dbul bar bya/_/gtor ma mtshon cha'i sngags kyis bsngo/_/bzlas brjod rtsa ba'am snying po yi/_/sngags kyis lha rnams mnyes par bya/_/snying po'i
[\[51b.7\]]sngags kyis slar gshegs gsol/_/bsrung ba yan lag lnga pa yi/_/sngags kyis byin gyis brlab par bya/_/khrus la sogs pa'i spyod lam la/_/ji ltar sbyar ba'ang bshad par bya/_/snying po'i sngags kyis khrus rtsi blang /_/mtshon cha'i sngags kyis bgo ba dang /_/sa dang
[\[52a\]]
[\[52a.1\]]chu yis bgegs bsal bya/_/spyi gtsug sngags kyis byin brlabs nas/_/rtsa ba'i sngags kyis bkru bar bya/_/mdun du bsams pa'i lha rnams la/_/chu yang rtsa ba'i sngags kyis dbul/_/snying po'i sngags kyis gshegs gsol te/_/yan
[\[52a.2\]]lag lnga ba'i sngags rnams kyis/_/yan lag legs par 'bar byas te/_/khrus kyi gnas nas byung nas ni/_/sngags kyi khang par zhugs par bya/_/gal te bdag nyid chen po de/_/so so sngags kyi sbyor ba yis/_/rang rang las la sbyor 'dod na/_/rtog pa sna tshogs
[\[52a.3\]]las gsungs pa'i/_/sa bon yi ge dag las de/_/ming gi sngags kyis sku bzhengs bya/_/byin gyis brlab pa'i gsang sngags kyang /_/rtog las ji ltar gsungs las bya/_/las kun byed pas bgegs bsal te/_/spyan drangs gdan dbul la sogs pa/_/so so
[\[52a.4\]]ji skad gsungs bzhin bya/_/'di ni bya ba sna tshogs la/_/sngags sbyar mdor bsdus bshad pa'o/_/de la 'dir bya ba sna tshogs la/_gsang sngags rnams ji ltar sbyar bar bya ba bstan te/_de la bya ba ni 'di lta ste/_'phags pa 'jam dpal gzhon nur gyur pa dang /
[\[52a.5\]]'jam pa'i khro bo gshin rje gshed gang rung mnyes par bya ba'i sgo nas/_/dngos grub sna tshogs 'dod pa rnams/_de dag mnyes pa'i cho ga'i yan lag tu gyur pa/_lha rnams kyi sku bskyed pa'i sa bon gang gis bya ba dang /_gsang sngags gang gis lha'i sku bskyed pa dang /_de
[\[52a.6\]]bzhin du lha'i sku legs par byin gyis brlab pa dang /_bgegs bsal ba dang mchod pa la sogs pa'i rdzas byin gyis brlab pa dang /_spyan drang ba dang /_gdan la bzhugs su gsol ba dang /_khrus chab gsol ba dang yon chab dbul ba dang /_me tog la sogs pa
[\[52a.7\]]mnyes pa'i mchod pa dbul ba dang /_gtor ma bsngo ba dang /_bzlas brjod bya ba dang /_lha slar gshegs su gsol ba dang /_bdag nyid bsrung ba rnams la gsang sngags gang dang gang sbyar ba dang gzhan yang khrus la sogs pa'i spyod lam dang /_sbyor ba'i spyod pa rnams la
[\[52b\]]
[\[52b.1\]]gsang sngags ji ltar sbyar ba rnams rnal 'byor gyi rgyud spyi'i rjes su 'brangs nas/_dgos pa bsgrub par 'dod pa'am gal te rgyud gcig gi rjes su 'brang na yang /_bya ba sna tshogs kyi sbyor ba shes na the tshom med par 'gyur bas/_'dir sngags kyi sbyor ba thams cad mdor bsdus
[\[52b.2\]]te bstan to/_/de la sngags kyi sbyor ba'i tshul yang mdor bsdu na rnam pa gsum du 'gyur te/_de la dang po na gang la bzlas pa brjod pa'i gsang sngags de nyid kyis/_ji skad smos pa'i bya ba thams cad la sbyar ro zhes bya ba 'di yin no/_/gnyis pa ni rtsa ba'i sngags dang snying po la
[\[52b.3\]]sogs pa'i yan lag gi sngags dag las ji skad du smos pa'i bya ba sde sde la sngags re re sbyar bar bya'o zhes bya ba 'di yin no/_/gsum pa ni ji skad du smos pa'i bya ba re re la/_gsang sngags so sor sbyar bar bya ste/_cho ga zhib mo las gsungs pa de bzhin du sbyar bar bya'o
[\[52b.4\]]zhes bya ba ni 'di yin no/_/de la 'dir bcom ldan 'das 'jam dpal gzhon nur gyur pa'am/_'jam pa'i khro bo dag gi bya ba sna tshogs la gsang sngags gang dang gang la sbyar ba bstan pa yin te/_de yang rtsa ba'i sngags dang yan lag gi sngags gnyis su gsungs te/_de la
[\[52b.5\]]rtsa ba'i gsang sngags ni/_rnam par thar pa'i sgo mtha' dag rgyas par bstan pa'i phyir/_gsang sngags kyi lha rnams kyi lus lta bu yin te de bas rtsa ba zhes bya'o/_/yan lag ni rnam par thar pa'i sgo re re ston pa'i phyir/_sngags kyi lha rnams kyi yan lag lta bu yin te/_de bas na yan lag
[\[52b.6\]]ces bya'o/_/de yang snying po dang spyi gtsug dang mchog ma dang /_go cha dang /_mtshon cha lta bu ste de la snying po ni snying ga lta bu yin te/_rtsa ba las bsdus nas phyogs tsam ston pa'i bdag nyid yin no/_/spyi gtsug dang mchog ma ni yan lag gi gtso bo yin te/_de byin gyis rlob pa de la de
[\[52b.7\]]skad ces bya'o/_/go cha ni brang la sogs pa gnad kyi gnas rnams byin gyis rlob cing srung bar byed pas go cha zhes bya'o/_/mtshon cha ni lag pa la sogs par bsams pas 'bar ba'i gzis bgegs rnams bsregs nas 'byer bar byed cing bka' las 'das pa rnams ma rungs
[\[53a\]]
[\[53a.1\]]par gyur pa rnams la sogs pa la sbyor bar byed pas mtshon cha zhes bya'o/_/gzhan yang las kyi sngags la sogs pa'ang yan lag tu bsdu bar bya'o/_/de re zhig 'jam dpal gzhon nur gyur pa'i rtsa ba'i gsang sngags ni rtog pa phal cher las grags
[\[53a.2\]]pa yi ge drug pa zhes bya ba yin no/_/oM wA gI shwa ri muM/_gsang sngags 'di yang bcom ldan 'das 'jam dpal gzhon nur bskyed pa dang /_sa bon dang /_mchod pa dang /_bzlas brjod dang /_las la sbyar ba la sogs pa la sbyar bar bya'o/_/snying po'i sngags ni oM muM zhes bya
[\[53a.3\]]ba 'di yin no/_/'di yang snga ma bzhin du thams cad la sbyar bar bya'o/_/mtshog ma la sogs pa la yang ji ltar rtog pa rnams las gsungs pa bzhin sbyar bar bya'o/_/'phags pa su sid+d+hi ka ra la sogs par bstan pas 'dir ched du bstan par ma mdzad de/_de bas na bcom
[\[53a.4\]]ldan 'das 'jam dpal gzhon nur gyur pa mnyes par bya bar 'dod pas de dag tu gsungs pa'i cho ga nyid sbyar bar bya'o/_/dpal gshin rje gshed po mnyes par bya bar 'dod pas kyang gal te bya ba'i rgyud kyi rjes su 'brang bar 'dod pa rnams kyi ni/_khro bo nyid kyi rtog pa zhib mo las
[\[53a.5\]]gsungs pa'i yan lag lnga pa'i sngags kyis byin gyis brlab pa la sogs pa'i bya ba rnams la sbyar bar bya'o/_/rnal 'byor rgyud kyi rjes su 'brang bar 'dod na ni/_/yan lag de dag gdon mi za bar dgos med de rtsa ba'am snying po tsam gyis sbyar bar bya'o/_/gsang sngags kyi bya ba sna tshogs
[\[53a.6\]]yongs su sbyor ba'i cho ga bstan pa rdzogs so//_//las kyi bya ba sna tshogs la/_/dkyil 'khor dag dang ri mo dang /_/de bzhin brtul zhugs med par yang /_/bya ba bsgrub pa bshad zin to/_/gzhan yang bya ba sna tshogs kyi/_/dngos grub sna tshogs bsgrub pa la/_/dkyil
[\[53a.7\]]'khor ri mo brtul zhugs la/_/brten pa'i cho ga bshad par bya/_/gal te sngags pa mtshan ma la/_/dga' bas dang po mtshan ma rnams/_/brtag pa'i cho ga bshad par bya/_/dngos grub rab dang bar ma dang /_/dman dang phra mo grub 'dod pas/_/de dag 'grub bam mi 'grub
[\[53b\]]
[\[53b.1\]]pa'i/_/mtshan ma dang po brtag par bya/_/nyi ma 'byor ba bzang po la/_/sngags pas smyung ba byas nas ni/_/ras dkar gtsang ma bgos nas kyang /_/gtsang zhing dben pa'i sa phyogs su/_/dkyil 'khor lnga ni dngar te bri/_/de dag ji ltar bri ba yang /_/legs par rab tu bshad
[\[53b.2\]]par bya/_/de dag kun la mtshungs par ni/_/dang po sa yi dkyil 'khor rnams/_/kun nas gru bzhi mdzes par bya/_/de yi dbus su chu'i dkyil 'khor/_/zlum po kun nas dgang bar bya/_/de yi steng du me tog dag_/dri zhim mdzes pas dgang bar bya/_/dkyil 'khor dang po'i steng du
[\[53b.3\]]yang /_/dpal ldan rnam par snang mdzad sogs/_/sangs rgyas lnga rnams dgod pa ni/_/gru gsum e yi steng du bri/_/ji ltar rigs pas bris byas nas/_/dkyil 'khor gnyis pa dag la ni/_/'jam dpal gzhon nu byams ba dang /_/gzhan yang rgyal sras sna tshogs dag_/nyan
[\[53b.4\]]thos rnams dang bcas pa yang /_/rin chen steng du bri bar bya/_/yang na me tog nyid la ni/_/rang rang sngags kyis byin rlabs te/_/kun nas gnas par bsam par bya/_/dkyil 'khor gsum pa dag la yang /_/chos kyi 'khor lo bri bya ste/_/rten 'brel sngags kyis byin gyis brlab/_/
[\[53b.5\]]dkyil 'khor bzhi pa'i dbus dag tu/_/dpal ldan rdo rje sems dpa' gzhag_/de bzhin dkyil 'khor lnga pa la/_/dkon mchog gsum gyi byin rlabs kyis/_/legs nyes gsal bar ston byed pa/_/kun nas gnas par bsam par bya/_/de ltar legs par bsams nas ni/_/
[\[53b.6\]]dkyil 'khor lnga pa'i steng du yang /_/me long ma chag ma gas pa/_/bzang po legs par phyis pa gzhag_/de nas de dag mchod pa'i phyir/_/dkyil 'khor de dag re re yang /_/me tog bdug pa la sogs pa'i/_/mchod pa rnams dang gtor mar bcas/_/re re la yang rdzogs par
[\[53b.7\]]dbul/_/dang po sangs rgyas thams cad la/_/gnyis pa 'phags pa'i dge 'dun la/_/gsum pa dam chos 'khor lo la/_/bzhi pa rdo rje sems dpa' la/_/lnga pa gsal ston lha mo la/_/mchod pa legs par byas nas ni/_/shar gyi phyogs su kha bltas te/_/ku sha'i
[\[54a\]]
[\[54a.1\]]stan la 'dug nas ni/_/me long bzang po de nyid kyang /_/lag pa g.yon pas bzung byas te/_/gsang sngags bzlas pa brtsam par bya/_/i ni de yi thog ma ste/_/la dad ar ni ldan pa dag_/gnyis pa yin par rab tu grags/_/yA dang u dang oM sbyar ba/_/
[\[54a.2\]]yi ge gsum sbyar gsum pa ni/_/yi ge gsum po de nyid la/_/i yi gnas su pi bzhag nas/_/lhag ma snga ma bzhin sbyar nas/_/yi ge drug tu gyur par bya/_/tha mar swA hA ldan byas la/_/thams cad mthong bar byed pa ste/_/lan 'bum sngon du bsnyen pa bya/_/de nas gzhon
[\[54a.3\]]nu'am gzhon nu ma/_/mtshan ldan gcig gam gnyis sam gsum/_/zas gtsang zos shing khrus byas pa/_/de bzhin gos bzangs gyon pa dag_/dkyil 'khor lnga pa'i shar phyogs nas/_/ku sha'i stan la 'dug nas ni/_/nub tu bltas te mi smra bar/_/kun nas thub par
[\[54a.4\]]'dug par bya/_/de nas sngags pa bdag nyid kyang /_/khu tshur dpung par bsnol byas te/_/sa gol gdab cing gsang sngags bzlas/_/bkra shis lha mo dkar mo zhig_/kun nas nye bar 'ongs nas ni/_/legs nyes ston pa bsam par bya/_/de ltar gsang sngags brgya rtsa
[\[54a.5\]]brgyad/_/stod rtsa brgyad du bzlas bya zhing /_/gzhon nu rnams la me long bstan/_/sangs rgyas byang chub sems dpa'am/_/sngags kyi bgrang phreng bzang po dag_/bkra shis mtshan ma bzang po rnams/_/mthong bar gyur na dngos grub thob/_/sbrul dang sdom dang sdig pa dang /_/de
[\[54a.6\]]bzhin dmyal ba yi dwags rnams/_/mthong na dngos grub mi thob ste/_/slar yang sngags bsnyen nyid la 'bad/_/cho ga'i sbyor ba 'di yis ni/_/de bzhin gson dang 'chi ba dang /_/stor ba rnyed dang mi rnyed dang /_/phyi mar bde 'gro'am sdug bsngal dag_/ji ltar myong bar 'gyur la sogs/_/
[\[54a.7\]]bde bar rab tu mthong bar 'gyur/_/dbab snod la yang nyes pa med/_/de ltar bya ba zin nas ni/_/kha zas bzang po la sogs pas/_/gzhon nu de dag mgu byas te/_/dkyil 'khor gshegs su gsol te bsdu/_/de nas dgos pa'i bya ba la/_/gzhug pa'am ni bzlog par bya/_/
[\[54b\]]
[\[54b.1\]]de la sngon du dkyil 'khor dang /_ri mo dang /_brtul zhugs bzang po dag med par/_bzlas pa dang /_sbyin sreg la sogs pa thabs sla ba rnams la brten nas/_gdug pa can 'dul ba la sogs pa las sna tshogs kyi sbyor ba bshad zin nas/_da ni dkyil 'khor dang ri mo
[\[54b.2\]]dang phyi nang gi brtul zhugs bzang po dag la brten nas/_thun mong dang mchog gi dngos grub bzang po rnams bstan par bzhed pas/_thog mar mtshan ma la dga' ba'i gang zag gzhug pa'i phyir/_pra se na blta ba zhes bya ba'i sbyor ba thog mar bstan te/_de bas na thog mar pra
[\[54b.3\]]se na blta ste grub pa'i mtshan ma mthong na ni bsgrub pa la gzhug par bya'o/_/grub par mi 'gyur ba'i mtshan ma mthong na ni/_slar bsnyen pa la sbyar bar bya'o/_/mtshan ma gang yang mthong bar ma gyur na ni pra se na blta ba nyid kyi bsnyen pa la sbyar bar bya'o/_/de nas yang pra sen blta ba'i sbyor
[\[54b.4\]]ba bya'o/_/de la 'di'i rim pa ni dang po bsnyen pa byas nas/_de nas pra se na blta ba'i sbyor ba byas te/_de yang dus tshod bzang po la gtsang ma'i gnas su song ste/_maN+Dal khru do pa'i tshad tsam lnga byang nas lhor dngar te byas la/_de dag kun kyang gzhi gru bzhir byas pa'i dbus su kha khyer
[\[54b.5\]]zlum por bskor ba'i nang du chu gtsang mas bkang ste/_de'i steng du me tog dri zhim po sil mas legs par bkang ste gzhag_/dkyil 'khor dang po'i dbus su sangs rgyas kyi sa'i phyag rgya e gru gsum dkar po zhig rdul tshon dang me tog gis bris te/_de'i steng du dpal rnam par
[\[54b.6\]]snang mdzad la sogs pa bde bar gshegs pa lnga rnams lugs ma 'am ri mo'am yi ge'am yang na me tog la bsngags te bzhugs su gsol lo/_/gnyis pa la byang chub sems dpa' sa'i phyag rgya rin po che bris te/_de'i steng du 'jam dpal gzhon nu la sogs pa'i byang chub
[\[54b.7\]]sems dpa' rnams dang /_'phags pa kauN+Di n+ya la sogs pa nyan thos chen po'i dge 'dun rnams lugs ma la sogs te snga ma bzhin du bzhugs su gsol lo/_/dkyil 'khor gsum pa la chos kyi 'khor lo'i phyag rgya bris te/_rten 'brel la sogs pa'i snying po dgod do/_/
[\[55a\]]
[\[55a.1\]]yang na dkyil 'khor gnyis pa la chos kyi 'khor lo bris te/_gsum pa la dge 'dun dkon mchog bris nas/_dkon mchog spyi'i lugs dang mthun pas de ltar bris/_bzhi pa la sangs rgyas thams cad kyi rgyal po byang chub sems kyi bdag nyid dpal
[\[55a.2\]]rdo rje sems dpa' lugs ma la sogs pa gzhag_/lnga pa la 'phags pa thams cad kyi thugs rje'i byin gyi rlabs mtshan ma nye bar ston pa'i lha mo/_tshig dbang bkra shis dkar mo rgyan thams cad kyis brgyan pa/_ri mo la sogs par gzhag pa'am/_yang na bsam par
[\[55a.3\]]bya'o/_/dkyil 'khor de dag re re la yang ar+g+haM dang /_me tog la sogs pa nye ba'i mchod pa rnam pa lnga dang gtor ma dang bcas pa yang gzhag par bya'o/_/de nas sngags pa bdag nyid khrus legs par byas nas/_smyung ba la gnas par byas nas/_gos dkar po gtsang ma
[\[55a.4\]]bgos te dkyil 'khor gyi nub phyogs su rtswa ku sha'i stan la kha shar phyogs su bltas te 'dug par bya'o/_/me long bzang po skyon med pa zhig kyang legs par phyis te dkyil 'khor lnga pa'i steng du gzhag par bya'o/_/de nas sngags pa bdag nyid rang gi lha'i ting nge 'dzin du zhugs te
[\[55a.5\]]mchod pa'i rdzas dang dkyil 'khor rnams la/_ngo bo nyid kyis dag pa'i gsang sngags bzlas pa'i chus gtor te rnam par dag par bsams nas/_de nas dkyil 'khor dang por sangs rgyas thams cad spyan drangs nas legs par mchod par bya'o/_/de bzhin du dkyil 'khor 'og ma
[\[55a.6\]]rnams la yang /_ji ltar bkod pa'i lha rnams spyan drangs te de bzhin du mchod par bya'o/_/de nas gtor ma rnams kyang spyir 'gro ba rnams la bsngos te thams cad dga' bar byas nas lha rnams la bzod pa gsol te bzlas pa la 'jug par bya'o/_/de'i tshe lag pa g.yon pas me
[\[55a.7\]]long bzung ste bsam pa ni 'phags pa rnams kyi byin gyi rlabs kyis/_lha mo'i tshig dbang bkra shis ma bdag la nye bar dgongs shing /_/legs nyes thams cad ston par dmigs te bzlas par bya'o/_/de la gsang sngags ni yi ge brgyad pa ste/_de la dang po ni I zhes bya'o/_/
[\[55b\]]
[\[55b.1\]]gnyis pa ni la dang A gnyis sbyar ba ste lA zhes bya ba'o/_/gsum pa ni ya dang a aM rnams gcig tu sbyar ba ste yUM zhes bya'o/_/de la yi ge gzhan rnams ni snga ma'i yi ge nyid la i gsal te pi'i yi ge gzhag pa ni yi ge brgyad pa ste/_pra se na thams cad mthong bar byed pa yin/_/gsang
[\[55b.2\]]sngags 'di ltar ci nus pa bzlas te/_de nas skyo bar gyur na lha rnams la bzod pa gsol te gshegs su gsol nas dkyil 'khor bsrung ba'i bsam pa dang ldan pas langs te cung zad ngal gso bar bya'o/_/de nas yang phyi de nyin par me tog rnying pa rnams bsal te/
[\[55b.3\]]me tog gsar pa'i maN+Dal legs par byas te yang mchod pa dang gtor ma de bzhin du phul te bzlas pa la 'jug par bya'o/_/de lta bu zhag lnga'am bdun nam 'bum phrag gcig thon par 'gyur te/_de ltar bsnyen pa byas nas pra se na blta ba'i phyir yang dkyil 'khor snga ma bzhin
[\[55b.4\]]du legs par bya ste/_byis pa gzhon nu'am gzhon nu ma/_khyim gyi chos kyis sma ma bab pa lus la skyon med pa rigs bzang ba gcig gam gnyis sam gsum zhig btsal te/_zas gtsang ma byin/_khrus legs par byas par gos gtsang ma bskon te dkyil 'khor lnga pa'i
[\[55b.5\]]shar phyogs su ku sha'i stan la kha nub tu bltas te mi smra bar 'dug tu gzhug par bya'o/_/bdag nyid kyang nub phyogs su ku sha'i stan la snga ma bzhin du 'dug ste/_lag pa rdo rje khu tshur dpung bar bsnol bas se gol gyi sgras 'phags pa rnams la bskul zhing bsam pa snga ma
[\[55b.6\]]dang ldan pas bzlas brjod brgya rtsa brgyad dam stong rtsa brgyad byas te/_gzhon nu'am gzhon nu ma rnams la bstan na/_de'i tshe sangs rgyas sam byang chub sems dpa'am/_nor bu rin po che'am bgrang phreng bzang po lta bu bkra shis pa'i mtshan ma bzang po mthong na ni yid
[\[55b.7\]]la bsam pa'i dngos grub tu 'gyur ro/_/gal te sbrul dang sdig pa dang /_sems can dmyal ba dang yi dwags dag mthong na ni dngos grub thob par mi 'gyur bas/_slar bsnyen pa la 'bad par bya'o/_/sbyor ba'i 'dis ni dngos grub thob pa dang mi thob pa 'ba' zhig
[\[56a\]]
[\[56a.1\]]tu ma zad kyi bya ba sna tshogs mthong bar 'gyur te/_de dag kyang re zhig 'dir bdag gis zhar la brjod par bya'o/_/de la nad pa lta bu 'chi'am gson par gyur pa blta bar 'dod na cho ga snga ma bzhin du byas te/_de 'chi ba'am gson par gyur pa blta ba yid la byed
[\[56a.2\]]pas 'phags pas de bzhin du dmod btsugs te/_gzhon nu rnams la bstan na gang zla ba drug gi bar du 'chi bar 'gyur ba de ni der mgo chad par snang bar 'gyur ro/_/de ltar mi 'gyur na ni mgo dang ldan par snang bar 'gyur ro/_/de ltar mi 'gyur na gzhan yang bdag gam gzhan
[\[56a.3\]]dag skye ba phyi mar bde 'gror 'gyur ba'am ngan 'gror 'gyur ba blta bar 'dod na yang /_cho ga thams cad snga ma bzhin du byas te/_skye ba phyi ma blta bar gyur pa'i bsam pas 'phangs pa'i yid la byed pas dmod btsugs te/_bltas na gang du skye bar 'gyur ba de'i gzugs brnyan
[\[56a.4\]]'byung bar 'gyur ro/_/gal te ngan 'gro'i gzugs brnyan mthong na des bsod nams bskyed pa'i las la myur du 'bad par bya'o/_/gzhan yang bdag gam gzhan gyi nor chen po dag stor nas rkun mo blta bar 'dod na/_cho ga thams cad de bzhin du byas nas rkun ma blta ba la
[\[56a.5\]]dmigs nas bzlas brjod byas pa'i me long de bzhin du bstan na rkun ma gang yin pa de nyid kyi gzugs mthong bar 'gyur ro/_/gal te bdag gam gzhan la gnod pa'i gdon dag blta bar 'dod na/_yang cho ga thams cad de bzhin du byas te/_gdon blta ba'i yid la byed
[\[56a.6\]]bas bstan na gdon gang yin pa de mthong bar 'gyur ro/_/cho ga 'di ni me long 'ba' zhig tu ma zad kyi thig le bzang po dang ral gri bzang po dang /_snod gtsang ma bzang por blugs pa'i chu dag gis kyang mthong bar 'gyur ro/_/gzhan yang bdag nyid kyis khrus legs par
[\[56a.7\]]byas te cho ga gzhan snga ma bzhin du byas nas/_dri bzang po dang sbyar ba'i chu la sngags kyis btab ste/_lag pa g.yon pa'i mthe bong bkrus nas/_rgya skyegs kyi khu ba ska sla ran pa phun sum tshogs pas/_rim pa mang du bsku zhing gsang sngags bzlas la/_yang
[\[56b\]]
[\[56b.1\]]shel sgong la sogs pa legs par phyis te/_gzugs brnyan mngon par gyur par byas nas cho ga gzhan snga ma bzhin byas te gzhon nu rnams la bstan na srid pa gsum mthong bar 'gyur ro/_/'di dag ni zhar la bshad pa ste/_'dir ni dngos grub bsgrub par 'dod pas bsnyen
[\[56b.2\]]pa byas nas sgrub pa la 'jug pa'i tshe pra se na bltas te dngos grub bsgrub pa'i sbyor ba byas nas 'dun pa skye bar dngos grub thob par 'gyur ba dang /_thob par mi 'gyur ba'i mtshan ma mthong na yang /_slar bsnyen pa la sbyar bar bya ba'i phyir bstan pa yin no/_/dngos grub kyi
[\[56b.3\]]mtshan ma brtag pa'i sbyor ba bstan pa rdzogs so//_//da ni brtul zhugs bzang po yis/_/dngos grub bzang po 'dod pa la/_/gzhon nu brtul zhugs gang yin pa/_/thog mar rab tu bshad par bya/_/sngags pas bsnyen pa byas nas ni/_/gzhon nu brtul zhugs brtsam
[\[56b.4\]]par bya/_/de nas sgrub la 'jug par bya/_/ji ltar lha sras gzhon nu dag_/de bzhin rig 'dzin gzhon nu ltar/_/gos dkar rab tu gtsang ma'am/_/yang na khra bo gtsang ma'am/_/gzhon nu'i tshul du bgo bar bya/_/gtsug phud gsum mam de bzhin lnga/_/legs par brgyan
[\[56b.5\]]te gdags par bya/_/me tog mdzes pa'i thod dag dang /_/rna cha mgul rgyan dpung rgyan dang /_/legs par gser gyis spras par bya'o/_/dpral bar mtshal gyi thig le ni/_/shin tu mdzes pa zhig kyang bri/_/gzhon nu'i rgyan du 'os pa dag_/ci rigs mdzes par byas nas ni/_/
[\[56b.6\]]rin chen 'dra ba'i dkyil 'khor du/_/ri mo bkram ste mchod par bya/_/de ltar zla gsum zla drug tu/_/brtul zhugs brtan par byas nas ni/_/sgrub pa dag la zhugs pa na/_/dngos grub rab tu thob par 'gyur/_/de yi dkyil 'khor mtshan nyid kyang /_/legs par 'dir
[\[56b.7\]]ni bstan par bya/_/khru gang yang na de yi tshad/_/tha mar rin chen 'bar bas bskor/_/ba yi rnam lngas legs byugs shing /_/dri yi chus kyang byug par bya/_/de la phye ma dkar po sogs/_/tshon sna gcig gis bri bya ba/_/pad+ma bzang po mdzes pa ni/_/ze ba bcas shing ge sar
[\[57a\]]
[\[57a.1\]]bcas/_/snying po oM gyis mtshan pa bri/_/de yi steng du gzhag bya ba'i/_/ri mo mtshan nyid bshad par bya/_/ras phran khru gang tsam po ni/_/gtsang mas bkal zhing btags pa las/_/kha tshar dag kyang ma nyams pa/_lhag pa'i rin gyis nyos byas pa'i/_/
[\[57a.2\]]skyon med shin tu gtsang ba la/_/tshon rtsi bzang po skyon med pas/_/gzhon nu'i tshul can mdzes pa'i sku/_/sha tshugs ldan zhing mtshan nyid rdzogs/_/btso ma gser dang 'dra ba'i mdog_/yang na dung dang kun+da 'dra/_/ut+pal sngon po mdzes pa ni/_/g.yon gyi phyag na
[\[57a.3\]]bsnams pa ste/_/g.yas pa mchog sbyin phyag rgya mdzad/_/gtsug phud lnga ldan me tog mdzes/_/thams cad rgyan gyis brgyan byas pa/_/dge ba'i lag pas bri bar bya/_/kun nas me tog gtor ba dang /_/rin chen ri phug na gnas shing /_/lha sras gzhon nus
[\[57a.4\]]mchod par bri/_/sngags pa gzhon nu'i brtul zhugs can/_/spyan sngar kun nas 'dud par bri/_/nyin re bzhin du sku gzugs de/_/dkyil 'khor steng du bkram nas ni/_/gtsang ma'i mchod pas mchod bya zhing /_/brtul zhugs ldan pas bzlas pa tsam/_/wA gI
[\[57a.5\]]shwa ri muM zhes pa/_thog mar oM dang ldan pa dag_/lha dang yig 'bru ma gtogs pa'i/_/rtog pa sna tshogs rab spangs nas/_/bzlas la 'bad nas grub par bya/_/sngags pa bdag nyid yan lag lngas/_/legs par byin gyis brlabs byas nas/_/mchod dang bzlas pa brtsam par
[\[57a.6\]]bya/_/de ltar brtul zhugs spyad nas ni/_/gtong ba'i dus tshod shes pa na/_/bzlas pa lha la phul bya ste/_/gshegs su gsol nas lha rnams dang /_/gnas sogs bsrungs nas gnas par bya/_/de ltar brtul zhugs spyad nas ni/_/de nas sgrub la 'jug par bya/_/gal te sngags
[\[57a.7\]]pa skal ldan pa/_/de tshe bsgrub pa yod kyang srid/_/bsgrub pa'i cho ga bsdus pa dag_/legs par rab tu bshad par bya/_/ral gri tri shUl la sogs pa/_/mtshon cha bzang po bsgrub 'dod dam/_/ldong ros mig sman la sogs pa'i/_/rdzas rnams sna tshogs bsgrub 'dod pas/_/tshes
[\[57b\]]
[\[57b.1\]]grangs bzang po dag la yang /_/bkra shis gtsang ma'i gnas dag tu/_/dkyil 'khor snga ma bzhin bris te/_/dpal ldan 'jam dbyangs gtso bo ni/_/legs par rab tu mchod par bya/_/ral gri la sogs mtshan ma la/_/me tog yang na bdug pa yi/_/brgya stong dag tu sbyin sreg
[\[57b.2\]]bya/_/mtshon cha bsgrub par gyur na ni/_/lag pa g.yas pas bzung bar bya/_/ldong ros la sogs rdzas rnams dag_/gal te bsgrub par 'dod pa na/_/bzang po'i snod dang ldan byas te/_/lag pa g.yon pas dgab par bya/_/de ltar rab tu 'bad par bya/_/de tshe nam gyi tha ma
[\[57b.3\]]la/_/'bar bar gyur na nam mkhar 'gro/_/sangs rgyas zhing yang mthong bar 'gyur/_/rig 'dzin rnams kyis bkur bar 'gyur/_/gal te du ba byung gyur na/_/de yis lus ni sbed par 'gyur/_/gal te dro bar gyur na yang /_/rkang mgyogs stobs dang ldan pa 'grub/_/de tshe
[\[57b.4\]]'grub par ma gyur kyang /_/phra mo'i las rnams 'grub par 'gyur/_/bkra shis phun sum tshogs 'gyur zhing /_/mya ngan 'das pa'i grong mchog tu/_/myur du 'gro bar byed par 'gyur/_/gal te sgrub pa dman pa yis/_/de dag bsgrub par mi nus na/_/'o ma sgrub pa brtsam
[\[57b.5\]]par bya/_sngags pa brtul zhugs spyad pa yis/_/zla ba gza' yis zin pa'i tshe/_/ba bzang dag las byung ba yi/_/'o ma snod bzang ldan pa dag_/lag pa g.yon pas bkab nas ni/_/ma btang bar du bzlas par bya/_/zla ba gza' yis ma btang bar/_/de tshe zho ru gyur
[\[57b.6\]]na ni/_/'thungs pas shes rab dngos grub thob/_/gal te zho ru ma gyur kyang /_/'thungs na shes rab 'phel bar 'gyur/_/gzhon nu brtul zhugs ldan pa yis/_/dngos grub bzang po grub pa dag_/kun nas sbyor ba bshad zin to/_/'di ni gzhon nu brtul zhugs dang /_/ri mo
[\[57b.7\]]dang dkyil 'khor gyi sgo nas dngos grub sgrub pa'i cho ga bshad pa yin te/_'phags pa su sid+d+hi ka ra la sogs pa las rgya cher bshad pa'i cho ga mdo tsam bshad par bya'o/_/re zhig 'phags pa 'jam dpal gyi rtsa ba'i gsang sngags 'bru drug pa zhes bya ba legs par mnos
[\[58a\]]
[\[58a.1\]]shing gnang ba thob pas khrus kyi cho ga dang /_mchod pa dang bzlas brjod kyi sgo nas bsnyen pa byas pas dkyil 'khor dang sku gzugs kyi spyan sngar brtul zhugs brtsams pas ral gri dang tri shU la dang /_be+e con la sogs pas mtshon cha'i dngos grub la sbyor ba
[\[58a.2\]]dang /_ldong ros dang any+dza na dang ri lu la sogs pa rdzas kyi dngos grub la sbyor ba'i tshe/_bdag bsam pa'i rim pa dang /_lha bsam pa'i rim pa dang /_de dag gi sngags dag dang /_khrus la sogs pa'i bya ba la sbyor ba'i gsang sngags dag gsal bar ma bstan pas de dag brjod
[\[58a.3\]]par bya'o/_/dang por phyi nang gi khrus byas nas sngags kyi khang par zhugs te/_stan la mtshon cha'i sngags kyis btab la 'dug ste/_dang por chos thams cad ngo bo nyid kyis dag par bsam mo/_/de nas snying rje chen po'i blos bskyed de/_rang gi snying gar snying po'i gsang sngags
[\[58a.4\]]gzhag par bya'o/_/de la gsang sngags ni 'di'o/_/oM mu/_de nas mtshog mar mtshog ma'i gsang sngags gzhag par bya ste/_oM mu mu/_zhes bya ba ni gsang sngags so/_/de bzhin du spyi gtsug tu/_oM iM mu/_zhes bya ba gzhag par bya'o/_/de nas snying ga dang /
[\[58a.5\]]dpung mgo gnyis dang /_mgrin pa dang dpral ba rnams su/_oM iM mu swA hA/_zhes bya ba'i go cha'i gsang sngags 'di dgod par bya'o/_/de nas lag pa dang mig dag tu/_oM oM mu/_zhes bya ba mtshon cha'i sngags 'di gzhag par bya ste/_yi ge 'di dag kyang 'od 'bar bar bsgom
[\[58a.6\]]par bya'o/_/des bdag 'jam pa'i rdo rje nyid du gyur pa yin par nga rgyal bya ste/_de nas bdag gi mdun du yang dkyil 'khor gyi dbus su pad+ma de nyid yi ge oM las 'dab ma stong dang ldan zhing 'od 'bar ba'i steng du/_oM mu/_zhes bya ba las 'jam dpal gzhon nu gser btso ma lta bu ut+pal
[\[58a.7\]]dang mchog sbyin can bskyed par bya ste/_de nas snying ga la sogs par snying po la sogs pa'i yan lag lnga pa'i gsang sngags dag kyang bdag nyid la bkod pa bzhin du 'dir yang dgod par bya'o/_/gzhan yang /_oM wA gI shwa ri muM/_zhes bya ba rtsa ba'i gsang sngags las kyang /
[\[58b\]]
[\[58b.1\]]'jam dpal gzhon nur gyur pa'i sku dung dang /_me tog kun+da'i kha dog lta bu zhig bskyed par bya ste/_de nas snying po'i sngags kyis spyan drang ba byas nas bskyed pa'i rim pa bzhin du mchod par bya ste/_mtshon cha'i sngags kyis nor bu blangs nas rtsa ba'i gsang sngags bzlas brjod bya'o/_/de _
[\[58b.2\]]yang mi myur mi bul zhing lha dang gsang sngags la sems pa ma gtogs par/_yid la byed pa thams cad spangs te/_ji srid yid mi skyo ba'i bar du bzlas nas gtong bar 'dod pa na/_bzlas pa de yang grangs kyi rnam pa yid la byed pas lha la phul te snying po'i sngags kyis gshegs su
[\[58b.3\]]gsol/_bdag nyid yan lag lnga pa'i sngags kyis bsrungs nas cung zad dbugs phyung ste bsod nams kyi las gzhan dag bya'o/_/'di ni re zhig gzhon nu brtul zhugs kyi sgo nas dngos grub bsgrub pa'i sbyor ba bstan pa yin no/_/gang dag bzlas pa la mi dga' zhing sgom pa la mos
[\[58b.4\]]pa rnams kyis 'khor lo bsgom par bya ste/_'di yang gzhan du rgya cher bshad pas rtsa ba'i 'khor lo 'ga' zhig bshad par bya'o/_/de la 'khor lo bsgom par 'dod pas mchod pa byas pa'i rjes la/_snying gar zla ba lta bu'i 'khor lo lang zhing srab la dang zhing chung ba/_rtsibs brgyad
[\[58b.5\]]pa snying po brtsegs pa lta bu khor yug kun nas zlum pa zhig bsam par bya'o/_/'khor lo'i phyogs bzhir dag thams cad kyi rtsa ba yi ge 'bru bzhi bsgom par bya'o/_/'di ltar oM aM iM uM rnams bsam mo/_/mtshams bzhir wA gI shwa ra zhes bya ba bsams te/_de ltar rtsibs brgyad
[\[58b.6\]]la yi ge 'bru brgyad kha dog dkar zhing 'od gsal ba ma rig pa'i mun pa thams cad sel bar byed pa blos dus gcig tu gsal bar bsgom par bya'o/_/snying po la ni yi ge mu rab tu 'od 'bar ba bsams te/_de'i 'od zer gyis yi ge dang 'khor lo dang bdag gi lus thams cad
[\[58b.7\]]gsal ba/_nyon mongs pa'i dri ma thams cad kyang dag cing gsal bar ji ltar nus pa bsam par bya'o/_/gtong bar 'dod pa na chos thams cad kyang rang gi sems snang ba tsam ste sems ni shes rab kyi 'khor lor gyur cing snang la ji ltar 'khor lo dang zhing gsal la zhi ba bzhin du/_chos
[\[59a\]]
[\[59a.1\]]thams cad kyang spros pa rab tu zhi zhing rang bzhin gyis 'od gsal te mngon par 'du bya ba thams cad dang bral bar bsams te/_de bzhin du bsam par gzhag par bya'o/_/de las ldang bar 'dod na snying rje'i sems skyes par bsam ste/_'gro ba'i don bya ba'i
[\[59a.2\]]bsam pas langs te spyod lam dag 'tsham par bya'o/_/gzhon nu'i brtul zhugs la brten pa'i dngos grub kyi cho ga dang bsod nams dang ye shes kyi tshogs sgrub pa'i thabs bstan pa 'jam dpal gyi rtog pa rgya che ba dag las mdor bsdus te bstan pa rdzogs so//_//de nas
[\[59a.3\]]'jam rgyal khro bo yi/_/brtul zhugs la sogs bstan par bya/_/bsnyen pa legs byas de 'og tu/_/khro bo'i brtul zhugs brtsam par bya/_/skra ni lhug par bshig byas shing /_/bzhin yang rnam par bsgyur byas te/_/be+e con ral gri tri shUl sogs/_/lag pa g.yas kyis
[\[59a.4\]]gzung bar bya/_/sdigs mdzub dag dang ldan par bya/_/smyung ba la yang gnas bzhin du/_/khro bo yid la dran byed cing /_/gsang sngags rgyal po bzla bar bya/_/gtam gzhan smra bar mi bya ste/_/khro bo dran pa ma gtogs pa/_/'jigs dang chags pa spang bar bya/_/tha mal mi dang
[\[59a.5\]]mi 'grogs par/_/gcig pu khyad par lam nas rgyu/_/'di ltar zla drug spyad nas ni/_/sgrub pa la ni 'jug par bya/_/dur khrod dben pa la sogs par/_/dkyil 'khor bzang po khyad par can/_/dur khrod thal ba'am de ldan par/_/legs par bri bar bya ba ni/_/sgo bzhir ldan zhing grwa bzhir
[\[59a.6\]]ldan/_/snying po re mig dgu pa la/_/yi ge bcu bdun legs par dgod/_/de yi dbus su gshin rje gshed/_/dur khrod ras la bris pa ni/_/mi bzad rab tu 'bar ba gzhag_/de yi mdun du be con dang /_/ral gri tri shUl la sogs pa/_/ji ltar sngon du brjod pa bzhin/_/
[\[59a.7\]]legs par brgyan te gzhag par bya/_/sngags pa lha yi 'byor ldan pas/_/gshin rje gshed po spyan drangs te/_/mchod pa'i cho gas mnyes byas nas/_/de nas bzlas la 'bad par bya/_/grub pa'i mtshan ma thob gyur na/_/dngos grub sngon dang mtshungs par 'gyur/_/de dag phyi rol
[\[59b\]]
[\[59b.1\]]brtul zhugs kyi/_/sbyor bar bcas pa bshad pa yin/_/de nas bshad par bya ba ni/_/de las mchog tu gyur pa ste/_/smyung bdag kyang bya mi dgos/_/kha zas dag kyang sdom mi dgos/_/phyag rgya sngags dang bsam pa dag_/snga ma bzhin du bsgrubs nas ni/_/sha chen za zhing
[\[59b.2\]]khrag chen 'thung /_/ba lang khyi sha de bzhin te/_/rta dang glang po la sogs pa'i/_/sha rnams rjen par bza' bar bya/_/khrag dang chang du sbyar ba yi/_/de bzhin bag dang ldan par btung /_/bshang gci khrag la sogs pa yi/_/bdud rtsi lnga po za byed cing /_/de bzhin lus kyang byug par
[\[59b.3\]]bya/_/skye bo med pa'i sa phyogs su/_/khro bo'i gad mo drag por dgod/_/kun la sdigs shing nyam nga med/_/'di ltar zla drug bsgrubs nas ni/_/sgrub pa la ni 'jug par bya/_/mtshan mo dur khrod dben par ni/_/dkyil 'khor snga ma bzhin bris te/_/de bzhin sku gzugs gzhag
[\[59b.4\]]par bya/_/mtshon cha la sogs de bzhin te/_/ci dga' ba dag bzhag nas ni/_/bdag nyid rnal 'byor ldan pa yis/_/gshin rje gshed po spyan drangs te/_/sha lnga dang ni bdud rtsi yis/_/nyin re rtag tu mchod byas nas/_/bzlas pa la ni rnam par 'bad/_/de ltar rab tu brtson pa
[\[59b.5\]]la/_/cho 'phrul sna tshogs 'byung 'gyur yang /_/ma nyams bzlas la 'bad par bya/_/de la gshin rje gshed po nyid/_/dgod cing dngos grub stsol bar byed/_/yang na mtshon cha 'bar ba dang /_/'bar dang du ba dro ba 'byung /_/gal te grub par ma gyur yang /_/las rnams grub pa
[\[59b.6\]]gdon mi za/_/'di ni brtul zhugs mchog ldan pas/_/dngos grub sgrub bar byed pa la/_/dpa' bo rnams kyis bsgrub bya ba/_/thun mong min pa bshad pa yin/_/'dir bcom ldan 'das gshin rje gshed po'i brtul zhugs spyad pas/_/dngos grub chen po rnams bsgrub par
[\[59b.7\]]bstan pa las/_brtul zhugs kyang rnam pa gnyis gsungs te/_'di ltar phyi rol dang nang gi'o/_/de la phyi rol ni smyung ba dang bcas shing phyi rol gyi bya ba srung ba dang bcas pa'o/_/nang gi phyi rol gyi smyung ba la gnas pa dang srung ba phra mo dag med de/_rnal 'byor ba'i dam tshig gi
[\[60a\]]
[\[60a.1\]]rdzas mi la sogs pa'i sha rnam pa lnga dang /_bdud rtsi rnam pa lnga la rol cing phyi rol gyi bya ba la nyam nga ba med pa'i spyod pa'o/_/de gnyis ka'i thun mong lus ngag yid gsum gyi sgo nas lha'i cha lugs 'dzin cing /_gsang sngags kyi bzlas pa dang lha yid la byed pa dang ldan
[\[60a.2\]]pa dag ni mtshungs par shes par bya'o/_/de la re zhig lus kyi spyod pa ni gos med pa'am yang na stag gi pags pa la sogs pa'am dur khrod kyi thal ba'am khrag lta bus bsgos pa'i ras gyon pa dang /_skra spyi bor bcing ba'am/_lhug par bshig pa'am/_lus dur khrod kyi sol ba
[\[60a.3\]]'am thal ba la sogs pas byugs pa'am/_bzhin rnam par bsgyur ba dang /_dbugs 'bud pa dang /_lag pa g.yas par mtshon cha be con dang /_ral gri dang tri shUl la sogs pa gang yang rung ba'i mtshon cha thogs pa dang /_g.yon pa'i sdigs mdzub dang ldan pas dung chen po
[\[60a.4\]]la sogs pa'i phreng ba thogs pa dang /_skye bo med pa'i lam du rgyu zhing phrad pa dag la yang lam mi 'dzur zhing phyag mi 'tshal ba dang /_mtshan mo yang dur khrod la sogs pa byis pa rnams nyam nga ba'i gnas su gnas shing rgyu bar byed pa ni khro bo chen po lus kyi brtul zhugs so/_/rtag tu gsang sngags
[\[60a.5\]]zlos shing tshig tha mal pa dag mi smra ba dang /_gal te bdud kyi rigs dag yid du 'ong ba'am mi 'ong ba dag sprul nas/_spro ba'i tshig dag gis dbugs 'byin tam ma rungs pa'i tshig gis skrag par byed kyang lan smra bar mi byed pa ni ngag gi brtul zhugs so/_/rtag tu bcom ldan 'das gshin rje
[\[60a.6\]]gshed po 'ba' zhig sems par byed cing /_rtog pa gzhan yongs su 'dor ba dang /_rang gi lha ma gtogs pa gzhan gang la yang ma chags shing /_rtag tu rang gi lha la sems dang ba dang /_gzugs mi sdug pa dag snang bar gyur cing /_sgra mi snyan pa dag thos kyang sems nyam nga ba med
[\[60a.7\]]cing /_de bzhin du yid du 'ong ba'i yul dag snang bar gyur kyang /_g.yeng zhing chags par mi 'gyur bar blo rab tu brtan par gnas pa ni yid kyi brtul zhugs so/_/brtul zhugs rnam pa 'di gsum dang ldan par spyad pa ni phyi dang nang gnyis ka la thun mong du 'gyur ro/_/de la khyad par ni 'di yin
[\[60b\]]
[\[60b.1\]]te phyi rol gyi brtul zhugs 'dzin pas ni kha zas mi za bar smyung ba la gnas pas dus gsum du khrus bya'o/_/ltogs par gyur na yang ba lang gi lci ba bza'o/_/des lus gnas par ma nus na ba'i 'o ma dang sbyar te btung bar bya'o/_/yang na ba'i rnam pa lnga legs par sbyar te btung
[\[60b.2\]]par bya'o/_/de la legs par sbyar ba'i cho ga ni 'di yin te/_dang po ba lang gi lci ba dang ba'i gcin du sbyar te/_legs par mnyes nas cung zad cig gzhag par bya'o/_/de nas steng gi dngas ma dang zhabs kyi snyigs ma gnyis bzhag ste/_cha bar ma ska sla ran par blangs te der ba'i 'o ma
[\[60b.3\]]dang ba'i mar dang ba'i kha chu rnams dang sbyar te legs par gdus nas dus dus su btung bar bya'o/_/gal te de ltar mi nus pa dag gis kyang dkar gsum la sogs te/_zas gtsang zhing bsngags pa zos nas khrus legs par byas te brtul zhugs spyad par bya'o/_/de la dus kyi
[\[60b.4\]]dus chen po gsum ni nang par langs ma thag dang /_nyi ma gung dang dgongs nyal ka rnam pa gsum yin no/_/lhag ma'i dus ni sa chen po byas ba'i dus su lus thams cad bkru bar bya'o/_/sa chung ngu dang snabs 'dor ba dag la ni kha dang lag pa gnyis bkru bar bya'o/_/stod smad kyi
[\[60b.5\]]dbugs ngan pa brgyus pa dang /_lud pa 'dor ba dang /_kha zas za ba dang /_zos pa'i rjes rnams su ni kha tsam bkru bar bya'o/_/gzhan yang bag bya bar 'os pa sangs rgyas kyis ma gnang ba ngag kyang bsrung bar bya ste/_'di ni phyi rol gyi brtul zhugs kyi mtshan nyid thun mong ma
[\[60b.6\]]yin pa'o/_/de la nang gi brtul zhugs thun mong ma yin pa'i mtshan nyid gang zhe na/_smyung ba la gnas pa med cing khrus med pa/_kha zas bsdams pa med cing gtsang sme med par bza' ba dang /_dam tshig gi zas su gyur pa mi dang /_glang po che dang /_rta dang /_ba glang dang /_khyi sha
[\[60b.7\]]rnams rjen par za ba dang /_snang mdzad dang /_dri chu dang /_sa bon dang /_pad+ma rak+ta dang /_sha chen po zhes bya ba bdud rtsi lnga po rnams za zhing las bya ba gang la yang 'dzem pa dang mi 'dzem pa zhes bya ba gnyis kyi bsam pa dang /_spyod pa dang bral bas gnas par byed cing brtul
[\[61a\]]
[\[61a.1\]]zhugs spyod par byed pa ni nang gi mtshan nyid do/_/de ltar brtul zhugs zla ba drug spyad nas sgrub pa la 'jug par gsungs te/_brtul zhugs spyod pa'i sngon rol du ni dus nges pa dang /_grangs nges pa dang /_mtshan ma thob pa zhes bya ba'i bsnyen pa rnam pa gsum gang
[\[61a.2\]]yang rung ba la sbyar dgos so zhes shes par bya'o/_/de ltar bsnyen pa dang brtul zhugs dang ldan pas sgrub pa la 'jug par bya ste/_re zhig 'byor ba bzang po la dur khrod la sogs pa'i gnas su song ste/_dur khrod kyi thal bas ji skad gsungs pa'i dkyil 'khor mtshan mo bri bar bya'o/_/
[\[61a.3\]]de la 'dir re zhig bcom ldan 'das kyi rdo rje dkyil 'khor gyi mtshan nyid bstan pa ni/_snying po'i dkyil 'khor re'u mig dgu dang ldan pa sna tshogs rdo rjes mtshan pa/_de'i steng du sna tshogs pad+ma 'dab ma brgyad dam bcu drug gam brgya'am stong la sogs pa ci dga' ba bri bar bya'o/_/snying po'i
[\[61a.4\]]dkyil 'khor de'i phyi rol du grwa bzhi dang /_sgo bzhi dang rta babs dang bcas pa yang bri bar bya'o/_/de'i phyi rol 'khor yug tu 'khor lo rtsibs brgya stong gi rtse mo la rdo rje 'bar bas bskor ba las me 'bar ba 'phro bar bri'o/_/dbus dang phyogs mtshams dang sgo rnams su yang /_ji ltar sngon du
[\[61a.5\]]rang gi snying gar 'khor lo bsgom pa ji lta ba bzhin du/_nyi ma dang zla ba'i gnas la yi ge bcu bdun dgod par bya'o/_/me tog dang bdug pa la sogs pas mchod pa dang gtor ma la sogs pa rnams ni/_phyi nang gnyis ka la bye brag med par khrag gis gtor ba'i me tog dang sha chen po'i
[\[61a.6\]]bdug pa dang /_til chen po'i mar me'i phreng ba dang /_sha sna tshogs 'di ltar sha rnam pa lnga la sogs pa srog chags thams cad kyi sha rnams dang rjen pa dang /_btsos pa rnams dang bsregs pa dang /_skam po rnams dang ldan pa'i bshos dang gtor ma yang dbul bar bya'o/_/de la re zhig
[\[61a.7\]]'di'i cho ga ni dkyil 'khor legs par bri ste/_mchod pa'i rdzas kyang bsog ste sku gzugs bzang po yang dkyil 'khor du bkram nas/_ji skad du smos pa'i be con la sogs pa'i mtshon cha rus pa'i rgyan dang me tog gi rgyan gyis brgyan te/_bdug pas bdugs te bcom ldan 'das dang /
[\[61b\]]
[\[61b.1\]]bdag nyid kyi mdun du legs par btsugs te gzhag go/_/gal te rdzas las bsgrub pa zhig na mtshon cha'i gnas su ldong ros sam/_any+tsa na la sogs pa snod bzang po'i nang du gzhug go/_/de nas bdag nyid lha'i sbyor ba dang ldan pas dkyil 'khor 'khor lo'i gnas su bcom ldan 'das
[\[61b.2\]]gshin rje gshed por bsams te/_ji ltar sngon du brjod pa bzhin du der spyan drang ba dang mchod pa'i cho ga legs par bya'o/_/mtshon cha la yang mchod pa bya ste/_de nyid la me tog dang bdug pa'i sbyin sreg byas nas/_lag pa g.yas pas bzung ste bzlas brjod la 'jug par bya'o/_/de yang ji srid du mtshon
[\[61b.3\]]cha de me ltar 'bar bar ma gyur pa de srid du bzlas par bya ba'am/_yang na zla ba drug gi bar du bzlas par bya'o/_/de'i tshe mtshon cha de dag ji lta ba bzhin du 'bar ba la sogs pa'i mtshan ma byung na dang po lha la gus pas btud de/_bdag nyid phul nas dngos grub kyi rdzas de dag kyang bdag nyid dang lha dang slob
[\[61b.4\]]dpon dang /_grogs rnams la ci rigs su bsgo bar bya'o/_/gal te grub par ma gyur na yang slar spogs pa'i cho ga dag brtsam par bya'o/_/gal te grub pa las nyams par gyur na dngos grub slar dbrog pa'i cho ga dag bya'o/_/gal te dus ma yin par mtshan ma byung na srung ba byas te dus su
[\[61b.5\]]bslang bar bya'o/_/gal te grub par ma gyur na yang bgo ba la sogs pa de bzhin du byas te/_legs par bsrungs te bzhag na dngos grub 'bring po thob par 'gyur ro/_/de la slar spogs pa'i cho ga ni dang por sgrub pa nyid dang 'dra ste/_zla ba drug tu sgrub pa'i cho ga de nyid slar bskyar bar bya'o/_/
[\[61b.6\]]des grub par ma gyur na cho ga gnyis pa ni thabs de nyid zla ba gnyis su bskyar bar bya'o/_/des grub par ma gyur na yang thabs gsum pa la yang cho ga de nyid zla ba gnyis su bskyar ba yin no/_/de ltar spogs pa'i cho ga lan gsum du bsgrubs kyang sngon gyi las dang ting nge 'dzin dang /_dad pa'i bye
[\[61b.7\]]brag gis dngos grub kyi snod du cung zad ma gyur pa srid pas de nas drag shul gyi sbyor bas zhag bdun bsgrub par bya ste/_rang gi snying ga'i sa bon las sprul pa'i khro bo chen po lag na lcags kyu thogs pa zhig dang /_rdo rje thogs pa zhig sprul te/_lcags kyu can gyis ye shes kyi lha'i thugs
[\[62a\]]
[\[62a.1\]]ka nas drangs te/_rdo rje can gyis rgyab nas brdeg cing phul te dbang med par bkug nas/_sngon du smos pa'i dngos grub kyi rten rnams la thim par bsam zhing tshig 'dis yang bskul bar bya'o/_/sku gsung thugs su bdag sbyor bas/_/sangs rgyas thams cad bdag la gson/_/
[\[62a.2\]]nga ni dpal ldan ral gri 'chang /_/bka' yi 'khor lo rab sbyor bas/_/gal te dam las 'gal gyur cing /_/grub pa tshul bzhin ma stsal na/_/sangs rgyas sku gsung las byung ba'ang /_/dam tshig mchog gis 'gas par 'gyur/_/zhig par gyur par gdon mi za/_/zhes bya ba'i tshig dag
[\[62a.3\]]gis dam tshig rab tu bskul zhing /_zhag bdun du bar chad med par lha gzir ba'i cho ga byas pas gdon mi za bar 'grub par bshad do/_/'di ni bcom ldan 'das 'jam pa'i khro bo'i phyi nang brtul zhugs rnam pa gnyis 'dzin pas dngos grub chen po'i sgrub pa'i khyad par bstan pa ste/_cho ga 'di dag nyid
[\[62a.4\]]kyis lcags kyu dang zhags pa dang thod pa dang sdigs mdzub dang /_gzhan yang ldong ros dang /_mig sman dang ri lu dang bcud kyis len dang /_rkang pa byug pa la sogs pa rdzas thams cad sgrub pa la sbyar bar bya'o/_/gal te mchog gi dngos grub chen po bsgrub mi nus pa rnams kyis ni/_'o ma dang
[\[62a.5\]]zho dang mar dang chu gtsang dang rtsab mo la sogs pa las bsgrub par bya'o/_/de la 'o ma la sogs pa bsgrub pa la ni/_sngon du bsnyen pa 'bum phrag gsum mam zla ba drug tu bsnyen pa byas te bsgrub pa zla ba phyed byas nas tha ma zla ba gzas zin pa'i nub mo dkyil 'khor byas kyang rung ma byas kyang rung ste/_
[\[62a.6\]]zla ba gzas ma btang gi bar du mar la sogs pa lag pa g.yon pas bkab ste/_dngos grub la dmigs nas rtse gcig pas bzlas brjod byas na/_de zla ba btang bar gyur tsam na mtshan ma byung na ni/_de dag 'thungs pas shes rab 'phel ba la sogs pa dngos grub 'bring po 'byung bar 'gyur ro/_/
[\[62a.7\]]mtshan ma ma byung na yang phan pa 'byung bar 'gyur ro/_/de lta bu dag la yang ni brtul zhugs 'dzin pa med kyang sgrub tu rung ngo /_/'di ni re zhig zhar la brjod pa ste/_brtul zhugs dang ri mo dang dkyil 'khor la sogs pa dang ldan pas dngos grub chen po bsgrub pa'i mtshan nyid bstan pa rdzogs so//_//
[\[62b\]]
[\[62b.1\]]dngos grub pa dag gi spyod lam gyi mtshan nyid bya ba sna tshogs dag spyod pa la tshogs chen por 'gyur ba dang /_dngos grub kyi rgyur 'gyur ba dang /_bgegs la sogs pa'i bar chad du mi 'gyur zhing bkra shis par 'gyur ba dang /_kha na ma tho ba med pas 'gro ba rnams sdud par 'gyur ba'i cho ga rnams
[\[62b.2\]]bshad par bya ste/_de la spyod lam ni khrus dang /_kha zas za ba dang /_tha mal pa'i bya ba la 'jug pa'i mtshan nyid dang /_nyal ba dang ldang ba'i bya ba dang /_rnam par g.yeng bar bya ba'i spyod pa dag ste rtsed mo la sogs pa la 'jug pa'i mtshan nyid do/_/'di dag thams cad la yang thun mong du ni byang
[\[62b.3\]]chub kyi sems rnam pa gnyis dang ma bral ba ste/_'di chos thams cad skye ba med par rtogs pa dang /_sgyu ma tsam du snang ba'i 'gro ba rnams la yongs su bskyab pa'i phyir rang gi lha'i ting nge 'dzin mi gtong ba'o/_/bgegs bskrad cing srung ba yang de nyid kyis byas par 'gyur ro/_/khyad par du ni khrus byed
[\[62b.4\]]pa'i tshe sangs rgyas rnams kyi byang chub kyi sems kyi rang bzhin bdud rtsi'i chu yis dbang bskur bar bsam par bya ste/_/de yang mdun gyi nam mkha' la rang gi ye shes kyi lha bsams te de la yid kyis phyag byas nas/_ji skad smos pa'i khrus byas pas ye shes kyi bdud rtsi'i bum pas bdag
[\[62b.5\]]la spyi bo nas dbang bskur bas sgrib pa'i dri ma thams cad yongs su dag par bsam mo/_/de nas yang bdag nyid kyi snyim pas chu gtsang ma blangs te/_de yang bdud rtsir bsams nas bde bar gshegs pa rnams la lan gsum du phul te slar gshegs su gsol nas/_/de nas bdag
[\[62b.6\]]nyid ldang bar bya'o/_/de nas srung ba dang yang ldan par bya ste/_/'di ni re zhig khrus kyi cho ga bstan pa rnams kyi ting nge 'dzin mdor bsdus pa'o/_/kha zas za ba'i cho ga ni phyi rol dang nang gi bye brag gis rnam pa gnyis te/_de la phyi rol gyi ni sred cing chags pas longs spyad pa'i phyir ma yin
[\[62b.7\]]gyi/_phung po gnas pas bdag dang gzhan gyi don gyi phyir tshogs chen po bskyed par bya'o snyam du bsams te/_kha na ma tho ba med pa ci ran du za'o/_/nang gi dam tshig bdud rtsir byin gyis brlabs pa'i sbyor bas thams cad mchod pa ste/_/de la re zhig 'di'i cho ga ni kha zas kyi snod ni
[\[63a\]]
[\[63a.1\]]pad+ma'i snod du byin gyis brlab par bya'o/_/kha zas ni mi la sogs pa dam tshig gi sha rnam pa lnga dang /_snang mdzad la sogs pa dam tshig gi bdud rtsi lnga'i rang bzhin du brtags te/_ye shes kyi bdud rtsi'i rang bzhin sku gsung thugs kyi bdag nyid dang ldan pa 'dod pa'i yon tan sna tshogs 'byung ba yon tan dang
[\[63a.2\]]ldan par byin gyis brlab bo/_/yang na bza' ba'i bye brag rnams ni bde bar gshegs pa rnams 'od du zhu ba las gyur pa'i kha zas su bsam mo/_/btung ba'i bye brag rnams ni yul rnams 'od du zhu ba las gyur pa'i bdud rtsi btung bar bsam mo/_/de ltar yab yum gnyis su med pa'i bde ba chen po'i ros thams cad
[\[63a.3\]]mnyes par byed pa'i mthu dang ldan par byin gyis brlab bo/_/de la bdag nyid kyi lus lha'i dkyil 'khor du byin gyis brlabs te lce dang lag pa dag kyang sprul pa'i lus kyis mchod pa byed pa'i bdag nyid du bsam par bya'o/_/yang na lag pa'i sor mo lnga ni rigs lnga'i bdag nyid lag mthil gyi dkyil 'khor ni sangs rgyas
[\[63a.4\]]rnams bzhugs pa'i pho brang /_kha zas rnams lag tu blangs pa ni tshogs chen po la rol cing spyod pa ste mchod pa'i ting nge 'dzin dang po'o/_/de nas kha ni rnam par thar pa'i gzhal yas khang /_lce ni sangs rgyas thams cad kyi yang dag pa'i ye shes/_kha zas zos pa ni byang chub kyi sems rnam par mi rtog pa'i ro myong ba'i
[\[63a.5\]]mtshan nyid la rol ba'i mchod pa ste/_de bzhin du mchod pa gnyis pa'o/_/de nas dbang po dang bcas pa'i khog pa ni rang gi lha'i dkyil 'khor/_kha zas kyis tshim par byas pa ni rang gi lha'i dkyil 'khor rgyun du mchod pa/_zhu zhing mi snang bar gyur pas chos thams cad ma skyes pa'i ngang du rnam par dag pa ste/_'di ltar kham gyi
[\[63a.6\]]zas kyi rdul phra rab gcig gis kyang mchod pa gsum byas par 'gyur la/_mchod pa gcig kyang byang chub kyi sems rnam pa gnyis dang ldan pas bdag dang gzhan gyi don du 'gyur zhing /_bsod nams dang ye shes dag kyang rdzogs pa ste 'di ni rgya che ba bla na med pa'i mchod pa zhes bshad do/_/za ba'i ting nge 'dzin sna tshogs dag kyang
[\[63a.7\]]'dir 'dus par dgongs so/_/de la kha zas za ba'i tshe phyag rgya rnam pa bzhi yin te/_nam mkha' lding gi phyag rgyas dug sbyangs shing bdud rtsir byin gyis brlab pa dang /_spyan 'dren pa'i phyag rgyas tshogs kyi 'khor lor sangs rgyas rnams spyan drangs pa dang /_pad+ma'i phyag rgyas tshogs kyi 'khor lo longs spyod pa dang /_slar gshegs
[\[63b\]]
[\[63b.1\]]su gsol ba'i phyag rgyas mchod pa zin nas sangs rgyas rnams rang gi gnas su gshegs par bya'o/_/de la nam mkha' lding gi phyag rgya ni/_mthe bong dang srin lag rtse sprad de nam mkha' lding gi mchu ltar byas lhag ma rnams sbrul mgo ltar brkyang ba 'di ni dug thams cad 'byin par byed cing /_bdud rtsi sbyin par byed pa'i nam
[\[63b.2\]]mkha' lding gi phyag rgya zhes bya ba ste/_'dir ni zas kyi steng du bzhag nas rang gi lha'i gsang sngags yang rung ba'am/_rdo rje bdud rtsi'i gsang sngags sam/_yum rnams kyi sngags sam/_ngo bo nyid kyis dag pa'i sngags sam/_rdo rje mkha' lding rang gi gsang sngags kyis bzlas nas byin gyis brlab par 'gyur ro/_/
[\[63b.3\]]yang na lha thams cad kyi de kho na nyid kyi snying po bsdus par gyur pa oM AHhUM zhes bya ba 'di nyid kyis thams cad byin gyis brlabs par 'gyur ro/_/de la nam mkha' lding gi snying po ni/_oM badzra ga ru Da a mr-i te hUM phaT/_ces bya ba 'di yin no/_/de la spyan 'dren pa'i phyag ni lag pa gnyis kyi sor mo g.yab pa'i tshul gyis
[\[63b.4\]]snying gar mkhrig ma bsnol te/_se gol lan gsum brdabs nas de nas zhi ba'i thal mo brdab pa'o/_/pad+ma'i phyag rgya ni lag pa gnyis rting pa sprad de/_mthe bo dang mthe'u chung ngos sbyar nas lhag ma pad+ma kha bye ba ltar byas te/_'dis kha zas kyi snod bzung ste bza' zhing sbyin par bya'o/_/slar gshegs su gsol ba'i phyag
[\[63b.5\]]rgya ni lag pa gnyis sor mo'i rgyab kyis phyir g.yab pa ste/_'dis lha rnams slar gshegs su gsol ba byas par 'gyur ro/_/phyi rol gyi dgos pa'i bya ba sna tshogs la 'jug pa'i tshe ni rang gi lha'i ting nge 'dzin gyis gzhan gyi don spyod pa'i phyag rgya ni nyid mi gtong ba tsam yin no/_/nyal ba'i dus na ni stong pa nyid kyi ting nge 'dzin
[\[63b.6\]]yid la byed pa yin no/_/ldang ba'i tshe na ni snying rje chen po'i stobs bskyed pa'o/_/rtsed mo la sogs pa'i rnam par g.yeng ba'i tshe na yang /_dang po byang chub sems kyi shugs ma btang ba nyid kyis nyams par mi 'gyur zhes bshad do/_/'di dag tu srung ba thams cad la yang /_bsrung ba'i bsam pa dang ldan pa tsam dang /_sngags
[\[63b.7\]]dang phyag rgya dang ldan pa dang /_gzhan yang mig bltas pa dang /_rdzas gtor ba dang /_thal mo drag tu brdabs pa dag gis kyang bgegs bskrad cing srung bar 'gyur ro/_/mchod rten gdab pa dang /_dam pa'i chos klog pa'i tshe na yang snying rje'i stobs kyis bdag dang gzhan gyi don bsgrub pa'i phyir/_dge ba 'di spyad par bya'o snyam du
[\[64a\]]
[\[64a.1\]]byas pa'i yid la byed pas 'phags te bya'o/_/spyod lam bsdus pa'i mtshan nyid ces bya ba nye bar bstan pa'i mtshan nyid rdzogs so//_//nam mkha'i khams kyi mthas klas rab 'byam du/_/'jig rten dag na 'jigs byed ji snyed cig_/bdud dang srin po gnod sbyin la sogs pa/_/de dag kun las gshin rje
[\[64a.2\]]gcig mi bzad/_/rig pa'i rgyal po khro bo gcig pu yang /_/gshin rje stong pas lhag par rab tu 'jigs/_/shin tu mi bzad khro rgyal gshin rje gshed/_/mthong ba tsam gyis khro bo thams cad kyi/_/mthu nyams spa bkong rang gi lag cha shor/_/de phyir sangs rgyas zhing khams thams cad na/_/'jigs byed rab 'jigs
[\[64a.3\]]zhing gi rdul snyed kyang /_/gshin rje gshed dang mtshungs pa 'ga' ma mchis/_/de phyir rtog pa'i rgyal po 'di nyid las/_/gang bshad de ni cho ga kun gyi gtso/_/lha 'am bdud dam de bzhin gshegs kun la/_/log 'dren mu stegs skye bo ngan pa rnams/_/kun nas 'dus kyang bar du gcod mi nus/_/shes rab ting 'dzin dad pa dman
[\[64a.4\]]pas kyang /_/rang gar 'dod pa'i bya ba sna tshogs byed/_/gang dag dad brtson phun sum tshogs pa yis/_/dngos grub kun la sbyor ba smos ci dgos/_/'on kyang sangs rgyas dgongs pa mi rtogs shing /_/lus ngag spyod pa lam du mthong ba dag_/ma rungs gzhom dang dman pa la sogs pa'i/_/tshar gcad las kyis gdul ba'i cho ga
[\[64a.5\]]la/_/byang chub sems dang bral zhes rtog pa byed/_/de lta'i rgyud ldan 'gro ba dman pa yis/_/thos nas skrag gam gal te bcings gyur kyang /_/zab mo don chen snying po mi mthong bas/_/dad pas byang chub sems bskyed bral ba dang /_/grub dang bka' la the tshom za 'gyur te/_/kha cig skur pas ltung ba'i rgyur 'gyur bas/_/'gro ba dman
[\[64a.6\]]'gyur de lta gzung ba'i phyir/_/sangs rgyas mdzad pa'i mtshan nyid ci 'dra dang /_/rnal 'byor lam chen gang gis 'grub 'gyur ba/_/de dag mdor bsdus cung zad bshad par bya/_/phyogs bcu dag na sangs rgyas ji snyed cig_/'das dang da ltar ma 'ongs 'byung 'gyur ba/_/de dag dka' ba sna tshogs ci spyod kyang /_/mnyam nyid snying rje thob
[\[64a.7\]]par ma gyur bar/_/byang chub mchog thob gang yang yod ma yin/_/mnyam nyid de yang chos kun skye med cing /_/'gag pa med cing rtag pa chad pa med/_/de bzhin 'gro dang 'ong ba'i bya ba dang /_/de bzhin tha dad don dang don gcig sogs/_/'khrul pa'i blo la ji ltar snang 'gyur zhing /_/mtshan ma ming gi brjod 'gyur thams cad kun/_/de la
[\[64b\]]
[\[64b.1\]]de yi rang bzhin de mi dmigs/_/rang bzhin shes bya gzhan gyis ma byas shing /_/brten pa med cing 'gyur ba med pa ste/_/skye ba'i chos la rang bzhin de lta bu/_/yod na skye ba nyid du ga la 'gyur/_/des na rtag pa'i ngo bo 'ga' yang med/_/dngos po skye ba tsam du snang ba yang /_/skad cig gcig gis skye ba'ang mi rdzogs la/_/skad cig
[\[64b.2\]]gzhan du skye ba'ang zhig pa'i phyir/_/sgyu ma tsam du skye bar snang ba de/_/blo yis brtag tu rung ba'i rten med de/_/de phyir skye ba'i chos tsam yod ma yin/_/gang la skye ba dngos por ma grub pa/_/de la 'gag pa 'grub par ga la 'gyur/_/des na chos rnams 'di dag thams cad kun/_/rtag dang chad pa grub par mi 'gyur te/_/skye ba med na
[\[64b.3\]]rtag pa ci las byung /_/'gag pa med na chad pa de bzhin te/_/chos rnams blo yis gzhig tu rung ba'i phyir/_/don gcig pa yang 'grub par mi 'gyur la/_/gcig la yongs su brten par ma gyur pa'i/_/du ma de yang gang gi dbang gis gzhag_/gcig dang du ma grub par ma gyur pa'i/_/chos la 'gro 'ong bya ba ga la yod/_/'gro 'ong
[\[64b.4\]]med na thar dang mthar zhes/_/'phags dang skye bor bzhag pa mi 'grub la/_/kun nas nyon mongs rnam par byang ba zhes/_/de yi lam du bzhag pa ga la 'grub/_/gal te don dam kun rdzob gnyis dbang gis/_/kun rdzob dbang la khyad par yod ce na/_/kun rdzob rnam par gzhag pa'i tshad gang zhig_/ji ltar snang ba'i de tsam kun rdzob
[\[64b.5\]]bam/_/'on te mtshan nyid rnam par gzhag pa dag_/kun rdzob ces bya'i tshad du brtag grang na/_/snang ba tsam nyid kun rdzob yin gyur na/_/sems can kun la bdag lta yod pa'i phyir/_/bdag ces bya ba kun rdzob yin par 'gyur/_/de ltar gyur na kun rdzob bden pa la/_/lta ba mtho dman bye brag med par 'gyur/_/gal te snang ba'i chos kyi
[\[64b.6\]]mtshan nyid zhig_/kun rdzob bden par rnam par gzhag grang na/_/mtshan nyid blo yis phye ba yin pa'i phyir/_/de la mtha' dang tshad yod ma yin no/_/dngos gzhi tshad med pa la chos gzhig pa/_/byis pa mkha' la rtsod dang de 'dra mod/_/kun rdzob tsam du kun rdzob mi rnyed na/_/yang dag don du kun rdzob ga la rnyed/_/de ltar kun rdzob rnyed par
[\[64b.7\]]ma gyur na/_/don dam de yang rnyed par mi 'gyur te/_/phan tshun ltos te rnam par gzhag pa kun/_/gang tshe ltos gzhi grub par ma gyur pa/_/de tshe de la ltos pa ma grub zin/_/de phyir chos rnams sna tshogs snang ba kun/_/rnam par gzhag tu rung ba gang ma mthong /_/gang ma mthong bas gang la mi zhen cing /_/mi bsgrub mi dor blo
[\[65a\]]
[\[65a.1\]]yi rtsol dang bral/_/mnyam nyid byang chub sems zhes de la brjod/_/'di ma rtogs par dus gsum sangs rgyas rnams/_/gang zhig 'byung ba sangs rgyas kyis ma gsungs/_/bsam pa 'di dang ldan zhing 'dir mos pas/_/sgo gsum spyod pa'i mtshan nyid nyes med do/_/sems can mang po yun du
[\[65a.2\]]bder 'gyur zhing /_/bsgrub bya rang la yul du phan 'dogs na/_/'phral du sbyor ba rtsub par snang ba yang /_/sangs rgyas mdzad par sangs rgyas kyis gsung ste/_/rnal 'byor lam yang de las gud na med/_/de phyir rgyal ba'i theg pa mchog 'di ni/_/shes rab snying rje ldan pas bsgrub 'gyur na/_/sbyin sogs lam gyi
[\[65a.3\]]chos la ma brten par/_/'di nyid dam ni pha rol dag tu yang /_/bkra shis phun sum tshogs pa thams cad kun/_/rang gi lha mnyes byas pa tsam gyis 'grub/_/mya ngan 'das mchog phun sum tshogs 'gyur ba'i/_/chos kyi dbang phyug sangs rgyas bcom ldan 'das/_/thabs 'di nyid kyis myur du 'grub 'gyur na/_/shes rab
[\[65a.4\]]ldan pa ci phyir 'dir mi rten/_/theg chen mdzad spyod rmad du byung ba las/_/nor bu rin chen rin thang med pa bzhin/_/sems can mang po'i bsam pa sgrub byed cing /_/tshar gcad phan 'dogs bya ba ston pa la/_/'gro ba blo dman dngos lta can rnams kyis/_/sangs rgyas mdzad dang de yi lam yin par/_/blos ma mthong bas gol sa gnyis
[\[65a.5\]]su 'gyur/_/kha cig skur pas ltung ba'i gnas su 'gyur/_/kha cig mos kyang lam du ma mthong ste/_/'di ched tsam gyis cho ga mthong 'gyur bas/_/mos pas zhugs kyang don chen dag la ring /_/de bas tshul bzhin 'dzin pa dag gis kyang /_/shes rab zhen zhing mos pa ldan pa la/_/gdams ngag thabs kyis legs par zin par bya/
[\[65a.6\]]gal te gdams ngag bral ba'i 'gro ba yis/_/glegs bam mthong bas skur bar mi bya ste/_/legs par bsams te brtag pa rnam gnyis bya/_/gal te don ldan skur ba yin yang srid/_/de la skur 'gyur ltung ba thob par nges/_/gal te don chen ldan pa ma yin na/_/btang snyoms bzhag pas sdig pa 'phel mi 'gyur/_/blo dang
[\[65a.7\]]gdams ngag gnyis kas ma zin yang /_/rtag par 'di ltar sgro skur bral bar gyis/_/gang zhig 'di 'dzin 'chang ba 'dod rnams kyis/_/dad dang brtson 'grus shes rab gsum ldan zhing /_/sngon chad man ngag brtan par 'chang ba yi/_/ngang tshul ldan na man ngag gzhag pa'i snod/_/mos pa brtan na shes rab mi ldan yang /_/bka' bzhin
[\[65b\]]
[\[65b.1\]]byed pa man ngag snod du gzhag_/'jam dbyangs rgyud rgyal rgya mtsho lta bu ni/_/dngos grub rin chen sna tshogs 'byung khungs gnas/_/rang dang rgyud tsam 'tsho bar 'gyur ba yi/_/rin chen mchog bsdus sor bzhi za ma tog_/rdo rje rab 'byed tshul las cher bsdus te/_/gang du rang gnas lus la 'chang ba tsam/_/tshul 'di sgeg pa'i rdo rjes
[\[65b.2\]]bsdus pa yin/_/'phags pa 'jam dpal gyi rtogs pa thams cad bsdus pa rdo rje rab tu 'byed pa zhes bya ba'i cho ga zhib mo rin po che'i rgya mtsho lta bu las 'di dang /_gzhan du myur du spyad par bya ba'i cho ga rin po che mchog bsdus pa/_sor bzhi pa'i tshad kyi za ma tog gang tsam zhig bsdus te/_rang gi lus la
[\[65b.3\]]bcangs nas rang dang rang la brten pa rnams la phan gdags pa'i thabs slob dpon chen po dpal ldan sgeg pa'i rdo rjes kun nas bsdus pa rdzogs so//_//sprin med nyi ma shar ba las/_/lam rnams kun du gsal 'gyur yang /_/'gro ba ma goms pa rnams kyis/_/bsgribs pa bzhin du bgrod mi shes/_/de
[\[65b.4\]]lta'i sgrib pa bsal ba'i phyir/_/phyi ma 'di ni bdag gis byas/_/mtha' dag don rnams dpyad pa ni/_/mkhan po bzhed bzhin ma shes phyir/_/de ni bdag gis nus ma yin/_/re zhig 'di la 'jug pa tsam/_/phra mo'i lam sgo bstan par bya/_/de la rtogs pa 'dir las phra mo'i dngos grub sna tshogs bsgrub ba dang /_dngos
[\[65b.5\]]grub chen po dang bla na med pa'i byang chub nyid bsgrub par bya ba'i thabs su gyur pa cho ga zhib mo bstan pa las/_sngags pas 'jug par bya ba'i go rims ji ltar 'jug par bya ba dang /_go rims kyi don gyi mtshan nyid dag legs par shes pas 'jug nus par 'gyur ba'i phyir 'di bstan par bya ste/_de la dang
[\[65b.6\]]por bya ba'i cho ga ni sbyor ba la 'jug par rtogs pa legs par brtags pa'i bla ma las rang gi lha dang sngags dag mnos nas de nas dngos grub sgrub pa'i thabs kyi cho ga dang /_las bya ba'i cho ga dag legs par bslab par bya'o/_/de'i 'og tu dngos grub sgrub pa'i thabs kyi cho ga la zhugs te 'bad par bya'o/_/
[\[65b.7\]]de'i 'og tu grub pa thob par gyur kyang rung ma gyur kyang rung ste/_sangs rgyas kyi mdzad pa nye bar bzung nas las sna tshogs kyis sems can gyi don yang sgrub cing /_mnyam pa nyid kyi ting nge 'dzin la gnas pas byang chub chen po bsgrub pa yang gtang bar mi bya'o/_/de la sngon du spyad pa'i cho ga legs par spyad pa'i
[\[66a\]]
[\[66a.1\]]rnal 'byor pas/_lha bsnyen cing bsgrub pa'i phyir gnas bde zhing dben par song la/_der lha mchod pa'i gzhir gyur pa maN+Dal legs par byi dor byas te/_der lugs ma'am ri mo la sogs pa mchod pa'i rten gyi phyir bzhugs par bya ba dang /_me tog la sogs pa mchod pa'i yo
[\[66a.2\]]byad kyi phyir bsags te/_rig pas bsgrub par 'os pa thams cad tshogs par byas nas/_'dir spyad par bya ba ni lhur blangs te spyad par bya ba dang /_grogs kyi dge ba dang ngo bo nyid dang ldan pa'i spyod lam ste/_de la lhur blang ba'i bya ba ni bsgom pa dang /_mchod par bya ba dang bzlas brjod do/_/grogs kyi
[\[66a.3\]]dge ba ni dbugs 'byin pa'i tshe dam pa'i chos bklag pa dang mchod rten gdab pa la sogs pa'o/_/spyod lam ni mi rnams kyi chos lugs khrus byed pa dang /_kha zas za ba la sogs pa'o/_/de la lhur len pa'i spyod pa de dag kyang sbyor ba dang gzhug pa'i bya ba dang ldan pa ste/_de la sbyor ba ni sdom pa _
[\[66a.4\]]gso zhing gzung ba la sogs pa'o/_/gzhug pa ni bzod par gsol ba dang slar gshegs su gsol ba la sogs pa'o/_/de'i rim pa ni 'di yin te dang po nyid ni nang par sdar langs te/_sems can gyi don bya'o snyam du bsam par bya'o/_/de nas cung zad cig legs par spyad pa dang nyes par spyad pa
[\[66a.5\]]bsams te/_nyes pa rnams dgag cing legs pa rnams bstan par bya'o snyam du dam bcas nas langs te/_khrus phra mo byas nas bdug pa bsreg cing me tog thogs te/_sku gzugs la sogs pa la gtor nas/_tshigs su bcad pa 'di dag brjod cing dge ba'i chos 'di dag rgyud la bskyed par
[\[66a.6\]]bya'o/_/'jam rgyal rdo rje la sogs pa'i/_/rgyal ba sras dang bcas pa la/_/lus dang ngag yid gus ldan pas/_/kun nas btud de phyag 'tshal lo/_/sangs rgyas zhing du gang bsngags pa/_/'jig rten dag na mchog gyur pa'i/_/rin chen me tog bdug spos sogs/_/kun nas sprul te mchod par
[\[66a.7\]]bgyi/_/bdag gis sngon chad byas pa'i sdig_/kun nas bsags par gyur pa rnams/_/rang bzhin med dang yod tshul gyis/_/rgyal ba rnams kyi spyan sngar bshags/_/mgon po kun gyi bsod nams dang /_/dman pa'i dge ba thams cad la/_/de bzhin mthun par lta sems kyis/_/dang bas rjes su
[\[66b\]]
[\[66b.1\]]yi rang ngo /_/bde gshegs byang chub mchog brnyes nas/_/'gro ba thugs rjes gdul slad du/_/chos kyi 'khor lo bskor ba la/_/tshangs pa bzhin du gsol ba 'debs/_/mya ngan 'das bzhed de dag la/_/'gro kun yun du bde ba'i phyir/_/ji srid 'khor ba de srid du/_/mya ngan mi 'da' bzhugs su
[\[66b.2\]]gsol/_/ji srid 'khor ba ma zad par/_/bdag gi dge ba'ang de bzhin du/_/kun nas zad par ma gyur par/_/sems can yongs su smin par shog_/bdag kyang dus 'di phan chad nas/_/byang chub snying po'i bar du ni/_/mgon po'i 'bangs su 'bul lags kyis/_/thugs rjes yongs su gzung bar
[\[66b.3\]]mdzod/_/dus 'di nas ni bzung nas ni/_/mgon po khyod kyi bka' bzhin du/_/sems can kun don bsgrub lags kyi/_/byin gyis brlab par mdzad du gsol/_/zhes tshigs su bcad pa 'di dag gis rang gi rgyud la dge ba'i chos bskyed nas/_de nyid kyi tshe rdo rje dkyil 'khor bsgom pa la 'jug pa'am/_
[\[66b.4\]]yang na de nas langs te dam pa'i chos bklag pa dang /_kha zas bza' ba byas te phyi rol gyis la sogs pa legs par byas nas khrus chen po yang byas te/_de nas rang gi stan la legs par 'dug nas rdo rje'i dkyil 'khor bsgom par bya'o/_/de'i cho ga ni sngon nyid du legs par bstan pa de nyid
[\[66b.5\]]'dir sbyar bar bya'o/_/de ltar bsgoms te mchod pa'i las la sbyar bar bya'o/_/de dag gi gsang sngags ni lung sngon du bstan kyang /_de dag gi ngo bo ma bstan pas de bdag gis cung zad sbyar bar bya ste/_de la rtsa ba'i gsang sngags kyis spyan 'dren par 'dod na ni/_de nyid kyi rjes su dzaHhUM baM hoHzhes
[\[66b.6\]]bya ba 'di nyid sbyar bar bya'o/_/gdan dbul ba yang de dag gi rjes su sa ma ya staM/_zhes sbyar ro/_/me tog la sogs pa mchod pa rnams la yang rtsa ba'i sngags kyi rjes su ma hA pU dza sa ma ye hUM/_zhes bya ba sbyar ro/_/de bzhin du slar gshegs su gsol ba ni bi sa rA dza ya swA hA/_zhes bya ba sbyar ba'o/_/yang
[\[66b.7\]]na sngags so so la sbyar bar 'dod na spyan drang ba dang /_gdan dbul ba dang /_ar+g+ha dbul ba dang /_slar gshegs su gsol ba rnams la oM ya mAn+ta ka hUM phaT/_ces bya ba 'di nyid sbyar bar bya'o/_/gzhan dbul ba ni rtsa ba'i gsang sngags nyid bskul ba med par sbyar bar bya'o/_/bgegs bskrad pa dang
[\[67a\]]
[\[67a.1\]]gtor ma bsngo ba la ni oM hrIHSh+T+r-iHwi kr-i tA na na hUM phaT/_ces bya ba sbyar bar bya'o/_/'di dag ni kun nas bsdus pa la dga' ba'i cho ga yin te/_rnam par spros pa la dga' ba rnams la ni/_lhung lhung 'degs kyi ngag gis mdzes par byas pa'i tshigs su bcad pas spyan drang ba dang /_mchod pa _
[\[67a.2\]]la sogs pa bya ba rnams byas te/_bsam pas rgyud la chos bskyed la/_sngags dang phyag rgyas de dag gus par byin gyis brlab par bya'o/_/de la lhung lhung 'degs kyi ngag ni lha'i bu rnams kyi ngag yin te ha cang mi bul ha cang mi myur/_lha yis sprul ba'i chu yis khrus gsol bzhin/_/deng 'dir phyag zhabs kun
[\[67a.3\]]nas bcabs par mdzod/_/ces brjod do/_/rnam par dag pa'i gsang sngags ci dga' bar brjod par bya ste/_dag par bsams nas dang por mchod yon dbul ba la sbyar bar bya ba ni/_'jig rten dag na mchod pa ji snyed pa'i/_/sngon du bdud rtsi zil dngar dam pa 'gro/_/de phul nas ni mchod pa thams cad kyang /_/nges
[\[67a.4\]]par phyag rgyas rab tu gdab par 'gyur/_/zhes brjod de/_mchod yon gyi sngags la ci dga' bar sbyar bar bya'o/_/de nas 'dod pa'i yon tan gyi sgor gyur pa me tog la sogs pa nye bar sogs nas/_'dod ldan dang por mthong bas dgar 'gyur ba'i/_/kha dogs dbyibs legs rnams las me tog mchog_/sgra snyan yid 'ong
[\[67a.5\]]rnam pa sna tshogs kyang /_/kun las khyad par 'phags pa tshangs pa'i ngag_/yid 'ong dri ngad kun nas ldang ba yang /_/lha rdzas ut+pal ngad dang gang mi mtshungs/_/ror ldan kha zas sna tshogs mchog rnams las/_/tshangs pa'i zil dngar ro dang gang mi mnyam/_/bde zhing spyad du bzod pa'i reg pa kun/_/lha yi bu mo'i reg pa lta bu
[\[67a.6\]]med/_/de phyir 'dod pa'i mchog tu rab bsngags pa/_/gang gis de 'drar byin gyis brlabs byas nas/_/bsod nams zhing 'gyur byed la dbul bar bgyi/_oM badzra puSh+pam hA pU dza sa ma ye swA hA/_yang na de bzhin gshegs pa thams cad kyi de kho na nyid snang ba'i bdag nyid/_oM AHhUM zhes bya ba nyid dam/_yang na 'di dag dang
[\[67a.7\]]mchod pa rang rang gi ming gi gsang sngags dang /_byin gyis rlob pa dang bcas pa spel bar bya ste/_'di ltar oM AHbadzra puSh+pa ma hA pU dza sa ma ye hUM zhes bya bas me tog gi mchod pa la sbyar bar bya'o/_/de bzhin du badzra d+hU pa/_badzra dI pa/_badzra gan+d+he/_badzra nai wi d+ya zhes pas snga ma bzhin du spel bas/_bdug pa dang mar me dang byug pa dang /bshos gtsang
[\[67b\]]
[\[67b.1\]]rnams la sbyar bar bya'o/_/de dag dang mchod pa gzhan rnams la yang thun mong du byin gyis rlob pa mchod pa'i sprin chen po 'byung bar 'gyur ba'i rig pa chen mo 'dis byin gyis brlab par bya'o/_/oM a nut+ta ra sarba pU dza me g+ha s+pha ra Na ma hA sa ma ye swA hA/_zhes bya ba 'di thams cad la sbyar bar bya'o/_/rdo rje dril bu la sogs te sil
[\[67b.2\]]snyan gyi mchod pa thams cad la yang shes rab kyi pha rol tu phyin pa'i gsang sngags sgra thams cad zab mo'i chos su byin gyis rlob par byed pa'i rig pa chen mo 'dis byin gyis brlab par bya'o/_/oM badzra g+haN+De ra Ni pra ra Na saM pra ra Na sarba ta thA ga ta bud+d+ha k+She TaM pra tsa la ye pradz+nyA pA ra mi tA swa b+hA be hUM swA hA/_zhes bya ba sgra thams cad la
[\[67b.3\]]sbyar bar bya'o/_/de ltar mchod pa zin nas de bzhin du gtor ma bsngo ba yang hrIHSh+T+r-iHla sogs pa'i gsang sngags kyis ci dga' bar bsngos te/_gsang sngags de nyid kyi sngags kyis nor bu blangs te/_ri mo'am sku gzugs la mngon par phyogs par 'dug nas cung zad sems mnyam par bzhag ste/_bzlas brjod kyi cho ga sngon
[\[67b.4\]]du bstan pa lta bu ci nus zhig bya'o/_/de nas gtong bar 'dod pa na yang mchod par bya'o/_/mchod pa mi nus na me tog mngon par gtor bar bya'o/_/de nas thal mo sbyar ba btud nas ri mo la mngon par phyogs te/_chos mchog mi g.yo bla med rab brnyes shing /_/yon tan rgya mtsho dpag med tshogs mnga' yang /_/'gro ba kun la
[\[67b.5\]]thugs rje snyoms mdzad pa/_'jam mgon khyod kyi zhabs la rtag tu 'dud/_/rgyal ba mnyes phyir bzlas brjod rin po che/_/dang bas spyan sngar rtag tu mtshon bgyi ba/_/lus ngag dub dang bsam pa g.yeng ba yis/_/cung zad bde bar gnas 'tshal bzod pa bzhes/_/dang bas bskyed pa'i bsod nams phra mo yang /_/'ga' yang
[\[67b.6\]]chud zos mi 'gyur don 'gyur phyir/_/gsang sngags rin chen rnam grangs 'di tsam zhig_/mgon po mchog nyid la ni gdams par bgyi/_/nad dang sdug bsngal dgra bgegs la sogs te/_/'khor ba rgya mtsho gnod pa sna tshogs dag_/'di dang pha rol rtag tu gar byung yang /_/gsang sngags rin chen 'bras bu der mchis mdzod/_/deng
[\[67b.7\]]'dir bdag gi dgos pa bsgrub legs kyis/_/thugs rje mnga' bdag sras dang bcas pa kun/_/bde ldan nyid kyi gnas su gshegs su gsol/_/slar yang 'gro ba'i don du gshegs par mdzod/_/oM AHhUM muHzhes bya ba'i gsang sngags kyang brjod par bya'o/_/tshigs su bcad pa 'di dag gis bcom ldan 'das 'jam
[\[68a\]]
[\[68a.1\]]pa'i rdo rje la rgyal ba'i dbang por bstod pa dang /_bzlas pa gtang bar bzod par gsol ba dang /_don yod par bya ba'i phyir gsang sngags rgyal ba nyid la gdams pa dang /_dgos pa'i bya ba la dus bzhin du spyad pa'i mthu yod pa'i phyir/_dus su thob par gsol ba gdab pa dang /_bdag nyid dbugs 'byin cing g.yeng
[\[68a.2\]]ba la zhugs pa'i tshe rang gi lha gnas dang dus ma yin par bzhugs par rigs pa ma yin pas/_slar gshegs su gsol bar bya ba rnams rdzogs par byas nas/_bdag nyid dang /_grogs dang /_gnas dang /_yo byad rnams man ngag tu brjod pa bzhin du bsrungs nas/_dbugs 'byung zhing spyod lam dag bya'o/_/'di ltar nyin zhag
[\[68a.3\]]re re la dus bzhi'am gsum mam/_re re rgyun ma chad par ji srid du dam bcas pa/_grangs sam dus sam/_mtshan ma ma thob kyi bar du de bzhin du spyod pa ni bsnyen pa'i cho ga'o/_/de nas brtul zhugs dang bcas kyang rung /_brtul zhugs med kyang rung ste/_mtshon cha sna tshogs dang /_rdzas sna tshogs las dngos grub sgrub pa'i cho ga ste/_'di
[\[68a.4\]]la ni bsnyen pa'am brtson 'grus bskyed par bya ba lhag par spyad par bya'o/_/de dag thams cad kyang dngos grub sgrub pa'i spyod pa zhes bya'o/_/de nas grub pa'i spyod par gsungs pa zhi ba la sogs pa las sna tshogs kyi bya ba la ni/_bsgom pa dang mchod pa dang /_bzlas brjod rnams ni 'dir yang snga ma bzhin te/_bye brag tu ni ting nge
[\[68a.5\]]'dzin bye brag dang /_gsang sngags bskul ba dang bcas pa dang /_phyi rol gyi sbyor ba'i bya ba rnams ni/_las kyi cho ga zhib mo nyid du sngon du bstan pa bzhin du so so rang rang gi las la sbyar bar bya'o/_/de ltar bya ba rnam pa gsum gyis bsdus pa 'di ni sngags 'chang rnams kyi spyod pa ste/_'di dag kho na tsam gyis sngags 'chang
[\[68a.6\]]rnams kyi dgos pa grub par byed de/_de la sngags mchog tu gyur pa rnams ni/_thabs 'di nyid kyis mthong ba'i chos 'di nyid la rig 'dzin gyi dngos grub thob par byas te/_lha dang mi'i skal ba bzang po rnams la yang longs spyod cing /_bya ba sna tshogs la mthu phun sum tshogs pa thob pa nyid kyis sems can rnams kyang
[\[68a.7\]]yongs su sdud/_sangs rgyas kyi zhing sna tshogs na byang chub sems dpa' 'am rdo rje 'chang rnams byang chub kyi spyod pa mngon par bsgrubs pa rnams blta ba'i phyir dang /_zhing de dag na gnas pa'i sangs rgyas bcom ldan 'das rnams blta ba'i phyir dang /_mchod pa'i phyir rdzu 'phrul rnam par 'phrul pas zhing sna tshogs su
[\[68b\]]
[\[68b.1\]]zhugs shing de dag dang rtse zhing longs spyod nas kyang /_dngos grub de dag las nyams pa med par ting nge 'dzin mchog la yang snyoms par 'jug cing /_bla na med pa'i byang chub kyang tshe 'di nyid la sbyor bar byed pa dag kyang yod do/_/kha cig ni tshe 'di nyid la dngos grub thob par byas te/_de tshe bskal ba gcig gam de las lhag
[\[68b.2\]]par yang rung ste/_de tsam du bsod nams dang ldan pa'i lha dang /_lha ma yin la sogs pa dam pa rnams kyis bkur zhing /_lha dang lha ma yin dang /_gnod sbyin dang /_rig sngags 'chang gi bu mo khyad par du 'phags pa rnams la yang longs spyad de/_de nas tshe 'phos nas ma 'ongs pa'i sangs rgyas kyi zhing zhig
[\[68b.3\]]tu 'khor 'dus pa dang por 'gyur ba'i skye ba blangs te/_der rab tu phyung nas chos kyi mig dag par gyur te byang chub sems dpar gyur nas/_de nas 'og min gyi gnas na gnas pa rnams dang skal ba mnyam par skye ste/_de nas bla na med pa'i byang chub chen po thob par byed pa dag kyang yod do/_/kha cig tshe 'di
[\[68b.4\]]nyid la dngos grub phra mo thob ste/_lo brgya'am stong ngam stong phrag du ma dag tu 'tsho zhing rdzu 'phrul dang mngon par shes pa dag dang yang ldan nas/_mthong ba'i chos la bde bar 'tsho zhing longs spyad nas/_gzhan du sangs rgyas 'byung ba dang phrad kyang rung ma phrad kyang rung ste/_skal ba bzang po la sbyar nas
[\[68b.5\]]rim gyis byang chub thob par byed pa yod do/_/dngos grub thob pa de dag kyang kha cig ni dngos grub thob pa las kyang ma nyams par skal ba bzang po'i sgo nas bar chad med par byang chub la sbyor bar byed do/_/kha cig ni dngos grub thob nas 'dod pa'i yon tan gyi sred pa la longs spyod pas te/_dngos grub
[\[68b.6\]]thob pa las nyams nas bar chad med par sbyor mi nus te/_bar chad dang bcas pas byang chub sgrub par byed pa yang yod do/_/kha cig ni skye ba 'di la dngos grub grub par ma gyur par shi 'phos te bar ma do'i srid par mngon par grub nas der dngos grub thob par 'gyur ba yang yod do/_/kha cig ni skye ba phyi
[\[68b.7\]]ma yongs su grub nas skyes ma thag gam cung zad cig na dngos grub thob par 'gyur ba yang yod do/_/kha cig ni 'di'i las kyi mtshams sbyar nas/_phyi ma'i srid pa la skal ba dang ldan pa'i sprul pa po mngon par brtson pa can du gyur te/_der dngos grub can du 'gyur ba'am/_de bzhin du skye ba gnyis _
[\[69a\]]
[\[69a.1\]]dang gsum pa la sogs pa du mas dngos grub can du 'gyur ba dag kyang yod do/_/gzhan yang sgrub pa po rtsol ba mthu chung bar gyur pas/_skye ba gzhan du rkyen sna tshogs kyi dbang du gyur pa dag kyang yod la/_gzhan yang byang chub kyi sems kyis zin par ma gyur pas sred pa'i dbang gis
[\[69a.2\]]sngon du skal ba dman pa la sbyor bar byed pa dag kyang yod de/_de ltar dman zhing mnyam par gyur kyang thar pa'i sa bon ma bzhag pa yang ma yin no/_/de bas na sgo 'dir zhugs pa rnams kyis lam 'ba' zhig la brten par bya zhing /_byang chub kyi sems kyi stobs bskyed par bya'o/_/gang zhig mthong ba'i chos la bya
[\[69a.3\]]ba phra mo bsgrub par 'dod pa rnams kyi gang zag gis kyang shes rab dang snying rje'i stobs bskyed par bya'o/_/de'i mthus bya ba rnams kyang 'grub par 'gyur zhing yun du bde ba yang de'i stobs kyis 'byung bar 'gyur ro/_/gang dag dngos grub grub par gyur pa las nyams par gyur cing rkyen gzhan gyi dbang
[\[69a.4\]]du 'gyur te/_thar pa'i bar chad du gyur pa'i chos rnams kyang byang chub kyi sems rnam pa gnyis kyi stobs chung ba'i dbang las gyur pa yin te/_de bas na gtsor bsams pa 'dis 'phangs te spyad na bya ba thams cad kyang yongs su gtsang bar 'gyur ro/_/bdud thams cad zil gyis gnon
[\[69a.5\]]par 'gyur ro zhes rgyal ba rnams kyis gsungs shing bla mas kyang legs par gdams pa'o/_/'gro ba'i mgon gyur 'jam mchog gang yin des/_/rig pa'i gnas mchog rgya cher bstan pa las/_/gsang ba'i mtshan ldan sgeg pa zhes bya ba/_/'gro ba sgrol 'gyur bya ba gang yin
[\[69a.6\]]des/_/thabs mchog cho ga zhib mo legs bstan mdzad/_/lam der 'jug pa'i dka' tshigs phra mo tsam/_/rigs pa bzang pos dman la phan phyir byas/_/'phags pa 'jam dpal gyi rtog pa thams cad bsdus par gyur pa/_rdo rje rab tu 'byed pa zhes bya ba'i cho ga zhib mo las/_slob
[\[69a.7\]]dpon dpal ldan sgeg pa'i rdo rjes/_las dang dngos grub kyi cho ga zhib mo slob dpon rigs pa bzang pos de la phan pa'i le'u gcig mdzad pa dang bcas pa rdzogs so//_//rgya gar gyi mkhan po dpal u pA ya shrI mi tra dang /_rong zom chos kyi bzang pos bsgyur te gtan la phab pa//_//
[\[69b\]]
[\[69b.1\]{D2015}]@##/_/rgya gar skad du/_kr-iSh+Na ya mA ri mu kha ShaT tsakra sAd+ha nA ma/_bod skad du/_gshin rje gshed nag po gdong drug pa'i 'khor lo'i sgrub thabs zhes bya ba/_bcom ldan 'das rdo rje 'chang la phyag 'tshal lo/_/bla ma bcom ldan mi bskyod la/_/gus pa yis ni btud
[\[69b.2\]]byas te/_/thar pa thob par bya ba'i phyir/_/de yi sgrub thabs bri bar bya/_/de la dang por sgrub pa ni/_/byang chub sems la gzhol ba dang /_/gtong zhing thos pa'i khengs pa med/_/le lo med cing khro ba med/_/ser sna med cing g.yo yang med/_/sgyu spangs shes rab gsal ba dang /_/gcig tu
[\[69b.3\]]theg pa chen gzhol bas/_/chu 'gram chen po bas mtha' dang /_/dur khrod shing drung dgon pa dang /_/dgon pa'i yul dang ma mo'i khyim/_/der ni mgon po'i 'di 'bad la/_/gzhan du bsgrubs kyang 'di mi 'grub/_/bde stan la 'dug rang snying gar/_/a las nyi ma de steng hUM/_/de steng 'od 'phros bla ma dang /_/
[\[69b.4\]]rdzogs pa'i sangs rgyas bkug bya ste/_/phyag 'tshal ba dang mchod pa dang /_/bshags dang bsngo ba'i bar du bya/_/byams dang snying rje dga' btang snyoms/_/tshad med pa yi rim pa yis/_/sems can rnams la phan btags te/_/brtan dang g.yo ba'i dngos po rnams/_/yod min med min gnyis
[\[69b.5\]]ka min/_/gnyis ka med min pa yang min/_/spros bral ngo bo med pa bsgom/_/shU n+ya tA dz+nyA na badzra swa b+hA ba At+ma ko\u0f85haM/_rang nyid de ltar gnas pa yis/_/raM las nyi ma bsgom bya ste/_/de steng hUM las rdo rje ni/_/kun du rtse lnga'i rang bzhin te/_/de dbus hUM las rdo rje ni/_/kun du 'phros pas bgegs bskrad de/_/
[\[69b.6\]]ra ba gur dang sa gzhi dag_/de yi 'og tu nges par bsgom/_/saM dang rdo rje rim pa yis/_/gru gsum gyen bsgreng dkar po ni/_/shin du gsal bar bdag gis dmigs/_/laM las sa yi dkyil 'khor ni/_/ljang ser gru bzhi bsam par bya/_/baM las byung ba chu yin te/_/dkar po zlum po bsam
[\[69b.7\]]par bya/_/raM las byung ba me'i dkyil 'khor/_/gru gsum dmar po bsam par bya/_/yaM las byung ba'i rlung dkyil 'khor/_/sngon po gzhu yi dbyibs can la/_/ba dan ldan par nges par bsam/_/b+hUM byung 'khor lo rtsibs bcu gnyis/_/lte bar b+hUM las gzhal yas khang /_/sgo bzhi rta babs mu khyud dang /_/_
[\[70a\]]
[\[70a.1\]]dra ba dra phyed kyis spras pa/_/pho brang 'khor lo rtsibs brgyad pa/_/rdo rje phreng bas rab tu bskor/_/rtsig pa lnga dang yang dag ldan/_/pad+ma nyi ma'i gdan ldan bsgom/_/lte ba'i gdan steng bsam bya ba/_/ka sogs spangs ba'i A li ni/_/bcu drug yi ge phrag gnyis te/_/'khor lo
[\[70a.2\]]sogs pa'i sa bon yin/_/zla ba de dag sum cu gnyis/_/a sogs spangs pa'i kA li ste/_/bcu bdun gnyis po de steng du/_/ya sogs spangs pa min pa nyid/_/gsum pa'i gsum dang bzhi ba nyid/_/bcu phrag bzhi ste de phrag gnyis/_/sen mo zangs sogs sa bon te/_/nyi mar rnams grags
[\[70a.3\]]de dbus gsum/_/hUM dang ya yi rang bzhin las/_/rdo rje tho sogs so sor rtog_/thim pas nan tan ye shes te/_/chos kyi dbyings nyid dag pa ste/_/gshin dgrar bdag nyid 'dod pa yin/_/rgyan gyi bye brag lus la gnas/_/hrIHzhes brjod pas bcom ldan 'das/_/rtsibs brgyad dbus kyi lte
[\[70a.4\]]ba la/_/bdag nyid phyag dang zhal rnams ni/_/drug drug ldan par gyur par bsgom/_/zhabs kyang de dag 'dra ba ste/_/g.yas kyi dang po'i phyag na ni/_/rdo rje tho ba g.yas pa gnyis/_/ral gri de bzhin g.yon gnyis kyang /_/dang por zhags pa sdigs mdzub ldan/_/gnyis par gtun shing legs par
[\[70a.5\]]'dzin/_/rdo rje dril bu tha mas bsnams/_/steng zhal nag po rab tu 'jigs/_/zhabs gnyis rdo rje skyil krung ste/_/brkyang bskum gar gyis zhabs bzhir gnas/_/stag lpags kyis ni smad dkris shing /_/siM has se ral ral pa ni/_/gyen bsgreng bsdus te spyi bor yang /_/thod pa'i phreng bas rnam par
[\[70a.6\]]bcings/_/'od dang khro bo 'chol ba ste/_/lag cha sna tshogs mtshan dang ldan/_/zhal bzhad hrIHSh+T+r-iH'i sgra sgrogs shing /_/ro langs ma la rab tu 'khyud/_/ma he gshin rje khyo shug mnan/_/lag ngar gnyis ni bsnol byas la/_/mdzub gnyis lcags kyu'i tshul byas te/_/se gol brdab cing bsdu
[\[70a.7\]]bar bya/_/oM badzra sa mA dzaHdzaHmchod yon zhabs bsil dbul bar bya/_/oM ar+g+haM pra tIts+tsha swA hA/_pra ba ra sat+kA ra pra tIts+tsha swA hA/_lcags kyu la sogs rnam bzhi yis/_/nges par dgug pa la sogs bya/_/oM badzra aM ku sha dzaH_oM badzra pA sha hUM/_oM badzra spo Ta baM/_oM badzra A be+e sha hoH/_lcags
[\[70b\]]
[\[70b.1\]]kyu kha dog dkar po la/_/phyag g.yon dkur brten g.yas brkyang bzhugs/_/g.yas kyis lcags kyu bsnams pa'o/_/zhags pa kha dog sngon po la/_/phyag g.yon dkur brten g.yas zhags pa/_/g.yon brkyang stabs su gnas pa'o/_/lcags sgrog kha dog dmar po la/_/phyag gnyis kyis ni
[\[70b.2\]]lcags sgrog bsnams/_/sa ga'i stabs su bzhugs pa'o/_/dril bu kha dog ljang gu la/_/phyag g.yon dkur brten g.yas dril bu/_/zlum po'i 'dug stangs kyis ni bzhugs/_/khro bo sgeg pa'i cha lugs 'dzin/_/rgyan kun gyis ni rab tu brgyan/_/shar sgo la sogs rim bzhin gnas/_/lce
[\[70b.3\]]steng hUM las rdo rje ni/_/gnod mdzes nag po bsgom par bya/_/rdo rje sems dpa' la sogs pa'i/_/phyag rgyas dbang bskur rigs lngas brgyan/_/rdo rje bcings nas gung mo bsgreng /_/myu gu ltar byas sems ma'i rgya/_/spyi bor gzhag pa sngags brjod pas/_/spyi bor rdo rje sems dpas mtshan/_/
[\[70b.4\]]mthe bong sems dpa'i dkyil mo krung /_/mdzub mo gung mo rtse sbyar te/_/mdzub mo'i gung mo'i tshigs gnyis la/_/yid tsam bcag la lhag par sbyar/_/rnam par snang mdzad phyag rgya ste/_/dpral gzhag rnam snang gis ni mtshan/_/gung mo rin chen gzugs ltar bya/_/rin chen rigs kyi
[\[70b.5\]]phyag rgya ste/_/rna g.yas steng gzhag rin chen mtshan/_/sor mo pad+ma'i myu gu ltar/_/byas la gung gnyis rtse sprad de/_/yid tsam thur du gzhag byas la/_/chos kyi rdo rje ma yi rgya/_/ltag par bzhag pas snang mtha' byas/_/rdo rje thal mo sbyar ba las/_/mthe bong gnyis ni mnyam por sbyar/_/gung
[\[70b.6\]]mo'i tshigs ni gsum pa yi/_/rgyab tu mdzub mo'i rtse bzhag la/_/las kyi rdo rje ma yi rgya/_/rna g.yon steng gzhag don yod grub/_/oM dzi na dzika_/oM rat+na d+h+r-ika/_oM A ro l-ika/_oM pradz+nyA d+h+r-ika/_shar rtsibs la sogs rnams bzhi la/_/gti mug sogs te bzhi po yang /_/dkar dang ser dang
[\[70b.7\]]dmar ba dang /_/de bzhin bzhi ba ljang gu ste/_/g.yas kyi 'khor lo rin chen 'bar/_/pad+ma sna tshogs rdo rje ste/_/g.yon gyis dril bu legs par 'dzin/_/mig sogs byin gyis brlabs byas la/_/gti mug rdo rje sogs kyis bsrung /_/dbang sbub stong pa nyid bya ste/_/snying po'am ming gi yi ge yis/_/
[\[71a\]]
[\[71a.1\]]rigs kyi phyag rgya ldan pa yi/_/sku rnams nges par bskyed pas so/_/lkog ma dpral ba snying ga ru/_/sku gsung thugs su bskyed pa las/_/sku gsung thugs kyi lha rnams dag_/rang lus bcug ste gnas pa las/_/sngags kyis byin gyis brlab pa ni/_/oM sarba ta thA gA ta kA
[\[71a.2\]]ya badzra swa b+hA ba At+ma ko\u0f85haM/_oM sarba ta thA ga ta bA ka badzra swa b+hA ba At+ma ko\u0f85haM/_oM badzra ta thA ga ta tsit+ta badzra swa b+hA ba At+ma ko\u0f85haM/_snying gar rang 'dra'i ye shes sems/_/de yi thugs kar rdo rje la/_/hUM gis mtshan pa'i yi ges bskor/_/lag gnyis thal mo nges sbyar te/_/gung mo'i rtse mo'i
[\[71a.3\]]tshigs gnyis la/_/mthe bong nges par sbyar bar bya/_/mdzub mo rgyab rtser sbyar ba ni/_/'di ni dam tshig phyag rgya ste/_/snying ga dpral ba lkog ma dang /_/dpral ba byin gyis brlab par bya/_/oM hrIHSh+T+r-iH wi kr-i tA nan hUM hUM phaT phaT/_a d+hi tiSh+Tha swa mAM/_lo tsa na hUM/_mA ma kI traM/_paN+Da ra hrI/_tA ra a/
[\[71a.4\]]mtshams su laM sogs las skyes pa/_/lha mo bzhi po nges par bsam/_/bdag po 'dra ste sgeg nyams 'dzin/_/me mtshams sgeg mo dkar mo ni/_/sems dpa'i skyil krung brkyang bas bzhugs/_/rdo rje khu tshur gnyis dkur brten/_/g.yon du yud tsam 'dud pa'o/_/bden bral mtshams
[\[71a.5\]]su kha dog ser/_/yon tan brgyus ma phyag na bsnams/_/rlung gi phyogs su mdog dkar mo/_/glu len pi wang sgreng bar byed/_/dbang ldan mtshams su kha dog ljang /_/phyag gnyis phyogs su gar bsgyur ba/_/grwa ru brtsegs ma d+hU p+pe ni/_/g.yon du yud tsam 'dud pa la/_/puSh+pe gar byed kha dog
[\[71a.6\]]ljang /_/dI pe kha dog dmar mo la/_/lag gnyis gyen bsgreng mar me dbul/_/gan+d+he kha dog ljang gu la/_/lag gnyis dri ni byug par byed/_/phyag rgya sngags rnams brjod pas so/_/khu tshur dku gnyis gzhag pa dang /_/de bzhin dpral bar myug pa dang /_/kha nas 'byung dang gar byed bskyed/_/
[\[71a.7\]]bdug spos myug dang me tog 'thor/_/mthe bong brkyang ste rang lus la'am/_/gzhan la myug tshul gnas pa ni/_/brgyad po mchod pa'i lha mo dag_/bskyed dang legs gnas phyag rgya yin/_/lA s+ya ma le gIrti nirti/_oM badzra d+hU p+pe/_oM badzra puSh+pe/_oM badzra A lo ke_/oM badzra gen+d+he/_bstod _
[\[71b\]]
[\[71b.1\]]pa rnams kyis yongs su bstod/_/bdud rtsi ji bzhin byin brlabs la/_/lce rlabs dbus kyis myang bar bya/_/rang rang sngags rnams brjod pas so/_/bdug pa 'jigs pa'i yi ge ni/_/bcu bzhi pa la dmigs pa las/_/'khor bar dmigs par bya ba la'ang /_/nyi ma'i dkyil na dmigs pa
[\[71b.2\]]ltar/_/dmigs te ma yengs 'jigs pa med/_/bzlas pa nyid la de ltar bya/_/bye ba tshang bar bzlas pa yis/_/rab 'byams las la mi 'grub pa/_/med de thams cad de yis 'grub/_/'bum dang sa ya bzlas pas kyang /_/phra mo'i las rnams 'grub par byed/_/gzhan du mi 'gro
[\[71b.3\]]sems kyis ni/_/de lta'i tshul du bzlas pa bya/_/yul gzhan blo ni 'gro ba yis/_/bskal par bzlas kyang 'bras mi 'byin/_/oM hrIHSh+T+r-iHwi kr-i tA na na hUM hUM phaT phaT swA hA/_'byung po rnams dang bcu bzhi pa/_/spel bas gtor ma sbyin par bya/_/hi hi hi hUM/_pheM pheM pheM swA hA/_'gro ba'i don la
[\[71b.4\]]'gro bsams te/_/mchod bstod bdud rtsi myang ba bya/_/de nyid gsum mthar muHldan pas/_/rang bzhin gshegs shing bskyed pa bsdu/_/bzod par gsol dang gsol ba gdab/_/bsngo dang smon lam gdab par bya/_/gzhan yang bsgom par bya ba nyid/_/gang gang dbang po'i lam
[\[71b.5\]]'gro ba/_/de yi ngo bor bdag gis blta/_/bsam gtan mi byed de blo yi/_/kun du blo yis bsgom par bya/_/ldang dang nyal dang phyi khrus dang /_/bza' ba dag la brtson par bya/_/bcas dang bral ba med mod kyang /_/bdag dang blo dman don du bsdus/_/'di yi dge bas 'gro ba rnams/_/
[\[71b.6\]]bcings pa rnams las grol bar shog_/dpal gshin rje gshed nag po gdong drug pa'i 'khor lo'i sgrub thabs mdor bsdus la/_slo dpon de ba A ka ra tsan+d+ras mdzad pa rdzogs so//_//rgya gar gyi mkhan po de ba A ka ra tsan+d+ra de nyid dang /_cog ro ban+de shes rab bla mas
[\[71b.7\]]bsgyur cing zhus te gtan la phab pa//[ {D2016}]@##/_/rgya gar skad du/_ya mA ri sid+d+ha tsakra sAd+ha na/_bod skad du/_gshin rje'i dgra grub pa'i 'khor lo'i sgrub thabs/_rdo rje mkha' 'gro la phyag 'tshal lo/_/dpal ldan gshin rje'i dgra mgon la/_/yang dang yang
[\[72a\]]
[\[72a.1\]]du phyag 'tshal te/_/gshin rje'i dgra ni bsgrub bya'i phyir/_/sgrub pa'i thabs ni bshad par bya/_/sngon du gsungs pa'i dkyil 'khor du zhugs pa'i rnal 'byor pa der gsungs pa'i dam tshig yongs su bsrung zhing sems dag pas yid dang mthun pa'i gnas su dri la
[\[72a.2\]]sogs pas byugs pa'i dkyil 'khor la me tog gi sil ma dgram par bya'o/_/der bcom ldan 'das gshin rje'i dgra'i bris sku bzhag la/_de nas rang gi sngags kyis ar+g+ha'i snod la mngon par bsngags te gzhag par bya'o/_/rang gi snying gar a las nyi ma'i dkyil 'khor de'i steng du
[\[72a.3\]]sa'i pha rol gyi sna tshogs mdzes pa'i gdan us byas la/_zla ba dang thig les brgyan pa las 'od zer sngon po 'bar ba las bdud kyi gnas bsregs te bgegs med par dmigs la/_rang gi sa bon gyi 'od zer sna tshogs spros te/_de rnams rdzogs pa las rje btsun bla ma dang /_yang
[\[72a.4\]]dag par rdzogs pa'i sangs rgyas dang /_byang chub sems dpa' rnams kyis til gyi gong bu bzhin du nam mkha' khyab par mthong nas/_yang dag par mchod par bya ste/_oM badzra puSh+pe hUM/_oM badzra d+hU pe hUM/_oM badzra dI pe hUM/_oM badzra gan+d+he hUM/_oM badzra nai bi d+h+ye hUM/_de nas/_dkon _
[\[72a.5\]]mchog gsum la skyabs su mchi/_/sdig pa thams cad so sor bshags/_/'gro ba'i bsod nams rjes yi rang /_/sangs rgyas byang chub yid kyis gzung /_/sangs rgyas chos dang dge 'dun mchog_/byang chub bar du skyabs su mchi/_/rang dang gzhan gyi don bsgrub phyir/_/byang chub
[\[72a.6\]]sems ni bskyed par bgyi/_/byang chub mchog gi sems ni bskyed bgyis nas/_/sems can ma lus bdag gis mgron du gnyer/_/byang chub spyod pa bdag gis spyad par bya/_/'gro la phan phyir sangs rgyas 'grub par shog_/de ltar sngon du smon lam lan gsum brjod de/
[\[72a.7\]]de'i rjes la sngags 'dis chos thams cad bdag med par bsgom ste/_oM shU n+ya tA dz+nyA na badzra swa b+hA ba At+ma ko\u0f85haM/_zhes bya ba 'di lan gsum brjod de/_khams gsum ma lus pa sgyu ma'i rang bzhin du bsgoms te/_'gro ba thams cad mi dmigs par bya'o/_/de nas thog ma
[\[72b\]]
[\[72b.1\]]med pa'i dus kyi kun du rtog pa'i sa bon ma rig pas byas pa'i ngo bo nyid dag cing /_lhag par mos par byed pa ni lan gsum bzlas te/_oM swa b+hA ba shud+d+haHsar+b+ba d+harmAH swa b+hA ba shud+d+ho\u0f85haM/_de nas sngar gsungs pa'i sa bon las byung ba'i rdo rje tho ba de'i lte ba la nyi ma'i dkyil 'khor/_de'i steng
[\[72b.2\]]du hUM bsams te/_de las gshin rje gshed kyi rang bzhin du 'od spro bar bya ste/_de'i rang bzhin gyi 'od zer gyis gshin rje gshed kyi rang bzhin du gsal bar bltas la/_de nas de thams cad 'dus pa las/_de nyid kyi mtshan ma la gzhug par bya'o/_/de nas thams cad rdzogs pa'i mthar
[\[72b.3\]]gshin rje'i dgra mdog sngon po khros pas 'jigs par byed pa/_zhe sdang dang bcas pa gang rgyangs rnam par sgrogs pa/_mche ba gtsigs pa'i zhal/_gsus pa 'phyang ba/_mi mgo skam pos rnam par brgyan pa/_skra ser po gyen du brdzes pa/_mi bskyod pa'i dbu rgyan can mgo bo'i
[\[72b.4\]]phreng bas dbu skra'i ral pa bcings pa/_'jam dpal gyis kun du brgyan pa/_klu'i dbang po sna tshogs kyis spras pa/_stag gi pags pa'i sham thabs can/_seng ge'i pags pas se ral du brgyan pa/_zhal drug po'i ljags bsgyur ba/_sna tshogs pa'i zhal dang ldan pa/
[\[72b.5\]]steng gi zhal 'jigs par byed pa/_tshangs pa dang dbang po dang drag pos phyag byas pa/_phyag drug pa g.yas gsum na rdo rje tho ba dang /_ral gri dang /_rdo rje bsnams pa'o/_g.yon gyi gsum na sdigs mdzub byed cing /_zhags pa dang /_gtun shing dang /_rdo rje dril bu bsnams pa'o/_/sna
[\[72b.6\]]tshogs kyi mdog can 'bar ba'i phreng ba'i 'od kyis khro bo rnams kyi phyag na mtshan ma lnga bsnams pa rnam par bsgoms te/_ma he'i gdan la bzhugs pa/_zhabs drug pa/_zhabs gnyis kyis g.yon brkyang ba/_rdo rje'i rkang pa gnyis kyis gar byed pa'o/_/rdo rje'i rkang pa gnyis
[\[72b.7\]]kyis sems dpa'i skyil mo krung legs par brten pa/_de'i 'og tu gshin rje'i rgyal po chung ma dang bcas pa kha sbub tu 'gyel ba dang /_lha dang lha ma yin la sogs pa'i bgegs rnams 'joms par byed par bsam mo/_/bdud rnams 'jigs shing sngangs pa dang /_/kha sbub tu 'gyel
[\[73a\]]
[\[73a.1\]]te gnas pa'o/_/de nas ye shes sems dpa' spyan drang bar bya ste/_mdzub mo gnyis lcags kyu'i tshul du byas la bskul zhing sngags 'dis dgug ste/_oM badzra aM ku sha dzaH_de nas mdzub mo gnyis zhags pa'i tshul gyis gzhug par bya zhing /_oM badzra pA sha hUM/
[\[73a.2\]]lcags sgrog gi gzugs kyis rked pa'am dpyi mgo gnyis bcing bar bya zhing /_oM badzra s+pho Ta baM/_de nyid rdo rje tho bas bcings te/_dbang du bsdu bar bya'o/_/oM badzra A be sha hoHdzaHhUM baM hoHsa dgug par bsam par bya'o/_/rnam pa thams cad kyi mchog de mthong ste/_hUM las
[\[73a.3\]]bgegs rnams gzhom par bya'o/_/de nas rang gi sngags dang phyag rgya 'dis ar+g+ha'i snod sbyin par bya ste/_rdo rje thal mo sbyar la ar+g+ha'i snod ltar bya ste/_oM hrIHSh+T+r-iHwi kr-i tA na na hUM hUM/_ar+g+haM pra tIts+tsha hUM hUM phaT phaT swA hA/_rdo rje khu tshur las mdzub mo dang mthe bos me tog blangs la khu tshur
[\[73a.4\]]bcangs te/_rim gyis gung mo la sogs pa brkyang ste/_oM pra ba ra sat+kA ra pra tI ts+tsha swA hA/_de nas phyag rgya 'dis bsdus te/_rdo rje khu tshur gnyis bcings te/_mdzub mo dang mthe bong se gol brdab cing /_oM badzra sa mA dza dzaH/_zhes lan gsum brjod do/_/bdag nyid gshin rje gshed kyi
[\[73a.5\]]nga rgyal ji skad gsungs par bya'o/_/oM AHhUM gsum gnas gsum du dgod par bya'o/_/de nas dam tshig gi phyag rgya dang rang gi sngags dang lhan cig tu snying ga dang /_mdzod spu dang mgrin pa dang /_mgo rnams su gzhag par bya ste/_de la phyag rgya ni lag pa gnyis thal mo sbyar te/
[\[73a.6\]]mthe bong gnyis brkyang gung mo'i rgyab tshigs kyi gsum par sbyar ro/_/de nas rang gi lce la hUM gis rdo rje gnod mdzes bsgom par bya'o/_/chos kyi phyag rgya'o/_/phyag rgya chen po'i don du de nas dbang bskur ba blang bar bya'o/_/rdo rje bcings pa las gung mo gnyis bsgreng ste myu gu ltar byas pa
[\[73a.7\]]ni/_rdo rje sems dpa'i phyag rgya ste/_spyi bor bzhag la oM badzra satwa hUM a b+hi Shiny+tsa mAM/_'dis thams cad du/_bcom ldan 'das mi bskyod pa mdog gnag pa sa gnon gyi phyag rgyas gnas par bsam mo/_/de nas mthe bong gnyis sems dpa'i skyil mo krung du mdzub mo dang gung
[\[73b\]]
[\[73b.1\]]mo so sor sbyar te/_mdzub mo'i tshigs gnyis pa bcag_/gung mo yang yud tsam bcag ste/_lhag ma sor mo mnyam par sbyar ba ni rnam par snang mdzad kyi ste/_dpral bar bzhag nas rnam par snang mdzad mdog dkar po byang chub mchog gi phyag rgyas bzhugs pa'o/_/rdo rje bcings
[\[73b.2\]]pa las gung mo rin po che'i gzugs ltar byas pa ni rdo rje rin chen mas te/_rna ba g.yas pa'i steng du bzhag pas rin chen mchog ser po mchog sbyin can no/_/de nyid las sor mo rnams pad+ma'i myu gu ltar byas la gung mo rtse sprad de yud tsam thur du bcag ste 'dab ma ltar byas pa ni chos kyi
[\[73b.3\]]rdo rje ma ste/_ltag par bzhag pas snang ba mtha' yas sku mdog dmar po ting nge 'dzin gyi phyag rgyas bzhugs pa'o/_/rdo rje thal mo sbyar ba las mthe bong gnyis mnyam par sbyar la gung mo'i tshigs gsum pa'i rgyab tu mdzub mo gzhag pa ni las kyi rdo rje ma'o/_/rna ba g.yon pa'i steng du bzhag pas
[\[73b.4\]]don yod grub pa mdog ljang gu mi 'jigs pa'i phyag rgyas bzhugs pa'o/_/de nas go cha'i dar dpyangs bcings te/_mtha' ma la sogs pas bsrungs te kun nas mchod par bya'o/_/de la 'di ni bcom ldan 'das la sngags kyis mchod pa ste/_thams cad kyang pad+ma dang zla ba'i gdan can
[\[73b.5\]]ma'o/_/oM lA s+ye hUM me'i mtshams su rdo rje sgeg mo dkar mo/_sems dpa'i skyil krung ma thams cad pad+ma dang zla ba'i gdan can ma/_khu tshur gnyis dkur brten te gar byed pa'i 'gying bag dang bcas pa/_g.yon du zhal yid tsam 'dud pa'o/_/de bzhin du oM badzra mA le hUM/
[\[73b.6\]]bden bral du rdo rje phreng ba ma sku mdog ser mo bsam par bya'o/_/oM badzra gI ti hUM/_'dis rlung gi phyogs su mdog dmar mo g.yon rdo rje khu tshur sdigs mdzub bsgreng ba/_g.yas rdo rje khu tshur sdigs mdzub bsgreng ba'o/_/g.yas g.yon glu len pa'i gar byed cing sgeg pa'o/_/lus yid
[\[73b.7\]]tsam gar byed pa glu len cing pi wang dung bar byed pa'o/_/oM badzra nr-i ti hUM/_'dis dbang ldan gyi phyogs su sku mdog ljang gu phyag gnyis kyis phyogs kun du bsgyur ba sgeg pa'i nyams dang ldan pa de nyid mgo bor gnas pa/_gar sbyor ba'i tshul gyis gnas pa ni gar mkhan ma'o/_/oM
[\[74a\]]
[\[74a.1\]]badzra puSh+pe hUM/_mdun du sku mdog yid tsam dkar ba de bzhin du sngon du gar byed pa/_rdo rje thal mo mgo bor rnam par 'dzin pa las snying gar me tog gi phreng ba 'dzin par byed pa ni me tog ma'o/_/oM badzra d+hU p+pe hUM/_g.yas phyogs su yid tsam 'dud pa/_sku mdog
[\[74a.2\]]ser ba lag pa gnyis kyi mthe bong gnyis brkyang ba ste thur du bskor zhing spos dbul bar bya'o/_/oM badzra dI pehUM/_rgyab tu yid tsam 'dud pa sku mdog dmar ba/_de bzhin du rdo rje khu tshur bcings la lag pa gnyis gyen du bsgreng ste bskor zhing mar me 'bul bar bya'o/_/oM badzra gan+d+he hUM/
[\[74a.3\]]g.yon du yid tsam 'dud pa kha dog ljang ba de bzhin du sngon du gar byed cing yongs su bskor ba gnyis kyis byug par byed pa dri chab ma'o/_/'di dag rang rang gi phyag rgya bcings pa las byung ba/_sgeg mo la sogs pa'i lha mo rol pa dang bcas par lag pa bskyod pa rnams so/_/nam mkha'i
[\[74a.4\]]dkyil 'khor khyab pa'i chos thams cad sgyu ma lta bu'i ngo bor rtogs pa/_so sor brjod kyis mi lang ba'i rang bzhin sprul te/_mchod pa sna tshogs pa'i sprin gyi tshogs nam mkha' dang mnyam pa bcom ldan 'das la mchod pa byed par bsam mo/_/ji ltar bstod pa la sogs pa
[\[74a.5\]]thams cad man ngag la bya'o/_/dus bzhi'i rim pas rtsa ba'i sngags ji srid bzlas pa de srid mtshan ma bzang po rnams nges par mthong zhing nyi ma bdun na rmi lam bzang po mthong ba ni de'i dus la sangs rgyas rmi lam du mthong ba dang /_mchod rten dang /_sku gzugs dang /_gang yang
[\[74a.6\]]dge 'dun mthong ba dang /_dge slong ma dang /_de bzhin du yang lha'am lha khang ngam/_dge slong gcig gam/_de bzhin du chu klung ngam/_mtsho la rkyal ba dang /_ri la 'dzeg pa dang /_bde bar gshegs pa rnams dang /_brtul zhugs can dang /_sngags pa bye brag can la dbang
[\[74a.7\]]bskur bar byed pa rmi lam na mthong ba dang /_dge slong ma dang /_de bzhin du ljon shing gis spras pa'i gnas rnams mthong ba dang /_dam pa rnyed pa dang /_reg pa dang /_de bzhin du gzhan yang dge ba'i dngos po rnams kyi mtshan ma mthong na/_de nas las rnams brtsam par bya ste/_de
[\[74b\]]
[\[74b.1\]]la las thams cad byed pa ni/_'khor lo'i mtshan nyid re'u mig bzhi bcu rtsa dgu pa shin tu 'bar ba gsal bar bya ste/_de la A li kA li'i sbyor ba la u med pa rnams cho ga bzhin du bris pa las dbang ldan la sogs pa'i phyi rol gyi mtshams la r-il sogs pa'i yi ge bzhi dgod par
[\[74b.2\]]bya'o/_/rtsa ba'i sngags goms pa'i dbang gis spel lo/_/u'i re'u mig gi steng du ji lta bar mgo bos pha rol mdzes pa'i sna la brgyan pa dang 'og gis spras pa/_dbyangs yig bzhi po sum skor byas la dbus kyi re'u mig la yi ge ji skad gsungs pa'i rim pas bsgrub bya'i ming
[\[74b.3\]]dang spel te bri'o/_/las thams cad byed pa'i 'khor lo des bsrung ba'i don la skyes pa rnams la gur gum dang /_bud med rnams la gi wang gis gro ga'am/_um b+ha'i shun pa'am/_gla gor zho sha'i shun pa'am/_ras la bsrung ba'i bskul tshig dang ldan par bri ba ni
[\[74b.4\]]kha shar phyogs su bltas te/_zhi ba'i las nang bar gyi mtshams la bya/_rje btsun sku mdog dkar por bsgoms te bri/_mchod pa chen po byas te ji lta ba bzhin du dbang bskur ba la sogs pa sngar sbyin pa byas na/_srung ba chen po byas pa dang ldan par 'gyur ro/_/bud med dam skyes pa la sogs
[\[74b.5\]]pa zhi bar bya bar 'dod pas/_'khor lo 'di shing shir sha'i shun pa la bri bar bya'o/_/tsan+dan dang /_gur gum gyis bris shing yang dag par de nyid kyis bya'o/_/sngar gsungs pa'i zhal la sogs pa las thams cad byed pa'i thab tu dgod par bya'o/_/bum pa de'i steng du bla re dgram
[\[74b.6\]]par bya'o/_/bum pa bzhi po rnams la rin po che sna lnga dang /_'bru lnga dang sman lnga nang du gzhug_/dri zhim po'i chus dgong /_ras kyis bum pa'i mgrin pa dkri bar bya/_me tog dang 'bras bu dang ldan pa'i shing gis kha rgyan bya/_phur bu sna tshogs kyis thab kyi phyi rol gyi mtshams
[\[74b.7\]]bzhir bgegs bskrad par bya/_bum pa bzhi gzhag par bya/_thams cad du thang ka la sogs pa gzhag cing dgram par bya/_dri dang chu dang me tog dkar po bsres la/_skyor chu stong gi sngags kyi chu'i sbyin sreg bya'o/_/chu des thams cad du yang dang yang du gtor/_nyi ma bdun
[\[75a\]]
[\[75a.1\]]du thams cad du yang gtor ma sbyin/_de nas 'khor lo de dbyung bar byas nas rgyal mtshan gyi rtse mo la btags te gnas mthon por bzhag ste nyi ma re re zhing mchod pa byas na de nas zhi bar 'gyur ro/_/dmag gi dpung la sogs pa rengs par bya ba la sngar gsungs pa'i shing
[\[75a.2\]]shun la sdong ros dang /_yung ba'i khu bas bskus te bri/_de yang bsku/_bsgrub bya'i rkang rjes kyi sa dang /_rnam par snang mdzad dang /_chu bo'i ngogs gnyis kyi sa dang /_ri'i sa dang lam rgya gram gyi sa dang /_sngar gsungs pa'i ldong ros dang /_yung ba'i khu ba btsir la gzugs brnyan byas
[\[75a.3\]]nas de'i snying gar bcug ste/_kham phor kha sbyar gyi nang du bcug la bsgrub par bya ba 'ong ba'i lam gyi sa 'og tu bcug ste/_seng ldeng gi phur pa sor brgyad pas lus la sogs pa man ngag ji lta bas phur bu gdab par byas nas gtor ma yang sbyin no/_/ji ltar gsungs pa'i mdog la
[\[75a.4\]]sogs pa 'di dag rdzogs pa dang /_lnga stong bzlas pa byas na gdug pa can thams cad rengs par 'gyur ro/_/gang du rims dang dug la sogs pa med par byed pa der sran ne la lan bdun bsngags te 'dis 'khor lo bri bar bya'o/_/de'i steng du bsgrub bya gzhag cing ji ltar gsungs pa'i
[\[75a.5\]]cho ga byas na de nas zhi bar 'gyur ro/_/dgra bo bcing ba la kham phor ma bsregs pa kha sbyar la/_'khor lo 'di myos byed kyi khu ba dang dur khrod kyi sol ba dang btsag rnams bsres la bri/_ro bsregs pa'i thal ba dang sas g.yogs par bya/_de'i ming dang spel te stong bzlas na 'dis
[\[75a.6\]]kha bcing ba la sogs pa'i nyes pa 'byung bar 'gyur ro/_/bsad pa'i sbyor ba la 'khor lo 'di dur khrod kyi ras la dug dang /_tshwa dang ske tshe dang /_mdzub mo'i khrag bsres la bri/_ro bsregs pa'i sa dang /_thal ba dang /_dgra bo'i rkang rjes kyi sa dang /_mi rus kyi phye ma rnams
[\[75a.7\]]bsres la gzugs brnyan byas te de'i snying gar gzhug par bya'o/_/de nas dur khrod kyi me la bsro zhing khros pa'i sems kyis stong phrag bcu bzlas pa byas nas/_de'i khyim mam dur khrod du sbas na/_de nas de skad cig gis 'chi bar 'gyur ro/_/dgra nang dbye na ma he
[\[75b\]]
[\[75b.1\]]dang rta'i pags pa'am/_yang na dur khrod kyi ras sam/_ro'i ras la ma he'am rta'i khrag gam/_byi la dang khyi 'am khyim bya'i khrag gam/_nim pa'i 'dab ma'i khu ba dang /_ske tshe dang bsres pas 'khor lo 'di bri/_rnam par 'gras par byed pa'i tshig dang ldan par bskul ba bris nas/_rta'i
[\[75b.2\]]sbal gyi khar bcug la ma he'i rmig pa'i nang du gzhug par bya'o/_/de nas bzlas pa khri byas shing nim pa'i shing brkos te de'i nang du sba bar byas na/_de gnyis 'gras nas dpag tshad brgyas chod kyang 'thab par 'gyur ro/_/de nas rims kyis thebs par 'dod na dur khrod kyi ras la 'khor
[\[75b.3\]]lo 'di tsi tra ka dang /_dug dang /_a rka'i lo ma dang /_ske tshe dang khrag rnams kyis rdzogs par bris nas seng ldeng gi me la bsro zhing khros pa'i sems kyis brgya phrag lnga bzlas pa byas na/_rims kyis 'dzin par 'gyur ba ni bsgrub bya'i khyim mam/_lam gyi bzhi mdo'am/_dur khrod
[\[75b.4\]]du sbas na'o/_/thams cad las grol bar 'dod na 'o mas bkrus na grol bar 'gyur ro/_/rgyas pa la gro ga la bzhi mnyam gyis 'khor lo 'di bri/_tha ma gnyis su oM bri/_dbus su bsgrub bya'i ming /_skul bar byed pa'i tshig dang ldan par gzung bar bya zhing /_thang ka'i mdun du nyin re
[\[75b.5\]]bzhin du kha nub tu bltas la zla ba drug tu gnod sbyin dang /_gnod sbyin mos rin po che'i char 'bebs par byed par bsam zhing bdag po'i gzugs kyi rnam par bsams te/_bzlas pa khri dang sbyin sreg khri byas na 'grub cing de nas nor gyi bdag po chen por 'gyur ro/_/dbang du bya
[\[75b.6\]]ba la ni 'khor lo grog la sogs pa'i shog shog la rang byung gi me tog dang gi wang gis bri/_yang na srin lag gi khrag dang /_bil ba'i lo ma'i khu ba dang /_ras dmar po'i khu ba dang /_de'i rtsi rnams bsres la bris/_spra tshil gyis yang dag par dkri zhing byugs nas mar dang sbrang rtsis
[\[75b.7\]]bkang ba'i bum pa'i nang du bzhag la/_'dzab khri bya ba ni ho mthar sbyar zhing nyi ma re re zhing ji ltar gsungs pa'i rim pas mchod pa byas na mod la dbang du 'gyur ro/_/gro ga la gur gum gyis skar ma rgyal gyi zla ba la sogs pa gzas zin pa'i dus su bris nas skud pa dmar pos dkris
[\[76a\]]
[\[76a.1\]]shing mchod pa chen po byas te/_gtor ma yang sbyin zhing 'dzab stong phrag bcus sgrub pa byas la ji ltar gsungs pa'i gzugs kyis mi'i thod pa'i nang du gzhug par byas na/_de nas gang dang gang 'dod pa de rnyed par 'gyur ro/_/ral gri la sogs pa rengs par bya
[\[76a.2\]]ba la/_'di nyid kyis ci yang rung ba'i mtshon rengs par byas nas/_tshig bskul ba dang ldan par bris na des rengs par byed do/_/drag po la sogs pa yo byad tshogs pa dang ldan pas gang 'dod pa de med par byed do/_/sngon du gsungs pa'i rim pas zhi bar 'gyur ro/_/ma mo'i
[\[76a.3\]]khyim dang /_dur khrod dang shing gcig gi drung ngam/_gnas stong pa'am/_chu 'gram mthon po dang ri'am/_gnas dben pa'am/_mchod rten dang /_sngon du grub pa'i gnas dag gam/_yid dang mthun pa'i gnas sam/_lha khang dang rang gi khyim du sngags pas 'dzab bye ba
[\[76a.4\]]bzlas pa byas na/_ji ltar gsungs pa'i rim pas gsang ba'i dbang bskur ba bla ma la dad pa de kho na nyid rigs pa bla na med pa des ci yang 'grub po/_/ri lu 'dod pa'i dngos grub dang /_/rA sa'i dngos grub dang /_rengs pa'i dngos grub dang /_rkang mgyogs kyi dngos grub dang /
[\[76a.5\]]ral gri dang /_sa 'og gi dang /_bum pa bzang po dang /_de bzhin du rig pa 'dzin pa'i dngos grub dang /_klu mo dang /_gnod sbyin mo dang /_lha ma yin gyi bu mo dang /_mi'am ci'i bu mo dang /_de bzhin du mi'i bu mo dang /_mkha' la spyod pa dang gang 'dod pa de grub par byed do/_/
[\[76a.6\]]rang gi sde yongs su srung bar byed do/_/gzhan gyi sde 'joms par byed do/_/srin mo la sogs pa med par byed do/_/mkha' 'gro ma rnams 'joms par byed do/_/rims nyi ma bzhi pa la sogs pa med par byed do/_/dug dang pra dbab pa la sogs pa la yang bzlas ba byas pas 'grub
[\[76a.7\]]po/_/stag la sogs pa 'jigs par byed do/_chu'i 'jigs pa med par byed do/_/sngags 'dzin pas 'dod pa'i snying po de rnyed par 'gyur ro/_/bla ma'i zhal snga nas kyis snang ba las/_rang gi snying gar 'khor lo dgod par bya'o/_/ngo mtshar du ma rnams byed do/_/rje
[\[76b\]]
[\[76b.1\]]btsun gyi nga rgyal dang ldan pas kun du gnas par bya'o/_/sngags pas rtag tu bzlas pa byas na des thams cad 'grub po/_/gtor ma thams cad sngags 'dis sbyin par bya'o/_/oM hrIHSh+T+r-iHwi kr-i tA na na hUM ma ma a mu kaM kaR+YaM ku ru sarba sha tru na bi ma ra ya hUM hUM phaT phaT swA hA/_man ngag
[\[76b.2\]]ji lta bas bdud rtsi la sogs pa zin pa dang /_gtor ma sbyin par byas pas 'grub bo/_/'khor los dgos pa kun byed do/_/sangs rgyas kun gyi byin rlabs kyis/_/ye shes bla ma'i gnang ba yi/_/byas pa dran pa yis ni byas/_/gshin rje'i dgra mgon man ngag gi/_/sgrub pa'i
[\[76b.3\]]thabs kyi mgon byas la/_/de yi bsod nams khyad par gyis/_/sems can gnas chen thob par shog_/dpal u rgyan gyi yul nas byung ba grub pa'i 'khor lo ji ltar rnyed pa klu'i byang chub kyis mdzad pa rdzogs so//[ {D2017}]@##/_/rgya gar skad du/_rak+ta ya mAn+ta
[\[76b.4\]]ka sA d+ha naM/_bod skad du/_gshin rje mthar byed dmar po'i sgrub thabs/_dpal gshin rje gshed la phyag 'tshal lo/_/kun nas bla ma la btud de/_/lhan cig skyes dga'i ngo bo nyid/_/gshin rje gshed sku dmar po yi/_/sgrub thabs gsal por bri bar bya/_/dang por re zhig sems
[\[76b.5\]]can gdon pa'i bsam pa can gyi sngags pas snga dro langs te kha gtsang ba la sogs pa byas la/_bde ba'i stan la 'dug ste rang gi snying gar yi ge aM dmar po yongs su gyur pa las nyi ma'i dkyil 'khor bsgom par bya'o/_/der yi ge hUM dmar po yongs su gyur pa las dbyug pa dkar po rdo
[\[76b.6\]]rje'i rtse mo can mi mgos mtshan pa bsgom mo/_/de'i dbus su nyi ma'i dkyil 'khor dmar po'i steng du yi ge hUM kha dog dmar bo'i 'od zer gyis spyan drangs pa'i gshin rje gshed dmar po dang bla ma dang /_sangs rgyas dang byang chub sems dpa' rnams nam mkha'i phyogs su bsam mo/_/
[\[76b.7\]]de nas yi ge hUM las 'thon pa'i me tog dang spos la sogs pas yang dag par mchod la sdig pa bshags pa la sogs pa byas te/_byams pa dang snying rje dang dga' ba dang btang snyoms te tshangs pa'i gnas bzhi bsgoms nas stong pa nyid du bsgom par bya'o/_/oM shU n+ya tA dz+nyA na badzra
[\[77a\]]
[\[77a.1\]]swa b+hA ba At+ma ko\u0f85haM/_zhes pa yid kyis bklag go/_/sngon gyi smon lam gyi dbang las yi ge paM yongs su gyur pa'i pad+ma'i dbus su nyi ma'i dkyil 'khor la gnas pa'i yi ge hUM yongs su gyur pa las dbyug pa dkar po ste der yang nyi ma'i dkyil 'khor yi ge hUM gis
[\[77a.2\]]mtshan pa'o/_/de las hUM yig gi 'od zer rnams kyis 'jig rten gsum bkang ste sems can mtha' dag gshin rje mthar byed kyi gzugs su byas nas hUM yig de la gzhug go/_/de thams cad yongs su gyur pa las bdag nyid gshin rje mthar byed sku mdog dmar po zhal gcig phyag
[\[77a.3\]]gnyis pa gsus pa 'phyang ba g.yon brkyang gi gom stabs kyis ma he la bzhugs pa/_phyag g.yas na dbyug pa dkar po g.yon na khrag gis yongs su gang ba'i thod pa/_dbu skra dmar ser gyen du bsgreng ba/_mi mgo lnga'i phreng bas brgyan pa/_klu la sogs pa'i rgyan gyis brgyan
[\[77a.4\]]pa/_stag gi pags pa'i sham thabs can/_mgul par mi mgo 'dzag pa'i phreng ba can/_'bar ba'i phreng ba dmar po'i phyogs mtha' dag khyab pa/_gshin rje 'jigs par byed pa/_mche ba rnam par gtsigs pa/_spyan gsum dmar la zlum pa/_ljags 'gyur ba/
[\[77a.5\]]zhal khrag 'dzag pa/_rang snang gi shes rab kyis mgul nas 'khyud par bdag nyid bsgom par bya'o/_/bcom ldan 'das ci 'dra ba de 'dra ba'i shes rab ste/_'on kyang bye brag tu shes rab ni mgo bo skam po'i phreng ba can no/_/slad nas rang gi snying gar sna tshogs pad+ma'i steng du nyi ma'i
[\[77a.6\]]dkyil 'khor gyi dbus su yi ge hUM yongs su gyur pa las dbyug pa dkar po ste de'i dbus su nyi ma dmar po yi ge hUM gis brgyan pa bsgom mo/_/de nas bcom ldan 'das kyi rdo rje yi ge hUM las byung ba dang /_bcom ldan 'das ma'i pad+ma'i yi ge a las byung ba/_oM sarba ta thA ga ta a nu rA ga
[\[77a.7\]]Na badzra swa b+hA ba At+ma ko\u0f85haM/_zhes brjod cing dbang po gnyis snyoms par zhugs pas lhan cig skyes pa'i dga' ba'i rang bzhin bcom ldan 'das bsgom par bya'o/_/de'i rjes la bcom ldan 'das ma'i lte ba'i 'og tu pad+ma dmar po 'dab ma brgyad pa'i steng du yi ge hrIHd+mar po rtse mor
[\[77b\]]
[\[77b.1\]]re khA dkar po gnas par bsgom mo/_/thugs ka'i sa bon gyis nam mkha'i phyogs su spyan drangs ba'i de bzhin gshegs pa rnams snga ma bzhin mchod la dbang bskur ba'i don du gsol ba gdab par bya'o/_/oM a b+hi Shiny+ca tu maM sarba ta thA ga ta/_de dag gi sa dang rin po che la sogs
[\[77b.2\]]pas spras pa'i gser gyi bum pa ye shes kyi bdud rtsis yongs su gang bas bdag la dbang bskur zhing gur gum dang me tog la sogs pa'i char dbab pa dang rnga bo che'i sgra la sogs pa yang bsgom par bya'o/_/slar yang rang gi snying ga'i sa bon gyi 'od zer gyis nam mkha'i phyogs su gshin rje
[\[77b.3\]]mthar byed dmar po spyan drangs la/_snga ma bzhin yang dag par mchod de dzaHhUM baM hoHzhes pa 'dis dgug pa dang gzhug pa dang bcing ba dang dbang du byas la/_dam tshig sems dpa' la gnas pa'i ye shes sems dpa'i thugs kar nyi ma la gnas pa'i yi ge hUM la gnas pa'i hrIHSh+T+r-iHla
[\[77b.4\]]sogs pa'i sngags kyi phreng ba 'bar bar bltas la yid kyis bzlas pa bzhin du khro bo'i tshig bzlas so/_/oM hrIHSh+T+r-iHwi kr-i tA na na hUM hUM phaT phaT swA hA/_thun gzhan la snga ma bzhin du sa bon dang phyag mtshan gyi rim pas bdag nyid bskyed la dbang bskur ba sngon du 'gro bas ye shes sems
[\[77b.5\]]dpa' gzhug par bya'o/_/nyal ba'i dus su stong pa nyid kyi rnal 'byor bsgom zhing nyal bar bya'o/_/dam tshig sngon du 'gro ba'i rim pa 'dis bsgom zhing bzlas na de'i gshin rje mthar byed dmar po 'di nges par 'grub par 'gyur ro zhes pa ni/_bcom ldan 'das kyi bka'o/_/rim pa 'di
[\[77b.6\]]gshin rje mthar byad dmar po'i sbyor ba 'khrul 'khor la sogs pa dang las rab 'byams la sogs pa 'grub pa'o/_/'on kyang 'dir bye brag tu zhi ba dang rgyas pa dang dbang dang /_mngon spyod kyi dbye bas dkar po dang ser po dang dmar po dang nag po'i gzugs su bsgom mo/_/gshin rje
[\[77b.7\]]mthar byed dmar po'i sgrub thabs rnal 'byor gyi dbang phyug bi rU pas mdzad pa rdzogs so//_//rgya gar gyi mkhan po bla ma rje btsun chen po nyi ma'i dbang po'i 'od zer gyi zhal snga nas/_chag lo tsA ba dge slong chos rje dpal gyis bsgyur cing zhus te gtan la phab pa//_//
[\[78a\]]
[\[78a.1\]{D2018}]@#/_/rgya gar skad du/_rak+ta ya mA ri sA d+ha naM/_bod skad du/_gshin rje gshed dmar po'i sgrub thabs/_gshin rje gshed dmar la phyag 'tshal lo/_/bdud bzhi po ni rnam par 'joms/_/dpa' bo drag po sgrol mdzad pa/_/ya mAn+ta kar phyag 'tshal nas/_/de yi
[\[78a.2\]]sgrub thabs bdag gis bshad/_/thog mar gnas dben par bdud rtsi lnga la sogs pa'i ril bu khar bcug nas bdag nyid ro'i thog tu bsams te 'dug la/_tshangs pa'i gnas bzhi dang ldan pas bla ma dam pa la mchod par bya'o/_/oM swa b+hA ba shud+d+ha s+sarba d+ha rmaHswa b+hA ba shud+d+ho \u0f85haM/
[\[78a.3\]]oM yog shud+d+haH_sar+b+ba d+har+m+maH_yo ga shud+d+ho nyahaM/_oM shU n+ya tA dz+nyA na badzra swa b+hA ba At+ma ko\u0f85haM/_yaM yongs su gyur pa las rlung gi dkyil 'khor kha dog sngon po yaM gis mtshan pa gzhu'i dbyibs lta bu/_de'i thog tu raM dmar po yongs su gyur pa las me'i dkyil 'khor gru gsum kha dog dmar po
[\[78a.4\]]'bar bas mtshan pa/_baM yongs su gyur pa las chu'i dkyil 'khor zlum po/_kha dog dkar po bum pas mtshan pa/_laM yongs su gyur pa las sa'i dkyil 'khor gru bzhi pa kha dog ser po rdo rjes mtshan pa/_suM yongs su gyur pa las ri bo mchog rab gru bzhi rin po che'i rang bzhi can lcog
[\[78a.5\]]brgyad kyis brgyan pa/_de'i 'og tu dkyil 'khor gyi 'khor lo bsgom par bya ste/_gru bzhi pa la sgo bzhi pa/_/ka ba brgyad kyis nye bar mtshan/_/dra ba dra phyed brgyan byas shing /_/zhes so/_/de'i dbus su paM gyur pa las sna tshogs pad+ma/_de'i lte bar hUM gyur pa las sna tshogs rdo rje/_de _
[\[78a.6\]]las skyes pa'i dbyug to nyi ma'i dkyil du sa bon dang bcas pa de yongs su gyur pa las/_dpa' bo gshin rje gshed zhal gcig phyag gnyis pa sku mdog dmar po nyi ma bye ba'i 'od can/_phyag g.yon na bdud ma lus pa'i khrag gis bkang ba'i thod pa/_phyag g.yas na khams gsum rnam
[\[78a.7\]]par 'joms pa'i dbyug to dkar po/_brgyad gnyis lon pa'i rnam pa can klu brgyad kyis nye bar brgyan pa/_mche ba gtsigs pa/_zhal cung zad gdangs pa/_khro bo'i tshul gyis bzhad pa'i ljags 'gyu ba/_nyi ma lta bu'i spyan gsum zlum pa/_zhal khro gnyer can sku sbom pa/_rtsib
[\[78b\]]
[\[78b.1\]]logs dang gsus pa che ba/_sku dang yan lag dang nying lag thung zhing 'od 'bar ba/_dbu skyes dang sma ra ser zhing 'bar ba can/_stag gi pags pa'i sham thabs bsnams pa/_brgya phyed mi mgo'i phreng ba can/_rdo rje ro langs mas yang dag par 'khyud pa/_lha mo zhal gcig phyag
[\[78b.2\]]gnyis spyan gsum dbu skra grol ba/_phyag g.yon na gnas pa'i thod par gdug pa bdud kyi khrag 'dzin pa/_g.yas na rdo rje gri gug_/ma he'i thog tu zhabs g.yon brkyang bas gnas pa bsgom par bya'o/_/shar gyi 'dab mar gti mug gshin rje gshed badzra tsartsi ka la 'khyud pa sku mdog
[\[78b.3\]]dkar po/_lho'i 'dab mar ser sna gshin rje gshed sku mdog ser zhing phag mo la 'khyud pa/_nub kyi 'dab mar 'dod chags gshin rje gshed sku mdog dmar po dbyangs can ma dang yang dag par ldan pa/_byang gi 'dab ma la phrag dog gshin rje gshed sku mdog ljang gu gau rI dang yang
[\[78b.4\]]dag par ldan pa/_tsi rtsi ka nag mo/_phag mo ser mo/_dbyangs can ma dmar mo/_/gau rI ljang gu/_g.yon na thod pa/_g.yas na gri gug phyag rgya lngas rnam par brgyan pa/_dpa' bo ji ltar phyag dang zhal gyi rnam pa can/_me'i mtshams su mu men gser chab kyi bum pa tsa tu sa mas bkang
[\[78b.5\]]ba/_bden bral du gser gyi bum pa kastu ris bkang ba/_rlung gi mtshams su byi ru'i bum pa sih+las bkang ba/_dbang ldan du dngul gyi bum pa ga bur gyis bkang ba/_kha thod pas bcad pa bsgom par bya'o/_/de nas ting nge 'dzin sems dpa' dang /_dbang bskur ba dang /_ye shes
[\[78b.6\]]sems dpa' dgug gzhug bya ba dang /_bzlas pa'i dmigs pa gang bzhin byas te/_oM hrIHSh+T+r-iHwi kr-i tA na na hUM hUM phaT phaT swA hA/_thugs kyi snying po'o/_/oM hauM k+ShauM k+Sha yaM ka ra ya/_gr-ih+Na gr-ih+Na hUM hUM phaT phaT/_nye ba'i thugs kyi snying po'o/_/oM ma hA yak+Sha se nA d+hi pa ti ye/_ma hA durdan+ta
[\[78b.7\]]dA maka_/nA sha ya nA sha ya/_bi dra pa ya bi dra pa yaM hUM hUM phaT phaT swA hA/_phreng ba'i sngags so/_/oM dwe Sha ra ti/_nu da nu da/_tru Ta tru Ta hUM dzaH swA hA/_rje btsun ma'i sngags so/_/oM mo hAn+ta kr-i ta hUM hUM phaT/_oM pi shu nAn+ta kr-ita hUM hUM phaT/_oM rA gAn+ta kr-ita hUM hUM phaT/_oM i R+Sh+yan+ta kr-ita
[\[79a\]]
[\[79a.1\]]hUM hUM phaT/_dpa' bo bzhi'i sngags so/_/oM mo ha ra ti hUM dzaH/_oM bi shu na ra ti hUM dzaH/_oM rA ga ra ti hUM dzaH/_oM iR+Sh+ya ra ti hUM dzaH/_dpa' mo dbang phyug ma bzhi'i sngags so/_/dang po mi mgo gsum gyi steng du pad+ma'i snod du bskal pa'i me'am/_rdo rje lta bur 'bar ba can/
[\[79a.2\]]de'i nang du zan dang chu bsres la/_go ku da ha na 'o ma mar dang rgya skyegs 'dres ma'i khu ba lta bu yang dag par bltas la bsil bar gyur par bsams la/_dzaHhUM baM hoH_sngags 'dis dkyil 'khor gyi 'khor lo spyan drangs te/_de nas mchod yon la sogs pa phul nas/_bsil bar gyur
[\[79a.3\]]pa'i gtor ma dbul bar bya'o//_//oM rak+ta mu ku TA ya/_rak+ta dzA TA ya/_rak+ta mu khA ya/_rak+ta sha rI rA ya/_rak+ta b+hu dzA ya/_rak+ta ka muN+Da mA lA b+ha ra NA ya/_rak+ta ra tha sa ma ru D+hA ya/_rak+ta pad+mA sa nA/_rak+ta b+ha ra Na/_b+hU Sha NA ya/_i daM ba liM/_gr-ih+Na gr-ih+Na/_ma ma big+h+nAn/_ha ra ha ra/
[\[79a.4\]]tsa tur+m+mA ra Na/_bi bA ra ya/_b+h+ra ma ya b+h+ra ma ya/_ts+tshin+da ts+tshin+da/_b+hin+da b+hin+da/_nA sha ya nA sha ya/_sho Sha ya sho Sha ya/_ts+tshe da ts+tshe da/_b+he da b+he da hUM hUM phaT phaT swA hA/_de nas so so la dbul bar bya ste/_oM in+d+rA ya na mo hrIH_ya mA ya na maHSh+T+r-iH/_ba ru NA ya na mo wi/_ku be rA ya na maHkr-i/_I shA nA ya na maH
[\[79a.5\]]ta/_ag+na ye na ma a/_nai r-I ta ye na mo na/_ba ya be na mo na/_tsan+d+rA ya na mo hUM/_ArkA ya na mo hUM/_brah+ma Na ye na ma phaT/_ba suM d+hA ra yai na ma phaT/_be+e ma tsi tra Ni na maHswA/_sar+b+ba b+hu te b+h+yo na mo hA/_ha ha hI hI/_hUM hUM pheM pheM swA hA/_oM mar+m+me mar+m+me bi ga te hUM/_badzra tsartsi ka_/ha ra ha ra/_b+huk+keM
[\[79a.6\]]mA ra ya mA ra ya/_a mu kaM dzaHdzaH/_oM g+ho Ne su g+ho Ne/_badzra mA ma kI/_b+ha ra b+ha ra/_sam+b+ha ra sam+b+ha ra/_bi g+ha na dzaHdzaH/_oM marme marme/_k+Sho b+ha Ni badzra sa ra swa t+yai/_ha ra ha ra/_tha ra tha ra/_pa ra pa ra/_ka n+ya ka n+ya/_d+hu na d+hu na hUM hUM a mu kaM dzaHdzaH/_oM gaM b+hi ra/_badzra kA ra ti ke/_g+haHg+haH
[\[79a.7\]]hUM rak+ta sho Na/_ta pra ye gau rI ye/_a mu kaM dzaHdzaHshing gcig dang dur khrod dam ri'i rtse mor byung ste/_kha lho phyogs su bltas gcer bur byas nas/_hrIHSh+T+r-iH brgya rtsa brgyad bzlas pa byas na/_de nas 'di 'grub par 'gyur la the tshom med do/_/sngags kyi cho ga gsungs te/_dben pa
[\[79b\]]
[\[79b.1\]]gcig tu 'dug ste/_rje btsun gyi thang ka bkram la/_phyogs bcu na bzhugs pa'i bla ma dang sangs rgyas dang byang chub sems dpa' rnams mngon sum du dmigs nas/_mi rus kyi smyu gus khrag chen dang /_bya rog gi khrag bsres pa bri gzhi sor bcu gnyis kyi tshad la 'khor lo rtsibs bcu
[\[79b.2\]]gnyis kyi dbus su rlung gi sa bon de'i lta bar dgra'i ming tsheg drag dang bcas pa kha sbyar du byas te bya rog gi ske la btags nas/_gal te ma bkrol na de ru chags par mi 'gyur ro/_/de nyid du bri bar bya ba'i sa bon bcu gnyis ni phaT phaT hUM hUM na na tA kr-i biSh+T+r-iHhrIHoM/_ji ltar 'byor pa'i pU dza
[\[79b.3\]]byas nas/_spos chen pos bdugs te/_gal te 'bab chu la rab tu bsgyur na/_de nas mi gnas par 'gyur ro/_/de ma yin pa bya rog gi sgro la lan gsum bsngags te dgra'i sgo gong du sbas na 'khor dang bcas pa de ma thag tu brlag par 'gyur ro/_/de bzhin du 'khor lo rtsibs bcu gnyis
[\[79b.4\]]pa de nyid kyi dbus su tsha sna gsum dang /_dug dang ske tshe rnams kyis rus chen gyi smyu gus me'i sa bon dbus su tsheg drag dang bcas pa'i g+haHg+nyis kha sbyar la/_tha gnyis kyis phyi nas bskor te/_bud shing gi me la bsros na/_bu dang bu mo 'khor dang bcas pa de ma thag tu 'chi bar 'gyur
[\[79b.5\]]ro/_/'di man ngag la 'khor lo gnyis kha sbyar bar bya'o/_/yang na mi'i rus pa sor bzhi'i tshad la lan bdun sngags bzlas nas dgra bo'i sgo ru sbas na/_de'i rigs stong par 'gyur ro/_/de bzhin du sa bon bcu gnyis pas de kho na yongs su bskor ba'i 'khor lo rtsibs bcu gnyis pa'i
[\[79b.6\]]dbus su tsan+dan nam bo de tse'i shing ngam/_gzhan gyis mi thub pa'i sngo rigs kyi shing gi smyu gus chu'i sa bon gyi dbus su baM de gnyis kho na kha sbyar la/_tha gsum gyis phyi nas bskor te/_'o mas bkang ste brgya rtsa brgyad mngon par bzlas na/_zla ba gang ba lta bur rgyas par 'gyur ro/_/de
[\[79b.7\]]bzhin du sa bon bcu gnyis pa de nyid kyis yongs su bskor bar 'khor lo rtsibs bcu gnyis kyi dbus su rgya skyegs kyi yi ge hUM gis bskor ba'i hoHgnyis kha sbyor nang du ming bcug ste/_yungs kar dang mar dang sbrang rtsis bkang bar gyur na/_lha dang lha ma yin dang /_mi'am ci dang /
[\[80a\]]
[\[80a.1\]]lto 'phye chen po dang mkha' 'gro ma dang /_gnod sbyin dang srin po dang rgyal po gdug pa can la sogs pa khol po dang khol mo lta bur nye bar dbyung bar 'gyur ro/_/'khor lo bris nas ro bsregs pa'i sol bas ling+ga bris la rkang pa g.yon pa'i mthe bo ches
[\[80a.2\]]mnan te/_sngags bzlas pas gong bu dgug pa'o/_/de bzhin du snying gar trIHdmar pos mtshan par bsgoms nas bzlas na/_rkang pa 'gugs par 'gyur ro/_/oM hrIHSh+T+rIHwi kraM tA na na tsA la ya pA da tsA la ne hUM hUM phaT phaT/_oM hrIHSh+T+r-iH wi kraM tA na na pa t+ya de pa data taM/_mA ra ya mA ra ya/_
[\[80a.3\]]ra raM ra raM haM hUM hUM phaT phaT/_oM hrIHSh+T+r-iHwi kr-i tA na na dzi baM ba ra ta hUM hUM phaT phaT/_oM rak+ta rU pa sar+b+ba satwa/_da ma ka_/s+t+waM b+ha ya/_mo ha ya ban+dA ya/_hrIHSh+T+r-iHwi kr-i tAn na hUM hUM phaT phaT/_hrIHche ge mo bdag gi dbang du gyis shig_/hrIHtsheg drag dang bcas pa dzaHgnyis kyi bar du bcug pa
[\[80a.4\]]ni rkang pa dgug pa'o/_/rim pa ji lta bar sngags kyi tshig rnams go bar bya'o/_/oM hrIHSh+T+r-iHwi kr-i tA na na b+hU/_a mu kaM/_g+haHg+haHhUM hUM phaT phaT swA hA/_zho dang 'o ma 'dres pa'i zan la sogs pa'i sbyin sreg gis rgyas par 'gyur ro/_/oM hrIHSh+T+r-iHwi kr-i tA na na he he hUM hUM phaT phaT/
[\[80a.5\]]grong gi phyogs su gtor ma btang ste/_dbus su til gyi sbyin sreg byas na/_bdud kyi gnod pa thams cad zhi bar 'gyur ro/_/rnam dag gsung ste/_dmar ba ni 'dod chags la sogs pa nyon mongs pa thams cad brlag par mdzad pa'i don to/_/'das dang ma 'ongs pa dang da
[\[80a.6\]]ltar byung ba'i dus gsum ni spyan gsum mo/_/phyag gnyis ni dngos po dang dngos po med pa'i rtog pa 'joms pa'o/_/stong pa dang snying rje dbyer med par ldan pas na shes rab ma la 'khyud pa'o/_/klu brgyad ni rnam par shes pa brgyad rab tu ston pa'o/_/mi mgo brgya phyed kyi phreng ba ni
[\[80a.7\]]yi ge lnga bcu dang ldan pa'o/_/g.yon pa'i thod pa ye shes kyi bdud rtsis bkang ba ni stong pa nyid kyi rang bzhin no/_/g.yas pa'i dbyug to ni phung po dang nyon mongs pa dang /_lha'i bu dang 'chi bdag gi bdud bzhi bcom zhing snying rje'i rang bzhin no/_/zhabs g.yon brkyang bas ni khams
[\[80b\]]
[\[80b.1\]]gsum rab tu ston pa'o/_/bdud bzhi khrag gi ro dang bcud len dpag tu med pa myong bas na lha mo'i g.yon gyi phyag na thod pa'o/_/g.yas kyi gri gug gi dngos po dang /_dngos po med pa'i rnam par rtog pa rab tu gcod pa'i phyir ro/_/gdug pa can 'dul ba ni khro bo'i gzugs can no/_/gsus
[\[80b.2\]]pa 'phyang ba ni mya ngan las mi 'da' ba'o/_/dbu skra ser po gyen du brdzes pa ni/_sdug bsngal ba dang kun 'byung ba dang /_'gog pa dang /_lam gyi bden pa rab tu ston pa'o/_/sgo bzhi ni bdud bzhi skrag par mdzad pa'o/_/zur bzhi ni tshangs pa'i gnas bzhi rab tu gang ba'o/_/ka ba brgyad
[\[80b.3\]]ni rmi lam lta bu dang dri za'i grong khyer lta bu dang /_brag ca dang sgyu ma'i bdag nyid dang /_smig rgyu dang me long gi gzugs brnyan dang /_chu'i zla ba lta bu dang /_nam mkha'i 'ja' tshon te dngos po dang dngos po med pa'i nyon mongs pa 'joms pa'i phyir ro/_/nang gi rtog pa 'joms pa ni dra ba phyed
[\[80b.4\]]pa'o/_/rta babs bzhi ni sbyin pa dang snyan par smra ba dang /_don mthun pa dang don dpyod pa dang ldan zhing bab tu spang ba bzhi dang ldan pa'o/_/gshin rje gshed dmar sgrub pa'i thabs/_/byas pa'i bsod nams gang bsags pa/_/de yis 'gro ba ma lus kun/_/bdud bzhi las ni thar bar shog_/gshin rje gshed dmar _
[\[80b.5\]]po'i sgrub pa'i thabs slob dpon shrI bi rU pas mdzad pa rdzogs so//_//rgya gar shar phyogs kyi paN+Di ta dA na shI las rang 'gyur du mdzad pa'o//[ {D2019}]@##/_/'od gsal 'char ba'i rim pa/_dpal gshin rje gshed dmar po
[\[80b.6\]]la phyag 'tshal lo/_/gang zhig shin tu goms pa yis/_/spros pa yid kyis yid g.yengs na/_/bla ma'i man ngag la brten nas/_/spros pa de nyid spros med bya/_/ri bo'i rtse sogs rab dben par/_/maN+Dal la sogs tshogs byas la/_/bdag bskyed mchod dang bum pa bzlas/_/ji skad
[\[80b.7\]]bshad bzhin 'grub pa na/_/shin tu dad dang ldan pa yi/_/slob ma rjes su gzung bar bya/_/khrus sogs sngon 'gro bgegs bskrad la/_/thun mong pa dang khyad par gyi/_/yongs su rdzogs pa'i sdom pa sbyin/_/rang snying la gnas dbyug pa dkar/_/rdo rjes mtshan pa bsgom par
[\[81a\]]
[\[81a.1\]]bya/_/sna tshogs spros pa'i yid 'di nyid/_/spros dang bral bar gdod nas grub/_/spros dang spros med gzhan min phyir/_/zung du 'jug pa'i sems bskyed bya/_/oM badzra yo ga tsit+ta ut+pA da yA mi su ra ta sa ma ya s+t+waM ho/_/de nas 'jom dpal 'dus pa yi/_/dkyil
[\[81a.2\]]'khor cho ga la gsungs ltar/_/'byung ba lnga dang phung lnga la/_/gnas pa'i nyon mongs lnga sbyangs nas/_/bde gshegs lnga dang ye shes lnga/_/dbang bar byed pa dbang lnga sbyin /_/de nas bsrub dang bsrubs pa yi/_/bde ba thig le'i man ngag bya/_/rdo rjes rnam rtog gzhom pa
[\[81a.3\]]yi/_/g.yo 'dzin rlung gi man ngag dbab/_/de yi 'og tu zab mo ni/_/sangs rgyas kun gyi thugs kyi gsang /_/mkha' 'gro'i bka' yis gdams gyur pa/_/rnam rtog 'od gsal zhal las gzung /_/de ni nam zhig rtogs gyur pas/_/skad cig nyid la ye shes 'char/_/grol
[\[81a.4\]]dang grol ba ma yin pa'i/_/'ching ba kun ni spangs par 'gyur/_/nor dang go 'phang mnyam pa dang /_/mkha' la 'gro dang kun mthong dang /_/mkha' 'gro bran du bya la sogs/_/ci 'dod pa yi bsam pa 'grub/_/de ltar shin tu gsang ba bla ma dam pa'i drin las byung gyur pa/_/
[\[81a.5\]]gsal bar byas pa gang yin des ni srid pa gsum bo'i 'ching ba kun/_/spangs nas srid gsum bde chen ro gcig dpal ldan las 'bras kun gzigs pa/_/zhi las 'jam dbyangs shin tu khros pa gshin rje gshed dpal thob gyur cig_/dpal gshin rje gshed dmar po'i
[\[81a.6\]]byin gyis brlab pa'i man ngag 'od gsal 'char ba'i rim pa slob dpon mthu stobs kyi mgon po dpal bi rU pas mdzad pa rdzogs so//_//rgya gar gyi paN+Di ta ba ren+d+ra ba'i zhal snga nas dang /_chag lo tsA dge slong chos rje dpal bzang pos bsgyur ba'o//_//
[\[81a.7\]{D2020}]@##/_/rgya garaskad du/_su ni pra pany+tsata t+h+wa u pha reshanA ma/_bod skad du/_shin tu sprod pa med de kho na nyid kyi man ngag cas bya ba/_bcom ldan 'das 'jam pa'i dbyangs la phyag 'tshal lo/_/stong nyid snying rje gcig pa'i sku/_/srid gsum bde chen
[\[81b\]]
[\[81b.1\]]ngo bo nyid/_/spros pa'i dri mas gos pa'i/_/bla ma rdo rje can zhabs 'dud/_/'jig rten gsum na rnyed dka' ba/_/bla ma mchog gi bka' drin gyis/_/skad cig nyid la 'char ba ni/_/bla ma nye bar bsten par bshad/_/shin tu 'jigs pa'i 'dur khrod
[\[81b.2\]]du/_/'jig rten chos la ltos med pa'i/_/rnam rtog kun spangs dpa' bos ni/_/dogs pa med par bsgrub par bya/_/blo gros mchog ldan sgrub ba pa pos/_/gza' skar tshes grangs 'dir med de/_/dkyi+el 'khor la sogs lha rnams dang /_/phyi rol bkod pa 'dir mi dgos/_/
[\[81b.3\]]bsam btan bzlas pa yod ma yin/_/sreg blugs dang ni gtor ma med/_/phyag rgya bcings dang 'khrul 'khor sogs/_/phyi rol g.yeng ba kun spangs te/_/brtse ldan gzhan gyi don sems pa/_/bla ma'i byin rlabs la brten nas/_/skad cig nyid la dngos grub 'gyur/_/thog
[\[81b.4\]]mar bla ma lhar bcas la/_/man+Dal dbus zhing mchod gsol gdab/_/gsang sngags rgyal po rjes dran nas/_/sems ni dag cing las rung 'gyur/_/bla ma rang ni rdo rje sems/_/tha dad par ni mi bya ste/_/bla ma sangs rgyas chos dang ni/_/de bzhin dge 'dun bla ma ste/_/dngos grub go
[\[81b.5\]]'phang mchog 'dod pas/_/kun nas bla ma mnyes par bya/_/sangs rgyas kun dngos rdo rje 'chang /_/rtsod pa'i dus 'dir bdag don du/_/kun dang mthun par ston mdzad pa/_/de ltar shes nas dngos kun gyi/_/bsten bya dus gsum sangs rgyas kyi/_/dngos grub rgya chen snod du 'gyur/_/
[\[81b.6\]]srid pa'i rtsa ba nyon mongs dang /_/bdag 'dzin la sogs ma lus pa/_/zhen pa med pa'i sems kyis ni/_/ltos pa med par gtang bar bya/_/dkon mchog gsum dang bla ma la/_/bsam pa thag pas skyabs song bas/_/lus ngag yid gsum sgrib pa gang /_/bgal ba nyal ngang bcas
[\[81b.7\]]pas grol/_/sku gsung thugs kyi yi shes ni/_/rdo rje rnams dang dbyir med 'gyur/_/'di nyid gsal zhing stong pa dang /_/rig pa de nyid ma 'gags la/_/rang rig yi shes skad cig la/_/'dir ni thog ma dbus mtha' med/_/srid med mya ngan 'das pa med/_/bdag med gzhan
[\[82a\]]
[\[82a.1\]]yang med pa ste/_/'di ni mchog gtu bde chen nyid/_/'di nyid gsal zhing stong pa nyid/_/'di las mtshon te shes pa bya/_/'di ni rang bzhin sku gsum dang /_/yi shes lnga yi bdag nyid can/_/sems can rnams ni sangs rgyas nyid /_/sangs rgyas gzhan du bstan
[\[82a.2\]]pa med/_/sangs rgyas rnams kyi yi shes sku/_/gzhan du btsal bas rnyed ma yin/_/chos kun stong pa nyid rtogs pas/_/'gro la snying rje rgyun mi 'chad/_/thabs mkhas spyod pa mtha' yas pa/_/yul dang dngos po med pa'o/_/sgyu ma lta bur 'dzin med pa/_/rgya chen bsod nams
[\[82a.3\]]tshogs la 'bad/_/rnam rtog ma rig chen po ste/_/srid pa'i rgya mtshor nub byed yin/_/rtog pa'i 'ching ba pas grol ba/_/de tshe mchog gi lam rnyed do/_/phyi rol yul gyi 'ching byed rnams/_/bu ga dbu nas snying gar bsdu/_/nang ni rnam rtog gzug rngu yang /_/spyi gtsug nas ni rkang mthil
[\[82a.4\]]bar/_/me shel tsam nas snying gar dgug_/snying gi bu ga gsal por phye/_/skar ma dang 'pho ba ji lta bar/_/rgya mtsho'i mthar thug spro bar bya/_/rtog pa dang ni bral ba ni/_/lus kyi bde ba can der son/_/yi ge gsum gyi gsang sngags brjod/_/mkha' dang rang rig stod pa nyid/_/
[\[82a.5\]]rog cig gnam maka' yi shes bsgom/_/'di ni sangs rgyas thams cad kyi/_/thugs kyi gsang chen bla na med/_/'di ni srid dang zhi las grol/_/blang dang dor ba ci yang med/_/bde ba dang ni sdug bsngal dang /_/bdud dang nyon mongs yon ma yin/_/lha dang srin po 'dir med de/_/
[\[82a.6\]]nad dang sdug bsngal gyis mi gos/_/'dis ni bdud dang nyon mongs 'joms/_/'joms byed bcom ldan 'das zhas bya/_/de las gzhan pa gang yin pa/_/chos kun gnyen por mi 'gyur te/_/thams cad rtog pa yin phyir ro/_/rtog pa'i 'ching bas 'ching bar 'gyur/_/de nyid
[\[82a.7\]]rnal 'byor pas shes nas/_/phyi dang nang dang gzhan rnams kyi/_/spros pa'i dra ba rnam par bcad/_/yul gyi 'dzin pa rnam par bshig_/stong ba nyid la gtad legs na/_/rtog pa'i dra ba spong bar 'gyur/_/rten dang brtan pa rnam par dbye/_/mnyam par bzhag pa goms par bya/_/
[\[82b\]]
[\[82b.1\]]de nas byang chub sems bskyed pa'i/_/bla ma'i man dag bshad par bya/_/bla ma rdo rje 'chang gi sku/_/'og min bde chen der bsgoms te/_/mi phyed bsams pas gsol ba gdab/_/mthar phyin tshe na rang la bstim/_/thog med brtse bas bskyangs pa yi/_/drin can rnams la snying rje
[\[82b.2\]]bsam/_/gnod byed 'di rnams bdag gi ma/_/sngon tshe yang yang phan btags kyang /_/smyon pa bzhin du rang dbang med/_/mi dge'i las kyis mnar med 'gyur/_/de ltar dran pas srid gsum la/_/snying rje mthar phyin 'gyur ba yin/_/phyi nang spyod pa mi srun pas/_/blo gros shin
[\[82b.3\]]tu 'khrugs pa'i tshe/_/bdag dang gzhan du brje ba yi/_/byang chub sems ni dran par bya/_/dus ni bdud dang nyom mongs tshogs/_/'joms shing spros med nyid du 'gyur/_/srog 'gag pa yi sbyor ba yis/_/goms par byed pa'i rnal 'byor bas/_/ji ltar rdo rje'i rnal 'byor gyis/_/
[\[82b.4\]]lus 'di rnam dag sbyar bar bya/_/dgang ba'i sbyor bas spyi gtsug nas/_/rkang mthil bar du dgang byas la/_/rngub pa'i sbyor bas zhi bar bya/_/dang par srub cing bsrub bar bya/_/gnyis pa rgya mtsho bskyod pa ste/_/gsum pa bsad pa nor lha gnyis/_/bzhi pa yan lag brkyang bskum
[\[82b.5\]]'di/_/phyigs bzhi g.yo zhing srid gsum bsgrags/_/'di yi sbyor bas goms byas na/_/nad kun las ni grol 'gyur zhing /_/'di ltar rgud dang rgas pa dang /_/'chi bdag thag ring kun rtog 'joms/_/srid pa'i 'ching ba las grol zhong /_/spros med ye shes go 'phang
[\[82b.6\]]'thob/_/dag pa'i bzhi mnyam blang byas te/_/gla rtsi yis ni dug med 'gyur/_/gany+dzi dang ni ba rung /_/sga skya dang ni lhan cig byas/_/bu ram mar dang sbrang rtsir bcas/_/gsang sngags bzlas shing zhag bdun bsgrub/_/dam tshig brtan ldan rnal 'byor pas/_/nang par dus
[\[82b.7\]]su bsnyen pa bya/_/skra dkar gnyer ma la sogs spang /_/dbang po rnams ni mchog tu gsal/_/lus kyi mdog rgyas zo mdog bde/_/mkha' 'gro rnams kyis byin gyis rlobs/_/bde ba chen po'i ting 'dzin dang /_/spros med ye shes go 'phang 'thob/_/rdo rje 'jig byed
[\[83a\]]
[\[83a.1\]]sbyor ba yis/_/rgyal ba'i tshogs su mnyes byas te/_/snying gi kun rdzob sna rtse nas/_/sor bzhi bcal nas dbu mar gzhug_/nor bu'i bar du srog 'dzin pa/_/steng gi dag pas zin pa yin/_/phyag na rdo rje gzung bya ste/_/g.yas pa'i mthil gyis bum pa sbyor/_/
[\[83a.2\]]tsak+Shu gyen du blta bar bya/_/cig shos g.yo bar mi byed de/_/bathag cam yang mi 'byung ngo /_/gal te phyi rol byung ba na/_/mkha' 'gro rnams kyis tshar gcod do/_/'go rlung bsdams pas dgra tshogs zhi/_/stang rlung mnan pas bdud rnams 'joms/_/dbus rlung dkrugs
[\[83a.3\]]pas bar chod sel/_/rnal 'byor 'dil sgrub pa ngos/_/du bar sogs mngon shes so/_/rnam rtog dra ba ma lus gcod/_/shin tu spros med go 'phang thob/_/sgrub po'i lam gyi gegs byed pa/_/bar du gcod pa des la ba/_/phyi rol bdud kyis dkrugs pa dang /_/lus la
[\[83a.4\]]sems dang rang rig dang /_/nad dang sdug bsngal rabs pa yis/_/bar du gtsod pa phal cher la/_/sngar gyi man ngag sgoms pa yis/_/mkha' la sprin tshegs 'khrigs pa la/_/mi bzad rung gis bskyod pa bzhin/_/gzhan yang bdud kyi bar chad gang /_/spros med de nyid dbyings
[\[83a.5\]]su bstim/_/rten dang brten pa so sor bya/_/'dzin pa nyid la gtang par bya/_/de ltar goms pas spros med 'gyur/_/dga' dang bde ba dang ba yis/_/phye dang gsang ba mtshan par bya/_/blo yi rtog pa ma zhin/_/sems can lam gyi dpa' bskyed la/_/til mar dar btags ral gri
[\[83a.6\]]bzhin/_/thogs pa chad par gzhim par bya/_/shin tu spros med dru ma'i gsung /_/bla yo yul du gam san yang /_/spros pa rtsub mos bskyod ba'i tshe/_/dro la spros med kyis la rig_/blo ni phal par brtan par gnas/_/de tshe spros pa spros med du/_/ro gcig mnyam pa nyid du thim/_/
[\[83a.7\]]'dred pa srin po 'jigs pa'i chogs/_/dur khro nga ro langs la sogs pa/_/'khun dung rang bab shugs pa 'bod/_/'jig pa rnam pa sna tshogs ba/_/sems las ma gtogs gzhan med pas/_/rang sems skar mda' 'pho ba ltar/_/de yi snying la thim pa yis/_/blo dang zhan
[\[83b\]]
[\[83b.1\]]dang spros med rnams/_/spros med yi shes nyid du 'gyur/_/yang na blo de nyid la gtang /_/bdag gi gces de mchod spyan bya/_/mi bzad gdon dang 'go ba'i nad/_/sdig pa'i rmi lam 'pho ba sogs/_/gza' dang rgyu skar gdon la sogs/_/nad dang mya ngan sdug bsngal dang /_/dgra dang
[\[83b.2\]]'byung ba'i gnod pa bya/_/mi dang mi ma yin pa yis/_/nye bar 'tshe ba sna tshogs pa/_/thag pa'i sbrul ni sangs pa bzhin/_/skyug bro ba dang gtsang sbra dang /_/'dzem bag dang ni ngo tsha dang /_/spros med yi shes kyis gzhom bya/_/bla ma 'dod ltar bsgrub bya ste/_/dga' dang bde dang rangs pa
[\[83b.3\]]dang /_/tshim dang nga rgyal dregs pa dang /_/sgeg dang tshul 'chos rgyan la sogs/_/spros med yi shes ngo bo nyid/_/zhum dang sgyid lug mi mthun phyogs/_/thams cad spros med nyid du 'gyur/_/mi bzad nyon mongs gang yin pa/_/spros med de nyid las gzhan yin/_/de ltar bgrod dang
[\[83b.4\]]bgrang min pa/_/yid du 'ong dang mo 'ong ba/_/shin tu spros med sems kyis ni/_/zhen pa nyid du mi bya'o/_/'jig rten rnams dang mthun pa yi/_/rnam gzhag hrul po bshigs nas kyang /_/dogs pa med pas sems kyis ni/_/dpa' bo seng ge bzhin du spyod/_/de las yon tan
[\[83b.5\]]phun sum tshogs/_/dpal ldan rdo rje 'dzin par 'gyur/_/e ma zhi ba chen pa'i chos/_/e ma khro bo 'jigs mdzad pa/_/e ma mya ngan 'das pa mchog_/e ma 'khor bzhi ba nyid/_/e ma 'di ni rab tu mtshar/_/skyon ni gang yin yon tan 'gyur/_/byang chub sems ni mngon
[\[83b.6\]]rtogasabyed/_/dngos po min zhing sgom pa min/_/khams kyang min zhing rnam shes min/_/nam mkha'i dkyil dang mtshungs pa nyid/_/nam mkha' lta bur bdag med ba/_/chos 'di bde ba chen po'o/_/sa yang ma yin chu yang min/_/me min rlung min nam mkha' min/_/rdo rjes
[\[83b.7\]]rims pa'i sbyor ba yis/_/skye ba 'di la rab tu gnas/_/dngos po thams cad dngos med bshad/_/dngos po med ces ma bsgrags pa/_/rnal 'byor sbyor ba dang bral zhing /_/chad pa ma yin rtag pa min/_/yan lag med cing kha dog med/_/thog ma dbus dang mtha' yang spangs//
[\[84a\]]
[\[84a.1\]]dngos po thams cad med par 'gyur/_/mchog tu dga' ba'i mtshan nyid do/_/bsod nams sdig pa dag dang ma 'brel ba/_/mchog tu dga' ba dri med dag pa yi/_/dgon po de nyid gter chen gcig pu ste/_/kun kyang snying rje'i sems nyid mgon 'di yod/_/chos
[\[84a.2\]]rnams ngo bo bde ba chen po'i mchog/_/mchog tu lhan cig skyes dga'i ngo bo ni/_/gzugs med bsod nams med cing sdig pa med/_/skye dang 'gag pa yod pa ma yin no/_/de ltar bla ma'i drin gyis rang nyid yid ches dran phyir gsal byed pa/_/de la nongs gyur dpal ldan bla ma lha mo
[\[84a.3\]]rnams la bzod par gsol/_/rgyal ba sras bcas thugs kyi gsang 'di legs par bkod pa yis/_/bsod nams gang skyes de yis 'gro kun rdo rje 'dzin gyur cig/_/shin tu spros pa med pa'i de kho na nyid gyi man ngag ces bya ba/_slob dpon dpal ldan mthu stobs kyi mgon po thugs
[\[84a.4\]]spros pa med pa'i dbyings las ma g.yos bzhin du/_/sku'i spros pa dpag tu med pas gdug pa can tshar gcod cing /_bcom ldan 'das kyis dngos su byin gyis brlabs pa'i rnal 'byor gyi dbang phyug chen po'i rlabs mdzad pa rdzogs so/_/bstan pa srung ba'i lha rnams
[\[84a.5\]]kyis bu gcig pa ltar bskyangs pas rgyal po gzhan gyi rgol bas glags lta bar mi nus pa'i ljongs chos kyi rgyal po'i sku mkhar nyi ma gzugs su rgya gar gyi mkhan po paN+Dita dngos grub brnyes pa dang la rban A tsAr+ya dang /_glo bo'i tsA ba dge slong shes rab rin chen gyis bsgyur cing
[\[84a.6\]]zhus te gtan la phab pa'o//[ {D2021}]@##/_/rgya gar skad du/_rak+ta ya mA ri sA d+ha na bi d+hi/_bod skad du/_gshin rje gshed dmar po'i sgrub thabs kyi cho ga_/dpal gshin rje gshed dmar po la phyag 'tshal lo/_/oM hrIHSh+T+r-iHwi kr-i tA na na hUM hUM phaT phaT swAhA/
[\[84a.7\]]namaH_lha sbyin bdag gi shAn+tiM ku ru namaHswA hA/_'di ni zhi ba'o/_/rgya skags sam/_tsan+dan dmar po la ming med kyi khrag dang bsres pas bri bar bya'o/_/oM hrIHSh+T+r-iHwi kr-i tA na na hUM hUM phaT phaT hoH/_lha sbyin bdag gi ba sh+yaM ku ru ho/_/ba sh+yaM ku ru bau ShaT/_dbang du bya ba'i cho ga'o/_/ras la
[\[84b\]]
[\[84b.1\]]rgya skags kyi khu bas/_oM hrIHSh+T+r-iHwi kr-i tA na na hUM hUM phaT phaT dza hrIH che ge mo bdag la A kaR+Sha ya hrIHdzaHrkang pa dgug pa'o/_/ras la ba bla 'am/_yung ba'i khu bas/_oM hrIHSh+T+r-iHwi kr-i tA na na hUM hUM phaT phaT/_laM a de ba lha sbyin swas+thanA ta stam+b+ha ya stam+b+ha ya laM/_rengs pa'i cho ga'o/_/
[\[84b.2\]]oM hrIHSh+T+r-iHwi kr-i tA na na hUM hUM phaT phaT baM/_lha sbyin gyi mu khaM ban+d+ha ma no ban+d+ha mu khaM/_ku ru baM mo hA ya bya ba ha ra bi Sh+ya baM/_ras la dug dang ske tshe dang tsha ba'i mar nag dang /_nags kyi nim pa'i 'dab ma dang /_da du ra'i 'dab ma'i khu ba dang /_ro bsregs pa'i sol ba dang thal ba dang khrag gis
[\[84b.3\]]bya rog gi sgro'i smyu gus/_oM hrIHSh+T+r-iH wi kr-i tA na na hUM hUM phaT phaT/_lha sbyin mA ra ya hUM/_oM hrIHSh+T+r-iHwi kr-i tA na na hUM hUM phaT phaT ha ra che ge mo mA ra ya hUM phaT/_gsad pa'i cho ga'o/_/de kho na bzhin du/_oM hrIHSh+T+r-iHwi kr-i tA na na hUM hUM phaT phaT/_lha sbyin dang mchod sbyin dag_/bi de Sha ya hUM
[\[84b.4\]]phaT che ge mo nyid kyi/_oM hrIHSh+T+r-iHwi kr-i tA na na hUM hUM phaT phaT swA hA/_che ge mo'i ye na ke na tsi dza gri na yan+t+ra man+t+ra bi Sha tsUr+Na pra yo ga ti ta ta sar+b+ba uta g+hA Ta ya swA hA/_dang por 'khor lo btu bar bya ste/_rtsibs brgyad pa 'am/_rtsibs bcu gnyis pa'i dbus su ya/_shar du k+She/_lhor ma/
[\[84b.5\]]nub tu me/_byang du yi ge da/_yi ge ya dang por byas pa'i/_rA dza ya sa do ru Na yo ni ra yats+tsha ni 'dab ma bcu gnyis su bri'o/_/rtsibs bcu drug tu re re'i bar du bcug pa'i re'u mig la/_oM hrIHSh+T+r-iHwi kr-i tA na na hUM hUM phaT phaT swA hA/_zhes pa la sogs pa bri bar bya'o/_/re'u mig gzhan
[\[84b.6\]]brgyad du/_oM hrIHSh+T+r-iHla sogs pa rdzogs pa dang /_swA hA mthar bri ste lha sbyin gyi shAn+tiM ku ru puSh+tiM ku ru ba sh+yaM ku ru/_stam+b+ha ya mo ha ya/_Sha ya/_uts+tsha Ta ya/_mA ra yA mu kaM ku ru swA hA/_zhes bya ba bri bar bya'o/_/phyogs bral du lha sbyin gyi ming ngo /_/gshin rje gshed dmar
[\[84b.7\]]sgrub pa'i thabs/_/bris la dge ba gang bsags pa/_/de yis myur du sems can rnams/_/bde ba myur du mchog thob shog_/dpal dpa' bo'i rgyal pos mdzad pa rdzogs so//_//rgya gar gyi mkhan po bla ma rje btsun nyi ma'i dbang po'i 'od zer gyi zhal snga nas dang /_chag lo tsA
[\[85a\]]
[\[85a.1\]]ba dge slong chos rje dpal gyis bsgyur cing zhus te gtan la phab pa'o//_//[{D2022}]@##/_/rgya gar skad du/_ya mA ri yan+t+ra a ba li/_bod skad du/_gshin rje gshed kyi 'khrul 'khor gyi phreng ba/_bcom ldan 'das gshin rje gshed la phyag 'tshal lo/_/
[\[85a.2\]]dmar po dang ser po dang /_nag po dang ljang gu dang dkar po'i mdog gi dbye bas phrin las kyi rjes su 'brangs nas bsgom par bya'o/_/de nas bzlas pa rjes su dran pa ni/_oM hrIHSh+T+r-iHwi kr-i tA na na hUM hUM phaT phaT na maHche ge mo shAn+tiM ku ru na maHswA hA/_rgyas pa la bo ShaT dgug pa la dzaHbskrad
[\[85a.3\]]pa la baM/_dbang du bsdu ba la hoH_rengs pa la laM/_bskul pa la hUM/_gsad pa la hUM phaT/_de ltar nges pa la sogs pa'i phrin las rnams la gdags par bya'o/_/oM ya ma rA dza/_sa do me ya/_ya me do ru/_Na yo da ya/_ya da yo ni/_ra ya k+She ya/_ya k+She yats+tsha/_ni rA ma ya hUM phaT
[\[85a.4\]]swA hA/_'di ni sngags kyi rgyal po'i phrin las thams cad byed par 'gyur ro/_/bud med rnams kyi srung ba dang zhi ba la gi wang gis dar dkar po'am/_gro ga'am smyug ma'i shun pa'am/_ras dkar po la 'khor lo gnyis mngon par bris te/_na mAH_yi ge ming la btags la nag
[\[85a.5\]]nog la sogs pa med pa'i rdza phor kha sbyor gyi nang du bcug ste/_mar dang sbrang rtsi'i nang du bcug nas skud pa dkar pos dril te thun gsum du me tog dkar pos mchod/_shar phyogs su bltas la gshin rje gshed dkar po bsgom zhing mdun du zla ba'i dkyil 'khor gyi steng du bsgrub bya
[\[85a.6\]]dmigs nas rang gi snying ga nas khug pa lta bu'i 'od zer las byung ba'i gshin rje gshed dkar po rnams kyis bum pa dkar po zla ba'i bdud rtsi'i chus yongs su gang bas dbang bskur bar bsams la sngags bzlas pa ni/_oM hrIHSh+T+r-iHwi kr-i tA na na hUM hUM phaT phaT na maHche ge mo shAn+tiM ku ru na
[\[85a.7\]]maHswA hA/_zhi ba'i cho ga'o/_/skyes pa rnams kyis zhi ba dang /_rgyas pa la gur gum gyi 'khor lo gnyis bau ShaT dang bcas pa mngon par bris te/_swA hA yi ge ming la btags la mar dang sbrang rtsi'i nang du bcug nas/_skud pa ser pos dril te/_thun gsum du me tog ser pos mchod/
[\[85b\]]
[\[85b.1\]]byang du kha bltas pas gshin rje gshed ser po bsgoms te/_zla ba'i dkyil 'khor ser po la gnas pa'i bsgrub bya bsam zhing dmigs nas rang gi snying ga nas 'od zer ser po las byung ba'i gshin rje gshed ser po dpag tu med pa rnams kyis gser gyi bum pa ser po/_bdud rtsi
[\[85b.2\]]ser pos gang bas dbang bskur bar bsam zhing sngags bzlas pa ni/_oM hrIHSh+T+r-iHwi kr-i tA na na hUM hUM phaT phaT/_bau ShaT che ge mo puSh+TiM ku ru bau ShaT swA hA/_rgyas pa'i cho ga'o/_/gro ga'am ras dkar po la rgya skyegs kyi khu ba'am tsan+dan dmar pos ming med kyi khrag dang bsres pas 'khor lo
[\[85b.3\]]gnyis mngon par bris te hoH'i yi ge ming la btags la nag nog la sogs pa med pa'i/_so legs par btang ba'i rdza phor dmar po kha sbyor du bcug la/_mar dang sbrang rtsi'i nang du bcug nas skud pa dmar pos dril te me tog dmar pos mchod/_nub tu bltas la bdag nyid gshin
[\[85b.4\]]rje gshed dmar po bsgoms te/_mdun du zla ba dmar po'i dkyil 'khor la gnas pa'i bsgrub bya bsams te/_rang gi snying ga nas spros pa'i 'od zer dmar pos lus kun tu gang bas myos par gyur te/_rkang pa gnyis la mdud par bsam zhing /_spobs pas sngags bzlas pa ni/
[\[85b.5\]]oM hrIHSh+T+r-iHwi kr-i tA na na hUM hUM phaT phaT hoHche ge mo lha sbyin gyi ched du ba sh+yaM ku ru hoHswA hA/_gal te dbang du ma gyur na mar dang sbrang rtsi med pa'i 'khor lo nyid du ba med pa'i seng ldeng gi me la bdug cing /_rang gi rnal 'byor gyis ji skad bshad pa'i sngags bzla bar bya'o/_/yang na/_oM hrIHSh+T+r-iH
[\[85b.6\]]wi kr-i tA na na hUM hUM phaT phaT bau ShaT che ge mo bdag gi dbang du gyis shig_/bau ShaT swA hA/_dbang du bsdu ba'i cho ga'o/_/dur khrod kyi ras sam zla mtshan gyi ras la tshos kyi khu bas 'khor lo gnyis mngon par bris la yi ge dzaH'am hrIH'am yang na gnyis ka ming la btags la rdza phor kha sbyor
[\[85b.7\]]ram bud med kyi thod pa kha sbyor du bcug la/_me tog dmar pos mchod/_skud pa dmar pos dril te dgongs thun nyi ma lta bur gshin rje gshed du bdag nyid bsgoms te/_rang gi snying ga'i 'od zer las byung ba'i gshin rje gshed dmar po zhags pa dang lcags kyu 'dzin pa
[\[86a\]]
[\[86a.1\]]bsgoms te/_bsgrub bya'i snying la lcags kyus bkug_/zhags pas rke la btags nas 'gugs par bsams nas/_sngags bzlas pa ni/_oM hrIHSh+T+r-iHwi kr-i tA na na hUM hUM phaT phaT dzaHche ge mo'i ched du mchod sbyin A kaR+Sha ya dzaHswA hA/_yang na hrIHyang na gnyis
[\[86a.2\]]ka'o/_/gal te 'ong bar ma gyur na 'khor lo de nyid du ba med pa'i seng ldeng gi me la bdug cing sngags bzla bar bya'o/_/dgug pa'i cho ga'o/_/dur khrod kyi ras la zla ba'am/_yung bas 'khor lo gnyis mngon par bris te/_bsgrub bya'i ming la yi ge laM btags te/_nag nog la sogs
[\[86a.3\]]med pa'i rdza phor kha sbyor du gzhug_/rdza phor de'i steng du re khA ser po gru bzhi pa bdun bris te/_de'i steng du hUM baM hUM gi yi ge gsum gyis mtshan pa'i lcog brgyad dang ldan pa'i ri rab/_de'i steng du dbang chen gyi dkyil 'khor laM gyi mtshan pa sna tshogs rdo rjes mnan par bris te/_me tog ser
[\[86a.4\]]pos mchod/_skud pa ser pos dril te/_bdag nyid kha lhor bltas la gshin rje gshed ser po bsgoms te/_mdun du dbang chen gyi dkyil 'khor gyi steng du bsgrub bya ser po bsams la/_bsgrub bya'i mgo'i steng du sa'i dkyil 'khor/_de'i steng du ri rab sna tshogs rdo rje rgya gram gyis mnan
[\[86a.5\]]par bsams la sngags bzlas pa ni/_oM hrIHSh+T+r-iHwi kr-i tA na na hUM hUM phaT phaT/_laM che ge mo stam+b+hu ya laM mnan pa'i cho ga'o/_/ngag mnan par 'dod pas de bzhin du 'khor lo gnyis mngon par bris te/_bsgrub bya'i ming la yi ge laM btags nas bzlas pa ni/_oM hrIHSh+D+r-iHwikr-itAnan hUM hUM phaT
[\[86a.6\]]phaT laM lha sbyin gyi ji ltar sems mi snyan par smra ba'i mchod sbyin ngag mnan par gyis shig_/laM zhes sngags bzlas par bya'o/_/ngag mnan pa'i cho ga'o/_/lkugs par 'dod par dur khrod kyi ras la 'khor lo gnyis mngon par bris te/
[\[86a.7\]]yi ge baM bsgrub bya'i ming la btags nas gshin rje gshed ser po'i rnal 'byor gyi cho gas bsgrub bya de lug gi snying gar rab tu bkug nas/_dbang chen gyi 'khor lo bzhis za ma tog bzhin du kha sbyor byas te rengs pa'i kha sbyor gyi cho ga bzlas par bya ba ni/_oM hrIHSh+T+r-iHwi kr-i tA na na hUM hUM
[\[86b\]]
[\[86b.1\]]phaT phaT baM/_lha sbyin gyi kha chings shig_/yid chings shig_/lkugs par gyis shig baM/_yul chos la sogs pa la rmongs par 'gyur ro/_/dur khrod kyi ras la dug dang ske tshe dang tsha dang mar nag dang /_nim pa'i lo ma dang /_da du ra'i lo ma'i khu ba dang /_ro bsregs pa'i sol ba dang
[\[86b.2\]]rang gi sdigs mdzub [(]gyi [,]kyi [)]khrag gis snag tsha byas te/_bya rog gi sgro rkang gis smyu gu byas la 'khor lo gnyis mngon par bris te/_yi ge hUM bsgrub bya'i ming la btags la thod pa kha sbyor gyi nang du bcug nas skud pa sngon pos dril te/_nyi ma gung la dur khrod du sbas nas kha lhor bltas te/_
[\[86b.3\]]gshin rje gshed nag po g.yas bskum g.yon brkyang gis nyi ma'i gdan la bzhugs pa/_bzhin mi sdug cing mche ba gtsigs pa/_glog ltar ljags 'gyu ba shin tu mi bzad pa/_bskal pa'i me ltar shin tu 'bar ba/_phyag na mtshon cha sna tshogs 'phyar ba/_dbyar gyi char sprin
[\[86b.4\]]lta bur gsus pa 'phyang ba/_me 'bar ba ltar skra dang sma ra gyen du 'bar ba/_'brug gi sgra lta bu'i hUM gis mgrin pa'i sbubs gang bar bdag nyid bsams te/_mdun du bsgrub bya gos hrul po dri ma can gyon pa lus la dri ma chags pa/_de'i spyi bo dang /_mtshog ma dang /_snying ga dang /
[\[86b.5\]]dpung pa dang pus mo rnams la sngags kyi cho gas byas pa'i cho ga dang srung ba rnams bshigs nas de'i lus la gnas pa'i lha rnams nye bar bsdus te/_rang gi lus la rab tu bcug nas bsgrub bya'i lus khang stong lta bur bsams la/_khro bo mtshon cha sna tshogs phyag na bsnams pa
[\[86b.6\]]sprul nas nga rgyal dang bcas pas bsgrub bya dum bu dum bur byas la khrag dang zhun mar dang /_tshil dang rkang mar dang /_sha rnams 'thung zhing zos la/_rus pa yang bsregs pas thal bar byed cing mdun du char sprin gyi mdog lta bu ma he la gnas pa/_thod dbyug dang zhags pa 'dzin
[\[86b.7\]]pa gsus pa 'phyang ba mche ba gtsigs pa des za bar gyur pa de'i snying la gnas par bsams te sngags bzlas pa ni/_oM hrIHSh+T+r-iHwi kr-i tA na na hUM hUM phaT phaT/_hUM lha sbyin mA ra ya hUM/_yang na cho ga 'dis 'khor lo gnyis mngon par bris te/_hUM phaT yi ge bsgrub bya'i ming la
[\[87a\]]
[\[87a.1\]]btags la/_de bzhin du bsam gtan la gnas pa'i cho gas bsgrub bya lha dang bral zhing lus la dri ma chags pa me'i dkyil 'khor la gnas pa'i bsgrub bya bzhin mi sdug pa/_khro bo sna tshogs kyis ral gri dang /_dbyug pa dang gtun shing dang sta re dang mtshon ka Na
[\[87a.2\]]pa dang /_gzhu dang mda' dang /_'khor lo dang tri shU la dang rtse gsum pa dang mdung dang /_ral gri dang /_mtshon pa Ni Di pa la dang ldan pa'i phyag mtshan rnams kyis brgyab pas dum bu brgyar bcad cing /_bya rog dang 'ug pa dang bya rgod dang spyang ki dang srin po dang mkha' 'gro ma la sogs pa
[\[87a.3\]]rnams kyis za bar bsam zhing /_spobs pas sngags bzlas pa ni/_oM hrIHSh+T+r-iHwi kr-i tA na na hUM hUM phaT phaT/_hUM phaT lha sbyin mA ra ya hUM phaT/_gsad pa'i cho ga'o/_/gal te grub par ma gyur na sngar bshad pa'i sngags bzlog nas bzlas na 'grub par 'gyur ro zhes so/_/sdang ba la
[\[87a.4\]]de bzhin du 'khor lo gnyis mngon par bris te bsgrub bya'i ming la phaT yig btags la thod pa kha sbyor gyi nang du bcug nas skud pa nag pos dkris te nyi ma gung la dur khrod du sbas te/_gshin rje gshed kyi rnal 'byor dang ldan pas gnas pa'i mdun du rta dang /_ma he la zhon pa'i bsgrub
[\[87a.5\]]bya gnyis mtshon ston pa rdo rje khro bo'i tshogs sprul pa phyogs gnyis la gnas pas/_phan tshun za zhing 'khrug par byed par bsam zhing bzlas pa bya ba ni/_oM hrIHSh+T+r-iHwi kr-i tA na na hUM hUM phaT phaT/_phaT/_lha sbyin mchod sbyin dang rnam par dbye bar gyis shig phaT/_rnam par ldang ba'i
[\[87a.6\]]cho ga'o/_/cho ga 'di nyid kyi 'khor lo gnyis mngon par bris te bsgrub bya'i ming la hUM phaT yi ge btags la thod pa kha sbyor du bcug nas skud pa nag pos dril te dur khrod du sbas la/_gshin rje gshed kyi rnal 'byor gyi mdun du yaM las byung ba'i rlung gi dkyil 'khor la gnas pa'i
[\[87a.7\]]bsgrub bya rnga mong la zhon pa/_lho phyogs su rdo rje khro bo'i tshogs mtshon cha sna tshogs 'dzin pa rnams kyis rdeg cing 'gro bar bsams nas bzlas pa ni/_oM hrIHSh+T+r-iHwi kr-i tA na na hUM hUM phaT phaT/_hUM phaT lha sbyin skrod par gyis shig_/hUM phaT skrod pa'i cho ga'o/_/gshin rje'i gshed kyi
[\[87b\]]
[\[87b.1\]]bdag srung ba'i cho ga ni/_oM ya mA rA dza sa do ma ya na maH/_snying la'o/_/oM ya me do ru swA hA/_mtshog ma la'o/_/oM Na yo da ya hUM/_spyi bor ro/_/oM yo ni rA ba kha Ta yak+She ya/_mig g.yas pa la'o/_/oM yak+She yats+tsha ni rA ma ya/_mig g.yon pa'o/_/oM da ya phaT/_rgyu ma
[\[87b.2\]]la'o/_/de ltar bskyed tshul drug byas nas/_snying gar nyi ma'i dkyil 'khor la hUM bsam mo/_/rnal 'byor pa khros pas rang gi khrag dang /_ro bsregs pa'i thal ba dang dug dang tshwa dang /_ske tshe dang mar nag dang da du ra'i lo ma'i khu bas dur khrod kyi ras la 'khor lo gnyis rim pas bri
[\[87b.3\]]bar bya'o/_/gsod pa gshin rje'i sku la gnas/_/sdang ba rta dang ma he la/_/bskrad pa rnga mo rgyab na gnas/_/zhi ba zla ba'i dkyil 'khor la/_/dbang sdud bud med snying la'o/_/rgyas pa rta yi rgyab tu ste/_/lkugs pa lug gi snying la gnas/_/rengs pa ri rab dbus su ste/_/
[\[87b.4\]]'gugs pa seng ge sha ra b+ha/_/gi waM gur gum dag gis kyang /_/gro ga la sogs dag la bri/_/rdza phor kha sbyor nang du gzhug_/yongs su 'dud de dag sems kyis/_/bya rog chen po'i smyu gu ste/_/nyin gung ro bsregs thab tu sba/_/thod pa kha sbyor nang bcug nas/_/bzhin mi
[\[87b.5\]]sdug gi 'du shes can/_/gshin rje gshed kyi rnal 'byor ldan/_/lho phyogs bltas pas chad pas bcad/_/zhi bar mtha' yi g.yas bsub bya/_/ni yig gnyis kyang de bzhin du/_/rjes la dbus kyi ya yig bsub/_/lhag ma 'bru rnams ci bder gnas/_/'di yi bsnyen pa
[\[87b.6\]]khri phrag gcig_/yang dag dngos grub 'dod pas bzlas/_/gang la bris nas gzhag pa yi/_/khyim der rtag tu 'thab mo 'byung /_/zlum po gsum ni byas nas su/_/brgyad dang bcu gnyis bcu drug pa/_/re'u mig de la 'di ltar dgod/_/btags pa'i sngags ni bri bar bya/_/ya
[\[87b.7\]]ma rA dza/_sa do me ya/_ya me do ru/_Na yo da ya/_ya da yo ni/_ra ya k+She ya/_ya k+She yats+tsha ni rA ma ya/_dbus su yang 'byung ngo /_/nang gi 'khor lo'i phyogs kyi re'u mig la/_k+She ma me da 'byung ngo /_/phyogs bral stong pa la bsgrub bya hUM gnyis kyi bar du gzhug go/_/ya k+She ma
[\[88a\]]
[\[88a.1\]]me da yats+tsha ni rA dza sa do ru Na yo ni rA/_'khor lo gnyis pa la g.yon nas brtsams nas g.yas skor gyis bri'o/_/'khor lo gsum pa la shar phyogs nas brtsams nas bar bar gyi re'u mig la/_oM hrIHSh+T+r-iHwi kr-i tA na na hUM hUM phaT phaT swA hA/_zhes bri
[\[88a.2\]]bar bya'o/_/de'i bar bar gyi re'u mig rnams la che ge mo bskrad par gyis shig_sod cig_/dbang du gyis shig_/sdang bar gyis shig_/rgyas par gyis shig_/zhi bar gyis shig swA hA/_zhes de la sogs pa las kyi rjes su 'brang ba bri bar bya'o/_/dang por oM/_tha ma la
[\[88a.3\]]na maHdang ba ShaT dang bau ShaT dang /_hUM phaT yi ge dang ldan pa'i sa bon rnams zhi ba dang /_rgyas pa dang /_dbang du bsdu ba dang /_gsod par byed par 'gyur ro/_/'di dag thams cad bdag nyid bsgoms pas 'grub par 'gyur ro/_/dpal u rgyan nas 'byung ba gshin rje
[\[88a.4\]]gshed dmar po'i rgyud chen 'bum phrag gsum pa las byung ba slob dpon bi rU pas mdzad pa rdzogs so/_/rgya gar shar phyogs kyi paN+Di ta dpal mkhas pa chen po dA na shI la/_yul dbus kyi grub pa thob pa'i gnas drang srong srin po rir bsgyur ba'o//_//
[\[88a.5\]{D2023}]@##/_/rgya gar skad du/_shrI rak+ta ya mA sA d+ha naM/_bod skad du/_dpal gshin rje gshed dmar po'i sgrub thabs/_dpal gshin rje gshed dmar po la phyag 'tshal lo/_/bla ma de rjes rdo rje gshin rje gshed dmar po/_/rang snang lus 'khyud bde bas gang zhig
[\[88a.6\]]gzhan don 'jug_/rdo rjes mtshan pa'i dbyug pa mi mgor ldan pa'i phyag_/zhal gcig 'jigs pa sel la gus pas mgos phyag 'tshal/_/sbyin pa tshul khrims la sogs ldan/_/blo bzangs sems can don rtse gcig_/byams sogs yon tan yongs su rdzogs//
[\[88a.7\]]dad dang thos pas rnam par brgyan/_snga bar brtse ba'i bdag nyid kyis/_/dang por kha sogs dag byas nas/_/skye bos dben sogs dur khrod sogs/_/bde ba'i stan la brtsam par bya/_/rang gi snying gar pad+ma bkod/_/shin tu gsal ba'i nyi ma blta/_aM yi yig dbus su hUM
[\[88b\]]
[\[88b.1\]]yig ni/_/dmar po 'od zer 'phro ba'o/_/de yi 'od kyis spyan drangs pa'i/_/rang lhag lha yi dkyil 'khor dang /_/rdo rje 'chang bdag rnam pa can/_/bla ma sangs rgyas de yi sras/_/khams gsum gnas pa'i sems can yang /_/dkyil 'khor pa yi rang bzhin can/_/dmigs nas
[\[88b.2\]]de dag rnams la phyag_/lus kyi tshogs kyis rnam par brtson/_/tsartsi kA la sogs pa yis/_/mchod pa byas la sdig pa bshags/_/lus dang ngag dang yid kyis sdig_/bgyid dang de bzhin bgyid stsal gang /_/gang yang rjes su yi rang ba/_/de dag dus gsum mgon la
[\[88b.3\]]bshags/_/rdzogs sangs rgyas dang de yi sras/_/'phags rnams dge tshogs rjes yi rang /_/rdzogs pa'i sangs rgyas dam pa'i chos/_/tshogs kyi mchog bcas skyabs su mchi/_/yon tan rgya mtsho khyed rnams la/_/rang gi lus ni dbul bar bgyi/_/dam pa'i chos kun
[\[88b.4\]]ston pa yi/_/sgra dbyangs mdzes pas bzhugs su gsol/_/yang dag rdzogs pa'i sangs rgyas dang /_/de sras lam gyur sbyin sogs tshul/_/sgu gsum ye shes thob bya'i phyir/_/rab tu dang bas bsten par bgyi/_/sems can rnams kyi don bsgrub phyir/_/rdzogs pa'i
[\[88b.5\]]byang chub sems bskyed bgyi/_/bsod nams kun nas gang bsags pa/_/rdzogs pa'i byang chub phyir bsngo'o/_/dpal ldan gshin rje mthar byed du/_/gyur nas bdag gis 'gro phan bgyi/_/smon lam 'di ni byas nas su/_/blo yis de rnams gshegs de nas/_/brtse
[\[88b.6\]]bas cho ga bzhin bltas te/_/sna tshogs stong par rnam par bsam_rang bzhin dang bral stong pa ste/_/rgyu yis kyang ni mtshan ma med/_/rnam par rtog dang bral nyid kyis/_/smon pa rnam par spangs pa'o/_/oM shu n+ya tA dz+nyA na badzra swa b+hA ba At+ma ko\u0f85haM/_brtan par byas nas
[\[88b.7\]]sems de ni/_/saM yig las byung nyi ma der/_/hUM las byung ba'i rdo rje ste/_/kun nas sngon po rtse lnga pa/_/'od zer 'phro bas kun nas 'khrigs/_/bsrung ba'i don du bsgom par bya/_/rdo jes sa gzhi khor yug dang /_/ra ba gur ni de bzhin du/_/sangs rgyas zhing ni rnam dag phyir/_/
[\[89a\]]
[\[89a.1\]]slar yang bsam gtan brtsam par bya/_/der ni sna tshogs pad zla la/_/saM byung rdo rje bzang po yi/_/yan lag chos 'byung zur gsum dkar /_/sna tshogs pad+ma rdo rje dang /_/son cing gyen du gnas bsgom de'i/_/dbus su slar yang dkyil 'khor ni/_/b+hUM yig
[\[89a.2\]]'khor lo las skyes pa/_/rtag pa'i yan lag yang dag byung /_/gru bzhi pa la sgo bzhi pa/_/rta babs bzhi yis rnam par brgyan/_/dra ba dra phyed kyis spras shing /_/stegs bu lha mos mdzes byas pa/_/sna tshogs rtse mo rlung gis bskyod/_/ba dan dril bu dang ldan pa/_/sna tshogs
[\[89a.3\]]rdo rje mnyam par mnan/_/zla ba nyi ma rgyal ba'i gdan/_/shar phyogs su ni dkar po che/_/lhor ni ser po yang dag ldan/_/nub kyi cha ni dmar po ste/_/byang ni ljang gu yang dag mtshungs/_/dbang sngon 'od 'bar rnam par ni/_/dbus kyi sa gzhi rnam bsgom bya/_/phyogs kyi kha dog
[\[89a.4\]]dbye ba 'dis /_/sna tshogs rdo rje'ang bsgom par bya/_/thog kyang de bzhin bsam bya zhing /_/rtsig pa so so go rims bzhin/_/rnam pa lnga ni rnam bsgoms nas/_/sangs rgyas sku ni rnam par bsgom/_/rnam pa lnga des dpal ldan ni/_/rdo rje gshin rje 'joms mdzad pa/_/sangs
[\[89a.5\]]rgyas sku zhes bya bar grags/_/de yang dbye bas brjod par bya/_/sna tshogs rdo rje'i lte ba la/_/pad+ma nyi ma dbyangs zung dgod/_/de yis zla ba ka yig sogs/_/Da b+hA da d+ha ya la yang /_/spel te zung des rdzogs pa yi/_/zla ba dmar po bsgom par bya/_/'di dag kho na rdzogs pa ni/_/
[\[89a.6\]]me long lta bu'i ye shes brjod/_/mnyam pa nyid ni de gcig nyid/_/so sor kun rtog de byung hUM/_/bya ba grub pa'i ye shes ni/_/de las byung ba'i rnam par bsam/_/rdo rje dbyug pa dbyug pa che/_/mi mgo ser pos rnam par brgyan/_/nor bu me shel lta bu yi/_/'od zer 'khrug
[\[89a.7\]]pa'i sa bon bcas /_/oM badzra daN+Da At+ma ko\u0f85haM/_zhes pas nga rgyal bya'o/_/de las byung ba dkar po'i nyi 'od snang ba thub mchog 'od 'phro rang snang gis sku 'khyud/_/sgeg pa'i khro bo'i tshul can mchog tu bde ba'i rang bzhin rdo rje 'chang gi mtshan 'chang ba/_/g.yon brkyang gdan
[\[89b\]]
[\[89b.1\]]bzhugs 'bar ba'i rdo rje dang ldan mi mgo so sor mtshan pa'i dbyug pa thogs/_/gtum po bdud rtsi'i tshogs kyi khu bas yongs su gang ba'i pad+ma'i snod ni bsnams pa'o/_/chos kyi dbyings kyi rang bzhin gyi/_/ye shes rdo rje 'dzin bdag nyid/_/rnam pa lnga yi rang bzhin gang /_/
[\[89b.2\]]rnal 'byor zhes ni mngon par brjod/_/'di ni rnal 'byor ro/_/'dod chags chen po'i gdul bya ni/_/'go ba gsum po mnyam bltas nas/_/rang snying ye shes 'od zer gyis/_/'gro ba sangs rgyas gzugs can byas/_/rang gi lus la mnyam par gzhug_/bde ba dam pa'i rang
[\[89b.3\]]bzhin du/_/bdag nyid longs spyod rdzogs pa bsgom/_/kun du rtog pa thams cad spongs /_/'di ni de nyid gsum sngags mchog_/ho dmar gnyis kyi dbus gnas pa/_/ji ltar skar mda' 'pho ba ltar/_/de nas byang chub sems la gzhug_/snying rje chags pa'i sems
[\[89b.4\]]kyis ni/_/rdo rje 'dzin pa rang nyid zhu/_/byams sogs tsartsi ka sogs kyis/_/'khor lo'i 'dren pas bskul bar bya/_/thugs rje'i khro bo rje btsun nyid bzhengs shig_/sa gsum mtha' dag rmongs pa sol mdzod cig_/jo bo bdud bzhi po 'di las rgyal ba/_/sems ni g.yengs
[\[89b.5\]]so rje btsun nyid bzhengs shig_/'jig rten mgron gnyer stong nyid bzhugs sam ci/_/rje btsun 'jig rten bsod nams nyid kyis bzhengs/_/byang chub rang bzhin 'jig rten mgron gnyer nas/_/khyod ni stong nyid sems shing ci la bzhugs/_/khu ba de bskul zhu bar ni/_/
[\[89b.6\]]gyur cing bcud de'i rjes su zhugs/_/glu 'di dag gi rjes mthun ngor/_/de rnams rgud bzhin 'bod pa'i phyir/_/khu ba yongs gyur paM las skyes/_/sna tshogs pad+ma nyi dkyil du/_/khros shing dregs bcas dmar po ni/_/rus pa'i rgyan gyis rnam par brgyan/_/smin ma rno zhing rab
[\[89b.7\]]'bar ba/_/rmig pa brdabs pas 'jigs par byed/_/baM yig sa bon las byung ba/_/'jigs pa yang ni 'jigs par byed/_/ma he de yi rgyab gnas pa/_/mi mgo ser pos mtshan pa yi /_/rdo rje'i dbyug pa 'od zer can/_/dkar po gdul dka' 'dul byed bsgom/_/slar
[\[90a\]]
[\[90a.1\]]yang sa bon de dbus son/_/nyi ma dang bcas me long gi/_/gzugs brnyan ltar bsams de 'od kyis/_/sna tshogs dus dgra'i gzugs can byas/_/de la yang dag bcug nas ni/_/rdo rje'i dbyug pa las byung ba'i/_/'khor lo'i dbang phyug 'od gsal
[\[90a.2\]]'bar_/bdag nyid 'di ltar bsgom par bya/_/khams gsum bdud kyi dkyil 'khor la/_/'od zer 'bar ba drag tu 'phro/_/drag shul bskal pa'i me 'bar sku/_/khro gnyer 'khyog po 'jigs su rung /_/mgrin par hUM gi rnam pa gang /_/ljags ni 'gyur zhing 'od zer
[\[90a.3\]]'phro/_/nyi ma'i gzugs la 'gran pa yi/_/spyan gsum 'phro ba dang ldan pa/_/mche ba 'bar zhing gtsigs pa'i zhal/_/smin ma sma ra mgo skyes gyen/_/nya phyis lta bu'i mgo bo lngas/_/dbu la rnam par brgyan pa ste/_/zhabs g.yon brkyang bas mnan pa yi/_/dus ni
[\[90a.4\]]rgyal bar byed pa po/_/'bar ba'i phreng ba dmar po yis/_/sa yi dkyil 'khor mtha' dag khyab/_/dpa' bo zhal gcig phyag gnyis pa/_/dpal ldan gshin rje mthar byed dmar/_/phyag g.yas rdo rje'i dbyug pa ni/_/dkar po mi mgo ser pos mtshan/_/g.yon na pad+ma'i snod
[\[90a.5\]]mchog ni/_/dkar po bdud rtsi lnga yis gang /_/sbom zhing thung la gsus pa 'phyang /_/mgo bo'i do shal rnam 'phyang ba/_/zhal nas khrag 'dzag mgul par ni/_/rang snang shes rab ma yis 'khyud/_/stag gi pags pa'i na bza' can/_/gdengs can dbang po khros pas
[\[90a.6\]]brgyan/_/mtha' yas sngon po klu dbang gis/_/dbu skra bcings mdzes 'jigs par byed/_/klu rgyal 'jog po dmar po yi/_/rnam par drag po'i rna rgyan byas/_/sna tshogs rigs ldan dpung pa'i rgyan/_/klu rgyal dung skyong ser po ni/_/lag gdub dag tu 'dzin pa'o/_/pad+ma
[\[90a.7\]]dkar po mgul pa'i rgyan/_/ljang gu stobs kyi rgyu yis kyang /_/mchod phyir thogs pa shin tu mdzes/_/gdengs can nor rgyas bdud rtsi yi/_/kha dog lta bus ska rags byas/_/pad rtsa lta bur dkar ba'i mdog_/pad+ma chen pos rkang gdub byas/_/thams cad phaT kyi sgra drag
[\[90b\]]
[\[90b.1\]]pos/_/lce gnyis mche ba'i phreng ba can/_/de nas rang nyid pad nyi la/_/sa bon hUM las byung ba yi/_/rdo rjes mtshan pa'i dbyug pa dkar/_/mgo bo ser pos rnam par brgyan/_/ji ltar dngas pa'i shel dag la/_/dza ba'i me tog drug tu gzhag_/dza ba'i me tog des mtshungs pa/_/
[\[90b.2\]]rab tu gsal bar snang bar 'gyur/_/de bzhin de dbus nyi mar gnas/_/gsal bar der son gdan dag la/_/mar me 'bar ba'i rtse mo lta'i/_/hUM gi rnam pa rab tu bsam/_/bcom ldan 'das 'di ci 'dra ba/_/sku mdog phyag mtshan la sogs pa/_/bcom ldan 'das ma'ang de dang
[\[90b.3\]]'dra/_/'on kyang mgo phreng skam po can/_/de mtshan rdo rje ro langs ma/_/kha cig rdo rje gshin rje yi/_/gshed ma zhes grags rig pa yi/_/dga' ba'i tshogs rgyun 'bab pa mo/_/phyi nas bcom ldan 'das gsang ba/_/hUM yig las byung rdo rje dang /_/bcom ldan 'das ma'i
[\[90b.4\]]gsang ba yang /_/AHyig las byung pad+ma ru/_/bltas nas gsang sngags oM sar+b+ba/_/la sogs brjod cing mdun gnas ma/_/bde chags thugs ma rang snang gi_/shes rab ma yis gtso bo 'khyud/_/rdo rje pad+ma snyoms 'jug pas/_/bde ba 'bebs pa'i don du gnyer/_/
[\[90b.5\]]lhan cig skyes dga'i rang bzhin du/_/de yi mjug thogs bsgom par bya/_/shes rab lte 'og mtsho skyes ni/_/'dab ma brgyad pa dmar po de'i/_/lte bar gnas pa'i hUM yig dmar/_/de yi steng du gnas pa yi/_/pad+ma'i snal ma'i gzugs can ni/_/spyi bo'i bdud rtsi las
[\[90b.6\]]'thon pa/_/ri mo dkar po gsal bar bya/_/shes rab 'phel ba nyer gnas gang /_/'di ni 'khor ba myang 'das kyi/_/gzugs can gshin rje 'joms byed du/_/rtogs nas rnam rtog zhi bya'i phyir/_/sngags kyis kun nas byin gyis brlab/_/oM d+har+m+mad+hA tu swa b+hAb At+ma
[\[90b.7\]]ko\u0f85haM/_'di ni rjes su rnal 'byor ro/_/rang snying 'od zer lcags kyu yis/_/mkha' khyab rdzogs pa'i sangs rgyas kun/_/spyan drangs zhal nas rnam kun gzhug_/bde ba zhugs pa snying ga ru/_/zhu byas blo ldan de dbyung bya/_/rdo rje'i lam nas zhu ba de/_/rang snang pad+ma'i dkyil
[\[91a\]]
[\[91a.1\]]gnas pa'i/_/sa bon rang bzhin can du blta/_/'od zer 'phro ba'i tshogs 'bar ba/_/cho ga bzhin du mkhas pas bsgom/_/dbus su ya yig las byung ba'i/_/gtso bo bshad pa'i mtshan nyid can/_/shar du k+She dang 'khor lo las/_/byung ba'i rtag pa phyag gnyis
[\[91a.2\]]pa/_/dkar po g.yas na 'khor lo g.yon/_/de bzhin thod pa bsnams par bsgom/_/lhor ni ma yig rin chen las/_/skyes pa'i rin chen 'byung ldan ni/_/btso ma gser gyi mdog lta bus/_/g.yas na rin chen che mchog bsnams/_/g.yas pa min na thod pa'o/_/nub tu chags
[\[91a.3\]]pa rdo rje can/_/me yi sa bon pad+mas khu skyes/_/pad+ma rA ga'i 'od mtshungs pa/_/pad+ma dmar dang thod pa ni/_/phyag g.yas cig shos dag tu dgod/_/byang du da yig ral gris bskyed/_/phrag dog gshin rje gshed ljang gu/_/g.yas na ral gri mchog bsnams shing /_/g.yon na mi yi
[\[91a.4\]]thod pa'o/_/'di rnams zhal gcig phyag gnyis pa/_/zhabs ni g.yon brkyang stabs kyis bzhugs/_/thams cad zhe sdang gshin rje gshed/_/mtshan nyid dag gi khro bo'i gzugs/_/'on kyang de rnams phyag g.yas na/_/rang rang sku mdog rang phyag mtshan/_/gnyug ma'i shes rab
[\[91a.5\]]gnyis med gyur/_/sku ni bde ba'i rang bzhin can/_/nyi ma'i dkyil 'khor dag la gnas/_/rtag pa zla ba'i dkyil 'khor la/_/sna tshogs rdo rje'i ra rtsar gnas/_/sems can don mdzad bsgom par bya/_/shar du ya yig tho ba las/_/byung ba'i tho ba gshin rje gshed/_/ces
[\[91a.6\]]grags sgu mdog sngon po'i tshul/_/phyag g.yas na ni tho ba ste/_/g.yon na pad+ma'i snod bsnams pa/_/lhor ni tsa yig dbyug pa las/_/byung ba'i dbyug pa gshin rje gshed/_/dkar po dbyug mchog mi thod can/_/nub tu pad+ma gshin rje gshed/_/ni skyes chags pa mthar byed
[\[91a.7\]]tshul/_/byang du ral gri gshin rje gshed/_/ra las phrag dog mthar byed 'dra/_/cung zad sngo ba bye brag tu/_/mdzes shing rab tu 'jigs par byed/_/thams cad gdug pa sbrul gyis brgyan/_/mche ba gtsigs shing gad rgyangs can/_/dbu skra dmar ser gyen du 'bar/_/nyi ma'i
[\[91b\]]
[\[91b.1\]]dkyil 'khor yang dag bzhugs/_/rang snang shes rab yan lag spyor/_/gnyis med ye shes rang bzhin can/_/mche ba rnam gtsigs 'jigs pa'i zhal/_/rang rang phyag mtshan thod pa can/_/sna tshogs rdo rje'i grwa bzhi ru/_/de bzhin lha mo zla bar bzhugs/_/shar lhor dza dang
[\[91b.2\]]'khor lo las/_/lha mo rdo rje tsartsi ka_/dkar mo skem zhing drag mo che/_/gti mug gshin rje gshed gzugs ma/_/lho nub dag tu rdo rje sa/_/las skyes rdo rje phag mo ste/_/drag mo phag gi gdong can nyid/_/zar ma'i me tog dang mtshungs ma/_/nub byang zur du dbyangs can ma/_/
[\[91b.3\]]dmar mo de dang pad+mas bskyed/_/rab tu zhi ma phun sum tshogs/_/'dod chags gshin rje mthar byed gzugs/_/byang shar mtshams su dkar mo ste/_/ljang gu 'jigs byed ra las skyes/_/phrag dog gshin rje gshed byed kyi/_/tshul dang phyag mtshan 'dzin par brtson/_/thams cad
[\[91b.4\]]g.yon brkyang ba yi zhabs/_/rang rang mtshan ma thod pa can/_/'on kyang rdo rje phag mo dang /_/dkar mo bong thung sto ba 'phyang /_/Na yo ni rA las byung ba'i/_/thod pa bzhi ni zur bzhi ru/_/bskyed de ji ltar rang rang sngags/_/gsungs pas blo dang ldan pas dbyung /_/tIHbyeHla sogs gsang sngags
[\[91b.5\]]sgras/_/dkyil 'khor bdag po la bskul nas/_/sprul pa dpag med spro bar bya/_/bla med sems can don byas nas /_/dngos po kun gyi rang lus la/_/khro bo dpa' bo dgod par bya/_/dzi na dzika ces bya ba 'dis/_/shar gyi rmongs pa mthar byed ni/_/ra yi rtsa bar gnas sna tshogs/_/pad+ma
[\[91b.6\]]zla ba dag la dgod/_/rat+na d+h+rika ces bya ba 'dis /_/lho ra chu skyes nyi ma la/_/phra ma zhes grags spyan drangs nas/_/cho ga yis ni dgod par bya/_/A ro l-ika ces gsang sngags kyis/_/'dod chags gshin rje 'joms pa po/_/nub ra chu skyes nyi ma la/_/cho ga ji bzhin dgod par bya/_/
[\[91b.7\]]pradz+nyA j-ika gi de nyid kyis/_/phrag dog gshin rje rnam 'jig pa/_/byang gi chu skyes 'od rno bar/_/cho ga bzhin du dgod par bya/_/mung+ga d+h+rika gi de nyid kyis/_/shar sgor chu skyes nyi ma la/_/tho ba gshin rje mthar byed dag_/mkhas pas cho ga bzhin du bsam/_/daN+Da d+h+rika gi gsang sngags
[\[92a\]]
[\[92a.1\]]kyis/_/lho sgor yang dag bzhugs pa yi/_/dbyug pa dus dgra gdul dka' 'dul/_/sna tshogs pad+ma nyi mar dgod/_/pad+ma d+h+rika nyid 'di yis ni/_/pad+ma gshin rje 'joms mdzad pa/_/nub sgor pad+ma nyi ma la/_/stobs po che ni bsam par bya/_/khang+ga ng+h-ika gi de nyid
[\[92a.2\]]kyis/_/ral gri gshin rje zad mdzad ma/_/byang du bdud rnams sel ba po/_/sna tshogs pad+ma nyi mar dgod/_/sna tshogs rdo rje'i grwa bzhi ru/_/de bzhin gzhan yang lha mo bsgom/_/shar lhor lha mo tsartsi ka_/drag mo rab tu 'od 'phro ma/_/mo ha ra ti'i gsang sngags kyis/_/sna tshogs
[\[92a.3\]]chu skyes zla bar bzhugs/_/de nas lho nub rigs kyi yum/_/rdo rje phag mo mkhas pa yis/_/dre Sha ra ti de nyid kyis/_/pad+ma zla bar dgod par bya/_/de nas nub byang mtshams su ni/_/pad+ma zla bar dbyangs can ma/_/rA ga ra ti'i sngags kyis dgod/_/de nas byang shar dkar mo ste/_/badzra
[\[92a.4\]]ra ti'i gsang sngags kyis/_/zla bar 'di rnams shis pa mtshan/_/dkyil 'khor gyi ni grwa bzhi ru/_/de nyid gsum gyi thod pa'o/_/'di ltar 'khor lo dam pa spros/_/bde ba ldan pa brten byas nas/_/sngar gyi 'khor lo de nyid du/_/thim par mnyam par gzhag par blta/_/'di ni shin
[\[92a.5\]]tu rnal 'byor ro/_/gshin rje gshed po dmar po yi/_/dkyil 'khor pa yi rang bzhin can/_/mig dang sku sogs ngo bo ni/_/lha yi mngon par byin gyis brlab/_/k+ShiM dang 'khor los gti mug bzhin/_/cung zad khro bo'i mig dag la/_/blo ldan rdo rje'i mig dgod bya/_/rna bar dzrUM dang
[\[92a.6\]]rdo rje bskyed/_/rdo rje'i snang ba nag por snang /_/snar khaM rin chen las byung ba'i/_/ser sna zhes bya zla ba la/_/rdo rje sna yang de bzhin gzhan/_/lce la re las pad+ma bskyed/_/rdo rje lce ni zla bar gnas/_/'dod chags dang mtshungs rdo rje lus/_/ske skyes ral gri las byung ba/_/phrag dog _
[\[92a.7\]]gshin rje gshed ngo bo/_/lus ming bral ba'i zla bar gnas/_/b+he ba'i steng du saM rdo rjes/_/sems kyi rdo rje de bzhin gshegs/_/sgeg pa'i khro bo'i gzugs can de/_/rdo rje 'dzin pa'i rnam par dgod/_/'di ni yan lag drug dgod pa/_/mngon shes don bsgrub ched du bshad/_/snying
[\[92b\]]
[\[92b.1\]]gar rdo rje'i dkyil gnas hUM/_/rdo rje hUM las thugs rdo rje/_/dus dgra'i sku mdog phyag mtshan ldan/_/sngon po 'od zer gsal ba'o/_/mgrin par AHyig pad+ma'i dbus/_/slar yang AHyig pad+ma las/_/'dod chags dus dgra lta bu'i sku/_/dpal gsum rdo rje rnam par bsam/_/spyi
[\[92b.2\]]bor oM yig 'khor lo'i dbus/_/oM yig 'khor los 'od bzang dkar/_/sku yi rdo rje sgu dbang phyug_/sku mdog dag dang phyag mtshan mchog_/'di ni de nyid gsung rdo rje/_/mchog bskyed nam mkhar gnas pa yi/_/sangs rgyas mchod la gsang sngags kyis/_/de dag byin gyis
[\[92b.3\]]brlab par bya/_/oM sat+tha ta thA ga ta tsit+ta badzra swa b+hA ba At+ma ko\u0f85haM/_oM sat+tha ta thA ga ta wAka badzra swa b+hA ba At+ma ko\u0f85haM/_oM sat+tha ta thA ga ta kA ya badzra swa b+hA ba At+ma ko\u0f85haM/_rang snying sa bon 'od zer gyis/_/'jig rten bzhugs pa'i sangs rgyas rnams/_/sras bcas spyan drangs
[\[92b.4\]]mdun bltas nas/_/gang zhig de rnams kyis spros pa'i/_/tsartsi ka sogs kyis gzung ba'i/_/zla ba lta bu'i bum pas ni/_/de rnams bkra shis glu la sogs/_/slar yang ca co'i sgra rnams kyis/_/thams cad dang ni bdag nyid la/_/dbang bskur bar ni bsam par bya/_/spyi bor
[\[92b.5\]]gshin rje gshed dmar po/_/bdag nyid spyi bor rdo rje can/_/rang snying sa bon 'od zer gyis/_/ye shes 'khor lo spyan drangs la/_/bdag nyid mdun bltas khro bo yis/_/bgegs tshar bcad cing bsrungs nas ni/_/mchod yon zhabs bsil sogs phul nas/_/oM mung+ga ra dzaHzhes
[\[92b.6\]]pa'i sngags kyis bkug nas/_oM daN+Da hUM zhes pa 'dis bcug la/_oM pad+ma baM zhes pa 'dis bcings te/_oM khang+ga hoH_zhes pa 'dis dbang du bya'o/_/snying ga'i sa bon 'od zer gyis/_/sangs rgyas spyan drangs 'dir bzhugs par/_/bltas te thugs kar zhu byas par/_/rdo rje'i
[\[92b.7\]]lam nas 'thon gyur pa/_/rang gi rig ma'i pad+ma yi/_/ze 'brur zla bas bskyed lha mo'i/_/'khor lo phyag na sna tshogs pa'i /_/me tog nyer spyod sogs bzung bas/_/bltas te thugs kar zhu byas pa/_/rdo rje'i lam nas 'thon gyur pa/_/sgeg bcas mchod byed de rnams kyis/_/
[\[93a\]]
[\[93a.1\]]mchod pa glu dbyangs yid 'ong dang /_/sna tshogs gar gyi rang bzhin dag_/bde ba chen po ster bas mchod/_/a ye kye kye gshin rje gshed dmar po/_/bla ma srin po'i gzugs rang bzhin/_/kho bo khyod mthong rnam par 'jigs/_/bla ma khro bo'i rang bzhin spangs/_/khyod kyis
[\[93a.2\]]gar mdzad sa stengs dang /_/sa bla dang ni sa 'og g.yo/_/chags pas brgyan pa'i khro bo'i 'od/_/gar mdzad khyod nyid ro langs lags/_/sku lus sbom thung dmar po ste/_/rnam pa sna tshogs sku sprul pa/_/rdo rje dbyangs can ma yis btud/_/gar mdzad khyod ni bde ba che/_/d+hIHbyeHgsang
[\[93a.3\]]sngags dag gis ni/_/khyod ni sa gsum 'khrul pa sel/_/rje btsun snying rje'i khro bo lags/_/gar mdzad khyod ni 'jig rten gzigs/_/oM sat+tha ta thA ga ta pU dza badzra swa b+hA ba At+ma ko\u0f85haM/_sgra yi tshogs rnams thams cad ni/_/brag ca lta bur rnam blta zhing /_/'khor lo can gyi 'khor lo'i
[\[93a.4\]]gtso/_/bstod bya de rnams de bzhin des/_/gti mug rdo rje'i rang bzhin khyod/_/gshin rje gshed po shin tu 'jigs/_/ston pa sangs rgyas kun rang bzhin/_/sku yi rdo rje khyod phyag 'tshal/_/ser sna rdo rje'i rang bzhin khyod/_/gshin rje gshed po shin tu 'jigs/_/sems kyi rdo rje rab tu
[\[93a.5\]]gsal/_/rin chen rdo rje khyod phyag 'tshal/_/'dod chags rdo rje'i rang bzhin khyod/_/khyab bdag chags pa'i chos 'byung gnas/_/dbyangs mchog kun gyi mchog gi mchog_/gsung gi rdo rje khyod phyag 'tshal/_/phrag dog rdo rje'i rang bzhin khyod/_/gshin rje gshed po las kun byed/_/sku yi
[\[93a.6\]]rdo rje rab gsal ba/_/phyag na ral gri khyod phyag 'tshal/_/sangs rgyas kun gyi rang bzhin khyod/_/sangs rgyas thams cad gcig bsdus pa/_/sangs rgyas kun rab mchog gi mchog_/dkyil 'khor dbang phyug khyod phyag 'tshal/_/mgo bo gsum kyi steng gnas pa/_/AHyi yi ge las
[\[93a.7\]]byung dag_/pad+ma'i snod ni bskyed nas su/_/de 'og me yi dkyil 'khor te/_/gru gsum re yig las byung ba/_/de 'og rlung gi dkyil 'khor te/_/g.yo zhing sngo ba gzhu lta bu/_/ba dan gyis mtshan yo las byung /_/der ni rnam snang la sogs te/_/ming yig dang po las skyes pa/_/b+h+rUM yig
[\[93b\]]
[\[93b.1\]]la sogs byung ba yi/_/glang chen sha la sogs pa lnga/_/hUM skyes rdo rje'i kha chod kyis/_/bkab la de nas bsgom par bya/_/hUM skyes rdo rje'i dbyug pa yis /_/yang dang yang du dkrugs bya zhing /_/rlung gis bskyod par 'gyur ba'i me/_/'jig dus bskal pa'i me lta bus/_/bi ra ma sogs go
[\[93b.2\]]ku sogs/_/de dag zhu bar gyur par bsam/_/de dang reg pa'i khol ba yi/_/khu bar 'di nyid yongs su zhu/_/rdo rje rdo rje'i dbyug pa yang /_/rang nyid zhun mar lta bu ste/_/thams cad dag cing ro gcig 'gyur/_/shin tu dri ma med par blta/_/der ni oM yig 'od zer gyis/_/sangs rgyas
[\[93b.3\]]ye shes tshul can bkug_/gsang sngags gzugs kyis bcug nas su/_/bdud rtsi lnga po mchog bltas la/_/de nyid gsum gyis byin brlabs te/_/dkyil 'khor bdag po tshim par bya/_/ljags kyi hUM las byung ba yi/_/rdo rje dkar po bltas nas su/_/de 'od sbu gu'i rnam pa
[\[93b.4\]]yis/_/mnyam par drangs nas de yis kyang /_/sna tshogs gnas dang sangs rgyas kun/_/dkyil 'khor pa dang de bzhin gzhan/_/snying gar ye shes 'od zer dgod/_/kun du rtog pa thams cad spangs/_/thog mtha' dbus kyi dbye ba yis/_/'dir yang gcig tu yod min te/_/rdul phran
[\[93b.5\]]la ni cha med phyir/_/du mar yang ni grub pa min/_/gcig dang du ma'i rang bzhin du/_/gang zhig bral te de bzhin no/_/'khrul pa'i ngo bo de nyid yin/_/gang phyir 'khrul pa gnyis la gnas/_/sems ni rtag tu 'khrul pa med/_/spro ba dag ni sdud pa'i lus/_/sems can don du ro gcig
[\[93b.6\]]byung /_/'di las gzhan du de nyid min/_/ye shes zhabs sogs dpa' bo yis/_/'di nyid kho na gsal bar gsungs/_/dpal ldan gsang 'dus las gsungs pa/_/'dir ni cung zad rab tu bstan/_/byang chub med cing mngon rtogs med/_/dngos po med cing bsgom pa med/_/khams
[\[93b.7\]]med rnam par shes pa'ang rnged/_/nam mkha' mnyam pa nyid kyi gzhi/_/nam mkha' lta bur bdag med pa/_/chos 'di bde ba chen po ste/_/sa med chu dang me med la/_/rlung med nam mkha' yod ma yin/_/rdo rje sems dpa'i sbyor ba yis/_/'di dag skye zhing rab tu gnas/_/dngos
[\[94a\]]
[\[94a.1\]]po thams cad dngos min zhes/_/des na dngos po med par grags/_/rnal 'byor rnal 'byor pa nyid 'brel/_/rtag pa ma yin chad pa'ang min/_/phyag min zhal dang sku mdog min/_/mchog tu dga' ba'i mtshan nyid do/_/dngos kun nges par bden pa min/_/thog ma
[\[94a.2\]]dbus mtha' spangs pa nyid/_/'di ltar rig bcas 'khor lo mchog_/kun du rtog pa thams cad spangs/_/phung po khams su bdag med ma/_/bde ba dam pa'i gzugs can bsgom/_/rang snying sa bon 'od zer gyis/_/'gro rnams gshin rje mthar byed byas/_/bkug nas de ru
[\[94a.3\]]gnas bltas te/_/sku gsung thugs kyi rdo rje can/_/rdo rje dang ba dang ni chos/_/ye shes pa ni ya skyes dgod/_/de la de rnams rang sa bon/_/ye shes d+hIHSh+T+r-iHsogs 'od gsal/_/lta zhing kun rtog ma lus spangs/_/bde ba dam pa'i rnam pa ni/_/'phro zhing sdud pa yongs su rdzogs/_/
[\[94a.4\]]bdag nyid mkhas pas bzlas par bya/_/sku sogs spro zhing gzhug pa ni/_/rim pa bzhin nam cig car bya/_/khro bo'i tshogs rnams sprul pa ni/_/nam mkha'i dkyil rnams ma lus khyab/_/sems can don ni phun sum byas/_/d+h+rIHSh+T+r-iHla sogs 'gro la sgrogs/_/hrIHla sogs
[\[94a.5\]]pa'i sngags zlos te/_/oM dang swA hAs dang mthar brgyan/_/cho ga 'di dag kho na yis/_/rnam pa kun du bsgom zhing bzlas/_/gzhan yang zas kyi bya ba la/_/sogs pa bya phyir ldang 'dod na/_/mchod bstod bdud rtsi myang byas nas/_/sems can don la sems pa yis/_/de nyid gsum
[\[94a.6\]]gyi cho ga bzhin/_/ye shes 'khor lo gshegs gsol te/_/cho ga ji bzhin bdag nyid la/_/bdag nyid 'khor lo bstims nas ni/_/rang gis bsags pa'i bsod nams dag_/byang chub tu ni yongs bsngo zhing /_/de nas smon lam gdab bya ste/_/oM AHhUM muH_zhes pas gshegs
[\[94a.7\]]su gsol lo/_/'di ni rnal 'byor chen po'o/_/langs nas rang gi lhag pa'i lha'i/_/rnam pa nga rgyal yang dag ldan/_/rnam pa kun du dngos po kun/_/gsang sngags ngo bo de bzhin te/_/gti mug dus dgra'i ngo bor yang /_/bsgom par bya zhing gnas par bya/_/thun gzhan du ni rnal
[\[94b\]]
[\[94b.1\]]'byor bzhin/_/dang po'i rnal 'byor pa yis bsgom/_/shin tu rnal 'byor rnal 'byor che/_/ye shes cung zad rjes spyor bas/_/shin tu rnal 'byor las rnal 'byor/_/chen po yang dag ye shes dbang /_/gnas pas bshad bzhin cho ga yis/_/thun gcig la yang bsam gtan
[\[94b.2\]]'di/_/rnal 'byor chen po'i rang bzhin gyi/_/rnal 'byor pa yi spro bsdu'i sku/_/ye shes de nyid gsum bdag tshul/_/rang nyid gshin rje mthar byed do/_/dbang bskur cho ga bsgom bya zhing /_/khrus bya bza' ba'i dus su ni/_/bdud rtsi lnga yi cho ga yis /_/mchod pa gzhan ni rnam brtags pa/_/
[\[94b.3\]]bdag nyid dang ni gzhan nyid kyang /_/cho ga bzhin du rtag tu mchod/_/dpal ldan gshin rje mthar byed kyi/_/rnam par blta bya byang chub brten/_/bdag gzhan mnyam pa byang chub ste/_/dkyil 'khor bdag po'i rnal 'byor las/_/min na ji ltar rnal 'byor pa/_/dngos grub bla na med
[\[94b.4\]]par 'gyur/_/ji ltar rnam pa sna tshogs su/_/brtags pas dngos po gcig nyid ni/_/grol ba sdug bsngal bde bar snang /_/las kyi dbye bas skye bar 'gyur/_/rnam par mi rtog bdag nyid sems/_/bde ba dam pa'i mtha' yi gzugs/_/shes rab thabs kyi rang bzhin ni/_/
[\[94b.5\]]dus dgra zhes bya gang las 'bras/_/'khor ba'i chu bo sin d+hu skye 'chi rba klong dang bcas zab cing 'jigs pa chags sdang sogs/_/chu srin na kras 'khrugs shing shin tu mi brtan gnyid rmugs la sogs dbu ba can sgrol ba/_/dpal ldan gshin rje gshed dmar bde ba'i rang
[\[94b.6\]]bzhin srid bral sgrub thabs skye bo kun phyir byas/_/bdag gi bsod nams gang thob des 'dir de yi go 'phang 'jig rten don kun grub par shog_/dpal gshin rje gshed dmar bo'i sgrub thabs/_paN+Di ta chen po rnal 'byor gyi dbang phyug phyag rgya chen po grub pa/_grub thob kyi 'khor
[\[94b.7\]]los sgyur ba'i slob dpon dpal 'dzin gyi zhal snga nas mdzad pa rdzogs so//_//paN+Di ta slob dpon chen po rje btsun nyi ma'i dbang po'i 'od zer gyi zhal snga nas dang /_lo tsA ba chag dge slong chos rje dpal gyis gus pas mnyan nas/_mang yul gyi bzo gnas chen por bsgyur cing zhus
[\[95a\]]
[\[95a.1\]]te gtan la phab pa'o//_//[{D2024}]@##/_/rgya gar skad du/_shrI ya mA ri rak+ta maN+Da lo pa yi kA/_bod skad du/_dpal gshin rje gshed dmar po'i dkyil 'khor gyi cho ga_/bcom ldan 'das gshin rje gshed dmar po la phyag 'tshal lo/_/shes rab
[\[95a.2\]]thabs kyis bdag nyid dpal gshin rje gshed kyi dkyil 'khor gtso/_/de la btud de dkyil 'khor gyi/_/cho ga mdor bsdus dran phyir brjod/_/dang po tshangs pa'i gnas bzhi dang ldan zhing 'gro ba 'don pa'i bsam pa can gyi rnal 'byor pas bdag nyid grub pa'i phyir ram/_gzhan
[\[95a.3\]]gyis lan gnyis lan gsum du gsol ba btab pa de rjes su gzung ba'i phyir/_gal te dkyil 'khor bri bar 'dod na/_de'i tshe rnal 'byor bzhi sngon du 'gro bas sngon du bsnyen pa byas te/_/bcom ldan 'das gshin rje gshed dmar po'i sngags 'bum bzlas shing /_gti mug
[\[95a.4\]]gshin rje gshed la sogs pa'i khri bzlas pa'am/_/bcom ldan 'das kyi rjes su gnang ba'i mtshan ma thob pa'am/_rang gi sems dag pas brtan par byas pas bri bar bya'o/_/de la cho ga bzhin du bsgrub pa'i dkyil 'khor gyi khang par dkyil 'khor gyi 'dus byas la/_gtor ma
[\[95a.5\]]phul la/_mchod pa'i yo byad sna tshogs dang grogs dang thu ldan pas/_rnal 'byor bzhi'i bdag nyid kyis/_oM b+hu khaM zhes pa'i sngags kyis nam mkha'i rang bzhin du byas la/_hUM laM hUM zhes bya ba 'dis nor 'dzin rdo rje'i rang bzhin can/_oM me di nI badzri b+ha ba badzra ban+d+ha hUM zhes pas byin
[\[95a.6\]]kyis brlab bo/_/rang bzhin gyis rnam par dag pa'i sa gzhi der gshin rje gshed dmar po'i ngo bo phyag na rdo rje dang /_dril bu 'gying bas bsnams pa la slob ma gti mug gshin rje gshed la sogs pa'i rnal 'byor dang ldan pa lag na rdo rje dang dril bu thogs pa bzhis gsol ba gdab par
[\[95a.7\]]bya ste/_gti mug rdo rje'i rang bzhin khyod/_/gshin rje gshed po shin tu 'jigs/_/ston pa sangs rgyas kun bdag nyid/_/sku yi rdo rje khyod phyag 'tshal/_/phra ma rdo rje'i rang bzhin khyod/_/gshin rje gshed po shin tu 'jigs/_/thugs kyi rdo rje rab gsal bas/_/rin chen rdo rje
[\[95b\]]
[\[95b.1\]]khyod phyag 'tshal/_/'dod chags rdo rje'i rang bzhin khrod/_/khyab bdag 'dod chags chos 'byung gnas/_/dbyangs mchog kun kyi mchog gi mchog_/gsung gi rdo rje khyod phyag 'tshal/_/phrag dog rdo rje'i rang bzhin khyod/_/gshin rje gshed po las kun byed/_/sku yi rdo rje rab gsal ba/_/
[\[95b.2\]]phyag na ral gri khyod phyag 'tshal/_/sangs rgyas kun gyi rang bzhin khyod/_/sangs rgyas thams cad gcig bsdus pa/_/sangs rgyas kun rab mchog gi mchog_/dkyil 'khor dbang phyug khyod phyag 'tshal/_/gshin rje 'joms pa'i dkyil 'khor 'jigs/_/dkyil 'khor kun
[\[95b.3\]]gyi gtso bo ni/_/sdig pa thams cad zad mdzad pa/_/mgon po dkyil 'khor bri bar mdzod/_/de rnams kyis dbyangs gcig gis gsol ba btab par rig nas/_'jig rten gyi khams mtha' dag 'dod chags la sogs pa'i nyon mongs pas gzir ba la bltas te/_nyon mongs pa la slar
[\[95b.4\]]khro bas hUM badzra u tiSh+Tha zhes pa'i sngags kyis rang gi 'khor lo bteg la/_rnal 'byor pas yi ge mas mig g.yon pa zla ba dang /_yi ge Tas mig g.yas pa nyi mar byas pas phyogs thams cad du gsal bar byas nas 'jig rten gsum la gsal bar blta zhing /_rkang pa'i
[\[95b.5\]]'og tu rdo rje 'bar ba bsgoms la rdo rje gsor ba dang dril bu dkrol bar brtson pas rol pa'i rdo rje'i 'gros kyi gar kyis 'khor lo'i sa gzhi bskor bar bya ste/_d+hIHSh+T+r-iHla sogs pa ngag tu sgrogs pas gdug pa'i lha la sogs pa mtha' dag dang /_bgegs kyi dkyil 'khor rnams
[\[95b.6\]]bskrad par byas te/_lus ngag sems la gnas pa yi/_/bgegs kyi tshogs rnams kun nyon cig_/nga ni dpal ldan rdo rje 'chang /_/srung ba'i 'khor lo spyor ba po/_/rdo rje'i gzugs ni 'bar ba yi/_/lus gsum las skyes dgas par byas/_/gal te kha cig bdag las
[\[95b.7\]]'da'/_/'jig par 'gyur gyis gzhan du min/_/rdo rje'i gnas su 'khor lo dang /_/rin chen dang pad+ma dang /_ral gri bcug la bklag par bya'o/_/sa yongs su bzung ba'i mjug thogs su bgegs med par bya ba'i phyir phur bus gdab par bya'o/_/de la phur bus gdab
[\[96a\]]
[\[96a.1\]]pa'i sngags ni 'di yin te/_oM g+ha g+hag+hA ta ya g+hA ta ya/_sat+tha duSh+TAn phaT/_kI la ya kI la ya sat+tha pA paM phaT/_hUM hUM hUM badzra tI la ya badzra d+ha ra A dz+nyA pa ya ti/_sat+tha big+hAMkA ya wAka tsit+ta/_badzra kI la ya hUM phaT/_smad phur bu'i rnam pa/_stod ral gri gshin rje
[\[96a.2\]]gshed kyis bgegs rnams la phyogs mtshams thams cad du phur bus gdab par bya'o/_/sa yongs su bzung ba'o/_/'di ltar sa gzhi bgegs med par bltas la/_'bar ba'i 'od zer rnon pos mtshams la sogs pa bcing bar byas nas/_der baM las byung ba'i lha mo
[\[96a.3\]]sku mdog ser mo rgyan sna tshogs kyis brgyan pa/_lus phyed 'thon pa/_phyag g.yas pa dam bca' ba khas len pa'i phyag rgya dang /_g.yon pas bum pa 'dzin pa spyan drangs la/_me tog dang dri bzangs la sogs pa sna tshogs sal sogs pas mchod la lhag par gnas par bya
[\[96a.4\]]ste/_skyob pa sangs rgyas thams cad kyi/_/spyod pa'i tshul dang khyad par dang /_/sa dang pha rol phyin rnams la/_/lha mo khyod ni dpang du gyur/_/skyob pa shAkya seng ge yis/_/ji ltar bdud kyi dpung bcom pa/_/de ltar bdag gis bdud kyi sde/_/bcom nas dkyil 'khor dri bar
[\[96a.5\]]bgyi/_/zhes byas pa lan gsum brjod de/_yang dag par mchod la de nas de nyid du thim par bsam par bya'o/_/sa'i lha mo lhag par gnas par bya'o/_/de nas yang der dris nye bar byugs pa la me tog gcal du bkram la/_lha rnams kyi gnas su tsan+dan la sogs pas dkyil 'khor
[\[96a.6\]]byas la/_der snying ga'i ye shes kyi 'od zer gyis 'khor lo spyan drangs la/_mtshams bcing ba la sogs pa bya ste/_mchod pa dang bstod pa dang /_bdud rtsi myang bar bya ba'o/_/de nas pus mo g.yas pa'i lha nga sa la btsugs te/_lag pa g.yas pas spos phor bteg la
[\[96a.7\]]'khor lo'i dbang phyug dang /_sangs rgyas rnams la gsol ba gdab par bya ste/_bcom ldan gshin rje gshed rdo rje/_/rig pa'i rgyal mchog khyod la 'dud /_/slob ma rnams la brtse ba dang /_/khyed rnams la yang mchod pa'i phyir /_/mgon po thugs rje'i bdag nyid can/_/
[\[96b\]]
[\[96b.1\]]dkyil 'khor bri bar bdag 'tshal lo/_/de phyir bcom ldan bdag gus la/_/bka' drin gnang ba mdzad par rigs/_/sangs rgyas 'gro don bya don stsol/_/byang chub sems dpa' 'bras gnas dang /_/gzhan yang gang dag gsang sngags la/_/lha dang 'jig rten skyong
[\[96b.2\]]ba dang /_/'byung po byang chub bstan gnas dang /_/sems can bstan la mngon dga' ba/_/gang du rdo rje'i spyan ldan rnams/_/bdag la yang dag dgongs su gsol/_/rdo rje 'chang chen che ge bdag_/gshin rje gshed dmar dkyil 'khor ni/_/ji ltar nus pa'i nyer spyod
[\[96b.3\]]kyis/_/'gro ba sbyang phyir bri bar bya/_/deng bdag slob mar bcas pa la/_/rjes su brtse ba nyer bzung nas/_/'dus pa thams cad dkyil 'khor du/_/nye bar gnang bar mdzad pa'i rigs/_/de ltar lan gsum byas nas 'khor lo de yang dag par mchod de/_nam mkhar dgod
[\[96b.4\]]par bya'o/_/lha lhag par gnas pa'o/_/de nas rnal 'byor pa yi ge dzaHlas byung ba'i zla ba dang /_nyi ma'i mig can gyis gti mug gshin rje gshed la sogs pa'i sa bon las byung ba de rnams kyi kha dog can nyi shu rtsa lngar phye ste/_srid du dkyil 'khor gyi nyis 'gyur sboms
[\[96b.5\]]su sgo'i nyi shu cha can kyi srad bu dri bzangs kyis byugs pa la ral gri gshin rje gshed skud pa 'dzin pa dang lhan cig_/'bar ba'i lta stangs kyi lcags kyus spyan drangs pa'i de bzhin gshegs pa rnams/_oM dI pa ti dr-iSh+TiHaM ku sha dzaHzhes pa'i sngags kyis bcug nas/_oM
[\[96b.6\]]AHpra yats+tsha mo ha kA la ha ri swa tsakra sU tra na ya hUM/_zhes pa la sogs pa zhe sdang gshin rje gshed kyi bar du gsol ba btab la/_oM AHa spyo n+ya a nu ga ta/_sar+b+ba d+harma spa ra spa ra a nu ga ta sar+b+ba d+harmAH/_a t+yan+ta a nu pra biSh+TaH/_sar+b+ba d+harmA hUM/_zhes pa brjod cing bsgril
[\[96b.7\]]bar bya'o/_/srad bu 'dzin pa yi ge dzaH_gsum gyis skud pa 'dzin pa rang gi dz+dzaH/_dz+dzaH/_dz+dzaH/_zhes pa brjod de g.yon pa'i khu tshur gyis lte ba'i steng du thig skud bzung nas khar gzhug_/nub tu 'dug la shar du kha bltas te shar du kha 'dug cing nub tu kha bltas pa dang /_lhan
[\[97a\]]
[\[97a.1\]]cig nam mkha'i thig gdab par bya'o/_/slar 'og gi thig gdab ste/_oM AHbadzra sa ma ya sru tra mA ti kra ma hUM/_sems can don la khyed rnams kyi/_/dus yin de phyir 'dir spyon cig_/ces pa'i thig skud kyi sgras nam mkhar bzhugs pa'i de bzhin
[\[97a.2\]]gshegs pa rnams bskul zhing shar nub kyi tshangs pa'i thig gdab par bya'o/_/byang du 'dug rka pas lhor kha bltas pa dang /_lhan cig lho byang gi tshangs thig gdab par bya'o/_/mer 'dug ste gnod sbyin du kha bltas pa dang /_dbang ldan du gnas te yi dwags su kha bltas
[\[97a.3\]]pas shar gyi rtsa ba'i thig bo/_/rlung du 'dug la yi dwags su kha bltas pa dang /_bden bral du gnas nas gnod sbyin du kha bltas pas nub kyi rtsa ba'i thig go/_/rlung du 'dug la dbang por kha bltas pa dang /_dbang ldan du gnas nas klur kha bltas pas byang gi rtsa ba'i thig go/_/
[\[97a.4\]]mer 'dug la klur kha bltas pa dang /_bden bral du gnas nas dbang por kha bltas pas lho'i rtsa ba'i thig go/_/cho ga 'di nyid kyis tshangs pa'i thig dag gi gzhogs gnyis su thig bdun bdun no/_/rtsa ba'i thig gi phyi rol du thig drug drug go/_/phyi nas rta babs kyi rjes su
[\[97a.5\]]mthun pa'i thig go/_/zur thig gnyis kyang ngo /_/de nas thig skud nyis ltab tu byas la dbang ldan gyi phyogs nas brtsams nas g.yas skor du 'khor lo'i rnam pa'i rdo rje'i phreng ba'i thig gnyis gdab par byas te /_phyogs thams cad mnyam pa nyid du mos pa bya zhing ngo /_/
[\[97a.6\]]'dir mtshan ma min pas mi 'grub ste/_thig skud chad na bla ma nyams/_/lhag chad skyon gyis nad du 'gyur/_/phyogs 'khrul na ni slob ma 'khrul/_/gru bzhi pa la sgo bzhi pa/_/rta babs bzhis ni rnam par brgyan/_/thig bzhi dang ni yang dag ldan /_/dra ba dra phyed dar dang ni/_/
[\[97a.7\]]me tog phreng la sogs pas brgyan/_/grwa yi cha ni thams cad dang /_/sgo khyud kyi ni mtshams rnams su/_/rdo rje rin chen rnams kyis spras/_/zhes bya ba ni phyi'i dkyil 'khor ro/_/nang du ni dkyil 'khor gyi phyed kyi tshad kyis sna tshogs rdo rje'i lte ba gru bzhi po rdo rje'i phreng bas bskor
[\[97b\]]
[\[97b.1\]]ba'o/_/de nas sgo'i bar du rtse mo lnga lngar rjes su mthun pa'i cha dbye'o /_/yi ge hIHkhro bo'i lta bas/_sgo ni dkyil 'khor brgyad cha ru/_/bdag nyid chen pos shes par bya/_/tshad ldan shin tu mdzes pa yis/_/stegs bu chen po dor nas ni/_/sgo khyud sgo ltar shes bya ste/_/
[\[97b.2\]]de bzhin lha yi snam bu'o/_/rol mo la sogs glu gar gyi/_/rdo rje lha mo yang dag ldan/_/stegs bu sgo yi phyed yin te/_/'gram dang logs kyang de bzhin du/_/dra ba dra phyed nyi zla dang /_/me tog phreng ba'i snam bu yang /_/rtsa ba'i thig gi sa yi phyir/_/rdul tshon sa ni de yi phyed/_/
[\[97b.3\]]rin chen ka sogs snam bu yi/_/sa gzhi tshon kyi sa dang mnyam/_/rta babs sgo yi sum 'gyur te/_/ba dan dril bu dag dang ldan /_/dril bu dang bcas rlung gis bskyod/_/ba dan phyi yi mtshams su'o/_/gzhan rnams 'khor lo'i rjes mthun par/_/ji ltar mdzes par rab tu
[\[97b.4\]]brtag_/khru gang nas ni brtsams nas ni/_/ji srid khru ni stong gi bar/_/de srid du ni thig gdab pa'o/_/de ltar rim pa 'dis thig btab nas/_snga ma'i rim pa kho nas 'bar ba'i lta stangs kyis/_rdul tshon rnams yang dag par gzi brjid bskyed la mngon par bsngags par byas
[\[97b.5\]]te/_oM badzra tsi tra sa ma ya hUM/_de nas rang bzhin nyid kyis dag pa'i gshin rje mthar byed dmar po'i rnal 'byor pa kun du rtog pa dang bcas pa thams cad spangs pas 'khor lo'i nang du 'dug ste/_dbang ldan gyi phyogs nas brtsams te/_g.yon pa'i khu tshur gyis dgye
[\[97b.6\]]bar byas te/_/dkar po dang ser po dang dmar po dang ljang gu dang /_nag po'i bar du'o/_/re khA sgo'i nyi shu char mnyam par sbom phra la sogs skyon mtha' dag dang bral bar dgye bar bya'o/_/de la sbom por dgye na nad do/_/phra mor dgye na nor 'jig go/_/yon pos 'khon 'byung
[\[97b.7\]]ngo /_/chad na 'chi'o/_/bar du nas tsam gyi re khA dgye bar bya'o/_/shar phyogs su ni dkar po che/_/lhor ni ser po yang dag ldan/_/nub kyi char ni dmar po ste/_/byang ni ljang gu yin par bshad /_/in+d+ra nI la 'od 'bar ldan/_/dbus kyi sa gzhi yang dag bri/_/de ltar dkyil
[\[98a\]]
[\[98a.1\]]'khor kun nas bris la lha thams cad kyi gnas su sna tshogs pad+ma'o/_/dbus su nyi ma la gnas pa'i rdo rje dbyug pa dkar po mi mgo ser pos mtshan pa'o/_/shar gyi ra'i rtsa ba'i zla ba la gnas pa'i 'khor lo dkar po rtsibs brgyad pa'o/_/lho'i ra'i rtsa
[\[98a.2\]]bar nyi ma la gnas pa'i rin po che ljang gu cha dgu pa'o/_/nub kyi ra'i rtsa bar nyi ma la gnas pa'i pad+ma dmar po'o/_/byang gi ra'i rtsa bar nyi ma la ral gri ljang gu'o/_/sna tshogs rdo rje'i me mtshams su 'khor lo'o/_/bden bral gyi mtshams su rdo rje'o/_/rlung gi mtshams su
[\[98a.3\]]pad+ma'o/_/dbang ldan du ral gri'o/_/shar sgor rdo rje'i tho bar nyi shu pa'o/_/lho sgor dbyug pa dkar po'o/_/nub sgor pad+ma dmar po'o/_/byang sgor ral gri'o/_/dkyil 'khor gyi zur bzhi na thod pa bzhi bri bar bya'o/_/logs bzhir bum pa brgyad rdul tshon dgye ba'o/_/de ltar
[\[98a.4\]]rdzogs pa'i dkyil 'khor bltas la rnal 'byor pas rang snang gi yan lag gi spyor bas sangs rgyas rnams bdag nyid la bcug la/_sems des nam mkha'i khams khyab par byas nas/_dkyil 'khor bskyed de phyung la/_gnas ji lta bar bzhag la spyan la sogs
[\[98a.5\]]pa dang sku la sogs pa byin gyis brlabs pa dang /_dbang bskur bar byas la ye shes kyi 'khor lo spyan drangs te/_mchod yon la sogs pa phul nas/_khro bo rnams kyis dgug pa dang gzhug pa dang bcing ba dang /_dbang du byas te mchod pa dang bstod pa dang bdud rtsi
[\[98a.6\]]myang ba byas nas bzlas shing bsgoms pas mnyes par bya'o/_/phyogs skyong rnams la yang gtor ma dang mchod pa phul nas rang nyid kyi dkyil 'khor la dmigs te phyag bya'o/_/dkyil 'khor bsgrub pa'o/_/de nas gtso bo dang dkyil 'khor dang thod pa dang bzhi ste/_bum
[\[98a.7\]]pa bcu bdun dang /_slar las thams cad pa rnams mtshan mas mtshan cing mgrin pa gos kyis dkris pa/_tsu ta la sogs pa lo ma dang ldan pa rin po che lnga dang sman lnga dang 'bru lnga dang ldan pa rnams de dang de'i sngags las byung ba'i dkyil 'khor gyi 'khor lo'i rnam par
[\[98b\]]
[\[98b.1\]]bltas la de rnams kyi mig la sogs pa dang sku la sogs pa byin gyis brlabs pa dang /_dbang bskur bar byas la/_ye shes kyi 'khor lo spyan drangs te/_mchod yon la sogs pa phul nas dgug pa dang gzhug pa dang /_bcing ba dang /_dbang du byas la mchod pa la
[\[98b.2\]]sogs pa byas te/_me tog gi phreng ba bcings pa'i rdo rje'i steng dang steng du bzhag la de dang de'i sngags ji srid 'dod par thun gsum du bzlas nas me tog dkar po bcug la 'khor lo de de nyid du chu'i rnam par blta'o/_/bum pa lhag par gnas pa'o/_/de nas chad pa la sogs
[\[98b.3\]]pa'i skyon zhi bar bya ba'i phyir dang /_yon bdag gi bsod nams mngon par spel ba'i ched du sbyin sreg bya ste/_de la zhi ba'i thab khung bzhin du las thams cad pa'i thab khung khru gang gi tshad la zabs su khru phyed brkos la/_brkos pa las khru phyed dor nas dpangs dang rgyar
[\[98b.4\]]sor bzhi pa'i kha khyer pad+ma rgyas pa lta bus yongs su bskor ba de'i phyi rol du sor gnyis dor nas stegs bu gru bzhi pas yongs su bskor ba'o/_/de'i zur du ni zla ba phyed pa'i steng du rdo rje rtse gsum pa rnams so/_/thab kyi dkyil du zhe sdang rdo rje rtse lnga pa sor brgyad kyi tshad/_dpangs su
[\[98b.5\]]sor gcig pa'o/_/shar dang lho dang nub dang byang rnams su 'khor lo dang rin po che dang /_pad+ma dang ral gri sor drug pa bya'o/_/de'i phyi rol du rdo rje'i phreng ba bya'o/_/tshon dkar pos dkar por byas te thab khung ngo /_/de nas rnal 'byor pa kha shar du bltas pas bsreg bya'i rdzas
[\[98b.6\]]mtha' dag gzhogs g.yas su bzhag ste/_bsang gtor dang mchod yon gyi snod la sogs pa g.yon du bzhag la/_bram ze'i khyim mam/_dge 'dun gyi tshang bang nas me blangs la/_'o ma can gyi bud shing la rlung g.yab can gyis me sbar bar byas te/_yi ge gsum gyis
[\[98b.7\]]mngon par bsngag go/_/de'i rjes la g.yas skor du ku sha dgram par bya'o/_/de nas rdo rje 'dzin pa yongs su gyur pa sngon du 'gro bas sna tshogs pad+ma'i steng du/_me zur gsum pa la raM las byung ba'i me lha sku mdog dkar po zhal gcig phyag gnyis gnyug ma'i rig ma
[\[99a\]]
[\[99a.1\]]dang gnyis su med pa g.yas pa dang cig shos kyi phyag gis bgrang phreng dang spyi blugs 'dzin pa/_g.yon brkyang ba'i stabs kyis bzhugs pa/_khro bo'i rgyan gyis brgyan pa/_thugs kar rang gi sa bon gnas pa bsgoms la/_de nas oM Tak+ki hUM dzaH/_zhes
[\[99a.2\]]bya ba'i sngags kyis ye shes kyi me lha spyan drangs nas/_ku sha'i chun pos bsang gtor dang mchod yon la sogs pa phul la/_dam tshig pa la bcug ste/_mchod pa la sogs pa byas nas/_de'i zhal du re bkod nas dgang blugs dbul bar bya'o/_/dgang gzar dang blugs
[\[99a.3\]]gzar gyi kha la yi ge ya bsgoms la go rims bzhin du bsreg bya thams cad bsreg par bya'o/_/de'i rjes su de'i snying gar rang gi sa bon las gshin rje mthar byed kyi dkyil 'khor gyi 'khor lo can bskyed la spyan la sogs pa byin gyis brlabs pa sngon du 'gro bas/_ye shes kyi
[\[99a.4\]]'khor lo spyan drangs pa la sogs pa sngon du byas la mchod pa la sogs pa phul te/_de'i zhal du yi ge re bsgoms te/_oM ag+ha ye swA hA/_zhes pas mar gyi dgang blugs dbul bar bya'o/_/oM sat+tha pA paM da ha na badzA ya sar+b+ba pA paM ni tsa a s+ya da ha swA hA/_til rnams kyi'o/_/
[\[99a.5\]]oM badzra A yu She swA hA/_dUr ba rnams kyi'o/_/oM badzra puSh+Ta ya swA hA/_'bras ma grugs pa rnams kyi'o/_/oM sar+b+ba saM pa de swA hA/_zho zan gyi'o/_/oM a pra ti ha ta badzA ya swA hA/_ku sha rnams kyi'o/_/oM bo d+hi br-ik+Shu ya swA hA/_shing a shwang+ga'i 'o/_/oM badzra ku be rA ya swA hA/_shing
[\[99a.6\]]n+ya gro d+ha'i 'o/_/oM badzra dza yA ya swA hA/_shing ba la sa'i 'o/_/oM sa hA kA rA ya swA hA/_shing a mra'i 'o/_/bsreg bya'i rdzas gzhan rnams kyang rang gi 'dod pa'i lha'i sngags man ngag ji lta bar bskul tshig dang ldan pas bdud rtsi lnga'i ngo bor bskyed la/_bsreg par bya'o/_/de nas
[\[99a.7\]]bsangs la zhal bsil la sogs phul te/_dri zhim pa'i me tog la sogs pa dang /_na bza' dang so rtsi la sogs pa phul nas 'dod pa'i don la gsol ba btab la/_yi ge gsum yi ge muH'i mtha' can gyis gshegs su gsol lo/_/rdzas lhag ma rnams me lha la bsregs
[\[99b\]]
[\[99b.1\]]nas/_de yang cho ga snga mas gshegs su gsol lo/_/sbyin sreg go/_/dgang gzar khru gang pa 'og tu sor bzhi pa'i rdo rje'am/_rin po che dang steng du sor bzhi pa sor gnyis pa'i zabs dang ldan pa rdo rjes mtshan pa/_bcud 'dzag pa'i bu ga mthe'u chung gi tshad tsam pa/_pad+ma'i
[\[99b.2\]]rnam pa can dang blugs gzar sor gnyis pa zabs su sor gcig pa rdo rje dang ldan pa/_pad+ma 'dab ma'i rnam pa'o/_/zhes pa dgang gzar dang blugs gzar ro/_/de nas rab tu gnas pa'i sa gzhi gdugs dang rgyal mtshan dang ba dan rnam pa sna tshogs dang /_rol mo'i sgra sna
[\[99b.3\]]tshogs pa yid du 'ong bar slob dpon ji ltar 'byor pa'i rgyan thams cad kyis brgyan pas sku gzugs sam/_ras ris sam glegs bam mdun du rnam par bzhag la bsang gtor dang /_mchod yon dang zhabs bsil dang zhal bsil phul nas g.yon pa dang cig shos
[\[99b.4\]]kyi khu tshur dag gis yungs kar bzung la sku gzugs la sogs pa'i mdun du g.yon skor dang g.yas skor gyis bskor nas me la blugs te/_oM sar+b+ba pA paM da ha na badzra ya che ge mo'i sar+b+ba pA paM da ha na badzra swA hA/_zhes pa'i sngags 'dis gsal ba'i kham phor gsum yang
[\[99b.5\]]skor phyogs kyis bskor bar bya'o/_/de nas snyim pas chu bzung ste/_de kho na bzhin du me la blugs so/_/slad nas nam mkhar gnas pa'i de bzhin gshegs pa rnams nye bar spyod pa lngas yang dag par mchod la/_kun du rtog pa thams cad spangs pas spos phor bzung
[\[99b.6\]]ste/_de bzhin gshegs pa de rnams lhag par gnas par bya ste/_sa ma ya s+t+we/_sa ma ya haM/_zhes pa lan gsum brjod nas/_ji ltar rdzogs pa'i sangs rgyas kun/_/dga' ldan yang dag bzhugs pa rnams/_/lha mo sgyu 'phrul lhums zhugs ltar/_/de bzhin
[\[99b.7\]]gzugs brnyan 'dir bzhugs shing /_/mgon po 'dir ni rtag bzhugs nas/_/me tog la sogs 'di dag ni/_/byang chub sems rab 'phel bya'i phyir/_/che ge mo yi don du bzhes/_/de nas/_gti mug rdo rje'i rang bzhin khyod/_/ces pa la sogs pas bstod par bya'o/_/lha
[\[100a\]]
[\[100a.1\]]lhag par gnas pa'o/_/snga dro sku gzugs na bza' ser pos g.yogs pa kha shar du phyogs pa la khrus bya'o/_/de la rim pa 'di yin te/_ba'i rnam lnga la oM hUM T+wAM dIHaHzhes pa'i sa bon gyis mngon par bsngags pas nye bar byug go/_/de nas dri zhim pa'i mar khu/
[\[100a.2\]]oM sat+tha ta thA ga ta kA ya bi sho d+ha ne swA hA/_zhes pa'i sngags kyis drur ba'i pir gyis byug par bya'o/_/de nas 'khar ba'i snod du bzhag pa'i shun pa lngas mar khu phyi bar bya'o/_/de'i mjug thogs su rnam par rgyal ba'i bum pa nas brtsams te bum pa so sor chus khrus gsol bar
[\[100a.3\]]bya ste/_ji ltar bltams pa tsam nyid na/_/de bzhin gshegs kun khrus gsol ltar/_/lha yi chu ni dag pa yis/_/de bzhin bdag gis khrus gsol bgyi/_/oM sar+b+ba ta thA ga ta a b+hi She ka te sa ma ya shri ye hUM/_zhes bya ba'i sngags kyis so/_/de'i mjug thogs su nam
[\[100a.4\]]mkhar bzhugs pa'i tsartsi ka la sogs pa rig ma'i tshogs spyan drangs la ye shes kyi bdud rtsis gang ba'i bum pa bsnams pa de rnams kyi dbang sbyin par bsam par bya'o/_/de nas ras kyis chu med par byas la/_sngar gyi rang gi gnas su gzhag par bya'o/_/ras ris sam
[\[100a.5\]]glegs bam mam mchod rten chen po rnams ni me long la snga ma'i rim pas khrus gsol bya'o/_/khrus kyi cho ga'o/_/de nas spyan la sogs pa dang /_sgu la sogs pa byin gyis brlabs pa dang /_dbang bskur ba dang /_rang gi rigs kyi bdag pos dbu brgyan la bzhugs par bsgoms
[\[100a.6\]]la nam mkhar bzhugs pa'i de bzhin gshegs pa'i dkyil 'khor gyi 'khor lo'i rnam par dmigs nas mchod yon la sogs pa phul te/_dam tshig pa la bcug pa dang /_glegs bam la ni yi ge'i gzugs su bsgyur ba la/_na bza' dbul bar bya ste/_oM badzra bA se swA
[\[100a.7\]]hA/_zhes pa'i sngags kyis so/_/de nas me tog la sogs pa la/_oM A badzra buSh+pe hUM/_zhes pa la sogs pa dang /_chu skyes de bzhin thang las skyes/_/me tog dam pa 'di dag ni/_/mchog tu gus pas bdag 'bul na/_/ci bde bar ni khyod kyis bzhes/_/lhan cig
[\[100b\]]
[\[100b.1\]]skyes dang sbyar las byung /_/de bzhin bdug spos mchog 'di dag_/mchog tu gus pas bdag 'bul na/_/ci bde bar ni khyed kyis bzhes/_/zhun mar 'bru mar mar me 'di/_/lha rdzas 'bar bas mun pa 'joms/_/me shel thams cad zhi bya'i phyir/_/bdag nyid dad pas
[\[100b.2\]]dbul bar bgyi/_/lhan cig skyes dang sbyar ba yi/_/dri mchog dam pa 'di dag ni/_/mchog tu gus pas bdag 'bul na/_/ci bde bar ni khyed kyis bzhes/_/bza' dang bca' ba yang dag ldan/_/kha dog dri dang ro ldan zhing /_/thams cad sbyar ba'i zhal zas 'di/_/
[\[100b.3\]]'bul gyis yang dag bzhes su gsol/_/zhes pas mngon par bsngags shing me tog la sogs pa dbul bar bya'o/_/de nas sku gzugs kyi spyan dbye bar bya ste/_dngul gyi snod du bzhag pa'i mar dang sbrang rtsi blangs pa'i gser gyi thur mas/_oM tsak+ShuH_tsak+ShuHsa man+ta
[\[100b.4\]]tsak+ShuHbi sho d+ha ne swA hA /_zhes pa'i sngags kyis so/_/de nas lag pa g.yas pas rdo rje gsor zhing /_g.yon pas dril bu dgrol bas/_gti mug rdo rje'i rang bzhin khyod/_/ces pa la sogs pas bstod pa bya'o/_/rab gnas kyi cho ga'o//_//gang gi tshe brtse
[\[100b.5\]]ba gzhan gyi dbang du gyur pa/_dbang bskur ba la sogs pas slob ma bsdu bar 'dod na/_de'i tshe dkyil 'khor gyi khang pa'i phyi rol na/_rigs dang gzugs dang lang tsho dang dad pa dang thos pa dang /_gtong ba dang rnal 'byor la sogs pa dang ldan zhing don du gnyer ba'i
[\[100b.6\]]slob mas maN+Dal dang phyag byas nas/_lag na me tog thogs pa dang /_yon tan gzhan med kyang sangs rgyas dang chos dang /_dge 'dun la skyabs su song ba dge ba bcu'i las kyi lam la yang dag par gnas pa rnams la chos bshad pas spro ba bskyed par bya ste/_rang gi
[\[100b.7\]]bslab ldan 'khor bzhi po/_/theg chen blo ldan rnams la ni/_/de bzhin gshegs pas gsungs pa yi/_/yang dag cho ga rjes su gnang /_/kha cig gsang sngags bsgrub don gnyer/_/dkyil 'khor du ni 'jug par 'gyur/_/de bzhin gzhan ni bsod nams 'dod/_/
[\[101a\]]
[\[101a.1\]]gzhan dag 'jig rten pha rol gzhol/_/blo bzang phal cher dang byas nas/_/'jig rten pha rol don gnyer 'jug_/'jig rten 'di'i 'bras dor nas ni/_/'jig rten pha rol 'bras gnyer bas/_/gang phyir 'di yis bde blag 'gyur/_/'di yis 'jig rten
[\[101a.2\]]pha rol min/_/de phyir 'jig rten pha rol gyi/_/don du yid ni brtan par gyis/_/zhes brjod nas/_rang gi nang du bcug la/_rdo rje pad+mas dag par byas te/_gsol ba 'debs su gzhug ste/_mA ma gI dang lhan cig spyor/_/bdag ni ston pa dga' chen khyod/_/byang chub chen
[\[101a.3\]]po tshul ston pa/_/mgon po chen po bdag 'tshal lo/_/dam tshig de nyid bdag la stsol/_/byang chub sems kyang bdag la stsol/_/sangs rgyas chos dang dge 'dun te/_/skyabs gsum dag ni bdag la stsol/_/thar pa chen po'i grong mchog tu/_/mgon pos bdag ni gzhug tu
[\[101a.4\]]gsol/_/zhes pa lan gsum brjod nas so/_/gus pa dang ldan pa'i slob ma rnams kyis gcig gtso bor byas nas brjod par bya ste/_bu tshur theg pa chen po yi/_/gsang sngags spyod tshul cho ga ni/_/khyod la yang dag bstan par bya/_/khyod ni tshul chen snon yin no/_/sku
[\[101a.5\]]gsung thugs kyi rdo rje can/_/dus gsum 'byung ba'i sangs rgyas rnams/_/rdo rje sngags kyi mthu yis ni/_/ye shes mnyam med yang dag brnyes/_/gsang sngags spyor ba mnyam med pa/_/gang gis shAkya seng ge sogs/_/mchog rnams kyis ni bdud kyi sde/_/mi bzad
[\[101a.6\]]chen po stobs chen bcom/_/'jig rten rjes 'jug brtags nas ni/_/'khor lo bskor nas mya ngan 'das/_/de bas kun mkhyen thob bya'i phyir/_/bu yis blo gros 'di gyis shig_/ces bya ba lan gsum bstan par byas nas byang chub tu sems ma bskyed pa rnams
[\[101a.7\]]bskyed par bya'o/_/bskyed pa rnams dran par bya'o/_/de nas de rnams yang dag par bsrungs la de rnams kyi snying gar hUM las rdo rje dang /_mgrin par yi ge AHlas pad+ma dang mgo bor yi ge oM las 'khor lo ste/_de rnams las sa bon de dag bkod la hUM AHoM zhes
[\[101b\]]
[\[101b.1\]]brjod cing /_rdo rje khu tshur gyis dri snying ga dang /_mgrin pa dang mgo bor byug par bya'o/_/de nas de rnams kyi mgo bor me tog dang mdun du spos dang /_snying gar dri dang mdun du mar me sbyin par bya ste/_thams cad la las thams cad pa'i sngags bzlas pa'o/_/de nas a
[\[101b.2\]]shwad+tha la sogs pa'i so shing gi nyes pa la sogs pa'i skyon dang bral bas me tog gi rtse mo can sbyin no/_/de dag gis kyang kha shar du bltas te gnas pas de 'chos nas ba lang gi ko ba tsam pa'i sa gzhi ba'i lci bas byugs par dor bar bya'o/_/de nas de lhung ba la zhi ba la
[\[101b.3\]]sogs pa'i dngos grub de rnams la brjod par bya'o/_/de nas kha bshal ba'i phyir chu khyor ba gsum sbyin par byas te/_oM hrIHbi shud+ng+ha d+harmA mas+sar+b+ba pA paM ni tsa a s+ya bi sho d+ha ya sar+b+babi kal pA na a pa na ya hUM/_zhes pa'i sngags kyis so/_/stan dang sngas kyi ched du ku sha sbyin no/_/
[\[101b.4\]]de nas rang gi tshad kyi skud pa sum sgril la las thams cad pa bzlas pa dpung par bcings te bsrung bar bya'o/_/de nas/_'jig rten du ni kun mkhyen rnams/_/res 'ga' 'byung ngam mi 'byung srid/_/u dum+Wa ra'i me tog bzhin/_/brgya lam na ni res 'ga' 'byung /_/gang
[\[101b.5\]]gis sems can mnyam med don/_/mya ngan mi 'da' byed par nus /_/gsang sngags spyod pa'i tshul 'byung ba/_/de bas kyang ni shin tu dkon /_/bskal pa bye ba du ma ru/_/sngon chad sdig pa ci mchis pa/_/dkyil 'khor 'di 'dra mthong ba yis/_/de dag thams cad zad
[\[101b.6\]]'gyur na/_/grags pa mtha' yas gsang sngags kyi/_/spyod tshul la gnas smos ci dgos/_/skyob pa'i gsang sngags bzlas na ni/_/go 'phang bla na med par 'gyur/_/spyod mchog 'di la gang rnams kyi/_/blo gros shin tu dri med pa/_/de rnams kyi ni sdug bsngal
[\[101b.7\]]kun/_/'byung ba'i ngan 'gro yang dag bcad/_/bdag nyid chen po khyed rnams kyis/_/de ring rnyed pa mnyam med rnyed/_/gang gis khyed rnams rgyal ba kun/_/bdag nyid chen po sras bcas kyi/_/bstan pa 'di la thams cad ni/_/yongs su bzung zhing skye 'gyur ba/_/
[\[102a\]]
[\[102a.1\]]de yis khyed rnams theg chen la/_/legs par skye ba nyis du 'gyur/_/theg pa chen po cher 'byung ba'i/_/lam mchog 'di ni dpal dang ldan/_/gang la khyod rnams 'go 'gyur ba/_/de bzhin gshegs par 'gyur ba yin/_/zhes bya ba bshad nas/_ku
[\[102a.2\]]sha'i steng du nyal du gzhug ste/_rmi lam gang cung zad mthong ba snga dro nga la sgos shig ces bya'o/_/gal te mi dge ba'i mtshan ma smra na/_de'i tshe las thams cad pa'i sngags kyis gzhom mo/_/slar de rnams yang dag par bsrungs ma sdom pa 'dzin du gzhug ste/_'khor
[\[102a.3\]]lo phyir mi ldog pa'i dbang /_dam pa dag la stsal nas ni/_/mgon po 'khor lo lha dag gis/_/de nyid slob dpon phrin las dang /_/sangs rgyas kun gyi dam tshig dang /_/sdom pa gsang mchog rtag tu ni/_/sems can kun gyi don bgyid phyir/_/slob dpon dag 'gyur
[\[102a.4\]]gsung du gsol/_/zhes brjod du bcug nas sangs rgyas dang byang chub sems dpa' thams cad bdag la dgongs su gsol/_bdag che ge mo zhes bya ba dus 'di nas bzung ste/_ji srid snying po byang chub la mchis kyi bar du/_ji ltar dus gsum mgon po rnams/_/byang
[\[102a.5\]]chub tu ni nges mdzad pa'i/_/byang chub sems ni bla med pa/_/dam pa bdag gis bskyed par bgyi/_/tshul khrims bslab pa rnam pa gsum/_/dge ba yi ni chos sdud dang /_/sems can don byed tshul khrims ni/_/bdag gis so sor brtan por bzung /_/sangs rgyas
[\[102a.6\]]chos dang dge 'dun te/_/dkon mchog gsum mchog bla na med/_/sdom pa sangs rgyas rnal 'byor byung /_/deng nas brtsams te gzung bar bgyi/_/rdo rje chen po'i rigs bsdus pa/_/rdo rje dril bu'i phyag rgya yang /_/de nyid kyis ni rab tu gzung /_/slob dpon dag
[\[102a.7\]]kyang gzung bar bgyi/_/rin chen chen po'i rigs mchog gi_/dam tshig yid du 'ong ba la/_/nyin re bzhin du lan drug tu/_/sbyin pa rnam bzhi rtag tu sbyin/_/pad+ma chen po'i rigs dag pas/_/byang chub chen po 'byung ba la/_/phyi dang gsang ba'i theg pa
[\[102b\]]
[\[102b.1\]]gsum/_/dam chos so sor gzung bar bgyi/_/las chen rigs ni bsdus pa la/_/sdom pa thams cad yang dag ldan/_/mchod pa'i las ni ci nus sbyin/_/kun nas so sor gzung bar bgyi/_/sems can kun gyi don bgyid phyir/_/byang chub sems ni bla med pa/_/dam
[\[102b.2\]]pa yang dag bskyed bgyis shing /_/sdom pa ma lus bzung bgyis nas/_/ma rgal ba rnams bsgral bar bgyi/_/ma grol ba rnams bdag gis dgrol/_/dbugs ma phyung ba dbugs dbyung bgyi/_/sems can mya ngan 'das la dgod/_/ces bya ba lan gsum brjod du
[\[102b.3\]]gzhug par bya'o/_/slob dpon gyis sdom pa sbyin pa ste/_slob ma lhag par gnas pa'o/_/de nas dang por slob dpon dang slob ma gzhug pa'i cho gas dkyil 'khor du zhugs te/_dbang thams cad rdzogs par blangs la rjes su gnang ba thob nas/_yol ba'i phyi rol du yon
[\[102b.4\]]phul zhing dbang bskur la/_skal ba dang ldan pa'i slob ma rnam par snang mdzad kyi gzugs su dmigs la/_A khaM bI ra hUM/_zhes pa'i sngags kyis me tog gi phreng ba bzung zhing gdong g.yogs bcings la/_las thams cad pa'i sngags bzlas pa'i chus bsangs la/
[\[102b.5\]]dkyil 'khor du gzhug pa'i don du dri bar bya ste/_kye dga' ba la dga' ba la khyed su yin/_bde chen bdag gi skal bzangs lags/_/zhes pa'o/_/de'i mjug thogs su/_oM sar+b+ba yo ga tsit+ta utrA da yA mi/_zhes pas rnal 'byor gyi sems bskyed par bya'o/_/de nas
[\[102b.6\]]oM su ra te sa ma ya stAM ho sid+hi badzra yathA su khaM/_zhes bya ba 'dis me tog dang bcas pa'i rdo rje snying gar gzhag par bya'o/_/de nas sngar bshad pa'i yi ge lngas yol ba'i nang du bcug la 'di skad ces brjod par byas te/_deng khyed de bzhin gshegs pa thams cad kyi rigs
[\[102b.7\]]su zhugs kyis/_de bas na ngas khyod la rdo rje'i sems bskyed par byas te/_ye shes gang gis khyod de bzhin gshegs pa thams cad kyi dngos grub kyang thob par 'gyur na/_dngos grub gzhan rnams lta smos kyang ci dgos/_khyod kyis 'di dkyil 'khor ma mthong ba
[\[103a\]]
[\[103a.1\]]rnams kyi mdun du smra bar mi bya ste/_dam tshig nyams par gyur ta re/_de nas spyi bor rdo rje bzhag la 'di skad ces brjod de/_'di ni rdo rje'i dam tshig ste/_/gal te khyod kyis 'ga' zhig la/_/'di smras na ni spyi bo 'gems/_/de nas snying gar gzhag la/
[\[103a.2\]]de ring rdo rje sems dpa' rang /_/khyod kyi snying la yang dag zhugs/_/gal te tshul 'di smras na ni/_/de ma thag tu dral te gshegs/_/zhes pa 'dis mna' byed du bcug ste/_tsan+dan dang gur kum la sogs pa dang bsres pa'i chu la/_oM badzra u da ka ThaH_zhes bya
[\[103a.3\]]ba'i sngags lan bdun bzlas te/_'di ni khyod kyi dmyal ba'i chu/_/dam tshig nyams na sreg par byed/_/dam tshig bsrungs na dngos grub ste/_/rdo rje bdud rtsi'i chu 'thungs shig_/ces brjod cing 'thung du gzhug go/_/de nas 'di skad ces brjod par byas te/_deng nas
[\[103a.4\]]brtsams te khyod kyi phyag na rdo rje nga yin gyis/_ngas 'di gyis shig ces gang bsgo ba de khyod kyis bya dgos so/_/khyod kyis nga la brnyas par yang mi bya ste/_khyod ya nga ba ma spangs par 'chi ba'i dus byas nas sems can dmyal bar lhang bar gyur ta re zhes so/_/de nas de bzhin
[\[103a.5\]]gshegs pa thams cad kyis byin gyis brlabs te/_rdo rje sems dpa' bdag la dbab du gsol zhes brjod du bcug nas/_de'i spyi bor yi ge baM las byung ba'i chu'i dkyil 'khor yongs su zlum po dkar po bum pas mtshan pa der haH'o/_/snying gar laM las byung ba'i dbang
[\[103a.6\]]chen gyi dkyil 'khor gru bzhi pa ser po zur du rdo rje rtse gsum pas mtshan pa de la hUM ngo /_/lte bar ra~M` las byung ba'i me'i dkyil 'khor gru gsum pa dmar po rno zhing 'bar ba de la aH'o/_/rkang pa'i 'og tu yi las byung ba'i rlung gi dkyil 'khor sngon po gzhu'i dbyibs can mtha'
[\[103a.7\]]mar ba dan gyis mtshan pa/_de la dz+haiM drag cing bzod par dka' ba/_'bar ba'i gzugs can rlung gis bskyod bzhin par bsam ste/_ji srid me'i dkyil 'khor gzhan dang mnyam par phyin nas/_de yang des bskyod pas shin tu drag cing 'bar bas dbang chen gyi dkyil
[\[103b\]]
[\[103b.1\]]'khor 'bar bar gyur te/_de las chu'i dkyil 'khor las bdud rtsi'i tshogs 'bar bas tshim par gyur pa'i slob ma rlung gis 'degs pa dang /_rang nyid bsnyems pa dang bcas pa'i khro bo gshin rje 'joms byed kyi sku mi bzad pa/_phyag g.yas kyis rdo rje gsor zhing g.yon
[\[103b.2\]]pas dril bu dkrol bar spos dbul zhing 'bebs pa'i sngags kyis dbab par bya'o /_/de la sngags ni 'di yin te/_oM d+hIHSh+T+r-iHwi kr-i tA na na hUM hUM phaT phaT/_A be sha ya staM b+ha ya ra ra ra ra tsA la ya tsA la ya hUM haHaHdz+hi hUM phaT/_ces bya ba 'dis myur du phebs so/_/de nas
[\[103b.3\]]'dod chags gshin rje gshed kyi gzugs su skad cig gis dmigs la de'i lce la aHdmar po bsgoms te/_tiSh+Tha badzra zhes brjod la/_mgon po rdo rje chos chen po/_/snang ba mtha' yas bde ba che/_/smros shig 'dod chags chos chen po/_/dge dang mi dge legs par
[\[103b.4\]]'dri/_/zhes pa 'dis dri bar bya'o/_/de yang babs na gsung babs pas dge ba dang mi dge ba smra'o/_/thugs babs na/_'jig rten gsum du gtogs pa shes so/_/sku babs pas nam mkha' la 'phar ro/_/de'i tshe de'i mgo bo'i steng du lo las byung ba dbang chen gyi dkyil
[\[103b.5\]]'khor sna tshogs rdo rjes mtshan pas de mnan par bsgoms na mi 'gul bar 'gyur ro/_/dbab pa'o/_/de nas bzung ba'i me tog pra tIts+tsha badzra hoH_zhes pas 'khor lor dor ro/_/lha gang gi mtshan ma'am/_nye ba'i sa gzhi las lhung ba de'i rigs su de bstan par bya'o/_/
[\[103b.6\]]gnas mchog la babs na dngos grub mchog go/_/gnas dkyil la 'breng ngo /_/gnas tha ma la ni tha ma'o/_/dkyil 'khor gyi phyi rol du lhang na dngos grub med de/_gal te dkyil 'khor gyi phyi rol tu lhung na de'i tshe slar dor bar bya'o/_/lan gsum byas nas de nyid du gal te
[\[103b.7\]]ma lhung na de'i tshe dbyung bar bya'o/_/me tog dor ba'o/_/de nas dor ba'i me tog gi phreng ba blangs la/_de'i mgo la bcing bar byas te/_pra ti gr-ih+Na staM i baM satwa ma hA ba la/_zhes brjod byung de nas/_oM de ring rdo rje sems dpa' rang /_khyed kyi mig ni 'byed par brtson/_/rdo rje'i
[\[104a\]]
[\[104a.1\]]mig ni bla med pa/_/thams cad mig ni 'byed par mdzad/_/ces brjod cing gdong g.yogs dgrol lo/_/de nas dkyil 'khor gyi lha rnams kyi so so'i mtshan brjod pa sngon du 'gro bas shar gyi sgo skyong nas brtsams nas gtso bo'i bar du bstan par bya'o/_/
[\[104a.2\]]zhes pa ni dkyil 'khor du gzhug pa'o/_/de nas/_sangs rgyas shes rab chen po yis/_/rdo rje sems dpa' dbang bskur ltar/_/bdag kyang mgon pos dbang bskur zhing /_/mchog kyang bdag la stsal du gsol/_/zhes bya bas gsol ba btab pa dang ldan pa'i slob ma la rdo rje
[\[104a.3\]]tsartsi ka la sogs pa'i bum pa bzung bas dbang bskur bar bsgom zhing /_dbang bskur rdo rje chen po ni/_/khams gsum pa yis phyag byas pa/_/sangs rgyas rnams ni thams cad kyi/_/gsang gsum gnas byung sbyin par bya/_/zhes brjod de las thams cad pa bzlas pa'i
[\[104a.4\]]bum pa nas rdo rje dang bcas pa'i khu tshur gyis chu blangs la/_oM badzra a b+hi Shiny+tsa mi/_zhes brjod cing 'khor los sgyur ba bzhin du bkra shis kyi glu sngon du 'go bas dbang bskur bar bya'o/_/'di ni chu'i dbang ngo /_/de'i mjug thogs su gser dang gos la sogs pa las
[\[104a.5\]]byas pa'i cod pan sngar brjod pa'i sngags kyis mgo bo la bzhag nas nam mkha'i dkyil na bzhugs pa'i de bzhin gshegs pa rnams kyi bdag po'i gzugs kyi cod pan la bzhugs par bsgom par bya'o/_/'di ni cod pan gyi dbang ngo /_/de'i rjes la rdo rje gzung ste/
[\[104a.6\]]sangs rgyas kun gyi rdo rje yi/_/dbang gis de ring khyod dbang bskur/_/'di de sangs rgyas thams cad nyid/_/rdo rje rab tu grub phyir zung /_/zhes brjod de rdo rjes snying ga la sogs par reg la rdo rje lag pa g.yas su sbyin par bya'o/_/'di ni rdo rje'i dbang ngo /_/de nas slob ma'i lag
[\[104a.7\]]pa g.yon du dril bu byin la/_rdo rje dang dril bu gnyis dang ldan pa'i lag pa dag 'khyud pa'i tshul byed du bcug la/_oM badzra a ng+hi pa ti two a b+hi Shiny+tsa mi tiSh+Tha badzra sa ma ya s+t+waM zhes brjod la sbyin par bya'o/_/dril bu'i dbang bskur ba nyid la bdag po'i dbang bskur ba zhes
[\[104b\]]
[\[104b.1\]]byas so/_/de nas rdo rje dang dril bu mgo bor bzung la/_oM badzra satwa s+t+waMa b+hi Shiny+tsa mi badzra nA ma/_a b+hi She ka te sa ma ya s+t+waM/_kye dpal che ge mo rdo rje zhes pa la sogs pa rigs dang rjes su mthun pa'i ming gdags so/_/dbang bskur 'di dag bya ba dang /_spyod pa'i rgyud
[\[104b.2\]]bshad pa dang /_sngags sgrub pa la dbang bar 'gyur ro/_/dbang lnga po 'di nyid cod pan gyi dbang ste/_thams cad du tsartsi ka la sogs pa rnams cod pan la dbang gi tshul du bya ba'i phyir ro/_/de nas cod pan gyi dbang la sogs pa bzung zhing slob dpon gyi sdom pa gzung ba'i
[\[104b.3\]]slob mas/_gang gis bdag ni khyod drin las/_/rang dang gzhan don nus 'gyur ba/_/rdo rje slob dpon gyi ni dbang /_/snying brtse'i gter gyi bdag la stsol/_/zhes pas gsol ba btab pa dang /_ldan pa'i slob ma dkyil 'khor gyi drung du/_rdul tshon dkar po'i pad+ma
[\[104b.4\]]'dab brgyad byas pa'i steng du shing stan la bzhag pa rdo rje tsartsi ka la sogs pa rnams kyis snga ma bzhin du dbang bskur te/_dam tshig gsum 'dzin du bcug nas so/_/de la dam tshig gsum ni 'di yin te/_rdo rje yi ge hUM las rdo rjer bsgoms la/_khams gsum pa yi
[\[104b.5\]]ral gri che/_/sangs rgyas kun gyis phyag byas la/_/las kyi ral gri mchog lta bu/_/bdud las rgyal bar bya phyir zung /_/zhes pas de kho na nyid kyi rdo rje 'dzin du gzhug go zhes pas/_rdo rje'i dam tshig go/_/de nas yi ge a las skyes pa'i dril bu/_shes rab thabs kyi
[\[104b.6\]]rang bzhin khyod/_/rdo rje dril bu rab grub phyir/_/bu yis yang dag gus pas zung /_/khyod kyis slob ma bsdu bar gyis/_/zhes pa 'dis de'i lag par byin no/_/srid pa ngo bo nyid kyis dag_/ngo bo nyid kyis srid bral byas/_/rang bzhin dag mchog sems dpa' yi/_/dam pa'i
[\[104b.7\]]srid pa byed par 'gyur/_/zhes pa 'dis de dag kyang dgrol bar bya'o zhes bya ba/_'di ni dril bu'i dam tshig go/_/de'i mjug thogs su/_yid kyis lus brtan de nyid kyis/_/phyag rgya'i dam tshig rab tu bshad/_/gang gis lus ni thams cad brten/_/de nas phyag rgya
[\[105a\]]
[\[105a.1\]]rab tu bsgrags/_/'di yis rang gis 'dod pa'i lha'i bdag nyid phyag rgya chen por byin gyis brlab po zhes bya ba phyag rgya chen po'i dam tshig go/_/de nas dkyil 'khor gyi de kho na nyid dang /_lha'i de kho na nyid dang slob dpon gyi las dang /_dkyil 'khor bsgrub pa dang /
[\[105a.2\]]slob ma 'jug pa'i bya ba dag bstan par bya'o/_/de la sangs rgyas dang sangs rgyas ma yin pa dag de kho na nyid du mi mnyam pa med pas gru bzhi'o/_/lus dang tshor ba dang /_sems dang chos rnams gcig dang du ma la sogs pa dang bral bas/_gzugs brnyan dang
[\[105a.3\]]mtshungs pa nyid kyis dad pa de'i rnam par dag pa ni shar gyi sgo'o/_/mi dge ba'i chos skyes pa dang ma skyes pa dang /_spong ba dang mi bskyed pa dang /_de bzhin du dge ba'i chos skyes pa dang /_ma skyes pa dag gnas dang bskyed pa'i phyir rtsom pa dang /_las dang so sor rtogs pa
[\[105a.4\]]dang /_bdag nyid dbang du bya ba ste/_brtson 'grus bzhi rnam par dag pa lho'i sgo'o/_/'dun pa dang brtson 'grus dang /_sems dang dpyod pa ste/_rdzu 'phrul gyi rkang pa bzhi la dran pa gang yin/_de'i rnam par dag pas nub kyi sgo'o/_/dad pa dang brtson 'grus dang /_dran
[\[105a.5\]]pa dang ting nge 'dzin dang /_shes rab ste dbang po lnga rnams la gang bsam gtan pa de'i rnam par dag pas byang sgo'o/_/rtog pa dang dpyod pa dang /_dga' ba dang bde ba dang /_sems rtse gcig pa nyid ces bya bas bsam gtan dang po'i yan lag lnga dang /_rtog pa dang
[\[105a.6\]]dpyod pa spangs pa'i bsam gtan gnyis pa dang /_dga' ba yang spangs shing btang stoms dang dran pa yang dag par ldan pa'i bsam gtan gsum pa dang /_btang snyoms dang dran pa yongs su dag pas sdug bsngal yang ma yin/_tshor ba bde ba yang ma yin pa'i bsam gtan
[\[105a.7\]]bzhi pa ste/_'di rnams kyi rnam par dag pas rta babs bzhi'o/_/dpa' bar 'gro ba dang nam mkha' mdzod dang /_dri ma med pa dang /_seng ge rnam par rtse ba'i ting nge 'dzin bzhi rnam par dag pas stegs bu bzhi'o/_/don dang tshig dang nges pa'i tshig dang /_spobs pa ste /
[\[105b\]]
[\[105b.1\]]gzungs bzhi rnam par dag pas stegs bu la gnas pa'i lha mo'i tshogs so/_/bsam pa thams cad yongs su rdzogs pa'i phyir rgyan thams cad kyis rnam par spras pa'o/_/mdo dang dbyangs kyis bsnyad pa dang /_lung bstan pa dang /_tshigs su bcad pa dang /_ched du brjod pa dang /
[\[105b.2\]]gleng gzhi dang /_skyes pa'i rabs dang /_shin tu rgyas pa dang /_rmad du byung ba'i mtshan nyid can gsung rab yan lag dgu'i rnam par dag pa dang /_gdul bya'i skye bo rnams la bstan pa'i tshul nyid kyis rlung gis bskyod pa'i ba dan dang /_dril bu g.yer kha'i sgra dang ldan pa'o/_/
[\[105b.3\]]dran pa dang chos rab tu rnam par 'byed pa dang /_brtson 'grus dang dga' ba dang /_shin tu sbyangs pa dang ting nge 'dzin dang btang snyoms zhes bya ba byang chub kyi yan lag bdun rnam par dag pas/_dra ba dang dra ba phyed pa dang /_me long dang /_me tog phreng ba dang /_rnam par bkra ba
[\[105b.4\]]dang /_rnga yab 'bar ba'o/_/nang gzugs su 'du shes shing phyi rol gyi gzugs rnams stong pa nyid dang /_mtshan ma med pa dang smon pa med pa'i rnam par lta ba zhes bya ba'i rnam par thar pa dang po dang /_phyi rol gyi gzugs med par 'du shes shing nang gi gzugs rnams la de bzhin du
[\[105b.5\]]lta ba'i rnam par thar pa gnyis pa dang /_nang gzugs med par 'du shes pas phyi rol gyi gzugs su 'du shes pas gzugs rnams mngon sum du byas te rdzogs par byas nas gnas so zhes bya ba gsum pa dang /_nam mkha' mtha' yas skye mched la snyoms par 'jug
[\[105b.6\]]pa bzhi dang /_rnam shes mtha' yas skye mched kyi snyoms par 'jug pa lnga pa dang /_cung zad med pa'i skye mched kyi snyoms par 'jug pa drug pa dang /_'du shes med 'du shes med min gyi skye mched la snyoms par 'jug pa bdun pa dang /_'gog pa la snyoms par 'jug
[\[105b.7\]]pa brgyad pa ste/_rnam par thar pa brgyad kyi rnam par dag pas sna tshogs rdo rje'i lte ba'i zur bzhi dang logs rnams so/_/rdo rje theg pa'i tshul gyi chos kyi 'khor lo bskor ba'i phyir/_sna tshogs rdo rje'i lte ba'i steng g.yogs kyi rim pa dang /_yang dag par 'brel pa'i rdo rje'i thig
[\[106a\]]
[\[106a.1\]]dang mnyam par ldan pa'o/_/rigs kyi dbye bas 'jig tshogs la lta ba'i ri'i rtse mo mthon po nyi shu 'byed pa'i sna tshogs rdo rje'i rtse mo nyi shu'o/_/rten dang brten pa'i dbye bas kha dog lnga pa'i rtsig pa dang thog go/_/gos pa med pa'i chos gcig dang /_/du ma
[\[106a.2\]]stong pa nyid kyis ji ltar rigs pa'i lha'i gnas rnams su sna tshogs 'dab ma'i pad+ma'i gdan no/_/byang chub kyi sems smin par byed pa nyid kyis nyi ma'i gdan dang ldan pa nyid do/_/byang chub kyi myu gu 'phel bar byed pa nyid kyis zla ba'i gdan dang ldan pa'o/_/snying rje'i bdud rtsis
[\[106a.3\]]yongs su gang bas bum pa brgyad do/_/chos kyi snang bas mar me'o/_/grags pas dri bzang po'o/_/chos kyi zas ni zhal zas te 'di ni dkyil 'khor gyi de kho na nyid kyi mtshan nyid do/_/lha'i de kho na nyid kyi mtshan nyid de brjod par bya ste/_de la rnam par shes pa'i phung po dang /
[\[106a.4\]]zhe sdang chen po dang shin tu rnam par dag pa chos kyi dbyings kyi ye shes shin tu rnam par dag pa ni bcom ldan 'das so/_/chags pa can gyi sems can rnams 'du bas sku mdog dmar po'o/_/brtags pa'i yongs su mya ngan las 'das pa'i gshin rje mthar byed pa'i phyir
[\[106a.5\]]gshin rje gshed do /_/shin tu gdug cing gtum pa rnams la zhi ba nyid rigs pa ma yin no zhes khro bo chen po'o/_/rnam par thar pa'i sgo gsum rnam par dag pas spyan gsum mo/_/shes rab dang thabs gnyis su med pa'i gnyug ma'i ngo bo'i phyir phyag gnyis pa'o/_/gdug
[\[106a.6\]]pa can rnams 'dul ba'i phyir phyag g.yas na dbyug pa'o/_/bde ba bsrung ba'i phyir g.yon na thod pa'o/_/zhe sdang gi char gtogs pa'i nye ba'i nyon mongs pa 'jigs pas sbrul gyi rgyan no/_/tshogs gnyis yongs su rdzogs pa'i phyir/_/rang snang gi shes rab la 'khyud pa'o/_/pha
[\[106a.7\]]rol tu phyin pa drug yongs su rdzogs pas sems can gyi don rgyun mi 'chad par mdzad pa'i bsam pa nyid kyis bla na med pa'i lhan cig skyes pa'i ngo bos chos kyi sku yin yang /_longs spyod rdzogs pa'i dang /_sprul pa gnyis su med pa'i sku'i rnam pa'o/_/gzugs kyi phung bo dang
[\[106b\]]
[\[106b.1\]]gti mug chen po dang /_me long lta bu'i ye shes rnam par dag pa ni/_bcom ldan 'das gti mug gshin rje gshed do/_/gzhan ni snga ma bzhin te/_gti mug gi char gtogs pa'i nye ba'i nyon mongs pa'i rgyan no/_/tshor ba'i phung po dang /_phra ma chen po dang /_mnyam pa
[\[106b.2\]]nyid kyi ye shes rnam par dag pa ni bcom ldan 'das phra ma gshin rje gshed do/_/gzhan ni thams cad du sngar bzhin te nga rgyal gyi char gtogs pa'i nye ba'i nyon mongs pa'i rgyan no/_/'du shes kyi phung po dang 'dod chags chen po dang so sor rtog pa'i ye shes rnam par dag pa ni
[\[106b.3\]]bcom ldan 'das 'dod chags gshin rje gshed do/_/'dod chags kyi char gtogs pa'i nye ba'i nyon mongs pa'i rgyan no/_/'du byed kyi phung po dang /_/phrag dog chen po dang /_bya ba rjes su grub pa'i ye shes rnam par dag pa ni bcom ldan 'das phrag dog gshin rje gshed do/_/
[\[106b.4\]]phrag dog gi char gtogs pa'i nye ba'i nyon mongs pa'i rgyan no/_/'jig tshogs la lta ba dang shes bya'i sgrib pa dang /_phung po'i bdud mi mthun pa'i phyogs dang /_dad pa'i stobs rnam par dag pa ni/_bcom ldan 'das tho ba gshin rje gshed do/_/mi mthun pa'i phyogs dang rjes su
[\[106b.5\]]mthun pa'i nye ba'i nyon mongs pa'i rgyan no/_/mthar 'dzin par lta ba dang /_'dod pa'i sgrib pa dang /_nyon mongs pa'i bdud mi mthun pa'i phyogs dang /_brtson 'grus kyi stobs rnam par dag pa ni bcom ldan 'das dbyug pa gshin rje gshed do/_/mi mthun pa'i phyogs dang
[\[106b.6\]]rjes su mthun pa'i nye ba'i nyon mongs pa'i rgyan no/_/log par lta ba dang skye ba'i sgrib pa dang /_'chi ba'i bdud mi mthun pa'i phyogs dang dran pa'i stobs rnam par dag pa na bcom ldan 'das pad+ma gshin rje gshed do/_/mi mthun pa'i phyogs dang rjes su mthun pa'i nye ba'i nyon
[\[106b.7\]]mongs pa'i rgyan no/_/lta ba mchog tu 'dzin pa dang /_las kyi sgrib pa dang /_rnam par g.yeng ba'i lha'i bu'i bdud mi mthun pa'i phyogs dang /_ting nge 'dzin gyi stobs rnam par dag pa ni/_bcom ldan 'das ral gri gshin rje gshed de/_rang gi mi mthun pa'i phyogs kyi char
[\[107a\]]
[\[107a.1\]]gtogs pa'i nyon mongs pa'i rgyan no//_//sa'i khams dang /_thabs kyi pha rol tu phyin pa dang /_byams pa chen po'i rang bzhin rdo rje tsartsi ka'o/_/chu'i khams dang /_stobs kyi pha rol tu phyin pa dang /_snying rje chen po'i rang bzhin rdo rje phag ma'o/_/me'i
[\[107a.2\]]khams dang /_smon lam gyi pha rol tu phyin pa dang /_dga' ba'i rang bzhin rdo rje dbyangs can ma'o/_/rlung gi khams dang /_ye shes kyi pha rol tu phyin pa dang /_btang snyoms chen po'i rang bzhin rdo rje go rI'o/_/phyi'i gzugs la sogs pa drug rnam par dag pas thod pa bzhi
[\[107a.3\]]po'o/_/dri ni gzugs su 'dus/_chos kyi dbyings ni thams cad la khyab pa'i phyir ro/_/pha rol tu phyin pa bcu'i dag pas ji ltar rig par sa bcu rnams rtogs par bya'o/_/stobs bcu dang mi 'jigs pa bzhi la sogs pa'i yon tan rnams 'di nyid du/_mi mthun pa'i phyogs
[\[107a.4\]]'joms par 'gyur ro zhes bya ba ni/_gzhung mangs pa'i 'jigs pas ma bris so zhes bya ba ni/_lha'i de kho na nyid kyi mtshan nyid do/_/slob dpon gyi las bsrung ba'i dam tshig dang /_bza' ba'i dam tshig dang /_gtor ma'i cho ga dang /_bsrung ba dang /_phyir bzlog dag gzhan
[\[107a.5\]]du shes par bya'o/_/dkyil 'khor sgrub pa dang /_slob dpon 'jug pa'i mtshan nyid ni bshad zin to/_/da ni rjes la slob ma gshin rje 'joms byed kyi gzugs su dmigs la rjes su gnang ba sbyin par bya ste/_sems can kun la phan don phyir/_/'jig rten kun du
[\[107a.6\]]thams cad nas/_/ji ltar sna tshogs 'dul 'gyur ba/_/chos kyi 'khor lo rab tu bskor/_/chos kyi gnas su rdo rje dang /_rin chen dang /_pad+ma dang /_las kyi sgra bcug la tshigs bcad lngas rim pa bzhin du'o zhes bya ba rjes su gnang ba sbyin pa'o/_/de nas/_'di de sangs
[\[107a.7\]]rgyas thams cad nyid/_/rdo rje sems dpa'i phyag na gnas/_/phyag na rdo rje'i brtul zhugs brtan/_/khyod kyis kyang ni rtag tu gzung /_/zhes pa 'dis rdo rje sbyin zhing slob mas/_oM sarba ta thA ga tA sid+d+hi badzra sa ma ya tiSh+Tha e Sha naste d+ha ra yA mi badzra satwa hi ti hi hi hUM zhes brjod
[\[107b\]]
[\[107b.1\]]cing rdo rje'i brtul zhugs gzung bar bya'o zhes bya ba rdo rje'i brtul zhugs so/_/de nas bdag nyid sangs rgyas kyi gzugs su bsgoms la g.yon pa'i khu tshur gyis snying gar chos gos kyi grwa nas 'dzin pa'i tshul dang /_g.yas mchog sbyin pas/_oM 'dir ni ngas khyod lung bstan
[\[107b.2\]]bya/_/rdo rje sems dpa' de bzhin gshegs/_/srid pa'i ngan 'gro las bton nas/_/srid pa mchog tu grub bya'i phyir/_/kye che ge mo rdo rje zhes bya ba'i/_ta thA ga ta sid+hi sa ma ya s+t+waM/_b+hur b+hu ba swaHzhes bya bas lung bstan nas/_gang 'di dag las byung ba'i phyag rgyas lung
[\[107b.3\]]ston par byed pa de la/_de bzhin gshegs pa 'khor gyi dkyil 'khor dang bcas pa thams cad kyis mgrin gcig tu bla na med pa yang dag par rdzogs pa'i byang chub tu lung ston par mdzad do/_/'di nyid las byung ba'i phyag rgya'i mthu dang sngags 'di yi stobs kyis so
[\[107b.4\]]zhes dad par bya'o zhes slob ma la brjod pa'i bya ba'o/_/'di ni lung ston pa'o/_/ de nas gsang ba brjod par bya'o /_/'dod chags bral ba lta bu'i sdig_/khams gsum na ni gzhan med do/_/de la 'dod pa chags bral nyid/_/khyod kyis nam yang mi bya'o/_/ma hA sa ma ya
[\[107b.5\]]ha na hUM phaT/_gsang ba brjod pa'o/_/de nas mchog tu gsang ba dam pa yi/_/dkyil 'khor mthong zhing zhugs pa yis/_/sdig pa kun las nges par grol/_/de ring khyed rnams legs par gnas/_/bde chen theg pa 'di yis ni/_/phyin chad 'chi ba khyed la med/_/srid
[\[107b.6\]]pa shin tu grub bya'i phyir/_/srid pa'i sdug bsngal las khyod 'das/_/rdo rje'i phyag rgya gang yin pas/_/gang zhig bskyed pa tsam gyis ni/_/sangs rgyas nyid du the tshom med/_/byang chub sems ni gtang mi bya/_/dam pa'i chos ni sun mi dbyung /_/nam yang dor bar mi
[\[107b.7\]]bya'o/_/mi shes pa'am rmongs pa yis/_/de yang nges par bstan mi bya/_/rdo rje dril bu'i phyag rgya rnams/_/nam yang dor bar mi bya'o/_/slob dpon smod par mi bya ste/_/'di ni sangs rgyas kun dang mnyam/_/rang gi bdag nyid dor nas ni/_/dka' thub kyis ni mi gdung
[\[108a\]]
[\[108a.1\]]zhing /_/ci bde bar ni bde bar gzung /_/'di ni ma byon rdzogs sangs rgyas/_/da ni khyod nyid dkyil 'khor kyi/_/slob dpon sngags dang rgyud 'dzin par/_/sangs rgyas byang chub sems dpa' dang /_/lha rnams kyang ni mthun par dgongs/_/sems
[\[108a.2\]]can rnams la sems brtse bas/_/khyod kyi dkyil 'khor cho ga bzhin/_/rab tu 'bad de bri bar bya/_/sgrub pa po rnams rgyud la sbyor/_/'di na dbugs dbyung sbyin pa'o/_/rjes su gnang ba la sogs pa lnga po 'di dag ni dbang lnga pa'i rjes la'am/_dbang bzhi pa'i rjes
[\[108a.3\]]la yang sbyin par bya zhing slob dpon gyi dbang nyid la phyir mi ldog pa'i dbang zhes brjod do/_/'di ni slob dpon gyis dbang ngo /_/da ni yol ba la sogs pa skye bos dben par byas pa'i sa phyogs su/_slob mas rang gi yid du 'ong ba'i gzugs la sogs pa'i yon tan dang ldan pa/
[\[108a.4\]]dam tshig dang /_sdom pa dang /_rnal 'byor bzhi la mkhas pa rgyan thams cad kyis brgyan par byas la/_gsang ba'i dbang gi don du bla ma la dbul bar bya'o/_/de nas/_byang chub rdo rje sangs rgyas la/_/mchod chen ji ltar stsal ba ltar/_/bdag kyang bskyab pa'i don gyi phyir/_/
[\[108a.5\]]nam mkha'i rdo rje deng bdag sprul/_/zhes bya ba'am/_gzhan kyis gsol ba gdab par bya'o/_/de nas bla mas kyang rnal 'byor bzhi mngon du byed cing chos nyid kyi mtsho skyes kyi nang du bskyod pa'i rdo rje'i nang du bskyed pa'i rang rig pa brtan pa/_srin lag dang mthe bong dag
[\[108a.6\]]gis babyung te de las bton nas/_btung ba rin chen 'di de ni/_/lus kyi rdo rje rab gsal byed/_/bu khyod rtag tu shes nas skye/_/yid las byung ba'i chu 'thung mdzod/_/ces pa 'dis bdud rtsi slob ma'i khar gzhag par bya'o/_/des/_a ho ma hA su kha zhes brjod cing
[\[108a.7\]]blangs nas myangs la mgrin par mid do/_/de nas yang langs la rang gi pad+ma'i lhag ma de nyid du sbyin par bya'o/_/'di ni gsang ba'i dbang ngo /_/de'i mjug thogs su de nyid dam gzhan yang rung ste/_rang yang dag par rig pa tsam gyis ye shes mngon du bya ba'i phyir/_sngar
[\[108b\]]
[\[108b.1\]]gyi tshigs bcad kyis gsol ba btab pa dang ldan pa'i slob ma de'i lag par gtad la/_gzugs ma yid 'ong 'di de ni/_/bsten byas sangs rgyas rnams kyis brtags/_/rdo rje rjes chags sbyor ba yis/_/bde ba dam pa myong bar gyis/_/thabs gzhan gyes ni sangs
[\[108b.2\]]rgyas min/_/'gro gsum 'di yang dag pa yin/_/de las 'khor bar spyor bral ni/_/khyod kyis nam yang ma byed cig_/'di de sangs rgyas thams cad kyi/_/rig ma'i brtul zhugs bla na med/_/rmongs pa gang zhig 'da' byed pa/_/de la mchog gi dngos grub med/_/ces
[\[108b.3\]]brjod la sbyin par dod/_/de yang tsan+dan dang gur kum la sogs pas byugs shing /_shin tu dri zhim po'i me tog gi phreng bas brgyan te/_gos med par pad+ma rab tu rgyas pa gsal bar ston cing slob ma la 'di skad ces brjod de/_dri chen dri chu bza' ba dang /_/khrag dang khu ba
[\[108b.4\]]de bzhin sha/_/bud med gus mchod de bzhin du/_/b+ha ga pad+mar tsum+ba naM/_/bu khyod spro ba yin nam ci/_/ji ltar bde bar bus sgos shig_/ces so/_/des kyang /_dri chen dri chu sogs za ba/_/lha mo ci phyir bdag mi spro/_/bud med rnams la rtag gus bya/_/b+ha ga nyid la tsum+ba naM/_/
[\[108b.5\]]zhes brjod par bya'o/_/de nas des/_e ma bdag gi pad+mo ni/_/bde ba kun dang yang dag ldan/_/gang zhig cho gas rten byed pa/_/de yi mdun du bdag gnas so/_/sangs rgyas mnyes pa la sogs pa/_/pad+mar bya ba ji bzhin gyis/_/bde chen rgyal po rang nyid ni/_/'di
[\[108b.6\]]nyid du ni rtag tu bzhugs/_/b+hany+dza mo k+Sha hoH_zhes brjod do/_/des kyang bla ma'i man ngag gis rdo rje dbyings kyi dbang phyug ma'i gzugs kyi rtsa nye bar dmigs la/_byed pa'i bye brag bstan pas/_rnal 'byor pa yis ji srid du/_/byang sems 'byin par mi byed pa/_/de srid thob
[\[108b.7\]]'gyur rgyun mi 'chad/_/dga' ba las skyes de gzhan ci/_/dngos grub kun kyi gter gyur pa'i/_/byang chub sems ni lhang gyur na/_/phung po rnam shes brgyal ba la/_/ma smod dngos grub ga la yod/_/mkha' khams rdo rje'i kun spyor dang /_/reg byas kyang ni rmad byung che'i/_/bde ba
[\[109a\]]
[\[109a.1\]]skyed par byed pa gang /_/de ni mchog dga' byed pa'o/_/dga' bral dag gi dbus su ni/_/mtshon pa stos la brtan par gyis/_/pad+ma'i nam mkhar rdo rje yis/_/lte bas gnas pa'i gnas dag tu/_/rdo rje skyil krung bdag gi sems/_/nor bu'i nang du son
[\[109a.2\]]blta zhing /_/ye shes skye ba gang yin te /_/ye shes ngo bo zhes pas brgyan/_/chags pa ma yin chags bral min/_/dbu mar dmigs pa ma yin no/_/gang tshe rnal 'byor ye shes mthong bde la gnas bya 'gyur mi bya/_/thun nam yang na nyin gcig gam/_/zla phyed zla ba lo dang
[\[109a.3\]]ni/_/bskal pa bskal pa stong du yang /_/ye shes mngon sbyor gyis gnas bya/_/zhes rtogs par byas la/_ji ltar nus pas yang dag par bzung ste phyung ba ro ma kho nas chu skyes nas blangs la de kho na nyid kyi lta bas byang chub kyi sems dam tshig gi ngo bo gzung bar bya'o/_/shes rab
[\[109a.4\]]ye shes kyi dbang ngo /_/'dir dbang lnga dang shes rab ye shes kyi dbang dag ga la yin/_'dir de dag ma gsungs te/_dang po cod pan dbang gi ste/_/gnyis pa ral gri sbyin bya ba/_/gsum pa rdo rje dril bu ste/_/bzhi pa zla ba bza' ba dag_/dus dgra'i zhal nas byung ba yi/_/
[\[109a.5\]]bzhi po 'di dag dbang bskur tshe/_/dpal ldan chags chen rdo rje yis/_/dbang bskur 'di yis byin gyis brlabs/_/zhes gsungs pa'i phyir ro/_/zhe na de ni bden mod kyi dbang lnga po nyid cod pan gyi dbang ste/_thams cad du rdo rje tsartsi ka la sogs pa rnams cod pan la dbang gi gzugs kyi
[\[109a.6\]]bya ba yin pa'i phyir dang /_'dis thams cad du las rnams la dbang byed pas gtso bo yin pa'i phyir ro/_/rdo rje'i dam tshig sbyin pa ni/_ral gri'i dbang ste mi mthun pa'i phyogs thams cad gcod par byed pa'i phyir ro/_/phyir mi ldog pa'i dbang bskur yang bstan pa nyid de rdo rje dang dril
[\[109a.7\]]bu'i dam tshig la lus byin kyis brlabs pa bcug nas so/_/thun mong pa'i rgyud du gsungs pa'i brtul zhugs dang /_lung bstan pa dang /_dbugs dbyung ba yang ngo /_/shes rab ye shes kyi dbang bskur yang /_phag mo'i gzugs ni bzung nas su/_/btsun mo thams cad 'dod bya
[\[109b\]]
[\[109b.1\]]yin /_/de nas rgyal mtshan khyams mthong nas/_/der ni 'o ma rab bsgrub bya/_/'o ma goms pa'i sems gcig gis/_/phyag rgya chen po rab bsgrub bya/_/zhes bya ba bstan pa nyid do/_/de nyid bla na med pa 'gro ba mtha' dag gi don bsgrub pa brtags pa'i rnyog pa dang bral ba nyid
[\[109b.2\]]las slar rang yang dag par rig pa dang tha mi dad pa thub pa'i tshogs mtha' yas pa 'phro ba'i dkyil 'khor gyi 'khor lo'i bdag nyid can yid bzhin gyi nor bu lta bu brtan pa'i ngo bo nyid du slob ma la tshig gis sbyin par bya'o zhes bya ba slar sbyin pa'o/_/de nas slob ma rnams phan yon
[\[109b.3\]]gyi spro ba bskyed par bya ste/_mchog tu gsang ba dam pa yi/_/dkyil 'khor mthong zhing zhugs pas na/_/sdig pa kun las rnam grol bar/_/di ring khyed rnams legs par gnas/_/bde chen theg pa 'di las ni/_/phyin chad 'chi ba khyed la med/_/mi tshugs pa dang ma bcings
[\[109b.4\]]par/_/gang la'ang 'jigs med dga' bar gyis/_/srid pa kun du zhi bya'i phyir/_/srid pa'i ngan 'gro las khyod 'das/_/srid pa shin tu grub pa'i phyir/_/srid pa'i mchog tu yang dag 'gyur/_/dngos grub dam tshig sdom pa 'di/_/khyod kyis rtag tu bsrung bya ste/_/sangs
[\[109b.5\]]rgyas kun gyis mthun par gsungs/_/mchog tu rtag pa'i bka' yin no/_/slob dpon smad par mi bya ste/_/bde gshegs bka' las 'da' mi bya/_/de bzhin khros nas spun rnams la/_/nyes pa brjod par mi bya'o/_/sems can rnams la byams pa'i sems/_/nam yang
[\[109b.6\]]nges par spang mi bya/_/byang chub sems ni dor mi bya/_/rang gzhan chos la mi smod do/_/yongs su ma smin sems can la/_/gsang ba nyid ni bstan mi bya/_/bdag nyid phung po smad mi bya/_/chos rnams ngo bo sun mi dbyung /_/gdug la byams pa rtag tu spangs/_/chos la
[\[109b.7\]]tshad gzung mi bya'o/_/dad ldan sems can bslu mi bya/_/rtag tu dam tshig bsten par bya/_/shes rab rang bzhin bud med rnams/_/skyon gyis nyes pa mi byed do/_/rnal 'byor slong mos mi rgyu zhing /_/rnal 'byor spangs par mi bya ste/_/rtag par rgyun du gsang sngags bzlas/_/
[\[110a\]]
[\[110a.1\]]rtag tu dam tshig la sogs bsten/_/gal te bla ma smod de bzhin/_/dam tshig bag med gyur pa na/_/de tshe dkyil 'khor de bris la/_/bde gshegs rnams la sdig pa bshags/_/deng khyod skye ba 'bras bur bcas/_/gang phyir 'di ni legs par gnas/_/
[\[110a.2\]]dam tshig lha rnams dang mnyam par/_/gnas par 'gyur ba the tshom med/_/sangs rgyas rdo rje can bcas pa/_/kun gyis tshe ldan de gang bskur/_/khams gsum pa yi rgyal po che/_/rgyal srid bdag po bstan pa yin/_/de ring bdud las rnam par rgyal/_/grong khyer mchog
[\[110a.3\]]tu rab zhugs so/_/de ring khyod kyis sangs rgyas nyid/_/thob pa 'di la the tshom med/_/'di ltar yid ni rab dang rdo rje nyid du gyis/_/rang gi dam tshig mi zad bde ster bstan par kyis/_/de ring 'gro ba de myur rdo rje sems dpa' dang /_/mtshungs pa'i rtag pa nyid du khyod rnams phyin par
[\[110a.4\]]'gyur/_/slob ma rab gus mnyes gshin pas/_/bla ma'i zhabs la phyag 'tshal nas/_/gtso bos ji ltar bka' bsgo ba'i/_/gsung ni de ltar bdag gis bgyi/_/gal te 'byor na de rnams kyi mthe bong g.yas pa lag pa g.yon pas bzung la sbyin sreg gis zhi bar bya ste/
[\[110a.5\]]dgang blugs gcig gam/_gsum mam/_bdun phul nas yon blang bar bya'o/_/de rnams kyis kyang dga' ba'i yid kyis ji ltar 'byor pa'i sa gzhi glang po dang /_rta dang gser dang /_dngul dang rgyan dang /_bu dang bu mo dang /_chung ma dang /_bran pho dang /_bran mo la
[\[110a.6\]]sogs pa dbul zhing /_bdag nyid g.yog tu'am/_thos pa la sogs pa yon tan bsam pa grub pa'i phyir dbul lo/_/de nas slob ma rnams mnyes par byas te /_yon de dang de dag blangs la kha zas dang spyod yul thams cad kyis 'khor lo mchod par bya'o/_/'os pa'i slob
[\[110a.7\]]ma rnams bzung ste/_rnam pa sna tshogs pa'i mchog gi bdud rtsis tshim par byas nas nye bar bsdu'o/_/de nas mchod pa dang /_bstod pa dang bdud rtsi myang bar byas la gsol ba btab nas gshegs su gsol te/_lha'i nga rgyal brtan pas chos thams cad ni dngos po med pa'o
[\[110b\]]
[\[110b.1\]]zhes brjod cing rdo rje'i rtse mos shar kyi sgo nas brtsams te gtso bo'i gnas la sogs pa dbyi bar bya'o/_/de nas don du gnyer ba rnams la rdul tshon nyung shas byin la/_thams cad chu bo chen por dor bar bya'o/_/khung bu 'gengs dang rab gnas dang /_/sbyin sreg 'khor lo'i nor
[\[110b.2\]]gang yin/_/de kun slob dpon nyid kyi yin/_/zhes pa rdo rje 'dzin mchog gsungs /_/'dus pa'i cho gar gsal bar ni/_/bzang po'i zhal la sogs pas mdzad/_/'dir ni shin tu zab pa yis/_/'khor lo'i cho ga gang des ngal/_/ji srid ltar rnyed 'di 'dra ba/_/rang nyid dran
[\[110b.3\]]par bya phyir bris/_/'di la lhag dang chad pa dag_/dpa' bo rnams kyis bzod par mdzod/_/dpal ldan gshin rje gshed dmar dkyil 'khor cho ga sems can don rnams yang dag sgrub/_/rang gi ye shes tha dad ma yin mdzad tshogs shes rab ldan pa'i spyod yul ni/_/mi shes
[\[110b.4\]]mun pa kun 'joms srid pa zhi ba gnyis su med pa rtogs pa'i gnas/_/byas las dge tshogs gang thob de yis bdag dang 'gro ba de blo'i gter gyur cig_/dpal gshin rje gshed dmar po'i dkyil 'khor gyi cho ga paN+Di ta chen po rnal 'byor gyi dbang phyug chen po dpal 'dzin gyi zhal
[\[110b.5\]]snga nas mdzad pa sdogs cas//_//rgya gar gyi mkhan po paN+Di ta rje btsun chen po dpal gshin rje gshed kyis rjes su gzung ba/_nyi ma'i dbang po'i 'od zer gyi zhal snga nas/_chag lo tsA ba dge slong chos rje dpal gyis bsgyur cing zhus te gtan la phab pa'o//_//
[\[110b.6\]{D2025}]@##/_/rgya gar skad du/_swa b+hi byeSh+Tha na tsa tu yo ga ta da twa u pa de sha nA ma/_bod skad du/_rnal 'byor bzhi'i de kho na nyid ces bya ba rang byin gyis brlab pa'i man ngag_/bcom ldan 'das gshin rje gshed dmar po la phyag 'tshal lo/_/shin tu spros med thugs rjes
[\[110b.7\]]brlan/_/dpal ldan bde chen phyag 'tshal te/_/rang byin brlabs pa'i rim pa ni/_/bla ma'i drin gyis gsal bar bshad/_/bla ma la gus dam tshig can/_/snying rje sems can don sems pa'i/_/sgrub pos dben pa'i gnas su ni/_/dngos grub dam pa bsgrub par bya/_/
[\[111a\]]
[\[111a.1\]]rnal 'byor dam pa bzhir bshad do/_/dbyibs dang sngags dang byin rlabs dang /_/rnam dag ye shes zhes bya bas/_/srid pa'i 'ching ba las grol 'gyur/_/rim pa'am yang na cig car dang /_/sangs rgyas rjes dran bsgom bya ste/_/gong bur gnas pa'i bdag nyid kyis/_/lus
[\[111a.2\]]'di gshin rje gshed dmar po/_/'di ni bems po ma yin la/_/sha dang khrag kyang de ma yin/_/bden min brdzun pa ma yin no/_/tha mal ma yin ye shes sku/_/dang zhing gsal la rnyog pa med/_/phun tshogs yon tan kun gyi rten/_/'di ni bdag las tha dad med/_/spang zhing bsnan du
[\[111a.3\]]cung zad med/_/ma 'khrul bla ma'i bka' drin gyis/_/gdod nas grub par shes bya ste/_/lus can kun gyis 'di mthong dang /_/gang gis thos dang dran tsam gyis/_/bsam pa rdzogs mdzad zung 'jug sku/_/de ltar bdag nyid gsal bar blta/_/bdag gi thugs ka'i sa bon las/_/
[\[111a.4\]]sa gsum 'od zer rab 'phros nas/_/mthong thos dran pa'i spyod yul du/_/ma lus lus pa med pa yin/_/brtan g.yo'i dngos po ji snyed pa/_/dpal ldan gshin rje gshegs dmar po/_/khams gsum min 'di gzhal med khang /_/srog chags min 'di rgyal ba rnams/_/phung po khams dang
[\[111a.5\]]skye mched min/_/khams gsum min 'di dkyil 'khor pa/_/rang bzhin 'od gsal ngo bo nyid/_/me long nang gi gzugs brnyan ltar/_/sgyu ma lta bu'i ting nge 'dzin/_/rmi lam ji bzhin goms byas te/_/bar ma'i srid pa rab spyor bas/_/de bzhin gshegs pa'i dngos grub thob/_/dbyibs
[\[111a.6\]]kyi rim pa ste rnal 'byor ro/_/lus can rnams kyi srog gyur pa/_/rlung zhes bya ba las kun byed/_/'di ni rnam shes bzhon pa ste/_/srid dang rnam grol thob byed pa'o/_/bya dra dang ni b+ha ra ta/_/mu sa la dang a tra tas/_/thog mar lus ni sbyang bar bya/_/lus sbyangs pas ni rtsa dang
[\[111a.7\]]rlung /_/legs par dag pa nyid du 'gyur/_/spros pa thams cad spangs nas so/_/mnyam par gzhag pas dngos grub thob/_/dgang ba'i sbyor bas dgang bya ste/_/dgug pa'i sbyor bas dgug par bya/_/zhi ba yis ni zhi ba nyid/_/rengs pa'i spyor bas mi g.yo'o/_/sbyor ba bzhi yis
[\[111b\]]
[\[111b.1\]]bdag nyid kyis/_/dngos grub chen po skye bar 'gyur/_/rtsa gsum zur gsum sbyangs nas ni/_/cung zad spyod lam dal bar bya/_/dbang po ngal zhing dub pa'i tshe/_/sems ni rtse gcig nyid du gzhag_/du ba la sogs lnga po ni/_/skad cig nyid la 'char bar 'gyur/_/mngon shes rdzu 'phrul
[\[111b.2\]]la sogs pa/_/grol ba'i dngos grub go 'phang 'thob/_/rlung gi g.yo bas 'khor ba ste/_/mi g.yo bas ni mya ngan 'das/_/snying gi chu skyes dbus sogs pas/_/mi gnas mya ngan 'das pa thob/_/rnal 'byor pas ni mnyam gzhag pas/_/nang par bya rog mi grag par/_/'jug
[\[111b.3\]]pa'i rlung ni gang yin la/_/stong phrag gcig ni bgrang bar bya/_/sgrub pos sgra dang bral ba ni/_/'bum phrag gcig ni rdzogs pa na/_/tshe zad pa yang lo lnga ru/_/'tsho 'gyur 'di la the tshom med/_/snying ga'i hUM yig dkar po la/_/yul sogs dmigs par mi byed pas/_/rlung gi sbyor
[\[111b.4\]]bas goms byed na/_/mngon par shes pa 'thob par 'gyur/_/rnam shes gong du 'pho ba ni/_/'chi ba'i dus la bab pa'i tshe/_/bu ga rnams su son pa'i rtsa/_/yi ge rnams kyis dgab par bya/_/A li kA li'i rlung gis ni/_/bu ga'i rlung ni sbyang bar bya/_/snying ga'i hUM yig shes dang
[\[111b.5\]]sbyar/_/phyed dang gnyis kyi yi ge ni/_/'og dang steng du bzhag pa la/_/de yi 'og gi cha rlung gis/_/sa bon steng 'og bltas pa yis/_/rlung gi sa bon gnyis gzhag pas/_/rnal 'byor ldan pas kha sbyor bcing /_/yi ge phyed dang gnyis kyi sngags/_/nyi shu rtsa gcig rim par
[\[111b.6\]]brjod/_/rlung ni rnam shes bzhon pa ste/_/gang dang gang du bgrod pa yi/_/rlung ni sgo ru brtsams pas te/_/dgug pa ldog pa'i spyor ba yis/_/de ltar sbyangs pa'i goms pa las/_/gol ba'i dngos grub thob pa'o/_/sgo yi bye brag bshad par bya/_/'dod khams bde 'gro lta ba gnas /_/
[\[111b.7\]]gzugs khams smin mtshams thig le las/_/tshangs pa'i sgo nas gzugs med do/_/de ni mtho ris byed pa'o/_/sna nas gnod sbyin gnas su skye/_/rna ba las ni mi 'am ci/_/mig las mi yi dbang por 'gyur/_/gcin gyi sgo las dud 'gror 'gyur /_/bshang ba las ni dmyal bar 'gyur/_/
[\[112a\]]
[\[112a.1\]]bde 'gro las ni gzhan du 'gro/_/de ltar ma nus stobs chung ba/_/rnam shes bla mar 'pho ba ni/_/spyos pa thams cad bcad nas ni/_/rgyal sras lam la gtang bar bya/_/lus ni legs par bsrung zhebar bya/_/yang na seng ge'i nyal thabs bya/_/rnam smin
[\[112a.2\]]las grub phung po 'di/_/bla ma lha dang 'byung po la/_/stos pa med par gtang bar bya/_/mchog gi sgo ni gsal por dbye/_/snying gi chu skyes pad+mo yi/_/hUM las rnam shes bstim par bya/_/spyi bor bla ma lhag pa'i lha/_/dus gsum bde gshegs ro gcig pa/_/mchod
[\[112a.3\]]sogs byas la gsol ba gdab/_/de nas rlung gi spyor ba yis/_/rnam shes thugs kar 'phang bar bya/_/sangs rgyas kun gye ye shes dang /_/rang gi rnam shes dbyer rnged du/_/stong nyid snying rje ro gcig par/_/mi 'gyur bde ba bsgom par bya/_/de ni chos sku phrin las
[\[112a.4\]]dang /_/bcas pa'i dngos grub thob par 'gyur/_/mtshams med lnga ni byed pa dang /_/nyin bzhin bram ze gsod pa yang /_/'di yi lam gyis grol 'gyur te/_/sdig gis gos par mi 'gyur ro/_/dus la babs na 'pho bar bya/_/dus min lha ni gsod par 'gyur/_/lha ni bsad
[\[112a.5\]]pa tsam gyis ni/_/mnar med gnas su sreg par byed/_/'di ni bde bar gnas dus su/_/cung zad goms par bya ba ste/_/'byin dang 'jug pa'i rlung la ni/_/sbyar te spro dang bsdu ba'i tshul/_/nam mkhar rje btsun bltas nas ni/_/yud tsam mnyam gzhag rnal 'byor bya/_/
[\[112a.6\]]sngags kyi rim pa ste rjes su rnal 'byor ro/_/shes rab thabs kyi phyag rgya las/_/bla ma'i man ngag rim pa yis/_/srid pa'i sdug bsngal gzhom 'dod pas/_/mi 'gyur bde ba bsgom par bya/_/rnal 'byor ma yi mtshan nyid ni/_/rigs ni rnam pa bzhi ru bshad/_/tsartsi ka ni pad+ma
[\[112a.7\]]can/_/phag mo glang po can du bshad/_/rdo rje dbyings can dung can ma/_/dkar mo ri mo can yin te/_/rigs ni bzhi yi mtshan nyid rnams/_/de ltar mkhas pas shes par bya/_/pad+ma can gyi mtshan nyid ni/_/bzhin ni kun nas zlum po ste/_/sna ni zar ma'i me tog mtshungs/_/rus
[\[112b\]]
[\[112b.1\]]sbal rgyab 'dra'i sen mo dmar/_/nu ma mkhregs shing 'jam pa dang /_/rkang mthil mnyam nas brang yang mdzes/_/ba spu 'khyil zhing ngang pa'i skad/_/ri mo gsum can chu skyes mchog_/pad+ma'i dri ldan glang chen 'gros/_/pad+ma'i 'dab ltar reg na 'jam/_/pad+ma'i byed pas bsten phyir
[\[112b.2\]]ste/_/pad+ma can gyi dngos grub 'gyur/_/glang po can zhes bya ba ni/_/sna g.yon ba spu 'khyil ba dang /_/'dod pas myos shing 'dod la sred/_/chang gi dri ldan byen pa sbom/_/lus ni sbom la mi srun pa/_/bzhin gyi mdangs che nga ro che/_/glu dang rol mo la dga' ba/_/byed pa bcings pa'i
[\[112b.3\]]spyor ba yis/_/glang po che yi mchog sgrub byed/_/dung can ma zhes grags pa ni/_/ha cang skem zhing sbom pa min/_/skra ring sna yang cung zad ring /_/nu ma na ra ka 'bras ltar/_/zho dang 'o ma'i tshogs la dga'/_/bya rog skad can bung ba'i sgra/_/ba lang lce ltar rtsub pa ste/_/gi wang ra ta'i
[\[112b.4\]]bcings pas bsten/_/ri mo can yang bshad par bya/_/shin tu khro zhing ngo tsha spangs/_/rtag tu rtsod pa la dga' zhing /_/lus thung de yi brang rnams mdzes/_/pa la'i 'bras ltar nu ma zab/_/byin pa phra zhing phyis gan nyal/_/gsus pa sbom zhing mchu yang 'phyang /_/sha ba'i dri ldan phug
[\[112b.5\]]ron skad/_/de ni ri mo can zhes bya/_/pi la sa yi bcings pas bsten/_/ri mo can gyi dngos grub 'gyur/_/bcu drug lon pa'i skad bzang ma/_/gzugs dang lang tsho phun sum tshogs/_/dang por legs par sbyang ba dang /_/dbang bskur nas ni sgrub pa brtsam/_/sku gsung thugs dang rdo rje
[\[112b.6\]]ni/_/dpral ba la sogs rnams su dgod/_/swA hA gsang ba gtsug tor du'o/_/de nas pad+ma rdo rje sbyang /_/a yis pad+ma'i 'dab brgyad la/_/a yis ze 'bru rab tu brtag_/hUM gis rdo rje rtse lnga pa/_/phaT kyis sgo la rab tu brtag_/de ltar rdo rje pad+ma bcas/_/b+ha gar ling+ga bzhag nas ni/_/byang chub
[\[112b.7\]]sems ni spro mi bya/_/rnal 'byor pas ni hUM phaT bsam/_/b+ha gar rdo rje 'dzin par byed/_/khams gsum po ni ma lus pa/_/sangs rgyas ngo bor bsgom par bya/_/rgyu mthun la sogs rab dbye bas/_/shin tu rnal 'byor bsgom par bya/_/rdo rje dbyings kyi dbang phyug ma'i/_/rtsa ni nye bar btsal bya ste/_/
[\[113a\]]
[\[113a.1\]]byed pa bcings pa'i spyor ba yis/_/rnal 'byor pa yis ji srid du/_/byang chub sems ni 'byin mi bya/_/gang tshe chu yi ri mo ltar/_/de tshe thob 'gyur rgyun mi 'chad/_/dga' ba las skyes de bzhin ci/_/dngos grub kun gyi gter gyur ba/_/byang chub sems ni nyams
[\[113a.2\]]gyur na/_/phung po rnam shes brgyal 'gyur bas/_/ma smad dngos grub ga la thob/_/mkha' khams rdo rje kun sbyor dang /_/reg byas kyis ni rmad byung che/_/bde ba skyed par byed pa ni/_/mchog tu dga' ba byed pa'o/_/dga' bral dag gi dbus su ni/_/mtshon par de ni bstan par bya/_/
[\[113a.3\]]pad+ma'i dbus su rdo rje ni/_/lte bas mnan pa'i gnas dag tu/_/rdo rje'i skyil krung las sems ni/_/nor bu'i nang du son pa ltar/_/ye shes skye ba gang yin pa/_/ye shes ngo bo zhes bya ba/_/chags pa ma yin chags bral min/_/dbu mar dmigs par mi 'gyur ro/_/gang tshe
[\[113a.4\]]rnal 'byor ye shes mthong /_/bde ba gnas su 'gyur mi bya/_/thun mong yang na nyin gcig dang /_/zla phyed zla ba lo dang ni/_/bskal pa'am bskal pa stong du yang /_/ye shes sbyor bas gnas par bya/_/byin gyis brlabs pa'i spyor ba ste shin tu rnal 'byor ro/_/mkha' 'gro'i pho brang
[\[113a.5\]]chu skyes dbus/_/thabs dang shes rab spyor ba yis/_/khams gsum rgyu dang mi rgyu dngos/_/rnal 'byor chen pos ngal bso bya/_/lte ba'i dbus son dpa' bo la/_/spro dang bsdu ba'i spyor ba yis/_/ji ltar dbugs rlung me long la/_/ji ltar thim pa blta bar bya/_/lte ba'i chu skyes pad+mo la/_/
[\[113a.6\]]yungs kar tsam du brtag bya gang /_/bde gsal ye shes nyid du 'gyur/_/rtag pa ma yin chad pa min/_/bdag min gzhan yang ma yin la/_/srid min mya ngan 'das pa min/_/thog ma dbus mtha' rnam par spangs/_/'od gsal ba las de gsal na/_/de las rdo rje 'dzin par 'gyur/_/
[\[113a.7\]]rnal 'byor bzhi yi rim pa las/_/gang skyes ye shes phyag rgya che/_/thabs dang shes rab rang gi dngos/_/me long nang gi gzugs brnyan bzhin/_/'jig rten khyab byed gsal bar snang /_/mi 'gyur mchog gi bde ba che/_/stong nyid snying rje dbyer med la/_/phun sum tshogs pa'i 'byung gnas kyi/_/
[\[113b\]]
[\[113b.1\]]ye shes chen po 'grub 'gyur ro/_/ye shes kyi sbyor ba zhes bya ste rnal 'byor chen po'o/_/de ltar bla ma'i man ngag rjes 'brangs te/_/de nyid gsal byas brtse chen bzod par gsol/_/'dir 'bad bsod nams dri med gang skyes des/_/srid gsum dpal ldan rdo rje 'dzin gyur cig_/rnal
[\[113b.2\]]'byor bzhi'i de kho na nyid ces bya ba rang byin kyis brlab pa'i man ngag grub thob kyis 'khor los sgyur ba mthu stobs las mnga' brnyes pa/_dpal ldan rnal 'byor gyi dbang phyug bram ze dpal 'dzin gyis mdzad pa rdzogs so//_//dar paN A tsAr+ya dang /_glo bo lo tsA bas bsgyur ba'o//_//
[\[113b.3\]{D2026}]@##/_/rgya gar skad du/_rak+ta ya mA ri sA d+ha na nA ma/_bod skad du/_gshin rje gshed dmar po'i sgrub thabs zhes bya ba/_gshin rje'i gshed dmar po la phyag 'tshal lo/_/oM hrIHSh+T+w-iHbi kr-i tA na na hUM hUM phaT phaT swA hA/_oM ya mAn+ta kr-ita hUM hUM phaT phaT swA hA/_sngags pas dang por
[\[113b.4\]]re zhig bde ba'i stan la nye bar 'dug ste/_rang gi snying gar aM yig las skyes pa'i nyi ma'i dkyil 'khor bsgom par bya'o/_/de'i dbus su hUM yig bsgoms te/_de'i 'od zer gyes gshin rje'i dgra dmar po dang /_bla ma dang /_sangs rgyas dang /_byang chub sems dpa' rnams mdun du dmigs pa
[\[113b.5\]]la bkug ste/_me tog la sogs pa rnams kyis yang dag par mchod pa dang /_phyag 'tshal ba dang /_sdig pa brjod pa la sogs pa bya'o/_/de nas khams gsum pa'i bdag nyid rnams sgyu ma dang /_rmi lam dang /_mig 'phrul dang mtshungs par dmigs la/_stong pa nyid rnam par bsam par bya'o/_/
[\[113b.6\]]oM shU n+ya tA dz+nyA na badzra swa b+hA ba At+ma ko\u0f85haM/_zhes pas sems byin gyis brlab par bya'o/_/de nas hUM ngam/_aM yig dmar por gyur pa las nyi ma'i dkyil 'khor/_de'i steng du hUM yig dmar po/_de yongs su gyur pa las mi mgo rlon pas mtshan pa'i dbyug pa dkar po/_de'i dbus su aM yig dmar po
[\[113b.7\]]yongs su gyur pa las nyi ma'i dkyil 'khor/_de'i dbus su hUM yig dmar po/_de thams cad yongs su gyur pa las/_gshin rje mthar byed pa'i gshin rje'i gshed kyi bdag nyid bsam par bya'o/_/sgu mdog dmar po g.yon brkyang ba'i zhabs kyis bzhugs pa/_mche ba gtsigs shing zhal
[\[114a\]]
[\[114a.1\]]'gyur zhing /_ljags 'gyur ba drag po/_klu brgyad kyis rnam par brgyan pa/_dbu skra dmar ser gyen du 'bar ba/_mgul la mi mgo'i phreng ba dang /_stag gi pags pa'i sham thabs can/_rgyan kha dog dmar po sna tshogs can no/_/shes rab ma g.yas brkyang
[\[114a.2\]]ba'i zhabs kyis mtshan pa phyogs su bsgom par bya'o/_/de nas bcom ldan 'das kyi thugs kar sngags kyi sa bon yongs su gyur pa las nyi ma/_de'i steng du hUM yig_/de yongs su gyur pa las mi mgo rlon pas mtshan pa'i dbyig pa dkar po nges par bsgom par bya'o/_/de'i dbus su nyi
[\[114a.3\]]ma'i dkyil 'khor la gnas pa'i hUM yig dmar po rnam par bsam par bya'o/_/de nas gsang ba la hUM yig yongs su gyur pa las rdo rje bsam par bya'o/_/bcom ldan 'das ma'i gsang ba las pad+ma 'dab ma brgyad pa la aM yig dmar pos mtshan pa'o/_/de'i rjes su sngags brjod par bya'o/_/oM
[\[114a.4\]]sarba ta thA ga tA nu rA ga Na badzra swa b+hA ba At+ma ko\u0f85haM/_de'i rjes su lte ba'i 'og pad+ma dmar po 'dab ma brgyad pa'i steng du hrIHyig dmar po 'bar bar bsam par bya'o/_/bcom ldan 'das zhal gcig phyag gnyis pa/_g.yon pa'i phyag gis khrag gis gang ba'i thod pa dang /_g.yas kyis mgo bos
[\[114a.5\]]mtshan pa'i dbyug pa dkar po 'chang ba/_ma hiR+Sha dang /_sna tshogs pad+ma'i steng du bsgom par bya'o/_/shes rab ma dga' bas myos pa/_mgul pa nas 'khyud pa thod pa skam po can/_zhal gcig phyag gnyis ma/_bcom ldan 'das dang zhal spyor bas bzhugs pa/_de lta bur gyur pa'i gshin rje gshed bsgom
[\[114a.6\]]par bya'o/_thun gsum mam/_thun bzhi rnam par bsgoms la/_gtor ma sbyin par bya ste/_b+h+rUM AM dzrAM maM hUM/_dam tshig byin gyis brlabs pa'i sngags so/_/oM kha kha khA hi khA hi sarba yak+Sha rAk+Sha sa b+hU ta pre ta pi shA tson+na da kum+b+haN+DA pa sma ra DA ki n+yA da ya/_i daM gr-i h+NAn+tU/_sarba sid+d+hi me pra yats+tshan+tu ya theSh+Ti b+hUny+dza tha pi
[\[114a.7\]]ba tha dzi gra tha mA ti/_kra ma sarba sid+d+hi ye sa ha yi ka b+ha ba tu hUM hUM phaT phaT swA hA/_'byung po thams cad pa'i gtor ma'i sngags so/_/las dang rjes su mthun pa'i kha dog dmar po dang /_nag po dang /_ser po dang /_dkar po'i sku bsam par bya'o/_/de nas bzlas pa rjes su dran par bya'o /_/oM hrAHSh+T-iH
[\[114b\]]
[\[114b.1\]]bi kr-i tA na na hUM hUM phaT phaT/_de ba dat+ta s+ya shAn+tiM ku ru nA ma swA hA/_rgyas pa la bau ShaT/_dgug pa la dzaH/_dbang la hUM mu ke ho/_rengs pa la lo/_tsUd pa la hUM phaT/_gzung ba la hUM phaT/_gzhan rnams la uts+tsha Ta rnams so/_/de lta bu rengs pa la sogs pa'i las rab 'byam rnams kyi nang du
[\[114b.2\]]gzhug go/_/zhi ba la gi wang gis bsrung bar 'gyur te/_dar dang /_ras dang /_gro ga dkar po dang /_smyug ma'am/_shun pa'i ras bkrus pa la 'khor lo gnyis mngon par bris la/_nA ma'i yi ge'i nang du gzhug go/_/gzhi nag po sogs pa dang bral ba'i rdza kha sbyar ba'i gnas su bu ram dang /_sbrang
[\[114b.3\]]gi nang du bcug ste/_skud pa dkar pos dkris nas thun gsum du me tog dkar pos mchod nas/_kha shar du mngon par phyogs la/_gshin rje mthar byed sku mdog dkar po'i rang bzhin du gsal bar bsgoms nas/_zla ba'i dkyil 'khor gyi steng du gnas pa'i bsgrub bya bltas la/_bum pa
[\[114b.4\]]dkar po zla ba ltar dkar ba'i bdud rtsis gang ba'i dbang bskur bar bsams nas/_bzlas par bya'o /_/oM hrIHSh+T+r-iHbi kr-i tA na na hUM hUM phaT phaT/_nA ma de ba dat+ta s+ya shAn+tiM ku ru nA ma swA hA/_zhi ba'i cho ga'o/_/skyes pa rnams kyis zhi ba la gur gum gyis so/_/rgyas pa la'ang gur gum gyis
[\[114b.5\]]so/_/'khor lo gnyis mngon par bris te/_bau ShaTa'i yi ge dang bcas pa mar dang /_sbrang rtsi'i nang du bcug la/_rdza kha sbyar du gnas pa la skud pa ser pos dkris nas thun gsum du me ser pos mchod/_byang du kha bltas la gshin rje gshed sku mdog ser po'i skur
[\[114b.6\]]dmigs la/_zla ba kha dog ser po la gnas pa'i bsgrub bya la gser gyi bum pa ser po dang /_bdud rtsi ser po rnams kyis dbang bskur bar bsams la/_sngags kyi bzlas pa bya ba ni/_oM hrIHSh+T+r-iHbi kr-i tA na na hUM hUM phaT phaT/_de ba dat+ta s+ya puSh+TiM ku ru bo ShaT swA hA/_rgyas
[\[114b.7\]]pa'i cho ga'o/_/gro ga'am ras la rgya skyegs sam/_tsan+dan dmar po'i khu ba'am/_ming med kyi khrag dang bsres pas 'khor lo gnyis mngon par bris te/_ho yig nA ma dang bcas pa nang du bcug la/_yongs su tshos pa'i rdza kha sbyar du bzhag pa la mar
[\[115a\]]
[\[115a.1\]]dang /_sbrang rtsi nang du bcug la/_me tog dmar po rnams kyis mchod/_nub tu kha bltas la gshin rje gshed dmar po'i gzugs su bsams nas/_zla ba'i dkyil 'khor dmar po'i dbus su bsgrub bya bsams
[\[115a.2\]]la/_rang gi lus las 'phros pa'i 'od kyis dbang bskur bas myos par 'gyur te/_rkang pa gnyis kyi mdun du 'gyel bar bsams te/_sngags bzlas pa ni/_oM hrI Sh+T+r-iHwi kr-i tA na na hUM hUM phaT phaT/_de ba dat+ta s+ya kr-i te ya dz+nyA dat+taM ba s+yaM ku ru hoH/_gal te dbang du ma gyur
[\[115a.3\]]na/_der mar dang sbrang rtsis sbangs pa'i 'khor lo de nyid la seng ldeng gi sol ba la sogs du ba med pas bdug par bya'o/_/oM d+hIHdz+dzaHwi kr-i tA na na hUM hUM phaT phaT/_de ba dat+ta ba bye ku ru hoH/_zhes pa'i sngags bzla bar bya'o/_/dbang gi cho ga'o/_/dur khrod kyi ras sam/_khrag gis
[\[115a.4\]]sbangs pa'i ras la tshos dang bsres pas 'khor lo gnyis mngon par bris te/_dza yig dang /_hrIHyig dang ni ma'i yi ge dang bcas pa nang du bcug la/_bud med kyi thod pa kha sbyar la bzhag la/_me tog dmar pos mngon par mchod/_dgongs thun gyi nyi ma dang 'dra ba'i gshin rje
[\[115a.5\]]mthar byed kyi sku dmar po/_lcags kyu dang zhags pa 'dzin pa bdag nyid kyis bsams nas/_de'i snying lcags kyus phug_/ske la zhags pas bcings nas 'ong bar bsam mo/_/gal te 'ong na de la seng ldeng gi mes gdung bar bya'o/_/sngags bzlas so/_/las rab
[\[115a.6\]]'byam rnams ni rgyud du shes par bya'o/_/gshin rje gshed dmar po'i sgrub thabs/_slob dpon chen po dpal 'dzin gyis mdzad pa rdzogs so//_//lha'i skad la legs par zhugs pa'i shAkya'i dge slong nyi ma rgyal mtshan dpal bzang pos skad gnyis smra ba rnams
[\[115a.7\]]kyi gdan sa dpal thar pa gling gi gtsug lag khang du bsgyur ba'o//[ {D2027}]@##/_/rgya gar skad du/_rak+ta yamA ri man+Dal bU dza bid+hi nA ma/_bod skad du/_gshin rje gshed nag po man+Dal du mchod pa'i chog zhes bya ba/_gshin rje gshed dmar po la phyag 'tshal lo/
[\[115b\]]
[\[115b.1\]]yathA hi dzAta mA tre Na sna bi ta/_sarba ta tha ga tA b+hiShe kaM sam yA shri ye hrUM phaT swA hrA/_zhes pas khrus bya'o/_/oM AHhrIHswA hA/_zhes pas lag pa dang /_rkang pa kha bshal ba'i sngags so/_/oM na mo b+ha ga w+wa ti buSh+pa ke tu ra dzA yA ta thA ga ta yAr+ha te samya k+s+raM bu d+d+hA ya/_tad+ya thA/_oM puSh+pe puSh+pe ma
[\[115b.2\]]hA pu Sh+pe/_su pu Sh+pe/_pi Sh+pe u d+b+ha be/_puSh+pa saM b+ha be/_puSh+pA ba kir+Ne swA hA/_oM AHhUM/_zhes pas gtor ma byin gyis brlab bo/_/oM ya mAn+ta kaM sarba g+h+nA nu t+sA da ya hUM phaT/_ces pa'i sngags kyi me tog dang /_chu lag pa'i nang du bzung ste/_sa la bran pa ni bgegs bskrad
[\[115b.3\]]pa'o/_oMhrIHhaHb+ho ma hA kro d+ha A ga ts+tsha A gats+tshA smA ta pU dza pra tigr-ih+N+wa pra sA d+ha maM ku ru swA+A hA/_zhes pa'i spyan drang ngo /_/oM hrIHSh+T-iHha zhes pas yon chab bo/_/oMAHhUM phaT ces pas zhal bsil lo/_/oM du Sh+Ta sa tA da ma kagaH_zhes pas dri chab kyi sngags so/_/oM badzra b+hU mi hU phaT/
[\[115b.4\]]oM badzra go ma yahU phaT/_oM badzod ke hUM phaT/_oM badza pu Sh+be hrU phaT/_ces pa'i sngags rnams kyis maN+Dal byi dor bya ba'i cho ga'o/_yang lag pa g.yon pas me tog blangs lo/_oM su re khe sarba ta thA gA tA d+hi tiSh+pa n+tu swA hA/_zhes bsam N+Dal du'o/_/phyi
[\[115b.5\]]nas tho ba gshin rje gshed kyis bon gyis bkug ste/_maN+Dal gyi dbus su bsams nas/_bcom ldan 'das mchod par bya'o/_/oM b+ha ga wA na shri maM rak+ta ya mAn+ta ka badzra puSh+pe paAH hUM pra tiSh+pa swA hA/_oM b+ha ga wa ti shrI maM badzra be tA li badzra buSh+pe pra tI ts+tsha swA hA/_bcom ldan 'das kyi
[\[115b.6\]]sbur bsgoms nas mchod pa bya ba ni/_/oM rA gAn+ta krita badzra puSh+pi AHhUM pra tI ts+tsha swA hA/_oM mo hAn+ta ba ti badzra puSh+pe pra tIts+tsha swA hA/_oM mahA n+ta krita badzra puSh+pe AHhUM pra tIts+tsha swA hA/_oM pi shu nA n+ta badzra krita badzra push+pe AHhUM pra tIts+tsha swA hA/_oM dwe ShAn+ta kr-ita badzra puSh+pa AH hUM pra tI ts+tsha swA hA/_oM
[\[115b.7\]]i r+Sh+yar tI badzra puSh+paM tI ts+tshaswA hA/_oM mo ha ra tI badzra puSh+paM pra tIts+tsha swA hA/_oM dwe Sha ra tI badzA puSh+paM pra tIts+tsha swA hA/_oM i r+Sh+ya ra tI badzraM puSh+pa tIts+tsha swA hA/_oM daN+Da ya mAn+da ka badzra puSh+pe AHhI pra tIts+tsha swA hA/_oM mu ng+ga ra ya mAn+ta ka badzra puSh+pe AHhUM pra tI ts+tsha swA hA/_oM pad+ma ya mAn+ta ka
[\[116a\]]
[\[116a.1\]]badzra puSh+pe AHhUM pra tIts+tsha swA hA/_oM khaD+ga ya mAn+ta ka badzra puSh+pe AHhUM pra tIts+tsha swa hA/_oM gu mA ra rU pi Ni dzaHdzaHhUM phaT/_me tog dbul ba'i sngags so/_oM dI p+ta lo tsa ni bi kr-i tA na ma hA T+TAT+Da/_hA sa nA di ni dA+ep+ta dA+ep+tA ya swa hA/_sgron ma'i sngags so/_oM hrIH haH
[\[116a.2\]]heHphaT/_bdug spos kyi sngags so/_/oM kA la rU ba sarbadu Sh+Ta sa twad ma kaM ma hA b+hu ta ba ti i maM ba liM gr-i h+Napa ya swA hA/_gtor ma'i sngags so/_/gti mug rdo rje'i rang bzhin khyod/_/gshin rje gshed dgyes 'jigs pa po/_/ston pa sangs rgyas kun rang bzhin/_/sku yi rdo rje phyag
[\[116a.3\]]'tshal bstod/_/ser sna rdo rje'i rang bzhin khyod/_/gshin rje gshed dgyes 'jigs pa po/_/sems kyi rdo rje so sor gsal/_/rin chen rdo rje phyag 'tshal bstod/_/'dod chags rdo rje'i rang bzhin khyod/_/'dod chags chos kyi 'byung gnas gtso/_/gsung kun gyi ni mchog gi
[\[116a.4\]]mchog_/gsung gi rdo rje phyag 'tshal bstod/_/phrag dog rdo rje'i rang bzhin khyod/_/gshin rje gshed po las thams cad/_/sku yi rdo rje so sor ston/_/lag na rdo rje phyags 'tshal bstod/_sangs rgyas kun gyi rang bzhin khyod/_/sangs rgyas thams cad gcig bsdus pa/_/
[\[116a.5\]]sangs rgyas kun gyi mchog gi mchog_/dkyil 'khor dbang phyug phyag 'tshal bstod/_/ces pa tshigs su bcad pa lngas bstod pa bya'o/_/oM dza ya dza ya/_su dza ya/_bi shwa rU pa d+ha ri gats+tsha gats+tsha/_swa b+hA wa naM kr-i te na/_ta thA ga tAM sh+tsasarba bud+d+ha shrA bi sar dza ya ma ma kAr+yaM ku ru swA hA/_gshegs
[\[116a.6\]]su gsol ba'i sngags so/_/oM badzra maN+Dal/_mu ni mu ni pu na rA ga ma nA ya muHpu nar/_bi mad nu kam+pA dwA mAg mi Sh+yan+ta pA dAH/_zhes pa 'di yis maN+Dal yang dag par bsdus te/_mchod rdzas kun brjes la dor ro/_/rnal 'byor bas 'od kyi rang bzhin dkyil 'khor gyi
[\[116a.7\]]'khor lo bsgoms te/_rtag tu rgyun mi 'chad par rang gi sning gar sa bon bsgoms te/_de'i rjes su yi ge brgya pa'i gzungs ni/_oM ya mAn+ta ka sa ma ya/_ma nu pA la ya/_ya mAn+ta ka twe no pa tiSh+tha dr-id+ho me b+ha pa/_su to Sh+yo me b+ha ba/_su to Sh+yo me b+ha ba/_a nu rak+to mi b+ha ba/_sarba
[\[116b\]]
[\[116b.1\]]sid+d+him+me pra yats+tsha/_sarba karmA su tsa me tsit+taM shreyaH_ku ru hUM ha ha ha ha hoH_b+hag bAn sarba ta thA ga ta badzra mA me muny+tsa badzrI b+ha bam hA sam ya satwa aH_zhes pas yi ge brgya pa'i sngags so/_/'di brjod nas 'dod pa'i lha'i nga rgyal gyis ji lta bar gnas pa bya'o/_/gshin rje gshed dmar po maN+Dal
[\[116b.2\]]du mchod pa'i cho ga zhes bya ba/_dpal 'dzin gyis mdzad pa rdzogs so//_//lha'i skad la legs par zhugs pa'i shAkya'i dge slong nyi mas skad gnyis smra ba rnams kyi gdan sa dpal thar pa gling gi gtsug lag khang su bsgyur ba'o//[ {D2028} ]@##/_/rgya gar skad du/_kr-iSh+Ta
[\[116b.3\]]ya mA ri rak+ta ya mA ri sh+tsa pU dza bi d+hiH/_bod skad du/_gshin rje gshed nag po dang dmar po mchod pa'i cho ga_/dpal gshin rje gshed la phyag 'tshal lo/_/de nas bzlas pa rjes su dran par bya ste/_oM hrIHSh+T+riHwi kr-i tA na na hUM hUM phaT phaT swA hA/_snying po'i sngags so/_/oM hrIHkA la rU pa hUM
[\[116b.4\]]khaM/_nye ba'i snying po'o/_/oM hrIHb+h+ruM b+h+ruM shruM hUM kaH_snying po phyi ma'o/_/oM hrIHhaHb+ho ma hA kro d+ha A gats+tsha A gats+tsha/_asmrA ta pU dza pra ti kr-iN+Da pra sA d+haM me d+hi man ku ru swA hA/_spyan drang ba'o/_/oM hrI Sh+T+r-iHAHmchod yon no/_/oM hUM hUM phaT phaT/_zhabs bsil ba'o/_/oM wi kr-i tA na na duSh+Ta satwa da ma ka
[\[116b.5\]]gaHgaH_dri'i sngags so/_/oM ku mA ra rU pi Ni dzaHdzaHhUM phaT/_me tog dbul ba'i sngags so/_/oM d+hIHhaHhe phaT/_bdug spos so/_/oM kA la rU pa sarba duSh+TAM satwa da ma ka ma hA b+hU ta pa ti/_i maM ba liM gr-ih+NA pa ya swA hA/_gtor ma'i sngags so/_/oM dIp+ta lo tsa ni wi kr-i tA na na ma hA T+wA TA /
[\[116b.6\]]hA sa nA di ni dIp+ta dIp+tA ya swA hA/_mar me'i sngags so/_/oM dza ya dza ya/_su dza ya/_bi shwa rU pa d+ha ri gats+tsha gats+tsha/_swa b+hA ba mAM kr-i te na/_ta thA ga taM sh+tsa sarba bung+d+haMsh+tsa bi sa ra dza ya ma ma kAMr+YaM ku ru swA hA/_gshegs su gsol ba'i sngags so/_/gshin rje gshed nag po dang gshin rje gshed
[\[116b.7\]]dmar po'i mchod pa'i cho ga_/slob dpon chen po paN+Di ta/_dpal 'dzin gyi zhal snga nas mdzad pa rdzogs so//_//paN+Di ta nyi ma'i dbang po'i 'od zer dang /_chag chos rje dpal gyis bsgyur cing zhus te gtan la phab pa'o//[ {D2029}]@##/_/rgya gar skad du/_rak+ta ya mA ri sa ma d+hi
[\[117a\]]
[\[117a.1\]]bi d+hiH/_bod skad du/_gshin rje gshed dmar po'i ting nge 'dzin gyi cho ga_/gshin rje gshed dmar po la phyag 'tshal lo/_/re zhig dang por gtor ma gzhung dang mthun par bshams la bsgrub bya la sbyang ba bya ba ni/_kham phor dkar po lha bshos dang bcas pa gnyis
[\[117a.2\]]dang /_lci ba'i chang bu myu gu dang bcas pa gnyis pa dang /_zan chang pa gnyis dang /_yungs kar dang /_dri zhim po dang /_sol ba'i me rnams bsags la/_rang nyid gshin rje gshed dmar po'i mngon par rtogs pa sgrub thabs bzhin bsgoms te/_stong pa nyid kyi ngang las
[\[117a.3\]]mdun du rlung gi dkyil 'khor gyi steng du me'i dkyil 'khor la nad pa la sogs pa'i bsgrub bya langs nas gnas par bsgom mo/_/de nas rang gi snying ga'i sa bon gyi 'od zer las byung ba'i khro bo gshin rje gshed lcags kyu dang zhags pa thogs pa rnams kyis khams gsum gyi 'dre thams
[\[117a.4\]]cad bkug nas 'dre gcig la thim par bsams la/_'dre gcig pu de yang gcer bu skra grol ba/_mtshan ma 'og tu lhung ba/_bag med pa/_mdog sngo ba/_mi sdug pa cig bsams te/_de yang bsgrub bya la thim par bsams nas/_de'i spyi bor hUM las rdo rje rgya gram dang /
[\[117a.5\]]rtsib logs gnyis su hUM re re las rdo rje rtse lnga pa re re bsams la/_rdo rje de dag gis mnan pa dang /_'og nas mes bsregs pa dang /_oM AH big+t+nAn+ta kr-ita hUM zhes pa dang /_hrIHSh+T+r-iHla sogs pa'i sngags brjod cing hUM las yungs kar rnams rdo rjer gyur pas brab nas bsgrub bya'i
[\[117a.6\]]lus la rma dpag tu med pa byung nas nad dang gdon gyi dngos po thams cad kha'i nang nas 'thon par bsam mo/_/yang nad dang gdon gyi lhag ma lus pa rnams yungs kar gyis brab pas tshig par bsam zhing de'i lhag ma rnams khyi nag por gyur nas kha'i nang nas phyir thon par bsam
[\[117a.7\]]mo/_/de'i rjes la oM sarba pA paM da ha na badzA ya/_badzra satwa s+ya sarba pA paM da ha swA hA/_zhes brjod cing yi ge hUM gis bzlas pa'i yungs kar g.yas pa dang cig shos kyi khu tshur gyis bzung nas/_re re zhing g.yon skor du lan gnyis su byabs la sol ba'i mer bsgyur ro/_/de
[\[117b\]]
[\[117b.1\]]bzhin du g.yon dang g.yas su chus bya'o/_/de bzhin du kham phor la sogs pa rnams dang ras kyis kyang ngo /_/kham phor la sogs pa ni mer blugs par mi bya'o/_/bgegs sel gyi snying po bzlas pa'i dri zhim po'i chu ni snying gar byugs nas gu gul kyis bdug par bya'o/_/yang
[\[117b.2\]]de'i rjes la rang nyid rigs kyi bdag por bsgoms te/_ye shes sems dpa' cho ga bzhin du bcug nas/_shes rab ma dang bcas pa'i de bzhin gshegs pa lnga mdun gyi nam mkhar bsams la/_de dod dag gnyis su med pa'i spyor ba mdzad pa las shes rab ma dang bcas pa'i de
[\[117b.3\]]bzhin gshegs pa rnams 'dod chags chen pos zhu bar gyur te/_rang nyid kyi spyi bo'i bu gar thim nas sgal tshigs kyi nang du zhugs shing rdo rje'i lam nas phyung ste/_rang nyid kyi shes rab ma'i zhal la thim pas bsgrub bya rnams de'i pad+mar gnas shing cig car stong nyid kyi rjes la
[\[117b.4\]]hUM dang rdo rje las byung ba'i mi bskyod rdo rje'i gzugs can shes rab ma dang bcas shing ye shes sems dpa' dang dbyer med pa can la dbang bsgur bar bsam zhing yang bsgrub bya rnams pad+ma nas phyir phyung ste gnas pa la nam mkha' nas spyan ma la sogs pa'i lha mo rnams dang
[\[117b.5\]]de bzhin gshegs pa rnams kyis bdud rtsis gang ba'i bum pa nas dbang bskur ba dang /_gzugs kyi rdo rje ma la sogs pa rnams kyis/_bkra shis gang zhig sems can kun gyi snying la gnas/_/thams cad bdag nyid rigs kun bdag po ye shes mchog_/sems can ma lus
[\[117b.6\]]skyed byed bde ba chen po yi/_/bkra shis des ni dbang bskur mchog de khyed la shog_/phun sum tshogs pa mnga' ba gser gyi ri bo 'dra/_/'jig rten gsum kyi mgon po dri ma gsum spangs pa/_/sangs rgyas pad+ma'i spyan 'dra 'dab rab rgyas mnga' ba/_/bkra shis des ni de ring khyod
[\[117b.7\]]la zhi byed shog_/de yis nye bar bstan pa'i mchog rab mi g.yo ba/_/'jig rten gsum na grags shing lha dang mis mchod pa/_/chos kyi mchog rab skye dgu rnams la zhi byed shog_/bkra shis des ni skye dgu rnams la zhi byed shog_/dge 'dun dam pa chos ldan thos pa'i bkra shis
[\[118a\]]
[\[118a.1\]]phyug_/lha dang mi dang lha ma yin gyis mchod pa'i gnas/_/tshogs kyi mchog rab ngo tsha shes shing dpal gyi gzhi/_/bkra shis des ni de ring khyod la zhi byed shog_/ces brjod par bsam mo/_/chu'i bum pa'i dbang ni pad+ma'i snod nas g.yas pas lo ma dang bcas
[\[118a.2\]]pa'i rdo rjes chu blangs la bsgrub bya'i gos la sogs pa la gtor zhing /_oM ma hA su kha badzra satwa a b+hi She ka staM a b+hi Shiny+tsA mi/_sarba ta thA ga ta a d+hi pa to te na dr-i D+to me b+ha ba zhes so/_/yang rdo rje'i rtse mo la lo ma dang bcas pas bsgrub bya'i lus la blugs shing /_rdo rje chen po'i dbang bskur ba/_/
[\[118a.3\]]khams gsum pa yis phyag byas pa/_/sangs rgyas kun gyi gsang gsum pa/_/gnas las byung ba sbyin par bya/_/oM AHbadzrod ka a b+hi Shiny+tsa hUM su ra staM a haM/_zhes brjod cing dbang bskur bar bya'o/_/de'i tshe bde ba chen po dang snyoms par zhugs par gyur pa'i chu'i dbang bskur
[\[118a.4\]]ro/_/de nas gtor ma'i cho ga gzhung dang mthun par byas la/_gtor ma sbyang ba bya ba'i rdzas rnams shing gcig gam lam rgya gram mam/_chu bo chen po'i 'gram du bskyal la rjes su chu yis gcad par bya'o/_/gshin rje gshed dmar po'i ting nge 'dzin gyi cho ga slob dpon dpal
[\[118a.5\]]'dzin gyis mdzad pa rdzogs so//_//rgya gar shar phyogs kyi paN+Di ta chen po dA na shI las rang 'gyur du mdzad pa'o//[ {D2030}]@##/_/rgya gar skad du/_rak+ta ya mA ri ba liMbi d+hiH/_bod skad du/_gshin rje gshed dmar po'i gtor ma'i cho ga_/dpal gshin rje
[\[118a.6\]]gshed dmar po la phyag 'tshal lo/_/de la slob dpon rnal 'byor bzhi dang ldan pas mdun du gtor ma shing rta'i steng bkang ba'i snod rnams sam/_tha na bza' ba tsam dang bcas pa'i chu khyor ba gsum bshams la/_de nas khro bo phyag na lcags kyu dang zhags pa bsnams pa
[\[118a.7\]]spros pas phyogs skyong rnams kyi snying ga nas lcags kyus phug cing ske nas zhags pas bcings nas 'gugs par bsam par bya'o/_/de la oM hrA+eHSh+T-iHwi kr-i tA na na hUM hUM phaT phaT duSh+Ta in+d+ra/_sa pa ri bA ra A kaR+Sha ya dzaHswA hA/_zhes bya ba'i sngags 'dis dbang po spyan stong
[\[118b\]]
[\[118b.1\]]dang ldan pa ser skya glang po che la 'dug pa g.yas pa dang cig shos na rdo rje dang sdigs mdzub mdzad pa bkug la shar du gzhag par bya'o/_/sngags de nyid kyis nye dbang nam mkha' lding la zhon pa sngon po/_rin po che'i cod pan can g.yas na be con dang 'khor lo 'dzin pa/_g.yon
[\[118b.2\]]na dung dang nor bu thogs pa de nyid kyi g.yon du ha cang mi ring bar gzhag go/_/slar yang de nyid kyis gshin rje sngon po ma he la zhon pa skra dmar ser gyen du 'bar ba lag na dbyug pa dang sdigs mdzub can gshin rje'i phyogs su gzhag par bya'o/_/yang de nyid kyis chu lha dkar po brang
[\[118b.3\]]'gro la zhon pa lag na klu'i zhags pa thogs pa nub tu gzhag par bya'o/_/yang de nyid kyis lus ngan ser po sha rgyas pa gter la gnas pa phyag na shing thog bI dza pU ra dang ne+e'u le thogs pa byang du gzhag par bya'o/_/yang de nyid kyis tshogs bdag glang sna dkar po byi ba la gnas pa
[\[118b.4\]]phyag g.yas pa na bgrang phreng dang dgra sta thogs pa/_g.yon na la phug dang la du thogs pa de nyid kyi g.yon du ha cang mi ring bar gzhag par bya'o/_/yang de nyid kyis dbang ldan dkar po glang la zhon pa ral pa'i thor cog 'dzin pa phyag na rtse gsum dang thod pa can phyag gnyis kyis go
[\[118b.5\]]rI la 'khyud pa dbang ldan du dgod par bya'o/_/yang de nyid kyis me lha dmar po ra skyes la zhon pa bgrang 'phreng dang spyi blugs 'dzin pa mer dgod par bya'o/_/slar de nyid kyis srin po ro la zhon pa phyag na gri gug dang thod pa can khro zhing rdom pa bden bral du gzhag par bya'o/_/yang de nyid _
[\[118b.6\]]kyis rlung lha du ba'i mdog can ri dgas ser po la zhon pa/_rlung ras 'dzin pa rlung du dgod par bya'o/_/yang de nyid kyis zla ba dkar po rta dkar po la gnas pa phyag na ku mu da 'dzin pa steng du gzhag go/_/yang de nyid kyis nyi ma dmar po phyag gnyis kyis nyi ma 'dzin pa rta bdun la gnas
[\[118b.7\]]pa steng du dgod par bya'o/_/de nyid kyis tshangs pa ser po zhal bzhi pa ril ba spyi blugs dang mi 'jigs pa dang dbyug pa dang phreng ba thogs pa ral pa'i thor cog gis brgyan pa ngang pa la bzhugs pa steng du gzhag go/_/yang de nyid kyis sa'i lha mo ser mo pad+ma la bzhugs pa/
[\[119a\]]
[\[119a.1\]]g.yon na bum pa bsnams pa g.yas pa dbang bo khas len pa 'og tu gzhag par bya'o/_/yang de nyid kyis thags zangs ris sngon po shing rta la bzhugs pa/_phyag g.yas pa dang cig shos na/_ral gri dang sdigs mdzub can de nyid du gzhag par bya'o/_/de nas
[\[119a.2\]]rang gi snying gar khro bo gshin rje gshed mthar byed kyi ngo bo khro bo'i phur bus mgrin cepa nas bzung ba rnams spros te de rnams kyi snying ga dang /_mgrin pa dang rkang pa'i bar du sngags 'dis gdab par bya'o/_/oM hrIHSh+T+r-iHli kr-i tA na na hUM hUM phaT phaT hUM sarba in+d+ra di na sa pa ri wA rA na kI la yaM hUM
[\[119a.3\]]swA hA/_de ltar phur bu btab pa'i mjug thogs su grub pa'i bcud len grub pa bzhin du thams cad gshin rje mthar byed kyi rnam par bskyed par bya ste/_thams cad kyang rang gi shes rab mdang gnyis su med par gyur pa ni shes rab kyi phyag gnyis na gri gug dang thod pa dang ldan pas
[\[119a.4\]]'khyud pa'i tshul lo/_/thams cad g.yon brkyang gi stabs kyis sgrub pa po'i bsam pa rdzogs par mdzad pa'o zhes rnam par bsams la/_de rnams kyi mig la sogs pa rnams su ji ltar gsungs pa'i rdo rje mig la sogs pa bskyed la/_lus la sogs pa la rdo rje'i sku la sogs pa
[\[119a.5\]]dang ji ltar gsungs pa'i dbang bskur ba dang gshin rje mthar byed kyi dbu rgyan nyid kyang rnam par bsams nas mchod yon dang /_zhabs bsil dang bsang gtor dang zhal bsil la sogs pa phul te/_gtor ma'i nye bar spyod pa ji snyed pa thams cad bdud rtsi lnga bsgrub pa'i rim
[\[119a.6\]]pas bsgrubs sal de nyid gsum gyis mngon par bsngags nas/_yang de rnams kyi ljags rdo rje'i sbyor bas bsgoms la de nas sngags 'dis bdud rtsi dbul bar bya'o/_/oM in+d+ra ya hrIH/_ya ma ya Sh+T-i+-iH/_ba ru shA ya bi/_ku be rA ya kr-i/_i sha nA ya ta/_ag+ha ye a/_ne+e r-i ta
[\[119a.7\]]ye na/_bA ya be+e na/_ar kA ya hUM/_tsaN+Da ya hUM/_brad+ma rte phaT/_ba su d+ha ra ye phaT/_be ma tsi tri ni swA/_sarba b+hU te b+h+yo hA/_ha ha ha/_hIhIhI/_hUM hUM hUM/_pheM pheM peM swA hA/_de nas me tog dang bdug spos dang /_dri dang /_mar me dang /_zhal zas la sogs pa dbul bar bya'o/_/
[\[119b\]]
[\[119b.1\]]de rnams kyis kyang sgrub pa po la dgyes pas thams cad myangs shing nye bar longs spyod par byed do/_/de nas rdo rje gsor zhing rdo rje dril bu 'gying ba dang bcas pas dkrol bar brtson pas gti mug rdo rje zhes bya ba la sogs pas de rnams bstod par bya'o/_/de nas 'dod pa'i don du gsol ba
[\[119b.2\]]btab la gshegs su gsol te/_oM AHhUM muH/_zhes pa 'di dang /_khyed kyis sems can don kun mdzad/_/rjes su mthun pa'i dngos grub stsol/_/sangs rgyas yul du gshegs nas kyang /_/slar yang 'byon par mdzad du gsol/_/muH/_zhes bya bas gshegs
[\[119b.3\]]su gsol lo/_/de rnams kyis kyang sgrub pa po'i mngon par 'dod pa'i don sgrub par mdzad do/_/gtor ma'i cho ga slob dpon dpal 'dzin gyis mdzad pa rdzogs so//_//rgya gar gyi mkhan po bla ma rje btsun chen po nyi ma'i dbang po'i 'od zer dang chag lo tsA ba dge slong chos kyi
[\[119b.4\]]dpal gyis bsgyur cing zhus te gtan la phab pa'o//[ {D2031}]@##/_/rgya gar skad du/_rak+ta ya mA ri sA d+ha naM/_bod skad du/_gshin rje gshed dmar po'i sgrub thabs/_dpal gshin rje gshed dmar po la phyag 'tshal lo/_/'jig rten gsum la mi 'jigs
[\[119b.5\]]sbyin pa'i sku sprul thugs ni zhi ba'i rang bzhin can/_/sku ni dmar po'i rnam par mdzad cing 'jigs par mdzad pa 'gro ba'i don bsgrub pa/_/bdud kyi sde rnams sngangs par mdzad dpal dus kyi dgra bo dmar po la btud nas/_/de yi sgrub thabs rgyas pa ma yin nyung ngu 'di ni bdag gis
[\[119b.6\]]bri bar bya/_/sngags pas dang por bde ba'i stan la rab 'dug rang gi snying gar oM yig las skyes pa'i/_/nyi ma'i dkyil 'khor dbus su hUM yig dmar po mtshungs pa med pa'i gzugs 'bar ba/_/de las 'phros pa'i 'od zer dmar pos nam mkhar spyan drangs sangs rgyas bla ma
[\[119b.7\]]rnams/_/dpal ldan gshin rje gshed dmar la sogs dang bcas mngon par dmigs nas hUM yig las/_/sna tshogs me tog dri bzangs bdug pa rnam pa du mas mchod pa'i cho ga rdzogs byas la/_/bdag tu rtog pa'i sdig pa gang yod de ni de rnams mdun du bshags
[\[120a\]]
[\[120a.1\]]par bya/_/phyi nas cho ga lhag ma cho ga ji bzhin bsgrubs nas stong nyid bsgom bya ste/_/oM shU n+ya la sogs pa'i tshig gis de rjes oM yig las skyes nyi ma la/_/yi ge hUM las sprul pa'i dbyug pa ri bong 'dzin mtshungs rlan bcas mi mgos mtshan/_/yi ge hUM
[\[120a.2\]]gis rnam brgyan de rnams mtha' dag yun ring rnam par bltas nas ni/_/sgom pa po yis dpal ldan gshin rje gshed dmar gnyug ma'i sku ni yang dag bsam/_/g.yon brkyang stabs kyis bzhugs pa shin tu rnam 'gyur sku dmar kun nas rmad du byung /_/drag po zhal gcig
[\[120a.3\]]phyag gnyis dang ldan g.yas dang cig shos dag na nges gnas pa/_/khrag gis bkang ba'i thod pa dang ni rdo rje'i dbyug pa dkar po mi mgos mtshan/_/sku la sbrul gyi tshogs kyis rim pa bzhin du brgyan pas mdzes byas dbu skyes ni/_/dmar ser gyen du gnas shing stag gi pags
[\[120a.4\]]pa rlan bcas na bza' byas pa ste/_/mgul nas rab tu 'khyud pa'i mdzes ma yang dag dam pa'i rang 'od thod pa skom po yi/_/phreng ba dang ldan na bza' dang bral phyag gnyis ldan nas zhal gcig chu skyes ni/_/dam du 'khyud cing kha sbyor ro gcig g.yas brkyang ba yi stabs kyis
[\[120a.5\]]bzhugs pa mo/_/phyi nas mgon po'i thugs kar rab tu gtum pa'i 'od ldan de yang hUM yig las/_/skyes pa'i dbyug pa shin tu dkar ba 'dzag bcas mi mgo dang ldan 'od 'bar ba/_/de dbus shin tu dmar ba'i yi ge hUM mchog 'bar ba'i nyi ma la gnas pa/_/mkhas pas
[\[120a.6\]]blta bya bcom ldan 'das kyi gsang ba'i bye brag hUM skyes rdo rje ste/_/sa bon oM mchog yongs gyur las byung bcom ldan 'das ma'i gsang ba chu skyes 'dab brgyad pa/_/slar oM sarba zhes sogs mnyam med gsang sngags sgrub pa po yis brjod par bya/_/de nas lte ba'i 'og tu pad+ma
[\[120a.7\]]'dab brgyad kun nas dmar ba yang dag 'bar/_/hrIHyig bsams te de steng re khA dkar po gyen du langs pa nam mkhar phyogs/_/shin tu dmar ba'i mnyam med khyab bdag dpal ldan gshin rje gshed po bsgom par bya/_/'gro ba thams cad 'di 'drar srung ba mnyam par kun nas
[\[120b\]]
[\[120b.1\]]'khrigs/_/ma he'i steng na rgyal po bzhin du mnyam bzhugs bla na med/_/ji ltar gsungs pa'i dam tshig can gyi rnal 'byor dam tshig ston 'gro bas/_/dogs pa kun dang bral ba'i yid kyis thun gsum bsgom par bya/_/de la nges par 'gro ba'i bla ma mchod 'di legs par grub
[\[120b.2\]]'gyur bsgoms pa las/_/'jig rten snang bar byed pa rnam par brtan byed rab tu rtsom pa'i rim pa 'dis/_/sngags pa'ang de nas brtsams te nyin re bzhin du lha dang lha min bdag po yi/_/bka' las mi 'da' gdug pa drag po 'byung po sogs kyis nges par bde ba sgrub/_/oM A
[\[120b.3\]]dzrI khaM hUM/_dam tshig byin gyis brlab pa'i sngags so/_/oM hrIHSh+T+r-iHwi kr-i tA na na hUM hUM phaT phaT swA hA/_oM ya mAn+ta ka hUM phaT/_dpal ldan gshin rje mthar byed dmar po'i sgrub thabs bla ma dam pa'i man ngag gi_/gsung rnams mnyan nas rnam par snang mdzad srung ba bdag gis 'gro ba kun
[\[120b.4\]]gyi don/_/bsgrub pa'i ched du brtsams pa'i bsod nams dri med dam pa gang zhig thob pa des/_/srid pa'i 'dam du bying ba'i lus can nyon mongs mun nag yang dag 'joms par shog_/gshin rje gshed dmar po'i sgrub thabs dpal rnam par snang mdzad srung bas mdzad pa rdzogs so//_//
[\[120b.5\]]rgya gar gyi mkhan po bla ma rje btsun chen po nyi ma'i dbang po'i 'od zer gyi zhal snga nas tshag lo tsA ba dge slong chos rje dpal gyis bsgyur cing zhus te gtan la phab pa'o//[ {D2032}]@##/_/rgya gar skad du/_u pa de sha swa a d+hiSh+ThI na kra ma rak+ta ya mAn+ta ka a b+hi sa ma ya/_bod skad du/
[\[120b.6\]]rang byin gyis brlab pa'i rim pa'i man ngag dang bcas pa gshin rje mthar byed dmar po'i mngon par rtogs pa/_bcom ldan 'das gshin rje gshed dmar po la phyag 'tshal lo/_/gang gi dngos grub dug zhi dbang du byed/_/rgyas pa dang ni mngon spyod gnod sbyin sogs/_/zhi byed gang
[\[120b.7\]]yang ngag 'byed blo yod pa/_/dpa' bo gshin rje gshed de'i blo ldan gyur/_/zhal gcig phyag gnyis ma he'i gdan la bzhugs/_/sku lus nyi mdog dag pas yongs su tshim/_/gnyug ma'i grogs kyis ngor rgal dbang gis ni/_/de yi sgrub thabs brtsam bya grogs dag nyon/_/
[\[121a\]]
[\[121a.1\]]de la dbang gi sems ni rnam par dag_/rnal 'byor bdag nyid dag bya dang por ni/_/sems dang rjes su mthun pa'i sa phyogs su/_/brtul zhugs la gnas 'jam pa'i stan la 'dug_/de nas mgo bor pad+ma dkar po dang zla ba la gnas pa'i oM yig dang /_mgrin
[\[121a.2\]]par pad+ma dmar po dang nyi ma la gnas pa'i AHyig dang /_snying gar sna tshogs pad+ma dang nyi ma la gnas pa'i hUM yig sngon po bsgoms te/_oM AHhUM rim pa bzhin brjod cing lag pa g.yon pas dgod de lan gsum mgo bo nas brtsams nas bdag nyid bsrung bar bya'o/_/gdan yang
[\[121a.3\]]rdo rje'i rang bzhin du bsgoms te lag pa g.yon pas reg la/_oM AHhUM badzra A sa na hUM zhes pas gdan bsrung bar bya'o/_/de nas 'gro ba drug na gnas pa'i sems can rnams la yid kyis bltas nas byams pa'i sems bsgom par bya ste/_ji ltar bdag gi bu la sogs pa dang rang
[\[121a.4\]]gi lus la byams pa de ltar bdag gis sems can thams cad la byams par bya'o zhes bya'o/_/ji ltar sems can de rnams skye ba dang /_dga' ba dang /_na ba dang /_'chi ba dang /_mya ngan dang smre sngags 'don pa dang /_bkres pa dang skom pa la sogs pa'i sdug bsngal rnam par bsams la
[\[121a.5\]]snying rje'i sems bsgom par bya ste/_ji ltar bdag gi bu la sogs pa dang /_rang gi lus kyi sdug bsngal sel bar bya ba de ltar bdag gis sems can thams cad kyi sdug bsngal bsal bar bya'o zhes pa'o/_/ji ltar sems can de rnams 'dod yon lnga la nye bar spyod pa'i bde ba dang dbang
[\[121a.6\]]phyug rnams rig par byas nas dga' ba'i sems bsgom par bya ste/_'khor ba ji srid bar sems can rnams bde ba 'di nyid kyis gnas par 'gyur na legs so legs so zhes bya'o/_/de bzhin du sems can de rnams rnal 'byor ba la rnyed pa dang /_ma rnyed pa dang bstod pa dang smad pa
[\[121a.7\]]dang /_grags pa dang ma grags pa dang /_bde ba dang sdug bsngal stong par rig par byas la btang snyoms kyi sems bsgom par bya ste/_sems can de rnams bzang po byed kyang rung ngan pa byed kyang rung ste/_de ltar na yang bdag gis sems chags pa dang sdang ba rnam pa kun du
[\[121b\]]
[\[121b.1\]]btang snyoms bya'o zhes pa'o/_/'dis ni tshangs pa'i gnas bzhi bsgom pa bstan pa'o/_/de nas rang gi lus la bsam par bya ste/_re zhig bdag gi lus 'di ni sdug bsngal brgya stong du ma'i snod du byas pa sems kyang rang bzhin gyis mi brtan pa de'i phyir ji srid 'chi bdag gi dbang du ma gyur
[\[121b.2\]]pa de srid du bdag gis gshin rje gshed kyi gzugs su bdag nyid bsgrubs la sems can thams cad sdug bsngal gyi mthar phyin par bya'o/_/bcom ldan 'das kyis kyang shin tu brtson 'grus dang ldan pas ni re zhig skye ba 'di nyid la da ltar byung ba'i sangs rgyas nyid du nus pa yin no zhes
[\[121b.3\]]gsungs so/_/de bas na bdag gis brtson 'grus brtan par brtsams te/_de ltar yang /_'di ltar brtson la byang chub gnas/_/zhes gsungs so/_/brtson 'grus kyang dge ba la spro ba nyid de/_de ltar yang /_brtson 'grus gang dge la spro ba'o/_/zhes gsungs so/_/des na brtson 'grus
[\[121b.4\]]byas te dpa' bo gshin rje gshed bsgrub par bya'o/_/rang gi don sgrub pa po thams cad kyang bkra shis sngon du 'gro ba kho nas sgrub par byed do/_/de bas na dang por re zhig bkra shis par bya'o/_/gang yang sangs rgyas nyid kyi rgyu ni bsod nams kyi tshogs rdzogs pa'o zhes bsams la
[\[121b.5\]]rang gi snying gar sems rtse gcig par byas nas skad cig gis sna tshogs pad+ma dang nyi ma la gnas pa'i hUM yig dmar po 'od zer dang bcas pa bsgoms te/_de'i 'od zer gyis spyan drangs pa'i bla ma dang /_sangs rgyas dang byang chub sems dpa' dang /_yi dam gyi lha la sogs pa mdun du
[\[121b.6\]]bltas la/_yid las byung ba'i pU dzas mchod par bya ste/_de la me tog dang /_bdug spos dang mar me dang /_dri mchog dang /_phreng ba dang /_byug pa dang /_phye ma dang /_chos gos dang /_gdugs dang /_rgyal mtshan dang /_dril bu dang /_ba dan la sogs pas mchod par bya'o/_/
[\[121b.7\]]mchod pa bla na med pa bdun yang 'dis bya ste/_sdig pa thams cad bdag gis bshags/_/dge la dga' bas rjes yi rang /_/bcom ldan thub pa dam chos sku/_/ji srid 'khor bar bzhugs su gsol/_/dkon mchog gsum la skyabs su mchi/_/sangs rgyas byang chub yid
[\[122a\]]
[\[122a.1\]]kyis gzung /_/lam 'di yang dag bsten par bya/_/dge ba cho gas byang chub bsngo/_/de nas phyag byas la bzod par gsol te gzhag par bya'o/_/de la 'di ltar bsgom par bya ste ting nge 'dzin du gtogs pa'i bsod nams kyi tshogs kyang ji srid ye shes kyi tshogs ma
[\[122a.2\]]rdzogs pa de srid du sangs rgyas su mi 'gyur ro/_/de'i phyir re zhig ye shes kyi tshogs rdzogs par bya'o/_/gzhan yang mi'i lus yongs su gyur pa kho na las sangs rgyas nyid de/_des na mi'i lus kyang bsgyur bar bya'o zhes rnam par bsams la/_stong pa nyid bsgoms te/_dngos
[\[122a.3\]]po med pa bsgom pa med/_/sgom pa bsgom pa ma yin nyid/_/de ltar dngos po dngos med pas/_/bsgom pa dmigs su med pa'o/_/zhes pa 'di'i don yid kyis bsams te/_rang gi snying gi nang du son pa'i sngags la sems gtad de/_de'i 'od zer gyis ga bur bsregs pa
[\[122a.4\]]bzhin du rang gi lus bzhu bar bsams la/_de nas pad+ma bzhu bar bsam mo/_/de nas nyi ma'o/_/de nas U yig go/_/de nas ha yig go/_/de nas zla tshes so/_/de nas thig le'o/_/de nas nA da'o/_/de nas ji ltar bud shing zad pas me nam mkhar thim pa de ltar 'od kyi phung po
[\[122a.5\]]yang zhu bar bsams te cung zad kyang bsgom par mi bya'o/_/shing ltar brtan par byas la yud tsam gnas te sngags brjod do/_/oM shU n+ya tA dz+nyA na badzra swa b+hA ba At+ma ko\u0f85ham/_de nas skad cig gis bdag nyid sha dang rus pa dang khrag la sogs pa med pa shin tu dang zhing gzhom du med pa zhal
[\[122a.6\]]gcig phyag gnyis pa ting nge 'dzin gyi phyag rgya 'dzin pa gcer bu rtags gyen du brtan pa ral pa 'phyang ba dkar po pad+ma dang zla ba la gnas pa zhi ba'i gzugs can sems dpa'i skyil krung can rlung sems zung du 'jug pa bsgom mo/_/de nas 'di ltar bsams te ye shes kyi tshogs kyang
[\[122a.7\]]rdzogs la mi'i lus kyang yongs su gyur pas de'i phyir na da ni bdag nyid gshin rje gshed kyi gzugs su bsgrubs la rang gzhan gyi don du dngos grub bskyed par bya'o/_/de yang rgyu khyad par du 'phags pa'i rjes su 'bras bu khyad par du 'phags pa 'gro ba de'i phyir khyad par du 'phags pa'i rgyu nye
[\[122b\]]
[\[122b.1\]]bar brtag go zhes bsams la/_oM dmar po yongs su gyur pa'i nyi ma la gnas pa'i hUM las skyes pa'i sna tshogs rdo rje bsgoms te de yongs su gyur pa las rdo rje'i sa gzhi dang /_rdo rje'i ra ba dang rdo rje'i gur dang /_rdo rje'i mda'i dra ba la sogs pa bsgom mo/_/de'i dbus su paM gyi rnam par
[\[122b.2\]]yongs su gyur pa las sna tshogs pad+ma dang zla ba la gnas pa'i saM yig yongs su gyur pa las gru gsum gyi dkyil 'khor dkar po'o/_/de'i dbus su sna tshogs pad+ma la gnas pa'i sna tshogs rdo rje bsam mo/_/de nas sna tshogs rdo rje'i lte ba'i dbus su yi ge yaM sngon po yongs su
[\[122b.3\]]gyur pa las rlung gi dkyil 'khor sngon po gzhu lta bu rtse mo gnyis su ba dan gyis mtshan pa'o/_/de'i steng du yi ge raM dmar po yongs su gyur pa las me'i dkyil 'khor gru gsum dmar po 'bar bas mtshan pa'o/_/de'i steng du yi ge baM dkar po yongs su gyur pa las chu'i dkyil 'khor zlum
[\[122b.4\]]po dkar po bum pas mtshan pa'o/_/de'i steng du yi ge laM ser po yongs su gyur pa las sa'i dkyil 'khor gru bzhi ser po rdo rje rtse gsum pas mtshan pa'o/_/de'i steng du yi ge suM yongs su gyur pa las ri rab lhun po gru bzhi pa dngul dang bai DUR+Ya dang shel dang gser gyi rang bzhin lcog brgyad
[\[122b.5\]]kyis mdzes pa'o/_/de'i steng du yi ge b+h+rUM ser bo bsgoms te de mtha' dag yongs su gyur pa las dkyil 'khor gyi 'khor lo bsgoms te/_gru bzhi pa la sgo bzhi pa/_/rta babs bzhi yis rnam par brgyan/_/rin chen dra ba dra phyed dang /_/'dod yon lnga yis nye bar mdzes/_/de'i dbus su
[\[122b.6\]]paM yig las byung ba'i sna tshogs pad+ma'i steng du yi ge oM las skyes pa'i nyi ma'i dkyil 'khor mnyam pa nyid kyi ye shes so/_/AHlas zla ba me long lta bu'i ye shes nyi ma dang lhan cig bsgom par bya'o/_/de'i steng du yi ge hUM dmar po las dbyug pa dkar po nyi ma la gnas pa'i hUM
[\[122b.7\]]gis mtshan pa bya ba grub pa'i ye shes so/_/de nas bdag nyid skad cig gis skar mda' 'pho ba ltar zhugs nas gcig tu 'dres pa shin tu rnam par dag pa chos kyi dbyings kyi ye shes rnam par bsam mo/_/rnam pa lngas mngon par byang chub pa 'di ni rnal 'byor ro/_/de nas
[\[123a\]]
[\[123a.1\]]dbyug pa dngul chu dmar po'i rnam pa nyi ma'i dkyil 'khor gyi steng du khu ba'i gzugs su bsgoms la/_khu ba de las skad cig gis rdo rje tsartsi kA dang /_rdo rje phag mo dang /_rdo rje dbyangs can ma dang /_rdo rje dkar mo ste lha mo de dag 'thon nas shar dang /_lho dang
[\[123a.2\]]nub dang /_byang phyogs su gnas te khu ba de dbyangs dang bcas pas bskur bar bsam ste/_thugs rje'i khro bo rje btsun nyid bzhengs shig_/sa gsum mtha' dag rmongs pa sol mdzod cig_/tsartsi kA yis so/_/jo bo bdud bzhi po 'di las rgyal ba/_/sems ni g.yengs
[\[123a.3\]]so rje btsun nyid bzhengs shig_/phag mo yis so/_/'jig rten mgron gnyer stong nyid bzhugs sam ci/_/rje btsun 'jig rten bsod nams nyid kyis bzhengs/_/dbyangs can mas so/_/khyod ni stong nyid sems shing ci la bzhugs/_/byams sems rang bzhin 'jig
[\[123a.4\]]rten mgron gnyer bas/_/dkar mo yis so/_/bskul nas de rnams slar bcud de nyid la thim ste/_de nas khu ba de gyur pas/_/bdag nyid lha yi rang bzhin te/_/ma he dmar po'i rgyab tu bzhugs/_/gar gyi nyams dgu dang ldan pa/_/ban+d+ru ka yi me tog 'dra/_/zhal gcig
[\[123a.5\]]phyag ni gnyis pa ste/_/sbom zhing thung la gsus pa 'phyang /_spyan gsum dmar la zlum pa po/_/sma ra dmar ser shin tu 'jigs/_/dbu skra dmar ser gyis du brdzes/_/zhal ni mche ba rnam par gtsigs/_/ljags ni bsgyur zhing gad rgyangs can/_/dbyug pa dkar po mgo bos mtshan/_/
[\[123a.6\]]phyag ni g.yas pa dag gis bsnams/_/g.yon gyi phyag na pad+ma yi/_/snod ni mdzes pa dang bcas pa/_/nyi ma bye ba'i 'od 'bar ba/_/g.yon brkyang ba yi zhabs kyis bzhugs/_/ma he yi ni rgyab nas su/_/gshin rje 'gyel zhing 'jigs mdzad pa/_/brgyad gnyis lon pa'i rnam pa
[\[123a.7\]]can/_/klu brgyad pos ni rnam brgyan pa/_/dbu la mgo bo'i phreng ba bcings/_/mgo bo'i do shal 'phyang ba po/_/khyab bdag stags lpags na bza' can/_/rdo rje ro langs ma yis 'khyud/_/bcom ldan sku mdog dag dang ni/_/ldan zhing gri gug thod pa bsnams/_/phyag rgya lnga yis sku la
[\[123b\]]
[\[123b.1\]]brgyan/_/de dag mchog tu bsgom par bya/_/de nas bdag gi grub thob nyid/_/the tshom med ces nga rgyal bya/_/de nas/_oM d+harma d+hA tu swa b+hA ba At+ma ko\u0f85ham/_zhes pa'i sngags brjod do/_/'di ni rjes su rnal 'byor ro//_//de nas bcom ldan 'das ma'i thugs rjes su chags par byas la yan
[\[123b.2\]]lag dang nying lag thams cad bltas te pad+ma dang rdo rje g.yo bas gnyis ka'i stag lpags kyi na bza' 'phyar bar bsgoms te de nas 'di dag rjes su chags par bya'o zhes pad+ma dang rdo rje la sems gtad la oM yig dmar po yongs su gyur pa las rdo rje rtse gcig pa oM yig ser pos rtse mor mtshan pa bsgom
[\[123b.3\]]mo/_/pad+ma yang AH yig dmar po las byung ba 'dab ma gsum pa kha bye ba ze 'bru la yi ge AHsa mtshan pa 'dab ma gsum pa kha bye bar bsam mo/_/de nas oM sarba ta thA ga ta A nu rA ga Na badzra swa b+hA ba At+ma ko\u0f85haM/_zhes pa brjod de rdo rje dang pad+ma'i sbyor bas bdag nyid bde bar bsgom
[\[123b.4\]]par bya'o/_/phyi rol gyi gnyis gnyis ltar 'pho ba'i gnas skabs gnyis par bdag nyid bsgoms la lha mo'i pad+ma'i dkyil du dus mtshungs par 'phos pas khams gnyis 'dres par bsgoms te dkar po dang dmar po'o/_/de nas yongs su gyur pa las gti mug gshin rje gshed la sogs
[\[123b.5\]]pa gnas ji lta bar pad+ma'i dbus su bsgoms la bcom ldan 'das ma las byung bar bsgoms te/_de nas de rnams mdun du bltas la rang rang gi gnas su bzhugs par bsgom mo/_/de nas shar gyi 'dab mar nyi ma la gti mug gshin rje gshed dkar po la tsartsi ka sku lus skam zhing nag
[\[123b.6\]]pas 'khyud pa'o/_/lho'i 'dab mar nyi ma la ser sna gshin rje gshed ser po phag mo ser mo phag zhal can gyis 'khyud pa'o/_/nub kyi 'dab mar nyi ma la 'dod chags gshin rje gshed dmar po dbyangs can ma dkar mo'i sbyor ba can no/_/byang gi 'dab mar nyi ma la phrag dog gshin rje
[\[123b.7\]]gshed ljang gu dkar mo ljang ser dang mnyam par ldan pa'o/_/'di dag kun kyang gshin rje gshed dmar po dang ro langs ma lta bur bsgom par bya'o/_/me'i mtshams su mu men gyi bum pa bzhi mnyam gyis gang ba bsgom mo/_/bden bral gyi mtshams su gser gyi bum pa gla rtsis
[\[124a\]]
[\[124a.1\]]gang ba'o/_/rlung gi mtshams su byu ru'i bum pa sih+las gang ba'o/_/dbang ldan gyi mtshams su dngul gyi bum pa ga bur gyis gang ba'o/_/'di dag thams cad kyi kha thod pas brgyan pa'o/_/de nas rang gi snying gar pad+ma dang nyi ma la gnas pa'i dbyug pa dkar po yi ge hUM dang
[\[124a.2\]]bcas pa bsgoms la/_de'i 'od zer gyis thog ma med pa nas yang dag par grub pa'i dkyil 'khor gyi 'khor lo spyan drangs te blos yang dag par mchod la dzaHhUM baM hoH_zhes bya ba 'dis dgug pa dang /_gzhug pa dang /_bcing ba dang dgyes par bya'o/_/'di ni shin tu rnal 'byor
[\[124a.3\]]ro//_//de nas phyogs bcu na bzhugs pa'i grub pa'i rnal 'byor dang rnal 'byor ma'i tshogs spyan drangs la blos mchod la dbang zhu bar bya ste/_rnal 'byor dang rnal 'byor ma'i tshogs thams cad kyis gshin rje gshed kyi go 'phang gtan pa thob par bya ba'i phyir bdag la dbang
[\[124a.4\]]bskur du gsol zhes pa'o/_/de nas de rnams dga' ba dang bcas pas bkra shis kyi klu dang rol mo sngon du 'gro bas bdud rtsi lngas gang ba'i gser gyi bum pas/_dbang bskur ba ni rdo rje che/_/khams gsum pa yis phyag byas pa/_/sangs rgyas kun gyi gsang gsum gyi/_/gnas
[\[124a.5\]]las byung ba sbyin par bya/_/zhes brjod pas dbang bskur te/_de nas dbang bskur ba'i chus spyi bor rdo rje sems dpa'i bdag nyid can bsgom mo/_/dkyil 'khor pa'i spyi bor ni rang gi gzugs brnyan no/_/dbang bskur nas rnal 'byor dang rnal 'byor ma'i tshogs thams cad dang dkyil
[\[124a.6\]]'khor ba'i lha rnams kyang sgrub pa pos bstod par bsgom mo/_/gti mug rdo rje'i rang bzhin khyod/_/gshin rje gshed po shin tu 'jigs/_/ston pa sangs rgyas kun rang bzhin/_/sku yi rdo rje khyod phyag 'tshal/_/ser sna rdo rje'i rang bzhin khyod/_/gshin rje gshed po shin tu 'jigs/_/
[\[124a.7\]]sems kyi rdo rje rab gsal ba/_rin chen rdo rje khyod phyag 'tshal/_/'dod chags rdo rje'i rang bzhin khyod/_/khyab bdag 'dod chags chos 'byung gnas/_/dbyangs mchog kun gyi mchog gi mchog_/gsung gi rdo rje khyod phyag 'tshal/_/phrag dog rdo rje'i rang bzhin khyod/_/gshin rje
[\[124b\]]
[\[124b.1\]]gshed po las kun byed/_/sku yi rdo rje rab gsal ba/_phyag na ral gri khyod phyag 'tshal/_/sangs rgyas kun gyi rang bzhin khyod/_/sangs rgyas thams cad gcig bsdus pa/_/sangs rgyas kun rab mchog gi mchog/_/dkyil 'khor dbang phyug khyod phyag 'tshal/_/e ma kye kye
[\[124b.2\]]gshin rje gshed dmar po/_/bla ma srin po'i gzugs rang bzhin/_/khro bo khyod mthong rnam par 'jigs/_/bla ma khro bo'i rang bzhin spongs/_/khyod kyis gar mdzad sa steng dang /_/sa bla dang ni sa 'og g.yo/_/chags pas brgyan pa'i khro bo yi/_/gar mdzad khyod ni ro langs lags/_/sku
[\[124b.3\]]lus bong thung dmar po ste/_/rnam pa sna tshogs sprul pa'i sku/_/rdo rje dbyangs can ma yis btud/_/gar mdzad khyod ni bde ba che/_/hrIH Sh+T+r-iHgsang sngags dag gis ni/_/khyod ni sa gsum 'khrul pa sel/_/rje btsun snying rje'i khro bo las/_/gar mdzad khyod ni 'jig rten gzigs/_/zhes
[\[124b.4\]]pas so/_/de nas sngags brjod do/_/oM sarba ta thA ga ta pU dza badzra swa b+hA ba At+ma ko\u0f85haM/_zhes pa'o/_/de nas sngar bzhin rlung gi dkyil 'khor gyi steng du me'i dkyil 'khor bsgoms la/_de'i steng du yi ge oM yongs su gyur pa las mgo bo skam po gsum gyi steng du yi ge AHyongs su gyur pa
[\[124b.5\]]las thod pa bsgom ste de'i nang du zho dang 'o ma dang chang dang nya la sogs pa bdud rtsi lnga dang /_sgron ma lnga dang dbyug pa la sogs pa des ro mnyam par byas pa smin pa rgya skyegs kyi bcud lta bur bltas la oM AH hUM zhes pa 'dis bsil bar byas la/_yi ge hUM yongs su gyur pa las ljags rdo _
[\[124b.6\]]rje'i sbu gur bsgoms nas btung ngo /_/rang gi zhal nas lha mo'i zhal du ste/_dkyil 'khor so so la yang rgyun sbyin no/_/de ltar bdud rtsi myangs pas tshims par byas nas sngags bzlas te/_thugs kar gnas pa'i sa bon dang phyag mtshan la sems brtan par byas la/_oM hrIH Sh+T+r-iH wi
[\[124b.7\]]kr-i tA na na hUM hUM phaT phaT swA hA/_ji srid 'dod par bsgom zhing bzlas la/_ldang bar 'dod na rang lus [(]gyi [,]kyi [)]'od zer gyis sems can thams cad kyi don byas nas thams cad bdag nyid la yid kyis bcug la lhan cig skyes pa'i gshin rje gshed kyi rnal 'byor gyi nga rgyal gyis ji ltar bde
[\[125a\]]
[\[125a.1\]]bar gnas par bya'o/_/lhan cig skyes pa'i gshin rje gshed kyi rnal 'byor ni bdag nyid kyi gzugs kho na rang bzhin gyis grub pa'i gshin rje gshed kyi nga rgyal brjod de bdag nyid gshin rje gshed zhal gcig phyag gnyis pa nyid du rang bzhin gyis grub pa nyid do zhes pa'o/_/
[\[125a.2\]]de ni rnal 'byor chen po'o//_//rnal 'byor bzhi'i rim pa 'dis thun gsum mam thun bzhi'am ji ltar 'dod pa'i dus su bsgom par bya'o/_/'bum yongs su bzlas pa de srid du bzlas so/_/de nas 'bum gyi mthar mtshan thog thag bzlas te sngon du bsnyen pa byas par 'gyur ro/_/de nas
[\[125a.3\]]las thams cad pa'i thab khung du cho ga bzhin du mngar gsum gyis bskus pa'i me tog dmar po stong phrag bcu sbyin sreg bya ste sngags re re nas bzlas nas so/_/oM hrIHSh+T+r-iHwi kr-i tA na na man tra si d+d+hiM me de hi hUM hUM phaT phaT swA hA/_de nas gsang sngags kyi dngos grub 'byung ngo/_/las thams cad
[\[125a.4\]]bsgrub pa la'o/_/de nas phyag rgya chen po'i dngos grub bsgrub par 'dod na re zhig skad cig gi rnam pa'i rnal 'byor gyis bdag nyid bcom ldan 'das kyi skur bsgoms te rgyun mi 'chad pa chu bo'i rgyun 'bab pa lta bus so/_/bsgom pas skyon sngags bzlas te ji srid lus yongs su gyur nas gshin
[\[125a.5\]]rje gshed kyi skur ma gyur gyi bar du'o/_/de nas phyag rgya chen po grub par 'gyur te lha'i skur grub pa nyid phyag rgya chen po'i dngos grub po/_/de dag kyang goms pa tsam kho nas 'byung ste/_de skad du/_yang dag ma yin mdun gnas pa/_/skyes bu goms pa'i sbyor bas 'grub 'gyur te/_/'dod
[\[125a.6\]]pas 'khrugs pa bzhin du nyams dga' bde/_/sems kyang rjes su 'brang ba nges sbyong ldan/_/zhes gsungs so/_/gzhan yang /_goms pa'i spyod yul ma gyur med/_/ces so/_/de nyid kyi phyir bcom ldan 'das kyis kyang skye ba 'di nyid la sangs rgyas nyid du gsungs so/_/gzhan yang
[\[125a.7\]]bsten pa'i cho gas bcom ldan 'das bsgrub par bya ste/_de la cho ga ni 'di yin te/_bcom ldan 'das kyi sku gzugs sam thang ka bzhugs su gsol te ci 'byor ba'i mchod pa bya ste bya ba thams cad spangs nas/_bya ba de la sems rtse gcig pas bzlas par bya ste/_ji srid rang nyid byon
[\[125b\]]
[\[125b.1\]]nas kye kye sgrub pa po khyed la mchog ci sbyin par bya zhes gsungs pa'i bar du'o/_/de nas mchod yon phul te btud nas mngon par 'dod pa'i don zhu bar bya ste de gnang bar 'gyur ro/_/oM hrIHSh+T+r-iHwi kraM tA na na A gats+tsha hUM hUM phaT phaT swA hA/_zhes pa'i sngags bzlas so/_/gzhan yang rdo rje ro langs ma
[\[125b.2\]]bsgrub par 'dod na rdo rje ro langs ma'i sku gzugs bya zhing ras sam shing la bri bar bya ste/_sku mdog dmar mo spyan gsum ma/_phyag gnyis gri gug dang thod pa dang ldan pa thung zhing sbom la lto ba 'phyang ba nu ma mkhrang ba zhabs g.yon brkyang ba/_phyag rgya lnga dang ldan pa dbu skra dmar ser gyen du
[\[125b.3\]]brdzes pa 'dzag pa dang bcas pa'i mgo bo'i phreng ba dang ldan pa sna tshogs pad+ma dang nyi ma la bzhugs pa ma he la zhon pa'o/_/de nas de'i mdun du 'dug la ji ltar 'byor ba'i mchod pa bya ste bdag nyid kyang de'i gzugs brnyan 'ba' zhig tu bltas la ji srid byon nas sgrub pa po la 'khyud nas
[\[125b.4\]]kye kye sgrub pa po ci bka' stsal lags zhes gsungs pa de srid bzlas so/_/sgrub pa pos kyang mchod yon phul la kye lha mo bdag gi mchis brang mdzod cig ces brjod do/_/de nas brtsams te mchis brang du 'gyur ro/_/des reg pa tsam gyis gshin rje gshed kyi gzugs su 'grub
[\[125b.5\]]par 'gyur ro/_/oM dwe Sha ra ti A gats+tsha A gats+tsha nu Ta nu Ta tru Ta tru Ta hUM dzaHswA hA/_yang na/_oM badzra be tA lI A gats+tsha A gats+tsha hUM dzaHswA hA/_zhes bzlas so/_/bu mo lo bcu drug ma'am gzhon nu ma yan lag rags pa bag ma'am grogs mor bsgrubs la snod ldan du bya ste dbang bskur ba'i
[\[125b.6\]]rnal 'byor ma sngags dang sgom pa la sogs pas mdun du bzhag la yang dag par mchod de lag pa g.yon pas de la 'khyud la rnal 'byor ma'i ngo bor bsgoms nas bzlas te 'bar ba de srid du'o/_/de nas de bzung nas gshin rje gshed kyi ngo bor grub par 'gyur ro/_/oM badzra ba tA lI
[\[125b.7\]]dz+wa la dz+wa la hUM dzaHswA hA/_zhes bzlas so/_/de nas gti mug gshin rje gshed bsgrub par 'dod na gti mug gshin rje gshed kyi gzugs brnyan g.yas pa dang g.yon pa'i zhabs kyi pad+ma'i mthil gyis mnan la ji srid kye sgrub pa po bka' ci stsol lags zhes smra ba de srid du'o/_/sgrub
[\[126a\]]
[\[126a.1\]]pa pos bdag gi bka' sdod du mdzod cig ces brjod do/_/de nas brtsams nas khams kyi rgyal srid kyang ster bar 'gyur na dngos grub gzhan lta ci smos/_de ltar ser sna gshin rje gshed dang /_'dod chags gshin rje gshed dang /_phrag dog gshin rje gshed kyang
[\[126a.2\]]bsgrub par bya ste 'bras bu de lta bu nyid do/_/'dir sngags ni/_oM mo hAn+ta kr-ita A gats+tsha A gats+tsha hUM hUM phaT phaT swA hA/_oM pi shu nAn+ta kr-i ta A gats+tsha hUM hUM phaT phaT swA hA/_oM rA gAn+ta kr-i ta A gats+tsha A gats+tsha hUM hUM phaT phaT swA hA/_oM i r+Sh+yAn+ta kr-i ta A gats+tsha A gats+tsha hUM hUM phaT phaT swA hA/_zhes pa
[\[126a.3\]]bzlas so/_/de nas gti mug dga' ma 'ba' zhig bsgrub par 'dod na gti mug dga' ma'i sku gzugs sngar bshad pa'i lha mo'i gzugs can ma he med pa bdag nyid kyi sku mdog dang bcas pa byed du bcug la sngar bzhin mnan nas bzlas par bya ste/_ji srid byon nas bka' sdod byed kyi bar
[\[126a.4\]]du'o/_/de nas brtsams te sgrub pa po'i mngon par 'dod pa thams cad sgrub par byed do/_/de bzhin du ser sna dga' ma dang /_'dod chags dga' ma dang /_phrag dog dga' ma rnams bsgrub par bya'o/_/'di'i sngags ni/_oM mo ha ra ti A gats+tsha A gats+tsha hUM hUM dzaH/_oM pi shu na ra ti A gats+tsha A
[\[126a.5\]]gats+tsha hUM dzaH/_oM rA ga ra ti A gats+tsha A gats+tsha hUM dzaH/_oM i R+Sh+ya ra ti A gats+tsha A gats+tsha hUM dzaH/_oM badzra tsartsi kA A gats+tsha A gats+tsha hUM dzaH/_oM badzra bA rA hI A gats+tsha A gats+tsha hUM dzaH/_oM badzra sa ra swa tI A gats+tsha A gats+tsha hUM dzaH/_oM badzra gau rI A gats+tsha A gats+tsha hUM dzaH/_zhes bzlas so/_/de nas gnod sbyin
[\[126a.6\]]bsgrub par 'dod na de'i tshe 'jig rten pa'i lung la grags pa'i tha snyad kyis gnod sbyin gyi gzugs brnyan byed du bcug la de kho na bzhin du mnan nas bsgrub par bya'o/_/bka' thams cad sgrub par 'gyur ro/_/mi dang mi mo la sogs pa gzhan thams cad kyang bsgrub par bya'o/_/oM hrIHSh+T+r-iHwi kr-i tA na na
[\[126a.7\]]che ge mo sA d+ha ya sA d+ha ya hUM hUM phaT phaT swA hA/_zhes bzlas so/_/de nas rdo rje'i dbyug pa bsgrub par 'dod na/_rgyal la pa da ra'i shing las byas pa'i dbyug pa sor sum cu so gnyis pa byas la ba'i rnam lngas bkrus la tsan+dan dang me tog gi phreng ba la sogs pas mdzes par byas la shubs nas ral
[\[126b\]]
[\[126b.1\]]gri 'don pa'i stangs kyis lag pa gnyis kyis bzung la ji srid 'bar ba de srid bzlas so/_/de nas dbyug pa'i rig pa 'dzin par 'gyur ro/_/gshin rje gshed dang mtshungs par pha rol gnon par 'gyur ro/_/oM hrIHSh+T+r-iHwi kr-i tA na na badzra daN+Da dz+r+wa lA ya hUM hUM phaT phaT swA hA/_zhes pa bzlas so/_/de
[\[126b.2\]]nas thod pa bsgrub par 'dod na shing sA la las thod pa sor sum cu so gnyis pa byed du bcug la sngar bzhin du lag pa g.yon du bzhag la lag pa g.yas kyis bkab la ji srid 'bar ba de srid du bzlas so/_/'bras bu de kho na bzhin no/_/sngags la ka pA la dz+wa lA ya zhes pa khyad par ro/_/de nas dbyug
[\[126b.3\]]pa'i phyag rgya bsgrub par 'dod na de'i tshe lag pa g.yas khu tshur bsdams te sdigs mdzub brkyang bar bya ba'i phyag rgya 'di bcings la ji srid 'bar ba de srid bzlas so/_/de nas gshin rje gshed kyi gzugs su grub par 'gyur ro/_/sngags la daN+Da mu drI dz+wa lA ya zhes pa khyad par ro/_/'di dag
[\[126b.4\]]thams cad 'dod yon lnga la nye bar spyod pa kho nas bsgrub par bya'o/_/ji ltar rnyed pa'i dam tshig gi rdzas sems gsal ba'i don du bza' bar bya'o/_/gang cung zad za ba dang 'thung ba de thams cad gshin rje gshed la dang por phul te bza' btung bya'o/_/'di ni grub pa chen mo'i cho ga'o/_/de nas
[\[126b.5\]]dngos grub phran tshegs bsgrub par 'dod na de'i tshe zhi ba la sogs pa bsgrub par bya'o/_/de la cho ga ni 'di yin te/_grog la brgya rtsa brgyad bsngags te 'o mas rtsibs bcu gnyis pa'i 'khor lo gnyis tha dad du bris la de'i shar gyi rtsibs nas brtsams te yi ge hUM gnyis dang phaT gnyis gcig pas
[\[126b.6\]]bcu gnyis g.yas skor du bri'o/_/oM hrIHSh+T+r-i tA na na hUM hUM phaT phaT swA hA/_dbus su chu'i sa bon baM yig bris te/_baM yig gnyis kha sbyar ba'i bsgrub bya'i ming de'i lte ba'i dbus su bri'o/_/phyi rol du ba'i rnam pa gsum gyis bskor ro/_/de nas kha sbyar la skud pa dkar pos bcings la
[\[126b.7\]]myos byed dang spra tshil gyis dkris shing brgya rtsa brgyad du byin gyis brlabs shing 'o mas gang ba'i bum par bcug la sngags bzlas so/_/ci 'byor pa'i mchod pa byas la/_oM hrIHSh+T+r-i tA na na baM lha sbyin gyi shAn+tiM ku ru baM hUM hUM phaT phaT swA hA/_zhes pa ji srid zhi bar ma gyur pa de srid bzlas so/_/
[\[127a\]]
[\[127a.1\]]'jig rten thams cad la sdig pa'i nad la sogs pas nye bar 'tshe ba la ni grong gi phyogs bcur/_oM hrIHSh+T+r-iHwi kr-i tA na na grong che ge mo'i nye bar 'tshe ba thams cad shAn+tiM ku ru he he ba liM gr-i h+Na gr-i h+Na hUM hUM phaT phaT swA hA/_zhes pa 'dis lan bdun gyis byin gyis brlabs pa'i gtor ma cho
[\[127a.2\]]ga bzhin phul la rol mo la sogs pa sngon du 'gro bas grong gi dbus su 'o ma la bsgres pa'i til gyis sbyin sreg bya ste ji srid du nye bar 'tshe ba thams cad zhi bar gyur pa'o/_/de nas rgyas par byed par 'dod na gur gum gyis sngar lta bu'i 'khor lo gnyis kyi dbus su yi ge bcu gnyis kyang bris
[\[127a.3\]]la dbus su yi ge b+hUM dkyil 'khor gyi 'khor lo'i sa bon bri'o/_/de'i dbus su bsgrub bya'i ming bau ShaT gnyis kyis kha sbyar ba bri'o/_/phyi rol du gru bzhi pa'i ri mo gsum gyis bskor ro/_/de nas skud pa ser pos dkris la lan brgya rtsa brgyad du byin gyis brlabs shing mar dang sbrang rtsis gang ba'i bum par
[\[127a.4\]]bcug la sngags bzlas te/_'byor pa ji lta bas mchod pa byas la/_oM hrIHSh+T+r-iHwi kr-i tA na na b+h+rUM bau ShaT lha sbyin gyi pu Sh+TiM ku ru bau ShaT hUM hUM phaT phaT swA hA/_zhes bzlas so/_/rgyas pa 'phel ba'i mtshan nyid du gyur pa de srid du'o/_/sngags bzlas pa'i mjug thogs su zho zan gyi sbyin sreg bya'o/_/
[\[127a.5\]]de nas dbang du bya bar 'dod na sngar bzhin rgya skyegs kyi khu bas 'khor lo gnyis dang yi ge bcu gnyis bris la dbus su ku ru l+le'i sa bon yi ge hrIH'o/_/de'i dbus su yi ge hoHgnyis kha sbyar ba'i bsgrub bya'i ming bri'o/_/phyi rol tu gru gsum gyi ri mo gsum gyis bskor ro/_/de nas skud pa dmar
[\[127a.6\]]pos dkris la brgya rtsa brgyad kyis byin gyis brlabs pa'i sbrang rtsi dang rgya skyegs dang ske tshes gang ba'i thod pa'am kham phor kha sbyar du bcug la ci 'byor pa'i mchod pa bya ste sngags bzlas so/_/oM hrIHSh+T+r-iHwi kr-i tA na na hrIHhoHlha sbyin ba sha ma na ya ho hUM hUM phaT phaT swA hA/_zhes pa dbang du gyur pa
[\[127a.7\]]ji srid du bzlas so/_/sngags bzlas pa'i mthar ni lan tshwa dang bcas pa'i me tog dmar pos sbyin sreg bya'o/_/de nas gong bus dgug par 'dod na de'i tshe dur khrod kyi sol ba dang sa las byas pa'i gzugs brnyan gyi snying ga'i dbus su bcug la der rkang pa g.yon pa'i mthe bong bzhag la
[\[127b\]]
[\[127b.1\]]bzlas te/_de nyid bsgrub bya'i gong bur bsgoms nas ji srid gong bu khugs pa de srid du bzlas so/_/sngags la ba sha ma na'i shul du A kaR+Sha ya dang hoH'i shul du dzaH/_zhes pa bye brag go/_/de nas rkang pa dgug par 'dod na bsgrub bya'i snying gar yi ge hrIHdmar po dang /_rtags kyi lte ba'am
[\[127b.2\]]skye gnas kyi lte bar bo'i rnam pa dkar po bsgoms la ji srid rkang pa khugs pa de srid bzlas so/_/sngags bzlas pa'i mthar skye che'i sbyin sreg bya'o/_/de nas skrod par 'dod na sngar bzhin 'khor lo gnyis dang yi ge bcu gnyis bris la dbus su yi ge yaM rlung gi sa bon no/_/de'i dbus su
[\[127b.3\]]dgra bo'i ming yaHyig gnyis kha sbyar ba can te phyi rol du zla ba phyed pa'i rnam pa'i ri mo gsum gyis bskor ro/_/sreg pa'am bya rog gi khrag gis so/_/de nas skud pa ljang gus dkris la brgya rtsa brgyad mngon par bsngags par byas la chu bo'i rgyun la bskur ro/_/yang na bya rog gi ske la btags
[\[127b.4\]]la yul gzhan du khrid la dor te de nas ji srid bskrad par gyur pa de srid bzlas so/_/oM hrIHSh+T+rIHwi kr-i tA na na tsa la ya tsa la ya sA dA tsa la na ya lha sbyin uts+tsha Ta ya hUM hUM phaT phaT swA hA/_bzlas pa'i mthar bya rog gi khrag gis sbyin sreg bya'o/_/brgya rtsa brgyad kyis byin gyis brlabs pa'i khwa ta'i sgro
[\[127b.5\]]dgra'i khyim du sba'o/_/de nas dgra'i srog nyams par 'dod na sngar bzhin 'khor lo gnyis dang yi ge bcu gnyis bris la dkyil du me'i sa bon raM bri'o/_/de'i dbus su dgra'i ming g+hu yig dang spel pa'o/_/de'i phyi rol du ri mo gru gsum pa gsum gyis bskor ro/_/tsha ba gsum dang dug dang
[\[127b.6\]]skye tshe la sogs pas so/_/skud pa nag pos dkris la dur khrod kyi sol ba dang sa las byas pa'i gzugs brnyan gyi snying gar bcug la lcags kyi phur pas sgo bcu dang snying gar btab la skam por bya ste dug dang skye tshe la sogs pas byugs la tsha ba'i shing gi me du ba can la skam pas bzung
[\[127b.7\]]la sngags zlos shing ji srid srog dang bral ba de srid bsro bar bya'o/_/bzlas pa'i mthar ni dgra bo'i skra dang /_bshang ba dang /_rkang pa'i rdul dang /_sen mo dor ba dang /_zos pa'i lhag ma dang /_me tog dang /_gos dang /_dril phyis kyi dri ma la sogs pa ji ltar rnyed pa'i sbyin sreg
[\[128a\]]
[\[128a.1\]]bya'o/_/med na phag sha dgra bo'i sha bzhin du bsgoms la bsreg go/_/oM hrIHSh+T+r-iHwi kr-i tA na na raM g+huHlha sbyin mA ra ya g+huHhUM hUM phaT phaT swA hA/_zhes bzlas so/_/de nas rengs par 'dod na sngar bzhin 'khor lo gnyis dang yi ge bcu gnyis bris pa'i sa bon yi ge laM yig dang baM
[\[128a.2\]]gnyis kyis spel ba'i bsgrub bya'i ming bri bar bya'o/_/gru bzhi pa'i re khA gsum gyis bskor ro/_/yung ba'i khu bas so/_/de nas skud pa ser pos dkris la myos byed kyi gzugs brnyan gyi nang du byas la ji ltar rnyed pa'i tsher mas yan lag thams cad phug la/_brgya rtsa brgyad kyis byin gyis
[\[128a.3\]]brlabs pa'i yung ba'i chus gang ba'i bum par bcug la rgyas btab ste sngags bzlas so/_/ji srid re das par gyur pa de srid sngags bzlas so/_/bzlas pa'i mthar ni yung ba'i sbyin sreg bya'o/_/oM hrIHSh+T+r-iHwi kr-i tA na na laM baM lha sbyin s+t+waM b+ha ya laM baM hUM hUM phaT phaT swA hA/_zhes bzlas so/_/ngag
[\[128a.4\]]rengs par byed na bA tsaM staM b+ha ya zhes pa spel lo/_/de nas mkha' 'gro ma dang tshangs pa srin po la sogs pa las grol bar 'dod na de'i tshe sngar bshad pa'i dbyug pa'i phyag rgyas lus ngag yid gsum gyi gnas su brdeg cing sngags bzlas na mkha' 'gro ma la sogs pa las grol bar 'gyur
[\[128a.5\]]ro/_/oM hrIHSh+T+r-iHwi kr-i tA na na che ge mo'i lus kyi DA ki ni nAM brah+ma rA k+Sha saM bA a pa sA ra ya hUM hUM phaT phaT swA hA/_brdeg pa'i mtha' ni gtor ma sbyin la lus la gshin rje mthar byed yid kyis sbyar bar bya'o/_/de ltar rims dang sdig pa'i nad dang gdon dang sbrul dang mche ba dang dug dang gza' dang
[\[128a.6\]]'bras la sogs pa las grol bar bya ste/_ji ltar rjes su mthun pa'i sngags la spel tshig reg par bya'o/_/thams cad du 'khrul 'khor bshig na zhi bar 'gyur ro/_/bdag snyan ngag mkhan no zhes nga rgyal du bsgoms nas bzlas na snyan ngag mkhan du 'gyur ro/_/de nas char ma 'bab na
[\[128a.7\]]gtor ma chen po byin pas nye bar 'tshe ba thams cad zhi bar 'gyur ro/_/bdud rtsi myang ba'i cho gas gtor ma bsgrubs la mdun du gshin rje gshed dmar po'i 'khor lo skad cig gis khams gsum gyi sems can yongs su gyur par bsams la dril bu dkrol zhing sngags brjod do/_/o
[\[128b\]]
[\[128b.1\]]rak+ta mu ku TA ya/_rak+ta dzA TA ya/_rak+ta mu khA ya/_rak+ta shA ri rA ya/_rak+ta b+hu dzA ya/_sa rak+ta muN+Da mA lA b+ha ra NA ya/_rak+ta ra tha sa mA rU d+d+hA ya/_rak+ta pad+ma A sa nA ya/_rak+ta A b+ha ra Na b+hU Sha NA ya/_i daM ba liM gr-ih+Na gr-ih+na ma ma bi b+h+ni ha ra ha ra tsa turmA rA na ni bA ra ya ni bA ra ya b+h+rA ma ya b+h+rA ma ya/
[\[128b.2\]]ts+tshin+da ts+tshin+da/_b+hi n+da b+hin+da/_nA sha yanA sha ya/_sho Sha ya sho Sha ya/_ts+tshe da ts+tshe da/_b+hed b+hed/_hUM hUM phaT phaT swA hA/_oM mo ha ya mA ra ya hUM hUM phaT phaT swA hA/_oM pi shu nA ya mA ra ya hUM hUM phaT phaT swA hA/_oM rA gA ya mA ra ya hUM hUM phaT phaT swA hA/_oM i r+Sh+YAya mA ra ya hUM hUM phaT phaT swA hA/
[\[128b.3\]]oM mar+m+mA mar+m+mA bi ga te hUM badzra tsartsi ke ha ra ha ra bu k+kaM mA ra ya mA ra ya bi g+h+nAM dzaH/_oM g+ho Ne su g+ho Ne badzra mA ma kI b+hA ra b+hA ra sam+b+hA ra sam+b+hA ra ha ra ha ra big+h+nAM dzaH/_oM mar+m+me mar+m+ma k+Sho b+ha ni badzra sa ra swa sti da ra da ra/_tha ra tha ra/_dza ra kam+pa thu na thu na hUM big+h+nAM dzaH/_oM gaM b+hI re badzra kArti ke g+haHg+haHhUM ra k+ta shro Ni ta
[\[128b.4\]]pri ye gau R+Yai big+h+nAM dza/_oM in+d+ra ya hr-IH/_ya mA ya Sh+T+r-iH/_ba ru NA ya bi/_ku be rA ya kr-i/_i sha nA ya ta/_ag+ne ye A/_nai r-i ta ye na/_bA ya be na/_tsan+zA ya hUM/_arkA ya hUM/_brah+ma Ne phaT/_ba su d+hA ra ye phaT/_be ma tsi tra Ne swA/_sarba b+hU te b+h+yo hA/_hA hA hA/_hI hI hI/_hUM hUM hUM/
[\[128b.5\]]pheM pheM pheM swA hA/_zhes so/_/de nas me tog la sogs pas yang dag par mchod la so rtsi la sogs pa yang dbul te/_bzod par gsol zhing gshegs su gsol te aHyig gsum dang se gol gsum gyis gshegs su gsol nas shar la sogs pa'i phyogs thams cad du dor ro/_/
[\[128b.6\]]ji srid 'dod pa'i don grub pa de srid du bya'o/_/med na chu dang bsres pa'i bza' ba'i snod la mngon par bsngags la sbyin no/_/de ltar las gzhan stong phrag la yang bcom ldan 'das sbyar bar bya'o/_/bsgom pa'i bdag nyid can gyis thams cad 'grub par the tshom med do/_/'di ni
[\[128b.7\]]dngos grub phran tshegs kyi cho ga'o/_/de nas bcom ldan 'das mchod par 'dod na/_de'i tshe oM badzra satwa sarba big+h+nAM u tsa ta ya hUM phaT/_ces pa 'dis tsan+dan dmar po'am sin+d+hu ra bdud rtsi lnga dang bsres pa'am 'ba' zhig pas dkyil 'khor gru bzhi pa nye bar byugs la/_oM AH
[\[129a\]]
[\[129a.1\]]badzra re khe hUM dkyil du zlum po byas te oM su re khe sarba ta thA ga ta a d+hiSh+Thi n+tu swA hA/_'dis me tog bzhag nas lag pa bkrus nas skad cig gis rang gi lus las 'thon pa'i dkyil 'khor gyi 'khor lo maN+Dal du bzhugs par bsgoms la mchod par bya ste/_oM rak+ta ya mA ra ye
[\[129a.2\]]badzra be tA la ma A liM gi ta kan+d+ha rA ya AHhUM phaT swA hA/_dbus su'o/_/oM mo hA ya mA ra ye badzra tsartsi ka A liM gi ta kan+d+ha rA ya AHhUM phaT swA hA/_shar du'o/_/oM pi shu nA ya mA ra ye badzra bA rA hI a liM gi ta kan+d+ha rA ya AHhUM phaT swA hA/_lho phyogs su'o/_/oM rA ga ya mA ra ye badzra sa ra swa sti a liM gi
[\[129a.3\]]ta kan+d+ha rA ya AHhUM phaT swA hA/_nub tu'o/_/oM i R+Sh+yA ya mA ra ye badzra gau rI A liM gi ta kan+d+ha rA ya AHhUM phaT swA hA/_byang du'o/_/oM rA dza paT+Ta g+ha TA ya tsa tuHsa ma pU r+NA ya AHhUM phaT swA hA/_me mtshams su'o/_/oM sU bar+Na g+ha TA ya kas+tshu ri kA pU r+NA ya AHhUM phaT swA hA/_bden bral du'o/_/oM
[\[129a.4\]]pra bA la g+ha TA ya sih+la ka pU r+NA ya AHhUM phaT swA hA/_rlung du'o/_/oM rA dza ta g+ha TA ya karbU ra pU r+NA ya AHhUM phaT swA hA/_dbang ldan du'o/_/sngags 'di nyid kyis ji lta ba bzhin mngon par bsngags pa'i mchod rdzas bcom ldan 'das la dbul lo/_/bstod pa bsdus pa yang bya ste/_phyag btsal nas
[\[129a.5\]]bzlas pa byas nas gshegs so/_/oM muHswA hA/_zhes pa 'dis rang nyid kyi lus kho na la gzhug go/_/de la 'di ni bstod pa'o/_/ma he dbang phyug chen po lha bdag po/_/gnyug mar gsungs pa'i dngos grub mnga' bdag po/_/sdig pa 'jigs rung bgegs rnams 'joms bdag po/_/
[\[129a.6\]]gshin rje'i 'khrul 'khor gsang sngags mchog bdag po/_/dbyug pa dkar bsnams dbyug dkar bsnams pa po/_/mi thod phyag na mi thod 'dzin pa po/_/zung 'jug bde ldan zung 'jug bde ba po/_/gshin rje gsod mdzad gshin rje gsod pa po/_/mi thod klu yis brgyan byas
[\[129a.7\]]'jigs pa po/_/bcos ma'i sku lus sprul gzhi mdzad pa po/_/mthar bde'i go 'phang gnas gzugs 'god pa po/_/brtan ster blo ste tshe ring ster pa po/_/de bzhin yid mdzad pha rol phyin pa po/_/lhan skyes bde chen gcig thugs dgyes pa po/_/thugs rje ro gcig bsod nams
[\[129b\]]
[\[129b.1\]]mdzad pa po/_/thugs gsung bstod dge'i las kyi lam pa po/_/zhabs la lha mo cod can btud pa po/_/bgegs tshogs mtha' dag go 'phang bcom pa po/_/nor ster sku mdog nyi ltar dmar pa po/_/bde chen gshin rje gshed la phyag 'tshal lo/_/de nas rnam par dag pa bsgom par 'dod
[\[129b.2\]]na/_de'i tshe bsam gtan dang sngags bzlas pas skyon rnam par dag pa bsgom par bya'o/_/bgegs rnams zhi phyir bsrung ba byas/_/de nyid rgyur ni byams la sogs/_/smon lam 'bras bu rnyed pa'i phyir/_/mchod pa bsod nams 'phel bya'i phyir/_/lta ba gzhom phyir stong pa nyid/_/rang
[\[129b.3\]]lus mchog tu lta ba yi/_/sangs rgyas zhing ni rnam dag phyir/_/rgyal ba rnams kyis dkyil 'khor gsungs/_/gru bzhi bden bzhi bsgrub phyir sprul/_/bdud bzhi bzlog pa'i don du na/_/sgo bzhi po ni kun nas gsungs/_/zur bzhi dag ni tshangs pa yi/_/gnas bzhi rdzogs par bya
[\[129b.4\]]ba'i phyir/_/sgyu 'phrul sna tshogs bsgrub don du/_/ka ba brgyad ni gsal bar bshad/_/kun rtog thams cad gzhom pa'i phyir/_/dra ba dra phyed rin po che/_/bsdu ba'i dngos po bzhi bsgrub phyir/_/rta babs bzhi po kho na ste/_/phun sum tshogs pa'i rgyu yi phyir/_/sa bon la sogs
[\[129b.5\]]zhu ba'i tshul/_/byams sogs 'bras bu lta ba'i phyir/_/tsartsi ka la sogs pas bskul/_/gshin rje'i dgra ru rab grags phyir/_/gshin rje gshed gzugs bsgom pa'o/_/chags can sems can gdul bya'i phyir/_/sku yi kha dog dmar po'o/_/dus gsum ye shes grub bya'i
[\[129b.6\]]phyir/_/spyad gsum par ni brtags pa'o/_/phyag gnyis gnyug ma'i ngo bo'i phyir/_/shes rab de nyid rgyu yi phyir/_/dbyug pas gdug pa gdul ba'i phyir/_/bsrung ba'i don du thod pa phyag_/g.yon brkyang shin tu chom pa'i phyir/_/klu ni klu rnams 'dul ba'i phyir/_/gdug pa
[\[129b.7\]]bsdigs phyir mgo bo'i phreng /_/ma he gdul dka' 'dul byed phyir/_/khro bo shin tu chags sbyor phyir/_/sbom pa gang ba thob pa'i phyir/_/stag lpags la sogs khro bo'i phyir/_/skra grol ba ni grol ba'i phyir/_/snying rje'i ngo bo'i rtogs pa'i phyir/_/skyes pa'i gzugs ni rtag
[\[130a\]]
[\[130a.1\]]tu bshad/_/shes rab gri gug dngos po dang /_/dngos med lta ba bzlog pa'i phyir/_/lha rdzas bdud rtsi myang ba'i phyir/_/ro dang ldan phyir thod pa'o/_/stong nyid ngo bo rtogs bya'i phyir/_bud med gzugs su yang dag bstan/_/stong nyid snying rje'i sbyor ba la/
[\[130a.2\]]gnyis kyis sbyor ba bshad pa'o/_/dbang phyug brgyad kyi khyab bdag nyid/_/phyir ni dkyil 'khor pa rnams bstan/_/de phyir rdo rje thugs bsgrub phyir/_'di la rnal 'byor gzhan yod min/_/zhes pa'i rnam par dag pa bsam par bya'o/_/bzang po'i blo yis 'dud kyi brtson pas
[\[130a.3\]]sprul pa'i brjod pa rgya chen nus gyur cig_/de nyid de nyid rigs pas nges byas 'di ni sems can don rnams bsgrub bya'i phyir/_/dpal ldan gshin rje'i dgra yis rab bsgrags rgyud chen sna tshogs bla ma dam pa yi/_/zhal las rtogs nas the tshom med pa'i yid kyis bsam pa rnam par
[\[130a.4\]]dag pas byas/_/dad pa med par 'bras bu mi 'thob nyid/_/des na dad pa nyams pa nyid mi bya/_/blo gros bzang po mkhas pas sgrub thabs mchog_/dag byas gshin rje gshed dmar skur gyur cig_/gshin rje gshed dmar sgrub pa'i thabs/_/byas la bsod nams gang
[\[130a.5\]]bsags pa/_/de yis gshin rje gshed nyid de'i/_/rnal 'byor mchog la brtson par shog_/rang byin gyis brlab pa'i rim pa man ngag dang bcas pa gshin rje gshed dmar po'i mngon par rtogs pa rdzogs so//_//slob dpon chen po mkhas shing dngos grub brnyes pa blo gros
[\[130a.6\]]bzang pos mdzad pa/_/paN+Di ta chen po bla ma rje btsun nyi ma'i dbang po'i 'od zer gyi zhal snga nas gus pas mnyan nas chag lo tsA ba dge slong chos rje dpal gyis bsgyur cing zhus te gtan la phab pa'o/[ {D2033}]@##/_/rgya gar skad du/_rak+ta ya mAn+ta ka yan+t+ra ut+ta ka_/
[\[130a.7\]]bod skad du/_gshin rje gshed dmar po'i 'khor lo'i gsal byed/_bcom ldan 'das gshin rje gshed la phyag 'tshal lo/_/'di rnams bri gzhi ni/_n+ya gro d+ha'i lo ma la sogs pa la/_dang po 'khor lo rtsibs brgyad pa zlum po/_/gnyis pa la rtsibs bcu gnyis pa/_gsum pa
[\[130b\]]
[\[130b.1\]]la rtsibs bcu drug pa/_rtsibs brgyad pa'i phyogs su ya ma la sogs pa'i yi ge dgod/_mtshams kyi 'dab ma la bsgrub bya'i ming gi yi ge dgod/_rtsibs bcu drug pa'i rtsibs kyi bar gyi rtsibs brgyad la/_de ltar bsgrub bya zur rnams su'o/_/'khor lo dang po'i dbus kyi lte bar/
[\[130b.2\]]ya ni rab tu 'byung bar 'gyur/_shar du ma/_rtsibs bcu gnyis pa'i shar du rA/_gnyis par dza/_gsum par sa/_bzhi par do/_/rtsibs brgyad pa'i lho'i rtsibs la me/_slar yang rtsibs bcu gnyis pa'i 'dab ma lnga pa la ru/_drug pa la Na/_bdun pa la yo/_slar yang
[\[130b.3\]]rtsibs brgyad kyi nub kyi 'dab ma la da/_yang rtsibs bcu gnyis pa'i rtsibs brgyad pa la ni/_dgu pa la rA/_bcu pa la ya/_slar yang rtsibs brgyad pa'i byang gi rtsibs la k+She/_yang rtsibs bcu gnyis pa'i bcu gcig pa la ts+tsha/_bcu gnyis pa la ni/_de bzhin du gsungs pa/_yam
[\[130b.4\]]rA dza sa do me ya/_yame da ru Na yo da ya/_yad yo ni ra ya k+She ya/_yak+She yats+tsha ni rA ma ya/_zhes pa rtsa ba'i sngags so/_/yi ge bcu drug ni rtsibs bcu drug la'o/_/gcig ni gtso bo'i ste 'di ltar dbus su rab tu 'byung bar 'gyur ro/_/ya ma rA dza sa dom ru Na yo/_de nas dbus kyi snying po'i
[\[130b.5\]]rtsibs nas 'byung bar 'gyur ro/_/da ni rak+Sha yats+tsha/_de nas na'i mtha' can no/_/'khor lo rtsibs brgyad pa dang /_rtsibs bcu gnyis pa'i nges pa'o/_/de nas rtsibs bcu drug pa'i ngos bsgrub bya'i ming gi bar bar gyi 'dab ma la sngags 'di rnams bri bar bya ste/_oM hrIHSh+n+r-iHwi kr-i
[\[130b.6\]]tA na na hUM hUM phaT phaT swA hA/_sdang ba rnam par dbye ba la dbus su gtso bo ya'o/_/gsad pa lam/_dbang du sdud pa la rA 'byung bar 'gyur ro/_/rgyas pa la rA/_mnan pa la k+She/_dgug pa la da/_rmongs pa la me/_stobs dang ldan par bya ba la do/_/zhi ba las/_bskrad pa la ts+tsha/
[\[130b.7\]]chad pa btab pa la Na/_sems mnan pa la ru/_rgyal ba la dza/_rab tu gdung ba la yo/_dgra brlag par bya ba la ni/_'dir las kyi rang bzhin gyis yi ge dbus su gtso bor gyur pa de'i gnas su ya bri bar bya/_gshin rje gshed kyi 'khor lo la des pa 'di dang po'i sangs rgyas
[\[131a\]]
[\[131a.1\]]nas btus pa'o//_//'di rnams kyi zhi ba la sogs pa'i las 'chad par 'gyur ba'i 'khor lo bri ba'i cho ga brjod de/_de la zhi ba dang rgyas pa'i 'khor lo ni n+ya gro d+ha'i lo ma rlan dang ma bral ba'i bri gzhi la/_'bras sA lu btags pa'i chu yis/_dUr ba'i smyu gus so/_/
[\[131a.2\]]rgyas pa la 'jag rgod dkar po la sogs pas bri'o/_/de bzhin du gsad pa dang bskrad pa la dur khrod kyi ras la dug dang khrag dang sol bas mi rus kyi smyu gus so/_/skrod pa la bya rog gi sgro rkang gis bri'o/_/dbang du bya ba dang dgug pa la gro ga la gur gum dang gi wang gser gyi thur
[\[131a.3\]]mas so/_/dgug pa la tsan+dan dmar po seng ldeng gi smyu gus so/_/rengs pa dang rmongs pa ni mchod sbyin gyi lo ma yongs su smin pa kha dog ser po la 'bras bu gsum gyi khu ba dang bsres pa'i ba bla'am yung bas so/_/ka ped kyi smyu gu dang mchod sbyin kyi smyu gus rmongs par byed pa la'o/_/_
[\[131a.4\]]'di ni nges pa'o//_//'khor lo de rnams kyi rab tu gnas pa'i cho ga bshad de/_zhi ba dang rgyas pa'i 'khor lo bris la/_'khor lo la sogs pa skud pa dkar pos bcing bar bya/_ji ltar 'khor lo mi mthong ba'i tshul lo/_/de bzhin las kyi bye brag gis skud pa dkar po dang /
[\[131a.5\]]ser pos bcing bar bya'o/_/de nas zhi dang rgyas pa ni mar dang 'o ma dang sbrang gis bkang ba'i rdza phor kha sbyar du gzhag pa'o/_/gsad pa dang bskrad pa la thod pa khrag gis bkang bar gzhag par bya/_dbang dang dgug pa la spra tshil gyis g.yogs la gyo mo kha sbyar du mes gdung bar
[\[131a.6\]]bya'o/_/mnan pa dang rmongs pa la ba bla'i chus bkang ba'i so phag dbus su gzhag par bya'o/_/gnas gtsang zhing rlan dang bcas pa'i maN+Dal gyi steng du zhi ba dang rgyas pa la gzhag par bya'o/_/gsad pa dang bskrang pa la dong gi nang du zho dang mar blugs la sba bar bya'o/_/dgug pa dang dbang
[\[131a.7\]]la thab kyi 'og tu'o/_/mnan pa dang rmongs pa ni sa skam por sba bar bya'o/_/dge ba dang mi dge ba'i las kyi 'bras bu 'di ni sngags pas nges par rig par bya'o/_/'khor lo bris ba de rnams kyi phyi rol gyi 'khor lo'i nges pa gsungs te/_de la zhi ba'i 'khor lo'i phyi rol tu zla ba'i
[\[131b\]]
[\[131b.1\]]dkyil 'khor gyis bskor zhing re khAs bskor bar bya'o/_/rgyas pa la glang po ches bskor bar bya ste/_ji ltar glang po che'i lto bar 'khor lo chud pa'o/_/gsad pa la yi dgas kyi lus su'o/_/bskrad pa la rnga mo'i lto bar ro/_/dbang du bsdu ba la ri dgas kyi lto bar ro/_/dgug pa la rta'i
[\[131b.2\]]lto bar ro/_/rmongs pa la ra'i lto ba'am lug gi lto bar ro/_/mnan pa rus sbal gyi lto bar ro/_/ji ltar 'khor lo lto bar 'gyur/_/phyi rol gzugs kyang de bzhin no/_/de nas gong du gsungs pa'i skud pas dkri bar bya'o/_/rig pa de rnams kyi dus su thun gyi nges pas gsungs te/
[\[131b.3\]]thun dang po phyed g.yon pa chu'i dkyil 'khor la kha byang du bltas te zhi ba'i las sgrub/_thun byed kyi gnyis pa la de bzhin du rgyas pa'i las la dbang ldan du kha bltas la'o/_/thun tshod gnyis pa'i thun phyed la g.yas pa rlung gi dkyil 'khor rgyu ba'i tshe kha shar du bltas la gsad pa'i las
[\[131b.4\]]sgrub/_thun tshod gnyis pa'i phyed kyi phyi ma la me ru bltas te bskrad pa'i las sgrub/_thun tshod gsum pa'i phyed la g.yas pa me'i dkyil 'khor gyi dus su kha lho ru bltas te dbang gi las sgrub/_thun tshod gsum pa'i phyed kyi phyi ma la bden bral du bltas te dgug pa'i las sgrub/_thun tshod bzhi
[\[131b.5\]]pa la g.yas pa sa'i dkyil 'khor 'byung ba'i dus su kha nub tu bltas te mnan pa'i las sgrub/_thun tshod bzhi pa'i phyed la rlung du bltas te rmongs pa'i las sgrub/_dbang du bya ba dang dgug pa ni gro ga la gur gum dang gi wang la gser gyi smyu gus bri/_zhi ba dang rgyas pa la n+ya gro d+ha'i lo ma la _
[\[131b.6\]]dUr bas 'bras kyi khu bas bri/_gsad pa dang bskrad pa ni dur khrod kyi ras la sogs pa dag la mi'i rus pas so/_/mnan pa dang rmongs pa dag la so phag gi phyi ma 'am yung bas so/_/'khor lo'i cho ga nye bar bsdus pa rdzogs so//_//paN+Ti ta rdo rje gdan pa ni ska laM ka'i zhal snga nas/
[\[131b.7\]]dpyal lo tsA ba dpal chos kyi bzang pos bsgyur ba'o/[ {D2034}]@##/_/rgya gar skad du/_rak+ta ya mA ri sA d+ha naM nA ma/_bod skad du/_gshin rje gshed dmar po'i 'khor lo'i de kho na nyid kyi gsal byed/_bcom ldan 'das dpal gshin rje gshed la phyag 'tshal lo/_/bud
[\[132a\]]
[\[132a.1\]]med rnams la srung ba'i phyir/_zhi ba la gi wang gis/_ras dkar po'am gro ga'am smyug ma'i skogs pa'am/_ras legs par bkrus pa la 'khor lo gnyis yang dag par bris te/_der na ma'i nang du bcug pa'i ming gi yi ge bris la/_nag nog la sogs
[\[132a.2\]]pa spangs shing rdza phor kha dog gcig pa kha sbyar du mar dang sbrang gi nang du bcug ste sgud pa dkar pos dkris nas bzhag ste/_kha shar du bltas te thun gsum du gshin rje gshed sku mdog dkar po bsgoms nas/_me tog dkar pos mchod cing mdun du zla ba'i dkyil 'khor kyi thog
[\[132a.3\]]na bsgrub bya gnas par bltas la/_bum pa dkar po zla ba'i bdud rtsi'i chus yongs su gang bas dbang bskur bar bsam zhing /_oM hrIHSh+T-IHwi kr-i tA na na hUM hUM phaT phaT na maHche ge mo la shAn+tiM ku ru na maH/_zhi ba'i cho ga'o/_/skyes pa rnams kyi zhi ba'i las la gur gum gyis so/_/rgyas
[\[132a.4\]]pa la'ang 'khor lo gnyis mngon par bris te/_der yi ge swA hA'i nang du ming yig bcug la mar dang sbrang gi nang du bcug la/_rdza phor kha sbyar du skud pa ser pos legs par dkris te gzhag_/de nas kha byang du bltas la gshin rje gshed sku mdog ser po'i skur yang dag par
[\[132a.5\]]dmigs te thun gsum du me tog ser pos mchod cing zla ba ser po la gnas pa'i bsgrub bya kha dog ser po bsams la/_bum pa ser po'i bdud rtsis chus dbang bskur zhing bzlas pa bya ste/_oM hrIHSh+T-iHwi kr-i tA na na hUM hUM phaT phaT swA hA/_'am/_yang na/_oM hrIHSh+T-iHlbi kr-i tA na na hUM hUM phaT
[\[132a.6\]]phaT swA hA/_bau ShaT che ge mo puSh+Ti ku ru bau ShaT/_rgyas pa'i cho ga'o /_/gro ga'am ras la rgya skyegs kyi khu ba'am tsan+dan dmar po'am/_ming med kyi khrag dang bsres pas 'khor lo gnyis bris te/_hoH'i yi ge'i bar du ming bcug la/_nag nog la sogs pa kha dog ngan pa spangs pa'i
[\[132a.7\]]rdza phor kha sbyar du mar dang sbrang rtsis yang dag par bkang ste skud pa dmar pos bcings la gzhag go/_/de nas kha nub tu bltas la gshin rje gshed dmar po'i ting nge 'dzin dang ldan pas/_thun gsum du me tog dmar pos mchod cing /_zla ba dmar po la gnas pa'i bsgrub
[\[132b\]]
[\[132b.1\]]bya kha dog dmar po bsams te/_rang gi lus las 'od 'phros pa'i 'od zer kyis rab tu bkang bas shin tu myos par gyur te/_rkang pa gnyis kyi mdun du 'gyel bar bsam zhing sngags bzla bar bya'o/_/gal te dbang du ma gyur na mar dang sbrang rtsi spangs pa'i 'khor lo kho na seng
[\[132b.2\]]sdeng gsol ba dud pa med pa'i me la gdung bar bya'o/_/de dag gi sngags ni/_oM hrIHSh+T+riHwi kr-i tA na na hUM hUM phaT phaT hoHche ge mo ma ma ba shaM ku ru hoH_oM hrA+e+iHSh+TiHwi kr-i tA na na hUM hUM phaT phaT bo ShaT che ge mo ba sha mA na ya bo ShaT/dbang gi cho ga'o//_//dur khrod kyi ras sam rA dza sa las byas
[\[132b.3\]]pa'i ras la tshos kyi khu bas 'khor lo gnyis mngon par bris te/_yi ge dza'am triH'i bar du bcug pa'i ming gi yi ge bris te/_rdza phor kha sbyar ram bud med kyi thod pa kha sbyar gyi bar du bzhag la gos dmar pos gtums te me tog dmar pos mchod cing /_/dgongs thun nyi ma lta bu'i
[\[132b.4\]]gshin rje gshed dmar po'i sku zhags pa dang lcags kyu 'dzin pa bsams la/_bsgrub bya'i snying gar lcags kyus phug cing ske nas zhags pas bcings la drangs par bsam/_gal te 'ong bar ma gyur na de nas seng sdeng gi me la gdung bar bya'o/_/oM d+hIHSh+T+riHwi kr-i tA na na hUM hUM
[\[132b.5\]]phaT phaT dzaHde ba daT+wAM A kaR+Sha ya dzaH/_rkang pa dgug pa'i cho ga'o//_//dur khrod kyi ras la ba bla'am yung ba'i khu bas 'khor lo gnyis mngon par bris te/_yi ge lo gyi khongs su bcug pa'i bsgrub bya'i ming bris te/_rdza phor ser po kha sbyar du bzhag nas /_rdza phor la re khA gru bzhi
[\[132b.6\]]bdun bris te/_de'i steng du ri rab lcog chen po brgyad dang ldan pa yi ge hUM nang du bcug pa lcog gi steng du sa'i dkyil 'khor laM gyis mtshan pa/_sna tshogs rdo rjes bskor ba skud pa ser pos bcings te/_bdag nyid gshin rje gshed ser po bsams la bsgrub bya ser po kha lhor bltas
[\[132b.7\]]nas sa'i dkyil 'khor gyi steng na 'dug pa la/_gser gyi ri bdun dang ri bo mchog rab kyis mnan cing /_sa'i dkyil 'khor gyi steng na sna tshogs rdo rje rgya gram gyis mnan par bsams te bzlas pa bya'o/_/oM hrIHSh+TaHwi kr-i tA na na hUM hUM phaT phaT lo de ba dat+ta swa s+thA na stam+b+ha ya laM/
[\[133a\]]
[\[133a.1\]]mnan pa'i cho ga'o//_//ngag mnan par 'dod pas/_de bzhin du ming nang du bcug pa'i 'khor lo gnyis mngon par bris te/_laM de ba dat+ta s+ya la thA A raM b+ha kA ra ya kr-i te ni war ya to bi rU pa kaM de ba dat+ta yadz+ha dat+ta su wAka ste b+ha ni ku ru laM/_bzlas pa byas pas mnan
[\[133a.2\]]par bya ste/_ngag mnan pa'i cho ga'o//_//lkugs par 'dod pas dur khrod kyi ras la 'khor lo gnyis mngon par bris te/_baM de ba dat+ta gya mu khaM ban+d+ha ya baM/_zhes pa nang du gzhug_/gshin rje gshed kyi spyor bas bsgrub bya lug gi snying du rab tu gzhug cing /_sa'i dkyil
[\[133a.3\]]'khor bzhis za ma tog lta bur kha sbyar du byas te/_rengs pa'i spyor ba'i cho gas 'khor lo gnyis bri ba dang /_sgom pa dang mnan par byas nas bzlas par bya'o/_/oM hrIHSh+T+riHwi kr-i tA na na hUM hUM phaT phaT baM de ba dat+ta gya mu khaM ban+d+ha a mu shaM ku ru baM/_yul chos la sogs pa rmongs par
[\[133a.4\]]'gyur ro//_/dur khrod kyi ras la ske tshe dang tshwa dang dri tsha ba'i mar khu dang /_nim pa'i lo ma dang /_da du ra'i lo ma'i khu ba dang /_ro bsregs pa'i sol ba dang /_rang gi sdigs mdzub kyi khrag gis snag tsha byas la bya rog gi sgro rkang gi smyu gus 'khor lo gnyis mngon par bris te/_yi ge hUM gi
[\[133a.5\]]nang du bsgrub bya'i ming gzhug_/kha lho phyogs su bltas pa gshin rje khro bo'i gzugs can/_zhabs g.yon brkyang bas nyi ma'i dkyil 'khor la bzhugs pa/_bzhin mi sdug cing mche ba gtsigs pa/_shin tu mi bzad cing zhal gyi ljags glog lta bur 'gyu ba/_bskal pa'i me lta
[\[133a.6\]]bu'i 'od zer can phyag mtshan mtshon cha sna tshogs 'phyar ba/_char 'bab pa'i sprin lta bu/_lto ba che zhing dbu skra dang sma ra ser po gyen du 'bar ba/_mgrin pa'i sbubs chu 'dzin gyi glog lta bu hUM gis yongs su gang bar bdag nyid rnam par bsams te/_mdun du bsgrub bya gos dri ma can
[\[133a.7\]]hrul po gyon cing /_lus thams cad thal bas byugs shing me'i dkyil 'khor la gnas pa/_spyi bo dang mtshog ma dang /_snying ga dang lag pa'i rtsa ba dang pus mo rnams kyi sngags kyi cho gas byas pa'i gos dang /_srung ba rnams dang phral nas de'i lus la gnas pa'i lha rnams
[\[133b\]]
[\[133b.1\]]drangs shing bsdus te/_rang gi lus la rab tu bcug pas/_de nas khang pa stong pa lta bur bltas la/_khro bo'i tshul rnam pa sna tshogs/_mtshon cha rnam pa sna tshogs phyag na 'phyar ba sprul te/_bsnun cing dum bu brgya stong du byas nas/_sha dang tshil bu dang rus pa rnams za zhing /_khrag
[\[133b.2\]]kyang 'thungs la bsregs shing thal ba byas nas/_mdun du gshin rje char 'bebs pa'i sprin gyi mdog can lta bu ma he la gnas pa/_dbyug to dang zhags pa 'dzin byung lto ba che ba/_zhal gdangs shing mche ba gtsigs pa'i gzugs su rnam par bsams te/_de'i snying gar gnas te
[\[133b.3\]]des za bar bsams la/_sngags bgrang bar bya'o/_/de nyid kho na'i cho gas 'khor lo gnyis mngon par bris te/_yi ge hUM dang phaT kyi nang du ming bcug pas de bzhin kho na'i bsam gtan la gnas pas/_bsgrub bya lha dang bral zhing kha dreg can me'i dkyil 'khor la gnas shing /_khro
[\[133b.4\]]bo'i gzugs mi sdug pa rnam pa sna tshogs kyis ral gri dang /_mtshon shing dang dgra sta dang /_mdung dang /_zhags pa dang /_'khor lo dang /_rtse gsum dang /_lcags tho la sogs pa'i mtshon cha rdeg pa dang /_dum bu brgya ru bcad par bsam zhing /_bya rog dang 'ug pa dang /
[\[133b.5\]]bya rgod dang /_ce spyang dang /_srin po dang /_mkha' 'gro ma la sogs pa sna tshogs kyis za bar bsam zhing sngags bzlas par bya'o/_/oM hrIHSh+T+riHwi kr-i tA na na hUM hUM phaT phaT de ba dat+taM mA ra ya hUM phaT/_gsad pa'i cho ga'o//_//de bzhin du 'khor lo bsgrub bya'i ming phaT kyi nang du bcug pa bris
[\[133b.6\]]te/_thod pa kha sbyar du bzhag la skud pa sngon pos dkris te nyi ma phyed kyi rdus su dur khrod du dong brus la bcug ste/_gshin rje gshed kyi spyor ba dang ldan pas bsgrub bya gnyis rta dang ma he la zhon byung /_lag na mtshon cha 'phyar ba/_rdo rje khro bo'i tshogs dang bcas pas gnyis ka gnas
[\[133b.7\]]par sprul te 'thab mo byed par bsam zhing sngags bzlas te/_oM hrIHSh+T+r-iHwi kr-i tA na na hUM hUM phaT phaT de ba dat+taM ya dz+nya dat+ta bi de sha ya phaT/_sdang ba rnam par dbye ba'i cho ga'o//_//'khor lo de nyid thod pa gnyis su yi ge hUM phaT phaT kyi khongs su bcug pa bris la thod pa kha sbyar byas nas
[\[134a\]]
[\[134a.1\]]skud pa nag pos dkris te dur khrod du sbas la gshin rje gshed kyi spyor ba dang ldan pa'i mdun du yo las rlung gi dkyil 'khor de'i thog tu rnga mo/_de'i thog tu bsgrub bya'i rnam pa sngon po bsams te/_rdo rje khro bo'i brab cing lho phyogs su 'gro bar bsams la skrod
[\[134a.2\]]par 'gyur ro/_/oM hrIHSh+T+r-iHwi kr-i tA na na hUM hUM phaT phaT de ba dat+ta uts+tsha Ta ya phaT phaT/_bskrad pa'i cho ga'o//_//khro bo gshin rje gshed mthar byed ni shin tu dmar ba/_sbyor ba ni dur khrod kyi thal ba dang /_dug dang /_tshwa dang /_ske tshe dang /_chu tsha bas dur khrod kyi ras la 'khor lo gnyis gtor
[\[134a.3\]]ma'i cho ga bstan zhing gsungs pa dang /_zla ba zla ba'i tshes bcu bzhi la sha lnga dang /_bdud rtsi lngas bzlas pa'i yul la bskus shing ldan par byas na/_shin tu gdung bar byed pa'i mchog_/khri phrag gcig gis 'byung po rnams/_/stong phrag gcig gis mkha' 'gro dang /_/yi
[\[134a.4\]]dgas tshogs rnams gsod par byed/_/bzlas pa 'bum gyis rnal 'byor bdag_/las rnams thams cad 'di yis byed/_/bzlas pa bye bas 'grub par 'gyur/_/bye ba lnga yis smos ci dgos/_/slong mo za zhing mi bzlas te/_/ma bslangs pa yang chags mi bya/_/dam tshig
[\[134a.5\]]rtag tu brtan bya zhing /_/rnal 'byor chen po sngags bzla'o/_/rnal 'byor rig pa'i sems can kun/_/byams pa'i sems ni rtag tu bya/_/nyin re zhing ngam zla re dang /_/lo re bzhin du rtag pa ru/_/dbyu gu drug cu rtsa bzhi gtong /_/gtor ma drug cu rtsa bzhi 'bul/_/bgegs
[\[134a.6\]]rnams thams cad zhi ba dang /_/bsod nams yang ni 'phel ba'i phyir/_/de las 'dir ni 'byung po yi/_/gtor ma'i cho ga bstan par bya/_/dri chen dri chu bsres pa'i chus/_/maN+Dal gru gsum byas nas ni/_/gshin rje gshed kyi rnal 'byor gnas/_/phyogs skyong rnams
[\[134a.7\]]ni yang dag dgug_/sngags ni 'di yis dgug par bya/_/sngags ni/_oM in+d+ra ya hrIH_ya mA yaSh+T+r-iHba ru Na ya bi/_ku be rA ya kr-i/_yI sha nA ya ta/_ag+ne ye a/_nai r-i ta ye na/_ba ya be na/_tsaN+Da ya hUM/_Arka ya hUM/_brad+ma Ne phaT/_ba su d+ha ra ye phaT/_be ma tsi tra
[\[134b\]]
[\[134b.1\]]Ni swA/_sarba b+hU te b+h+yo hA/_tI tI tI/_hUM hUM hUM/_phe phe phe/_swA hA/_zhes pa 'dis rtag tu bza' ba ji snyed pa dang btung ba ji snyed pa thams cad kyi phud gshin rje gshed la dbul bar bya'o/_/de rnams 'dis mnyes par bya zhing bzod par gsol nas ji ltar bde bar gshegs su
[\[134b.2\]]gsol/_/bdag gis bsod nams ji snyed gang bsags 'di yis 'jig rten rnams/_/ma lus mya ngan rnams bcom de ni byang chub snod gyur te/_/bdag dang 'gro ba rnams kyang byang chub lam la nges sbyar nas/_/don dam bde bas legs ldan sangs rgyas sku ni thob par shog_/
[\[134b.3\]]ston ka'i zla ba lta bu yi/_/grub pa'i sgrub thabs nges pa ni/_/sems can rnams la phan phyir du/_/gnas brtan byang chub snying pos mdzad/_/dpal gshin rje gshed kyi las tshogs kyi 'khor lo'i de kho na nyid gsal bar byed pa zhes bya ba sgrub pa'i thabs rdzogs so//_//paN+Di
[\[134b.4\]]ta rdo rje gdan pa ni ska laM ka'i zhal snga nas /_dpyal lo tsA ba dpal chos kyi bzang pos bsgyur ba'o//[ {D2035}]@##/_/rgya gar skad du/_rak+ta ya mA ri sA d+ha rna nA ma/_bod skad du/_gshin rje'i dgra dmar po'i sgrub thabs zhes bya ba/_gshin rje'i gshed dmar po la phyag 'tshal lo/_/
[\[134b.5\]]hUM yig dmar po 'bar ba las me 'bar bar blta ste/_de'i steng du aHyig gis gser gyi bum pa'i snod chen po'o/_/de'i nang du go ku da ha na bi ra shu ma mu/_de rnams thams cad 'o ma'i rang bzhin ltar rnam par bsam par bya'o/_/de'i rjes su snod kyi shar du glang po che la zhon pa'i
[\[134b.6\]]dbang po rdo rje 'chang ba'o/_/lhor ma te la zhon pa'i gshin rje dbyug pa 'chang ba'o/_/nub tu chu srin la zhon pa'i chu lha zhags pa 'dzin pa'o/_/byang du gter la zhon pa'i lus ngan po phyag na na ku li dang bi dza bU ra can no/_/mer ra la zhon pa'i me lha phyag na phreng ba can no/_/bden bral
[\[134b.7\]]du srin po ro la zhon pa ral gri 'debs pa'i phyag can no/_/rlung du ri dgas la zhon pa'i rlung lha rlung dar 'dzin pa'o/_/dbang ldan du glang la zhon pa'i dbang phyug rtse gsum dang thod pa 'dzin pa can no/_/dbus su tshangs pa'o/_/de'i mdun du zla ba'i lha phyag na ku mu da can no/_/rgyab tu nyi ma
[\[135a\]]
[\[135a.1\]]phyag na pad+ma can no/_/g.yas su sa'i lha mo dam bca' la mngon par phyogs pas bzhugs pa'o/_/g.yon du thags bzangs ris gzhon nu'o/_/de ltar yongs su bskor nas bzhugs pa'i 'byung po'i tshogs ma lus pa skad cig gis stong pa nyid las sems can rnams
[\[135a.2\]]yongs su gyur pa las/_gshin rje'i dgra'i skur dmigs te de rnams kyi ljags la rdo rje nas 'bru tsam bsgoms te de rnams la gtor ma nye bar dbul bar bya'o/_/de nas bcom ldan 'das kyi thugs kar sngon gyi sa bon las bskyed pa'i nyi ma'i steng du/_hUM yig dmar po las skyes
[\[135a.3\]]pa'i mi mgo rlon pas mtshan pa'i dbyug tho nges par bsgom par bya'o/_/de'i dbus su nyi ma'i dkyil 'khor la gnas pa'i hUM yig dmar po bsam par bya'o/_/de nas gsang ba'i rdo rje hUM yig yongs su gyur par bsam par bya'o/_/bcom ldan 'das ma'i gsang bar 'dab ma brgyad
[\[135a.4\]]pa'i pad+ma la aM yig dmar po yongs su gyur pa'o/_/de'i rjes su sngags brjod par bya ste/_oM sar+b+ba ta thA ga ta rA ga Na badzra swa b+hA ba At+ma ko\u0f85ham/_de'i rjes su lte ba'i 'og der pad+ma dmar po 'dab ma brgyad pa'i steng du hrIHyig dmar po 'bar ba bsam par bya'o/_/bcom ldan 'das
[\[135a.5\]]zhal gcig phyag gnyis/_phyag g.yon gyis thod pa khrag gis gang ba dang /_g.yas kyis mi mgos mtshan pa'i dbyug to dkar po 'chang ba/_ma hiR+Sha'i steng du sna tshogs pad+ma la bzhugs pa bsgom par bya'o/_/shes rab ma dga' bas myos pa thod pa skam pos mgul pa brgyan pa/
[\[135a.6\]]zhal gcig phyag gnyis ma/_bcom ldan 'das dang lhan cig sbyor bas bzhugs pa/_de lta bur gyur pa'i gshin rje'i dgra thun gsum mam bzhir bsgom/_gtor ma sbyin no/_/bruM mAM hrAM khaM hUM zhes pas dam tshig byin gyis brlab pa'i sngags so/_/oM in+d+rA ya hrIH_ya ma ya Sh+T+r-iH
[\[135a.7\]]ba ru NA ya bi/_ku be rA ya kr-i/_I sha nA ya ta/_ak+na ye a/_nai r-i t+ye na/_bA ya be+e na/_tsan+d+rA ya hUM/_a kA ya hUM/_brah+ma NA ya phaT/_ba su d+ha rA ya phaT/_be ma tsi tra Ne swA/_sarba b+hU te b+h+yo hA/_hrAM hrAM hrIH/_hUM hUM hUM/_pheM pheM pheM/_swA hA/_gtor ma'i sngags so/_/gang cung zad za ba de thams cad
[\[135b\]]
[\[135b.1\]]gshin rje'i dgra la dbul bar bya'o/_/slob dpon chen po blo bzang snying po zhabs kyis mdzad pa'i gshin rje'i dgra dmar po'i sgrub thabs rdzogs so//_//lha'i skad la legs par zhugs pa'i shAkya'i dge slong nyi ma rgyal mtshan dpal bzang pos skad gnyis smra ba rnams kyi gdan sa
[\[135b.2\]]dpal thar pa gling gi gtsug lag khang du bsgrubs pa'o/_/gshin rje gshed dmar po yon tan 'byung gnas sgrub thabs chos/_/rgya gar dpe 'di bod kyis mi rtogs pas/_/dam pa se tsa'i rig 'dzin skad gnyis pa/_/chos kyi bzang po'i dpe las gus par bsgyur/_/sa'i steng
[\[135b.3\]]na nyi zla ltar gyur cig/[ {D2036}]@##/_/rgya gar skad du/_rak+ta ya mAn+ta ka niSh+pa na na yo nA ma/_bod skad du/_gshin rje gshed dmar po'i rdzogs pa'i rnal 'byor zhes bya ba/_bcom ldan 'das gshin rje gshed dmar po la phyag 'tshal lo/_/de la re zhig dang por bdag gis
[\[135b.4\]]sems can thams cad gshin rje gshed dmar po'i go 'phang la dgod pa'i phyir/_bcom ldan 'das gshin rje gshed dmar po bsgom par bya'o snyam du bsams la/_phung po dang khams dang skye mched kyis bsdus pa'i chos thams cad sgyu ma lta bur stong pa nyid ro gcig par
[\[135b.5\]]bltas te/_stong pa nyid la rab tu thim pa'i sgo nas chos thams cad bden brdzun gyi mtshan ma'i rnam pa thams cad dang bral zhing cir yang ma grub pa'i stong pa nyid du bsgom par bya'o/_/de'i ngang las skad cig gis ji ltar blos phyogs pa'i rgya chen por bar mtshams med cing snying po
[\[135b.6\]]gcig tu gyur pa'i rdo rje'i sa gzhi 'bar ba dang /_de'i steng du rab tu mkhregs pa dum bu gcig tu gyur pa'i sra zhing 'bar ba'i rdo rje ra ba dang /_de'i steng du bar mtshams med par gcig tu gyur pa'i rdo rje'i mda'i dra ba dang /_de'i 'og tu rdo rje'i bla re dang /
[\[135b.7\]]de'i 'og tu rdo rje'i gur 'bar ba dang /_de'i nang du 'khor lo rtsibs bcu pa ser po g.yas su shin tu drag por 'khor ba rtsibs kyi rtse mo la nye bar gnas pa'i shin tu 'jigs pa'i khro mo bcu dang bcas pa'i lte ba'i nang du/_rlung dang me dang /_chu dang sa'i dkyil 'khor dang /_ri rab kyi steng du gzhal yas khang gi dbus
[\[136a\]]
[\[136a.1\]]su sna tshogs mtsho skyes dang nyi ma la gnas pa'i ma he dmar nag shin tu khros pa rus rgyan gyis brgyan pa'i rgyab tu/_gshin rje yab yum zhabs g.yas bskum pa/_g.yon brkyang bas mnan pa'i bcom ldan 'das gshin rje gshed dmar po nyi ma bye ba'i 'od can/
[\[136a.2\]]zhal gcig phyag gnyis pa/_phyag g.yas na khams gsum rnam par 'joms pa'i dbyug to dkar po bsnams pa/_phyag g.yon na bdud ma lus pa'i khrag gis bkang ba'i thod pa thugs kar 'dzin pa/_brgyad gnyis lon pa'i rnam pa can/_mi mgo lnga'i phreng bas dpral bar
[\[136a.3\]]brgyan pa/_phyag rgya lnga dang /_klu brgyad kyis nye bar brgyan pa/_khrag 'dzag pa'i mi mgo lnga bcu'i phreng ba mgul par 'phyad ba/_stag gi pags pa'i sham thabs bsnams pa/_sma ra dmar skya dbu skra dmar ser gyen la brdzes pa/_thung zhing sbom pa/_gsus pa che ba/_nyi ma lta bu'i
[\[136a.4\]]spyan gsum dmar la zlum pa/_zhal khro gnyer can mche ba gtsigs pa/_zhal cung zad gdangs pa/_khro bo'i tshul gyis bzhad pa'i zhal/_ljags bsgyur ba/_yum rdo rje ro langs mas 'khyud pa/_lha mo zhal gcig phyag gnyis pa/_spyan gsum pa/_dbu skra grol ba/_phyag
[\[136a.5\]]g.yon na gdug pa bdud kyi khrag gis bkang ba'i thod pa 'dzin pa/_g.yas na rdo rje gri gug 'dzin pa/_mgo bo skam po lnga bcu'i phreng ba mgul par 'phyang ba/_de las gzhan yab nyid 'dra ba can bsgom par bya'o/_/de la sna tshogs pad+ma 'dab ma brgyad pa'i shar gyi 'dab ma la nyi ma
[\[136a.6\]]la gnas pa'i gti mug gshin rje gshed sku mdog dkar po/_rdo rje tsartsi ka nag mo la 'khyud pa/_lho'i pad+ma'i 'dab ma la nyi ma la gnas pa'i phra ma gshin rje gshed sku mdog ser po rdo rje phag mo ser mo la 'khyud pa/_nub kyi pad+ma'i 'dab ma la nyi ma la gnas pa'i 'dod chags
[\[136a.7\]]gshin rje gshed sku mdog dmar po rdo rje dbyangs can ma dkar mo la 'khyud pa/_byang gi pad+ma'i 'dab ma la nyi ma la gnas pa'i phrag dog gshin rje gshed sku mdog ljang gu lha mo gau rI ljang gu la 'khyud pa'o/_/gti mug gshin rje gshed la sogs pa'i dpa' bo bzhi ni zhal gcig
[\[136b\]]
[\[136b.1\]]phyag gnyis pa/_phyag g.yas rnams na rim pa bzhin 'khor lo dang /_rin po che dang /_pad+ma dang /_ral gri 'dzin pa/_phyag g.yon thams cad khrag gis bkang ba'i thod pa thugs kar 'dzin pa/_de las gzhan thams cad gtso bo dang mtshungs pa'o/_/rdo rje tsartsi ka la sogs pa'i
[\[136b.2\]]dpa' mo bzhi ni zhal gcig phyag gnyis pa/_g.yas rdo rje gri gug_/g.yon khag gis bkang ba'i thod pa 'dzin pa/_phyag rgya lnga yis rnam par brgyan pa/_spyan gsum pa/_mche ba gtsigs pa/_dbu skra grol ba bsgom par bya'o/_/me'i mtshams kyi pad+ma'i 'dab ma la/
[\[136b.3\]]mu men gser chab kyi bum pa/_tsa tu ra sa ma yas gang ba/_bden bral gyi mtshams kyi pad+ma'i 'dab ma la gser gyi bum pa ka to ris gang ba/_rlung gi mtshams kyi pad+ma'i 'dab ma la byi ru'i bum pa sih+las gang ba/_dbang ldan gyi mtshams kyi pad+ma'i 'dab ma la dngul gyi bum pa
[\[136b.4\]]ga bur gyis gang ba/_bum pa bzhi ka'ang kha thod pas bcad pa bsgom par bya'o/_/bcom ldan 'das kyi thugs kar sna tshogs pad+ma dang nyi ma la gnas pa'i rang nyid lta bu'i ye shes sems dpa'i thugs kar sna tshogs pad+ma dang nyi ma la gnas pa'i dbyug to dkar po'i dbus
[\[136b.5\]]su nyi ma'i dkyil 'khor la yi ge hUM dmar pos mtshan pa bsgom par bya'o/_/de la bcom ldan 'das nyid la ni mi bskyod pas rgyas btab pa'o/_/gti mug gshin rje gshed la sogs pa bzhi la ni go rims bzhin du rnam par snang mdzad dang /_rin chen 'byung ldan dang /_snang ba
[\[136b.6\]]mtha' yas dang /_don yod grub pas rgyas btab pa'o/_/bcom ldan 'das kyi thugs ka'i snying po ni/_oM hrIHSh+T-iHwi kr-i tA na na hUM hUM phaT phaT swA hA/_zhes pa'o/_/de ltar bshad par gyur mod kyang /_/phun tshogs sku ni dpag med de/_/chu yi gter las chu 'dzin gyis/_/chu blangs zad
[\[136b.7\]]par mi 'gyur bzhin/_/gshin rje gshed dmar po'i rdzogs pa'i rnal 'byor zhes bya ba/_mkhas pa chen po 'jigs med 'byung gnas sbas pas mdzad pa rdzogs so//[ {D2037}]@##/_/rgya gar skad du/_shrI rak+ta ya mA ri dzI baM tat+t+wa u pa de sha nA ma/_bod skad du/_dpal
[\[137a\]]
[\[137a.1\]]gshin rje gshed dmar po'i 'tsho ba'i de kho na nyid ces bya ba'i man ngag_/dpal gshin rje gshed dmar po la phyag 'tshal lo/_/dag cing dri med bdud bzhi 'joms/_/dpa' bo gshin rje gshed btud de/_/dpal ldan gshin rje gshed rgyud las/_/sbas pa
[\[137a.2\]]bla ma'i lung gis bshad/_/phyi dang nang dang gzhan rnams kyis/_/dus dgra'i tshul 'di shes bya ste/_/lho phyogs sa 'og rim pa bdun/_/sgo med mun khung bcu drug gnas/_/chos kyi rgyal po'i las kyi 'khor/_/bye ba 'bum bcas gshin rje ste/_/grub pa'i dngos grub phun sum
[\[137a.3\]]tshogs/_/zhal gcig phyag gnyis nyi ma'i mdog ltar gsal/_/ma he la bzhugs de yi gshed yin te/_/lhar bcas 'jig rten kun gyi gtsug gis mchod/_/gdug cing gtum pa'i skye bo gang /_/log par ltung ba gshin rje yin/_/snying rjes bstan la gzhug pa'i phyir/_/tshar
[\[137a.4\]]gcod pa ni gshed yin no/_/kA li ya ste A li ma/_/g.yas dang g.yon pa gshin rje ste/_/kun 'dar ma ni dbus gnas su/_/gang zhig gnyis su med de gshed/_/nyi ma zla ba'i lam gnyis por/_/'gro ba gang yin gshin rje ste/_/de yang dbus su gang gnas pa/_/ye
[\[137a.5\]]shes de ni gshed yin no/_/mnan pa'i snying gi dbus song rtsa/_/nyon mongs ngo bo nyid yin no/_/srid pa'i rtsa ba gshin rjer bshad/_/rnal 'byor pa la tshul de nyid/_/yang dag ye shes nyid du 'gyur/_/de ni de yi gshed yin no/_/gzung ba ya ste 'dzin rtog ma/_/gzung dang 'dzin
[\[137a.6\]]pa'i kun rtog na/_/'khor ba'i rtsa ba gshin rje ste/_/a ni rnam par skye ba med/_/ri ni gang yin snying rje'o/_/stong nyid snying rje ro gcig pa/_/mi gnas mya ngan 'das te gshed/_/gang zhig lus ngag sems kyi ni/_/snyigs ma gang yin gshin rje ste/_/sku gsung thugs kyi ye shes
[\[137a.7\]]kyis/_/dngos por gyur pa gshed yin no/_/mdor na srid pa'i kun rtog tshogs/_/gang yin gshin rje gshed po ste/_/rnam par dag pa'i ye shes sku/_/kun mkhyen pa ni gshed du gsungs/_/lte snying mgrin pa spyi bor ni/_/bdud bzhi gnas pa gshin rje ste/_/mthar byed
[\[137b\]]
[\[137b.1\]]bzhi ni gshed yin no/_/ya la sogs pa'i yi ge ni/_/ma dag las kyi gshin rje ni/_/mi bzad srid pa'i las kyis bzir/_/dag pas dpal ldan dus kyi dgra/_/srid pa'i 'ching ba las grol zhing /_/dngos grub bde chen mchog ster yin/_ya ma gnyis su 'dzin pa ste/_/spros med 'od
[\[137b.2\]]gsal an+tar brjod/_/ka yig bla mas bstan pa nyid/_/gshin rje mthar byed ces byar grags/_/'tsho ba zhes bya srog tu brjod/_/'tsho ba'i dbye ba zhes bya ba/_/'jig rten 'jig rten 'das pa'i srog_/'od gsal rnam par mi rtog pa/_/srog gi gsang 'di gang gis shes/_/
[\[137b.3\]]thams cad grub cing rang dbang 'gyur/_/gzhan yang srid dang zhi ba las/_/srog ni de bzhin gnyis su brjod/_/dngas ma dang ni snyigs ma gnas/_/sangs rgyas thams cad gcig bsdus pa/_/bla ma'i thugs su shes bya ste/_/mi phyed brtan pa'i gus pa yis/_/ltos pa med pa'i
[\[137b.4\]]bsnyen bkur bya/_/stong nyid snying rje dbyer med pas/_/mi 'gyur ba ni srog gi mchog_/de las gzhan pa'i bskyod pa yi/_/yig 'bru rnams dang phyag mtshan dang /_/phyag rgya snying po la sogs pa/_/rgyal ba sras bcas srog yin te/_/dad pas thugs dam bskul bar bya/_/stong
[\[137b.5\]]nyid snying po'i snying rje can/_/rnal 'byor lam pa rnams kyi srog_/dngos grub chen po 'dod rnams kyi/_/srog ni dam tshig sdom pa yin/_/rnal 'byor pa rnams bsgrub bya ba/_/'jig rten pa dang 'jig rten 'das/_/yon tan 'byung gnas srog gcig tu/_/byang chub sems ni
[\[137b.6\]]kun 'dar brjod/_/bla ma lhag pa'i lha rnams kyi/_/byin brlabs srog ni mi phyed pa'i/_/gus pas brtan pa med na min/_/de las gzhan pa 'jig rten pa'i/_/'byung po phal che'i srog gi gnas/_/srog dang 'tsho ba dang ni tshe/_/'di rnams dbye bas shes par bya/_/rtsa ba'i srog ni sngon
[\[137b.7\]]bzhin no/_/sa steng 'byung po kha cig gi/_/dbugs rlung srog tu nges pa yin/_/'byung po rnams kyi rang rang gi_/bod pa'i sngags dang sa bon dang /_/ma Ni rnams ni srog yin no/_/sde tshan bzhi pa'i dang po la/_/mes brgyan dbyangs kyi gsum pas brgyan/_/'byung po rnams kyi srog
[\[138a\]]
[\[138a.1\]]la gnas/_/de las gzhan pa 'byung po'i srog_/kha cig gnas la gnas pa yod/_/zhug shang la sogs gnas pa ni/_/kha cig rdzas la brten te gnas/_/kha cig rang gi grib mar gnas/_/kha cig phyi yi 'byung bar gnas/_/nor bu ri rab gos la sogs/_/kha
[\[138a.2\]]cig sman dang kha cig dug_/kha cig 'gro ba gzhan gyi gzugs/_/sa steng 'byung po rnams kyi srog_/bdag gi rtsal gnas pa yin/_/de la sogs pa du ma yis/_/srog gi dbye ba sna tshogs pa/_/'di ru brjod par mi nus so/_/mi rnams kyi ni srog gyur pa/_/ming dang ming yin
[\[138a.3\]]dang po dang /_/rnam par shes pa tshe gzugs yin/_/gza' dang rgyu skar la sogs pa/_/mdor na brtan g.yo ma lus pa'i/_/srog ni phyi dang nang du gnas/_/rnam rtog ma rig chen po ste/_/'khor bar gnas pa rnams kyi srog_/stong nyid snying rje mi 'gyur bde/_/mi gnas mya ngan 'das
[\[138a.4\]]pa'i srog_/srid pa dang ni mya ngan 'das/_/rtsa yi bdag nyid lus la gnas/_/lte ba mgrin snying spyi bo la/_/rlung me chu sa zhes bya ba/_/phrag dog zhe sdang chags dang rmongs/_/lus ngag yid gsum mi phyed gnas/_/bdud bzhi po ni rnam par gnas/_/sdug bsngal kun 'byung
[\[138a.5\]]lam dang 'gog_/bden pa bzhi yi ngo bo nyid/_/rgyu mthun rnams smin skyes bu can/_/dri ma med pa'i 'bras bu bzhi/_/srid pa'i skye gnas bzhi po dang /_/e waM ma ya yi ge bzhi/_/de bzhin ya ma rA dza bzhi/_/spyan dang mA ma gos dkar sgrol/_/yum bzhi pho ni rnam pa ste/_/gshin rje
[\[138a.6\]]shes rab pad+ma dang /_/bgegs zhes bya ba mthar byed bzhi/_/tshad med bzhi dang mthar byed bzhi/_/dga' ba bzhi dang skad cig bzhi/_/dam tshig las chos phyag rgya che/_/phyag rgya che yi rang bzhin no/_/rigs bzhi ye shes bzhi yi dngos/_/sku bzhi ye shes bzhi dang ldan/_/
[\[138a.7\]]khams gsum la sogs thams cad kyi/_/bdag nyid chen po rdo rje 'dzin/_/bdud kyi bar chad bsrung ba'i phyir/_/de phyir gsang ba bshad par bya/_/A li kA li'i sbyor ba yis/_/lus ngag yid gsum bsrung bar bya'o/_/bdag nyid lhag pa'i lhar gsal bas/_/A li
[\[138b\]]
[\[138b.1\]]kA li rab brjod pas/_/spyi gtsug nas ni rkang mthil bar/_/shes rab thabs kyis bskor phyogs su/_/mi phyed par ni bcing bar bya/_/A li kA li rtsa gnyis po/_/thabs dang shes rab yi ges bsrung /_/gnyis med rtsa ni rdo rjes bsrung /_/phyi dang nang gi bdag nyid do/_/rang gi
[\[138b.2\]]gsang sngags rgyal po la/_/shes rab thabs kyi ye shes mchog_/thog ma nas ni mtha' ru sbyar/_/oM AHhUM phaT sbyor ba yi/_/hUM las byung ba'i rdo rje yis/_/rang gi gsang sngags brtan par 'gyur/_/rang ming rigs kyi yi ge dag_/ya dang ma yi nang bcug ste/_/A li kA li
[\[138b.3\]]gnyis med pa'i/_/za ma tog gi nang son la/_/lto ba'i chu skyes 'og tu swa/_/brgya byin gyis kyang mi tshugs na/_/sha za phra mo smos ci dgos/_/thabs dang shes rab ro gcig pa/_/rnam par mi rtog bde ba che/_/'od gsal ting 'dzin mchog gi ni/_/lhag pa'i bsrung ba gzhan med do/_/
[\[138b.4\]]sa bcu pas kyang mi phyed do/_/a A/_i I/_u U/_r-i r-I/_l-i l-I/_e ai/_o au/_aM aH/_oM a ra pa tsa muM hUM phaT/_ka kha ga g+ha nga /_tsa tsha dza dz+nya nya/_Ta Tha Da D+ha Na/_ta tha da d+ha na/_pa pha ba b+ha ma/_ya ra la wa/_sha Sha sa ha k+ShaH/_shes rab yi ges 'jig rten dang /_/
[\[138b.5\]]'das pa'i bsgrub bya dbang du 'gyur/_/rtag tu sgrub pa po rnams la/_/thabs kyi yi ge brtan par 'gyur/_/yi ge brgya pa'i gsang sngags kyis/_/lhag pa'i lha ni mnyes par bya/_/bla ma'i man ngag rjes 'brang 'di/_/blo ldan slob mas bskul ba'i phyir/_/me long ltar gsal
[\[138b.6\]]byas pa la/_/bla ma lhar bcas bzod mdzad rigs/_/dge ba gang des 'gro ba kun/_/bdud bzhi'i dgra las rgyal gyur cig_/dpal gshin rje gshed kyi 'tsho ba'i de kho na nyid ces bya ba/_rgya gar gyi paN+Di ta dar+pa Na A tsAR+ya'i zhabs kyis mdzad pa rdzogs so//_//
[\[138b.7\]]rgya gar gyis N+Di ta dngos grub brnyes pa dar+paN A tsAR+ya de nyid dang /_glo bo lo tsA ba dge slong shes rab rin chen gyis/_chos kyi rgyal po'i sku mkhar nyi zungs su bsgyur cing zhus te gtan la phab pa'o//[ {D2038}]@##/_/rgya gar skad du/_rak+ta ya ma a ri de sha pa a d+hi Sh+Tha na/_bod skad du/_
[\[139a\]]
[\[139a.1\]]gshin rje mthar byed dmar po'i byin gyis brlab pa'i rim pa/_khams gsum po ni ma lus pa/_/snying rjes chags pa'i ngo bo nyid/_/bde chen gshin rje gshed po la/_btud de 'dir ni byin brlab bshad/_/de la 'dir ni rim pa 'dis/_/rnal 'byor byang chub 'dod
[\[139a.2\]]pa yis/_/dad pa chen po brtan par byas/_/bla ma'i kha las shes par bya/_/rdo rje 'dzin rgyal gsang sngags dang /_/bla ma bkur dang mkha' 'gro bsnyen/_/ji ltar gsungs pa'i rdo rje la/_/mchod sogs las su rung bar bya/_/maN+Dal la sogs yo byad dang /_/bum pa dkyil
[\[139a.3\]]'khor gsang sngags bri/_/lha yi gzugs brnyan gsal ba dang /_/bzlas dang mchod sogs sngon 'gro bas/_/bgegs sbyang gsol ba gdab pa dang /_/dam tshig gzung dang sems bskyed bya/_/oM badzra yo ga ci t+ta ut+pA da yA mi su ra ta sa ma ya s+t+waM haM/_sid+d+hi badzra ya thA su khaM/_de nyid
[\[139a.4\]]gsum gyi skad cig la/_/lus sogs ye shes gsum du bya/_/ji skad gsungs pa'i man ngag gis/_/rang nyid ye shes dran pa dang /_/rdo rje sgra ni brjod par bya/_/cho ga las byung chu sogs lnga'i/_/ji bzhin dbang ni sbyin byas la/_/'dod na rang snying pad 'dab la/_/yi ge lnga ni
[\[139a.5\]]dgod par bya/_/hUM b+hUHAM dzrIM khaM/_kha dog lnga yi 'od zer gyis/_/ma lus lus pa med pa yi/_/sangs rgyas la sogs yon tan tshogs/_/'od ni gsal bas yang dang yang /_/bkug nas spro dang brtan par bya/_/rdo rje rnams dang dbyer med pa/_/skad cig nyid la thob par 'gyur/_/
[\[139a.6\]]oM hrIHSh+T+r-iHwi kr-i tA na na hUM hUM phaT phaT swA hA/_gsang sngags rgyal po bris pa yi/_/maN+Dal byin la 'di skad do/_/gdod nas rang bzhin rnam dag mchog_/'od gsal srid gsum kun gyi gzhi/_/shin tu bde ba'i bde ba ste/_/sems kyis yid ni de ltar blta/_/bsdus te dmar pos
[\[139a.7\]]thig le bya/_/bla ma'i man ngag gi rjes 'gro/_/rig pa'i rgyal po'i bzlas pa'ang sbyin/_/bu ga'i sbyor ba dam pa yis/_/yid ni bde ba can du 'phang /_/de ltar rten dang brten med par/_/gang la gang gis bdag 'dzin med/_/gdod nas skye ba med pa yi/_/skye sogs spros
[\[139b\]]
[\[139b.1\]]las 'das pas na/_/spros pa nyid ni spros med pas/_/zung 'jug 'od gsal bde chen nyid/_/bde bas bde ba rtogs pa'o/_/rdo rje 'dzin rgyal ye shes che/_/gang na btsal yang mi rnyed de/_/bla ma mnyes thabs kha las so/_/de ni rtogs pa tsam gyis ni/_/srid dang mya ngan 'das
[\[139b.2\]]pa yi/_/'ching ba kun spangs rnam grol gyi/_/ye shes mchog ni thob pa'o/_/'jig rten gsum na mnyam pa spangs/_/'di ni bla ma gshin rje'i dgrar gyur pas/_/bdag la rjes su bzung bas dngos grub thob/_/de don gzhan la'ang sbyin phyir yi ge ru/_/bris la bla ma mkha' 'gro
[\[139b.3\]]bzod par mdzod/_/phod la ma yin man ngag med la min/_/shin tu gces pas phangs pas phangs par bya/_/de ltar bla ma'i drin las zab mo gsal phye bas/_/'gro kun lhan cig skyes dga' bde ba'i gtso/_/kun khyab bde gsal mi rtog ye shes zung 'jug sku/_/thob nas
[\[139b.4\]]bde bas bde la rnam rol dgyes par shog_/gshin rje mthar byed dmar po'i byin gyis brlab pa'i rim pa grub thob kyi 'khor los sgyur ba bram ze dpal 'dzin gyi zhal snga nas mdzad pa rdzogs so//_//rgya gar gyi mkhan po darbaN A tsAr+ya dang /_glo bo lo tsA ba dge slong shes rab rin chen gyis
[\[139b.5\]]bsgyur ba'o//[ {D2039}]@##/_/rgya gar skad du/_de wi d+ha ra pra b+hA a d+hiSh+ThA na/_bod skad du/_lha mo 'od 'dzin ma'i byin gyis brlab pa bcom ldan 'das gti mug dga' ma la phyag 'tshal lo/_/ma lus srid pa'i gti mug rnams/_/mthar byed ma la rab btud nas/_/spros med
[\[139b.6\]]bdud rtsi za ba yi/_/ting nge 'dzin gyis byin brlab bshad/_/maN+Dal la sogs lta gon te/_/bdag bskyed bzlas pa mchod gtor dang /_/'khor lo tshogs kyis mnyes byas la/_/yon bcas dad pa'i slob ma la/_/sdom pa byin la dam la gzhag_/de nas 'dun pa drag po yis/_/
[\[139b.7\]]bla ma la ni gsol ba gdab/_/pad+ma'i dbus gnas zla ba la/_/oM skyes lha mo mnyam bzhengs dkar/_/chu shel gri gug pad+ma'i snod/_/thugs kar 'dzin pa rgyan gyis brgyan/_/'od dkar 'phro 'du shel lta bu/_/de lta'i gnyis ka gsal byas nas/_/bla ma'i snying gar
[\[140a\]]
[\[140a.1\]]ji bzhin gyi/_/lha mo 'thon te snying gar gzhug_/de yi brang dkyil oM skyes pa/_/gri gug as mtshan thod nang du/_/phyed nub tsam du bsam par bya/_/de yi 'od kyis khams gsum gyi/_/gnyis 'dzin 'khri ba kun bcad do/_/bdag med shes rab dam pa yis/_/
[\[140a.2\]]sangs rgyas mchod de de rnams kyis/_/stong nyid ye shes bkug la bstim/_/thod pa'i 'od kyis srid gsum gyi/_/'dzin pa'i duHkha kun bsal te/_/zag med bde bar gshegs pa mchod/_/mi rtog bde chen ye shes mchog_/bkug la gnyis su med par bya/_/sangs rgyas
[\[140a.3\]]rnams kyi bde stong gi_/ye shes zung 'jug rmad byung gis/_/bdud rtsis lus gang brtan g.yo yi/_/bcud bsdus ngo bor bsam byas la/_/bla ma'i ting 'dzin nus pas dbab/_/oM hrIHSh+T+r-iHwi kr-i tA na na hUM hUM phaT phaT swA hA/_a mo ha ra ti A gats+tsha ya A gats+tsha ya hUM hUM dza dza dza ya/_a A/
[\[140a.4\]]i I/_u U/_r-i r-I/_l-i l-I/_e ai/_o au/_aM aH/_'phar dang g.ya' dang dgod pa dang /_/bde stong nyams ni skye bar 'gyur/_/ji srid bran du khas blangs nas/_/yon phul mnyes pas dam tshig bzhin/_/bla ma bsten la brtson par bya/_/bla ma blo mi bde ba yi/_/slob ma'i
[\[140a.5\]]dngos grub 'dod pa ni/_/chur shes smig rgyu ji bzhin no/_/ting nge 'dzin gyi bcud len gyi byin rlabs grub thob kyi bdag po mkhas pa chen po dpal 'dzin gyis mdzad pa rdzogs so//_//rgya gar gyi mkhan po de ba A ka ra dang /_lo tsA ba rin chen bzang pos bsgyur ba las/_dus phyis rgya gar
[\[140a.6\]]shar phyogs kyi paN+Di ta darbaN A tsAr+ya dang lo tsA ba dge slong rdo rje 'dzin pa zhe sdang rdo rjes bsgyur cing zhus te slar dag par byas so/_/snga 'gyur la 'di bas tshan che tsam gda'o gsung ngo //[ {D2040}]@##/_/rgya gar skad du/_pra b+ha wa d+ha risA d+ha naM/_bod skad du/_'od 'dzin ma sgrub pa'i thabs/_bdud
[\[140a.7\]]rtsi'i mnga' bdag bcom ldan 'das gshin rje gshed la phyag 'tshal lo/_/gang zhig kha zas nyung ba yis/_/'tsho ba'i yo byad kyis ngos na/_/som nyi bza' bar bya ba'i phyir/_/ting nge 'dzin gyi bcud len bshad/_/gsum la skyabs song byang chub sems/_/gnas bzhi la sogs
[\[140b\]]
[\[140b.1\]]sngon song bas/_/skad cig nyid las yul rnams dang /_/yul can stong pa'i ngang nyid las/_/paM las mtsho skyes dbus son pa'i/_/nyi ma'i dbus su lha mo ni/_/chu shel lta bu gri gug dang /_/bdud rtsi'i bum pa g.yas dang g.yon/_/dar dkar gos dang rin chen rgyan/_/lang tsho rgyas
[\[140b.2\]]shing sha rgyas ma/_/li ba'i skra dang bung ba'i dri/_/mdzes ldan ma yi brang dbus su/_/rang dang 'dra ba'i lha mo ni/_/dngas pa'i shel drung mu tig ltar/_/dkar zhing 'tsher ba'i 'od can blta/_/de nas rang snying shing 'bras ltar/_/rtsi mo gyen ltar rtsa lta dang /_/bcas pa phyed nas
[\[140b.3\]]mtshon gyis gcad/_/steng gi phyogs ni sangs rgyas lha'i/_/rtsa dang bcas te ltos med dbul/_/nyon mongs lha yi rtsa sbubs nas/_/dri ma ma lus bshang lam nas/_/'thon te rgya mtsho'i ngogs su bskur/_/rtsa stong bum pa'i bdud rtsis bkang /_/lus dang rtsa dang khams
[\[140b.4\]]bdud rtsi/_/ye shes rgyal po'i rlung rgyas te/_/phru ma mar gyis gang ba ltar/_/rang gi lus dang de bzhin sems/_/zag med bde bas rab rgyas te/_/dmigs shing spros pa bcad pa yis/_/ting nge 'dzin la gtad de gzhag_/de ltar yang yang goms pa yis/_/ting 'dzin zas su
[\[140b.5\]]mi 'gyur ba'i/_/srin bu kun yang 'dzag 'gyur bas/_/de don bya phyir gsang sngags dang /_/smon lam che la 'bad par bya/_/de ltar brten na zag med kyi/_/ting 'dzin mchog ni skye ba dang /_/gnyid rmugs la sogs byed pa'i zas/_/til tsam dgos par mi 'gyur ba'i/_/skra dkar
[\[140b.6\]]gnyer ma spong ba dang /_/lus rgyas dngas shing sha stobs rgyas/_/thig le rgyas shing 'dzag mi 'gyur/_/dus min 'chi bas mi gos te/_/phyi nang mkha' 'gro bran du 'gyur/_/'dre sogs gnod par mi 'gyur zhing /_/'gro kun dga' zhing dbang du 'gyur/_/ci 'dod dam pa'i mchog
[\[140b.7\]]ster te/_/'dod sred ma lus rab bcad nas/_/dus kyi dgrar ni myur 'gro'o/_/de ltar bla mas gnang ba yi/_/man ngag gsal la nongs mchis rnams/_/bzod par gnang zhing de yi ni/_/dge bas gshin rje gshed gyur cig_/'od 'chang ma'i sgrub thabs ting nge 'dzin gyi bcud len
[\[141a\]]
[\[141a.1\]]gyi man ngag ting nge 'dzin la mnga' brnyes pa dpal 'dzin gyis mdzad pa rdzogs so//_//lo paN snga ma dang 'dra/_'di'i man ngag gcig sngar yang snyan brgyud du byung 'dug ste/_gzhung sngar ma 'gyur gsung //[ {D2041}]@##/_/rang gi sems gong du 'pho ba'i man ngag
[\[141a.2\]]byin brlab dang bcas pa/_dpal rdo rje 'dzin rgyal khros pa chen po zhe sdang gshin rje gshed la phyag 'tshal lo/_/rnal 'byor gang la phyi dang ni/_/nang gi 'chi ltas brtag bya ste/_/nges par 'chi 'gyur rlung las te/_/gsum mam lnga'am bdun la sogs/_/g.yas g.yon
[\[141a.3\]]rlung ni ma 'gyur na/_/nang gi rtsa dang rlung thig le/_/las mi rung bas 'chi ltas su/_/rtogs nas slu ba'i rnal 'byor bya/_/g.yas nas lnga dang g.yon nas gcig_/skyong dang sdud pa'i khyad par ro/_/glo g.yas sa la phab byas nas/_/brla g.yon steng du rkang g.yas gzhag_/
[\[141a.4\]]g.yon gyi rkang mgo sgyid par sbrel/_/lag g.yon nu mnyes mchan khung gzhug_/lus ljid dpung pa g.yas la bskur/_/dbung pa g.yas pas kha gcus la/_/rdo rje'i bzlas pas bslu bar bya/_/des kyang 'pho bar ma gyur tshe/_/rdu bas la mthe chung g.yas kyis bkag_/
[\[141a.5\]]g.yon nas 'gro 'ong bya ba ded/_/rlung bcing man ngag dam pa'o/_/'khrul 'khor bzlog ste bya ba ni/_/g.yon nas 'pho bar ma 'dod na'o/_/de ltar phyi dus tshes grangs la/_/brtags nas gal te mi 'pho na/_/dus la bab pas rnams shes 'phang /_/'jig rten 'di dang gzhan la
[\[141a.6\]]yang /_/zhen pa'i rtsa ba rab bcad nas/_/longs spyod lus dang dge la sogs/_/lha dang bla ma 'gro drug la/_/ltos pa med par mchod sbyin bya/_/lus la chags dang zhen pa ni/_/skad cig tsam yang mi bya'o/_/gnas dang grogs sogs gzhan med dang /_/lhar ni yang dang
[\[141a.7\]]yang dran pas/_/bla ma 'ba' zhig bsam par bya/_/drag ldan bsam pas skyabs song la/_/dpal ldan gshin rje gshed dmar po/_/dmigs pa'i spyi bor bsgom byas nas/_/dbu ma gnyis ni sprad byas la/_/snying dbus hUM las sgo rnams bkag_/sems rten hUM ni yar
[\[141b\]]
[\[141b.1\]]'phangs te/_/bla ma'i hUM ni snying gar bsdu/_/'dod tshe 'og tu mi dgug go/_/yang na sgo gzhan bkag rjes la/_/rtsa gnyis thabs shes yi ges dgag_/snying dbus dbu mar zla gam hUM/_/de steng hUM ni skar mda' ltar/_/'jug pa'i rlung dang sbyar bar bya/_/yang na 'od kyis 'pho ba
[\[141b.2\]]ste/_/gzhu dbyibs 'khrul 'khor byas rjes su/_/lte bar rlung bcas zla bar hUM/_/snying dbus gong bus bu ga dgag_/stobs kyi yi ges sems drangs nas/_/lha yi thugs kar 'phongs te bsre/_/gnas gzhan gang du skye 'dod par/_/yi ge gsum gyis drangs te 'phangs/_/yang na spros
[\[141b.3\]]med rnal 'byor ba/_/sna tshogs stong pa'i gzugs 'di las/_/'od gsal dang du 'pho ba ste/_/phyag rgya chen po nyid 'gyur ro/_/rang gi sems gong du 'pho ba'i man ngag slob dpon dpal 'dzin gyi gdams pa de nyid kyis mdzad pa'o/_/paN+Ti ta rgya gar mngon shes can dang /_bod kyi lo tsA
[\[141b.4\]]ba 'gos khug pas bsgyur ba las/_/phyis sa'i steng na 'gran zla dang bral ba darbaN A tsAr+ya dang /_lo tsA ba shes rab rin chen gyis grong du bsgyur cing zhus pa'o//[ {D2042}]@##/_/byin gyis brlab pa'i rim pa/_dpal gshin rje gshed la phyag 'tshal lo/_/mkhas pas ri dang dur khrod
[\[141b.5\]]du/_/rim pa gnyis dang bzlas pa dang /_/mdun bskyed mchod dang gtor ma sogs/_/phul la bla ma las lung nod/_/rang nyid dpal ldan dmar po'i sku/_/gong bu nyid du gsal ba yi/_/n+ya gro d+ha yi sdong po ni/_/brgya byin gnas su sleb pa'i rtser/_/bla ma lhar blta dbu ma yi/_/sgo
[\[141b.6\]]ni rab tu dbye bar bya/_/snying gnas hUM ni skar mda' bzhin/_/steng gi sgo nas rab 'phangs te/_/rdo rje gsum dang dbyer med de/_/bsre ba gsum ni dran byas nas/_/spros med nyid la sems gzhag bya/_/ye shes chen pos byin rlob 'gyur/_/'pho ba'i byin gyis brlab pa'i rim pa bcom
[\[141b.7\]]ldan 'das kyis dngos su byin gyis brlabs pa dpal 'dzin chen pos mdzad pa rdzogs so//_//bla ma shar phyogs pa chen po darbaN A tsAr+ya dang /_glo bo lo tsA ba dge slong pradz+nyA rat+nas sku mkhar nyi zungs su bsgyur ba'o//_//
[\[142a\]]
[\[142a.1\]{D2043}]rgya gar skad du/_/ag+ne de wa pU dza nA ma/_bod skad du/_me'i lha mchod pa zhes bya ba/_ma lus gdug pa'i sems ldan pa/_/bla ma la ni sdang ba sogs/_/gzhom phyir drag byin cho ga ni/_/gshin rje 'joms mdzad mchod phyir bshad/_/'bum ni yongs su
[\[142a.2\]]rdzogs pa nas/_/dge ba'i mtshan ma mthong 'gyur ni/_/lha dang bla ma mthong gyur na/_/'grub 'gyur gzhan du nyams par 'gyur/_/dus dang thab dang rdzas dang ni/_/cho gas bsgrub par bya ba ste/_/rnam dag bzhir ni shes par bya/_/sgrub po bsnyen pa mthar son dus/_/drag pa'i
[\[142a.3\]]stobs dang mig mar sogs/_/drag po'i gza' skar rgyu ba'i dus/_/mar ngo'i zla ba'i bcu bzhi sogs/_/drag byed 'byung po rgyu ba'i dus/_/rgyu ni rlung ni rgyu ba'i dus/_/dgun smad mtshan phyed dbyar gyi smad/_/sna bug g.yon nas rlung rgyu'i dus/_/g.yul 'gyed la sogs
[\[142a.4\]]skye bo rnams/_/rab tu 'khrugs pa'i sems ldan dus/_/'di ni drag po me yi lha/_/mchod pa'i rnam dag dus su bshad/_/de nas gnas kyi mtshan nyid ni/_/byang du gnas dang mdog nag dang /_/rtsub shing tsher ma skye ba dang /_/drag po'i lha tshogs gnas pa'i phyogs/_/
[\[142a.5\]]de ni drag byed me yi gnas/_/thab sogs cho ga bshad par bya/_/thab khung gru gsum sor nyi shu/_/zabs su sor bcu ldan pa ste/_/rdo rje dang ni rtse gsum bri/_/zla ba rdo rjes mtshan sna tshogs/_/rdzas kyi rim pa bshad bya ba/_/rnga mo'i rtug pa rdo thal dang /_/me tog nag po tsher ma'i
[\[142a.6\]]shing /_/sor brgyad khrag sbags tsha ba gsum/_/dug khrag ske tshe lan tshwa dang /_/dgra yi dri ma la sogs dang /_/mar til 'bras so nas sran gro/_/dUr ba ku sha thod par bsre/_/mdog nag gzugs dang rus sbal gzugs/_/zhe sdang so 'cha' khro gnyer ldan/_/gdong nag
[\[142a.7\]]mig ni bgrad pa'o/_/dgra bo dgug dang bral zhing dbye/_/hUM ldan ku shas bsang gtor bri/_/oM badzra satwa a/_ku sha bkram la me ni sbar/_/shan pa'am ro bsregs me yis so/_/oM ag+ne dz+wA la dz+wA la raM/_me dbus raM las byung ba yi/_/ra nag zhon pa khros pa'i gzugs/_/bgrang
[\[142b\]]
[\[142b.1\]]phreng ril ba dbyug pa can/_/drang srong nag pos bskor zhing gnag_/de nas dgug cing spyan drangs te/_/oM AHhUM/_oM e h+ye hi ma hA b+hU ta de ba r-i Shi dwi dza dzaHhUM baM hoH_oM ag+ne kro d+ha de dza phaT/_oM badzra ni ri ti khaM phaT/_oM badzra ar+g+haM phaT/_oM badzra puSh+pe phaT/_/oM badzra d+hU pe phaT/_oM badzra
[\[142b.2\]]A lo ke phaT/_oM badzra nai bi d+h+yai phaT/_oM badzra shap+te phaT/_/mchod pa'o/_/dzi a ku ru ku ru/_puSh+pa/_d+hU pa/_dI pa/_gan+d+ha/_nai bi t+yi/_sha pad/_oM dang swA hAs thog mthar brgyan/_sbyang ba'o/_/mchu gnyis ya ra de bzhin du/_/me lha'i kha la rab bkod la/_/pus mo'i bar bcug lag
[\[142b.3\]]pa yi/_/gsum mam bdun du g.yas nas dbul/_/ag+ne/_sarba pA paM da ha na/_badzra ya/_badzra pu sha ya/_sarba pA paM b+ha wa te/_a pra ti ha ta ya/_ha bi ka ya/_ma hA ba la/_badzra g+ha sma ri/_bo d+hi br-i k+Sha ya/_oM dang swA hAs thog mthar brgyan/_/oM ag+ne de wa r-i Sh-i ma hA te dza gnod
[\[142b.4\]]byed mA ra ya phaT/_de nas snying gar lha yi gzugs/_/ji bzhin bskyed la de bzhin mchod/_/oM ya mAn+ta ka a mu ka ta mA ra ya phaT/_oM d+h+rIHSh+T+r-iHwi kr-i tA na na hUM hUM phaT phaT/_a mu ka mA ra ya phaT/_oM badzra be tA lI/_a mu ka mA ra ya phaT/_dzi na dzika/_/rat+na d+h+r-ika/_/A ro l-ika/
[\[142b.5\]]pradz+nyA d+h+r-ika_/mo ha ra ti/_/dwe Sha ra ti /_rA ga ra ti/_badzra ra ti/_mud+ga d+h+r-ika_/dan+Ta d+h+r-ika_/d+ma d+h+r-ika_/khaT+ga d+h+r-ika_/a mu ka mA ra ya phaT/_ces pa ni khyad par ro/_/de nas mchod cing bstod de bsdu/_/slar yang lhag mas drang srong mchod/_/tshangs mgon mchog gi sras po gzi
[\[142b.6\]]dang ldan/_/me yi las ster 'jig rten me yi lha/_/'bar ba'i nang na sku brjid rgyan gyis bklubs/_/phyag 'tshal 'dod don byin la khyed brtson mdzod/_/bzod par gsol nas gshegs par bya/_/dngos grub zhu zhing lhag chad bskang /_/gsad dang rengs pa la sogs pa/_/
[\[142b.7\]]ji lta ba yi sbyor bas 'grub/_/de ltar gshin rje gshed dpal mchod pa yis/_/srid gsum nyon mongs bud shing kun bsregs nas/_/'gro ba'i mun sel ye shes lnga 'od 'bar/_/rdo rje me yi go 'phang la gnas shog_/dpal gshin rje gshed dmar po'i sreg byed me'i cho ga
[\[143a\]]
[\[143a.1\]]zhes bya ba dngos grub brnyes pa dpal 'dzin gyi zhal snga nas mdzad pa rdzogs so//_//rgya gar gyi mkhan po dar+paN A tsAr+ya dang /_dge slong shes rab rgyal mtshan gyis mang yul du bsgyur cing zhus pa'o//_//
[\[143a.2\]{D2044}]@##/_/rgya gar skad du/_a mr-i ta a d+hiSh+ThA na nA ma/_bod skad du/_bdud rtsi byin gyis brlab pa zhes bya ba/_'jam pa'i rdo rje la phyag 'tshal lo/_/gang zhig rnal 'byor gnyis brten nas/_/gshin rje gshed dpal gnyer byed na/_/de yi bsten bya dam tshig ni/_/
[\[143a.3\]]byin gyis brlab pa'i rim pa bshad/_/de la rnal 'byor pas dben pa'i gnas ri'i phug gam dur khrod la sogs pa mi'i skye bos dben par byas la/_bcud ma nyams pa'i dri chen dang /_g+hany+dzi dang /_ba ru ra dang /_a ru ra dang /_bla ba dang /_mar dang /_sbrang rtsi dang /_bu ram dang /
[\[143a.4\]]so ga'i dus ma yin pa'i dus su 'dus byas pa'i pa ra na dang /_legs par sbyar ba'i ril bu u rin d+ha ba'i snod dang /_/lwa ba dmar po'i na bza' dang bcas pa sta gon du byas la/_ji skad bshad pa'i rim pa gnyis sngon du 'gro bas mchod pa dang gtor ma'ang phul zhing /_slob dpon
[\[143a.5\]]la yon phul nas 'khod la/_/lhan cig skyes dga'i gnyug ma'i bde ba che/_/gnyis med mnyam sbyor srid zhi dus kyi dgra/_/dpal ldan phyag 'tshal 'dir ni brtser dgongs nas/_/brtan g.yo 'jig mdzad dam tshig mchog stsol mdzod/_/ces lan gsum mo/_/de nas slob
[\[143a.6\]]dpon gyis ji ltar snang ba'i 'jig rten thams cad de bzhin gshegs pa lnga'i ngo bor shes te rang gi bu byin gyis brlab par bya'o/_/snying gar dbu ma'i nang du hUM ngo /_/phyogs bzhir b+hUM AM dzrIM khaM ngo /_/dbus dang mtshams bzhir mu bi shu ma ra'o/_/kha dog ni rigs dang mthun par ro/_/
[\[143a.7\]]de bzhin du lte ba dang mgrin par yang dgod par bya'o/_/de nas lus kyi 'dug stangs dang rlung ran par bya zhing /_snying ga'i yi ge las so so'i kha dog dang mthun pa'i 'od zer byung nas ma lus pa'i sangs rgyas dang byang chub sems dpa' thams cad kyi sku dang gsung dang thugs dang yon tan
[\[143b\]]
[\[143b.1\]]dang phrin las sku lnga'i rnam par bkug ste yi ge lnga la so sor bsdu'o/_/de lta bu'i rim pa kho na ye shes lngas 'byung ba lnga sbyangs shing slar yang yum lnga'i rnam pas bsdu'o/_/de bzhin du lte ba dang mgrin pa las kyang ste/_'dod pa dang gzugs dang gzugs med pa sbyang ba'i phyir ro/_/
[\[143b.2\]]rgyu dang lam dang 'bras bu'i dus kyi dngos grub bsdu ba'i phyir ro/_/phung po lnga dang 'byung ba lnga dang nyon mongs pa lnga ni bsdus te ye shes su byin gyis brlab pa'i phyir ro/_/de yang dus gsum du gnas pa'i phyir ro/_/slar yang 'og gi 'khor lo yi ge dang bcas pa snying ga'i hUM la bsdu zhing yi
[\[143b.3\]]ge brgyad kyang bsdus te/_de'i 'od kyis sangs rgyas thams cad kyi yon tan bdud rtsi lnga'i ngo bo hUM cha lnga pa'i rnam pas bstim zhing /_oM hrIHSh+T+riHl+Wi kr-i tA na na hUM hUM phaT phaT swA hA/_pany+tsa a mr-i ta yut+g+ha Ta sa ma yA tiSh+ThA ba badzra dza dzaHhUM baM hoHmung+ga ra hri ha ha ha hUM/_spyi bor me tog dang bcas pas
[\[143b.4\]]brtan par bya ste/_'dod pa la sogs pa dus gsum gyi dngos grub rigs lnga dang /_dpa' mo lnga dang /_ye shes lnga la sogs pa'ang brtan g.yo thams cad kyi bdag po rnam par shes pa hUM 'di'o/_/zhes nges par byas la/_dag pa rjes su dran pas rnam par shes pa lhan cig skyes
[\[143b.5\]]pa'i ye shes sgyu ma lta bu'i ngo bo nyid rtag tu chos kyi dbyings las ma g.yos shing g.yo ba med pa nyid la sems gnas par byas la/_bla mas rdo rje dril bu 'dzin pas tshad med pa'i sems kyis bzlas pa dang gdug pa can rnams bzlog par bya'o/_/de nas yang ji skad gsungs pa'i
[\[143b.6\]]ril bu'am/_thod pa chang gis bkang ba slob ma la sbyin zhing /_dpa' bo rnal 'byor ma 'khor lo'i/_/dngos grub bdud rtsi las byung ba/_/sngags pa mchog gis rab bsngags pa/_/dam tshig 'di ni khyod la sbyin/_/des kyang blangs te 'thungs pas lus thams cad byang chub kyi
[\[143b.7\]]sems kyis gang ste/_zag pa med pa'i bde bas tshim ste/_'dod pa'i sred pa ma lus pa zad nas bde ba dang rab tu mi rtog pa'i ye shes zung du 'jug pa bskyed par bya'o/_/de nas rgyun ma chad pas gsum mam/_bdun nam thun bzhi la sogs pa ji ltar nus pas brtan
[\[144a\]]
[\[144a.1\]]par bya ste phan yon ni dpal ldan 'das pa'i rgyud las gsungs pa'i rim pa dang /_mthar thug pa ni dam tshig 'dis bcom ldan 'das gshin rje gshed dmar po nyid mngon du byed pa nyid do zhes bcom ldan 'das nyid las thos so/_/bdud rtsi lnga yi byin gyis
[\[144a.2\]]brlab pa'i rim pa rnal 'byor gyi dbang phyug chen po dpal bi rU pas mdzad pa rdzogs so//_//rgya gar gyi mkhan po darbaN A tsAr+ya dang /_lo tsA ba zhe sdang rdo rjes mang yul gyi gtsug lag chen por zhugs shing bsgyur ba'o//_//
[\[144a.3\]{D2045}]@##/_/rgya gar skad du/_tsakra rak+Sha a d+hiSh+ThA na priSh+ThA ya u pa de sha nA ma/_bod skad du/_srung ba'i 'khor lo'i byin brlab dang phyir bzlog pa'i man ngag ces bya ba/_bcom ldan 'das zhe sdang gshin rje gshed la phyag 'tshal lo/_/srid gsum ro mnyam bde chen po/_/
[\[144a.4\]]dpal ldan gshin rje 'joms mdzad la/_/btud de de yi phrin las ni/_/bsgrub phyir 'khrul 'khor cho ga bshad/_/bsnyen pa byas ba'i rnal 'byor pas/_/ji lta'i sbyor bas 'khrul 'khor rnams/_/sgrub na de yi byin gyis rlob/_/blang bya de nas yang ni sgrub/_/dben par maN+Dal
[\[144a.5\]]sogs byas la/_/rim pa gnyis kyi rnal 'byor mchog_/mchod dang gtor ma bum pa bzlas/_/sbyin sreg de bzhin chos 'byung la/_/phyogs skyong bkod la phyi rol du/_/rnal 'byor gtor ma byin la bsgo/_/de nas dang bcas slob ma ni/_/khrus byas thal mo sbyar byas
[\[144a.6\]]la/_/bla ma la ni phyogs par gzhag_/skyabs 'gro sems bskyed la sogs dang /_/sangs rgyas lnga yi sdom pa sbyin/_/ji skad gsungs pa'i las rab 'byams/_/bsgrub pa'i bsam pa nyer gzhag ste/_baM las byung ba'i pad+ma'i steng /_/hUM byung dus dgra dmar po bsam/
[\[144a.7\]]snying dang mgrin par ya bsgom pa/_/lte bar re'u mig dgu pa'o/_/oM che ge mo'i/_zhi ba dang /_rgyas pa dang /_dbang du bya ba dang /_rengs shing bsad pa rnams 'dod pa ltar 'grub pa gyis shig swA hA/_dbus su'o/_/hrI Sh+T+w-iHwi kr-i tA na na/_g.yas skor gyis phyogs bzhir
[\[144b\]]
[\[144b.1\]]ro/_/hUM hUM phaT phaT/_mtshams bzhi la'o/_/bcu gnyis rtsibs ni ser po la/_/k+She dza ya yig dbus dang g.yas/_/g.yon du dgod par bya ba nyid/_/lho ru ma yats+tsha yig go/_/nub tu yi ge me do na/_/byang gi gsum la do ru Na/_/rtsibs mtshams bkod pa'i yi ge ni/_/na yo ni ra
[\[144b.2\]]lan gsum mo/_/de nas re'u mig phyi ma la/_/oM ya ma rA dza sa do me ya/_ya me do ru Na yo da ya/_ya da yo ni ra ya k+She ya/_yak+She yats+tsha ni ra ma ya hUM phaT swA hA/_'khor lo kha sbyar rab dmigs la/_/spro dang bsdu ba'i sbyor ba yis/_/rgyal ba'i phrin las thams cad dang /_/mthu dang yon
[\[144b.3\]]tan tshogs bsdus la/_/snying dang mgrin pa'i 'khor lor gzhug_/slob dpon dmar po'i 'khor lo'ang /_/ji ltar me ni me gcig la/_/mar me gcig chad ji bzhin du/_/ma nyams 'phel ba 'phangs pa bzhin/_/slob ma'i snying dang mgrin par glan/_/gsang sngags rgyal po bcu bzhi
[\[144b.4\]]dang /_/rtsa ba'i sngags ni sngon 'gro ba'i/_/yi ge bcu gnyis lung byin la/_/bris shing bsgrub pa byas pa yi/_/'khor lo'i rdzas ni lag byin la/_/brtan phyir rdo rje spyi bor gzhag_/tiSh+Tha badzra tsakra rak+Sha sa ma ya mu dra ho/_/brtan dang g.yo ba'i bcud kun las/_/mi bskyod zhi dang dbang
[\[144b.5\]]byed pa/_/mngon spyod dam pa'i 'khor lo ni/_/rab 'byams las rnams bsgrub phyir zung /_/'di ni ding nas bzung byas te/_/mi 'bral bar ni bya ba'o/_/de ni rjes su gnang ba yi/_/las ni thogs med myur ba dang /_/lha mnyes pa dang rim gnyis kyi/_/grogs kyi dam par
[\[144b.6\]]'gyur ba'o/_/gzhan du 'khor lo rtsom pa ni/_/mi mkhas 'grub par mi 'gyur zhing /_/sngar byas dngos grub gang 'dod pa/_/bye phung chu la sogs bzhin no/_/'khrul 'khor gyi byin gyis brlab pa'i rim pa mkhas shing grub pa brnyes pa'i rnal 'byor gyi dbang phyug dpal 'dzin
[\[144b.7\]]chen pos mdzad pa rdzogs so/_/de nas yang dag bshad pa ni/_/gsad dang rengs dang bskrad la sogs/_/bya'am gzhan gyis byas kyang rung /_/phyir bzlog rim pa'ang gsal bar bya/_/'jigs dang bar chod mtshan ma'am/_/rmi sogs ngan pa byung gyur tshe/_/bzlog
[\[145a\]]
[\[145a.1\]]pa drug tu bya ba ste/_/rdzas dang sngags dang ting nge 'dzin/_/rlung dang mnyam med dag dang ni/_/srung ba med pa'i bsrung ba'o/_/de la re zhig rnal 'byor pas/_/seng ldeng dbyug pa gla rtsi dang /_/gi waM shu dag gu gul dang /_gan+d+hi til dang yungs kar dang /_/mu men byi ru
[\[145a.2\]]si la dang /_/tsan+dan dmar sogs de bzhin du/_/li khri mtshal dkar 'dus byas la/_/srung ba me las bcu gsum ltar/_/bskyed la bcu gsum gnas su gzhag_/hUM k+She ma me da dza sa do ru yats+tsha ni ra/_snying ga mig dang rna ba sna/_/kha dang lte ba 'og sgo gnyis/_/brla gnyis phrag
[\[145a.3\]]pa gnyis dang ni/_/de bzhin spyi bo'i gtsug la reg_/ji ltar zhe sdang gshed sogs bsgom/_/rdzas rnams brdungs te lus la bcad/_/tshangs dang khyab 'jug drang srong sogs/_/log par byed pa'i rig sngags kyis/_/nam yang tshugs par mi 'gyur ro/_/phyi yo byad rdzas kyis
[\[145a.4\]]phyir bzlog pa'o/_/shin tu ngan par byed pa yi/_/rig 'dzin la sogs med gyur na/_/de bzlog pa yi cho ga ni/_/tshad med sems sogs sngon 'gro bas/_/gsang sngags gsum gyis dag par bya/_/oM shA n+ya tA dz+nyA na badzra swa b+hA ba At+ma ko\u0f85haM/_nam mkha'i dkyil du bsam bya
[\[145a.5\]]ba/_/baM raM las byung bad nyi'i snying /_/sna tshogs rdo rje yongs gyur pa'i/_/srung ba'i 'khor lo bsgom bya ste/_/rtsibs bcu mu khyud lte bar bcas/_/b+h+rUM las byung ba'i gnas bcu la/_/hUM byung rgyu dang bsre ba las/_/ji ltar 'byung ba'i khro bo bskyed/_/dbus su rang nyid gshin rje gshed /_/
[\[145a.6\]]mdog gnag khros pa ma he'i steng /_/de ltar bskyed nas cho ga bzhin/_/rdo rje gsum du bya ba dang /_/gzhug dang bcing sogs legs byas nas/_/Tak+ki rA dza grangs med pas/_/gnod byed gdung zhing dgug la gzhug_/rdo rje'i go gon snying ga yi/_/sems dpa'i gnas su
[\[145a.7\]]bsrung bya ni/_/dmigs las bzlas te 'khor bas so/_/dus dus gtor ma sbyin par bya/_/gzir ba'i sbyin sreg mtshan phyed na/_/khro bo bcu la sbyin par bya/_/phyi'i byad sngags kyis phyir bzlog pa'o/_/gal te rnal 'byor lam pa la/_/rtog dang mtshan mas g.yengs pa'i byad/_/
[\[145b\]]
[\[145b.1\]]de bzlog pa yi rnal 'byor ni/_/rlung gi sbyor ba brtsam bya ste/_/u ba tan+ta d+ha ra na/_/Di ma bya gra mu sa la/_/g.yo dang 'jug pa'i rlung bzung ste/_/dbu mar rgyu ba ye shes rlung /_/kun byed rnam rtog 'joms pa'o/_/nyon mongs las kyi rlung shugs dag_/ye shes chen por byed pa ste/_/
[\[145b.2\]]su yi mthus kyang mi tshugs so/_/nang byad rlung gis phyir bzlog pa'o/_/gdon dang 'jigs dang byad dang nad/_/bar du gcod pa'i chos rnams kun/_/phyi rol gyur pa la yin pas/_/phan tshun bsri ba'i ting 'dzin gyis/_/ji ltar dug la bdud rtsi bzhin/_/bar gcod ye shes
[\[145b.3\]]chen por bya/_/'dzin sogs rtog pa'i bdud byung na/_/'dzin mkhan rtog pa rang nyid kyang /_/pha rol gdon du bsgyur byas la/_/gdon nyid gang yin gdon par bya/_/de ltar rang nyid gnod byed ni/_/lhar blta pha rol de bzhin no/_/de nas bla ma dran byas nas/_/ji snyed brtan
[\[145b.4\]]g.yo lha dang sngags/_/su yis su la gnod byed pa/_/'khrul pa'i mtshan ma rang sar grol/_/'dzin pa kun bshig spros med kyi/_/ting 'dzin chen po skye bar 'gyur/_/nang gi byad ting nge 'dzin gyis phyir bzlog pa'o/_/mthar thug ye shes bdud gyur pa/_/sdug bsngal 'khor ba
[\[145b.5\]]'dor 'dod dang /_/blang bya mya ngan 'das pa ste/_/gnyis su rgyu ba nyid yin no/_/de nyid lam du bya ba yang /_/rdo rje 'dzin pa'i gsung bzhin bshad/_/dmyal sogs 'khor ba'ang legs shes na/_/sangs rgyas nyid las ma g.yos te/_/phung po lnga ru gnas phyir ro/_/ye shes
[\[145b.6\]]lnga ni yin pa'i phyir/_/lus kyi dri chen la sogs lnga/_/bde gshegs lnga nyid bdud rtsi lnga/_/rig ma lngar ni gzhug phyir ro/_/rgyal sras brgyad du gnas phyir ro/_/lha mo drug tu gnas phyir ro/_/'jigs byed bcu ni yin phyir ro/_/de ltar thams cad sangs rgyas kyi/_/dkyil 'khor
[\[145b.7\]]'ba' zhig rang bzhin la/_/nad 'joms sman la dug bzhin du/_/'ga' zhig 'di la dor byar 'dzin/_/gal te 'khor ba nyid yin yang /_/'khor ba thog ma dbus mtha' med/_/skye dang 'gag pa kun kyang spangs/_/skad cig rdul gyi cha spangs la/_/yod min med min med
[\[146a\]]
[\[146a.1\]]pa'ang min/_/sgyu ma'i glang po ji bzhin du/_/skye la skye ba yod min pas/_/sgyu ma'i skyes bus sgyu ma yi/_/bud med 'dor ba dag dang mtshungs/_/de ltar bsgoms pas 'khor ba la/_/'dor 'dod ma spangs par yang grol/_/gal te rang nyid bde ba yi/_/zag med dbyings
[\[146a.2\]]la sems dga' na/_/gnyis med snying rje lhan cig skyes/_/zung du 'jug pa bsgom par bya/_/don gnyis 'byor ba'i sangs rgyas ni/_/bdag don kho na ma yin te/_/'bangs rnams bde la mi 'god par/_/rgyal srid rang bde'i phyir bzung na/_/gzhan phung 'jug tu bdag kyang phung /_/
[\[146a.3\]]bdag ni til tsam med pa'i phyir/_/bdag gi don gyis ci zhig bya/_/bdag med ye shes lhan skyes kyis/_/bdag sred ma lus rab bcad nas/_/gzhan don kho na'i blo yis ni/_/mi gnas lhan cig skyes dga'i mchog_/brjod min cir yang snang ba nyid/_/rang bzhin spros dang
[\[146a.4\]]bral ba ni/_/shel la tshon gyi kha dog ltar/_/sna tshogs stong pa'i gzugs nyid ni/_/bde stong gsal zhing mi rtog pa/_/brtan g.yo sangs rgyas dkyil 'khor nyid/_/yongs su khyab pa'i rang bzhin ni/_/spros med byang chub sems su gnas/_/gang du btsal yang mi rnyed de/_/
[\[146a.5\]]bcom ldan gshin rje gshed dmar po/_/lhan cig skyes dga' zung 'jug na/_/gdod nas gnas pa yin phyir ro/_/de ltar shes pas 'khor 'das la/_/blang dor nam mkha'i sprin bzhin du/_/rang bzhin gyis ni zhi bar 'gyur/_/mthar thug ye shes kyi byad rnal 'byor
[\[146a.6\]]gnyis kyis phyir bzlog pa'o//_//de ltar bla ma'i drin las thob par gang gyur pa/_/gshin rje gshed dpal gsang ba'i man ngag gsang ba 'di/_/dri med ji bzhin gsal bar byas la nongs pa kun/_/chos dbyings yin phyir ye shes che rnams bzod mdzad rigs/_/gnyug
[\[146a.7\]]mar gnas pa bde chen snying rjes brlan gyur pa/_/bdud bzhi 'joms mdzad dpal ldan dus dgra dmar po nyid/_/'di byas dge ba'i mthu yis srid gsum 'gro ba ma lus pas/_/chu la chu ltar rang gi ye shes chen po ro gcig rtogs gyur cig_/phyir bzlog man ngag gsang ba
[\[146b\]]
[\[146b.1\]]las kyang ches gsang pa/_bcom ldan 'das gshin rje gshed dmar po'i zhal gyi gdams pa rnal 'byor gyi dbang phyug chen po dngos grub mchog brnyes pa'i dpal 'dzin gyis mdzad pa rdzogs so//_//rgya gar gyi mkhan po a nu pa mar k+Shi ta dang /_lo tsA ba dar ma yon tan
[\[146b.2\]]gyis bsgyur cing gtan la phab pa/_dus phyis chos kyi rgyal po'i sku mkhar gnyis su rgya gar shar phyogs kyi mkhas pa chen po darbaN A tsAr+ya dang /_lo tsA ba glo bo shes rab rin chen gyis bsgyur cing zhus so/_/'di'i dpe skabs su rgya gar bal po thams cad du rgyun chad pa las phyis
[\[146b.3\]]u rgyan du mkha' 'gro ma rgya mtsho'i gos can las rnal 'byor sen+ta wa len+tas zhus te byung ngo//[ {D2046}]@##/_/rgya gar skad du/_rak+ta ya mA ri man+t+ra saM gra nA ma/_bod skad du/_gshin rje gshed dmar po'i sngags btu ba zhes bya ba/_'jam pa'i rdo rje la phyag 'tshal lo/_/rab tu
[\[146b.4\]]dben par rab gtsang bas/_/mchod pa dang bcas sngags btu'o/_/bden pa tshad med pha rol phyin/_/'phags lam rnam thar phyogs rten 'brel/_/byang chub mchog rten 'khrul 'khor la/_/bden pa'i dang po ka nas bzung /_/rten 'brel mtha' mar yi ge mchog_/A li kA li'i rim
[\[146b.5\]]pa'o/_/dang por rnam thar drug pa sbyin/_/de nas rnam thar lnga pa'o/_/de nas rnam thar bdun pa la/_/phyogs kyi brgyad pas brgyan pa'o/_/pha rol phyin pa'i gnyis pa la/_/phyogs kyi brgyad pas brgyan pa'o/_/de nas phyogs kyi bzhi pa bya/_/'phags lam gyi ni drug pa la/_/rten
[\[146b.6\]]'brel gyi ni dgu pa sbyin/_/rnam thar gyi ni lnga pa la/_/rten 'brel gyi ni bdun pa spyin/_/rnam thar gyi ni drug pa'o/_/yang ni de nyid sbyin par bya/_/rnam thar gyi ni lnga pa la/_/rten 'brel bdun pa sbyin par bya/_/'phags lam gyi ni drug pa la/_/rten 'brel dgu pas brgyan
[\[146b.7\]]par bya/_/rnam thar gyi ni bdun pa la/_/rten 'brel dang pos brgyan pa'o/_/'phags lam gyi ni gsum pa dang /_/rnam thar gyi ni drug pa la/_/rten 'brel gyi ni dgu pas brgyan/_/de nas 'phags lam drug pa spyin/_/rnam thar drug pa de nas sbyin/_/yang ni de nyid sbyin par bya/_/de nas yang ni
[\[147a\]]
[\[147a.1\]]'phags lam drug_/rnam thar gyi ni drug pa la/_/rten 'brel dgu pas brgyan pa'o/_/'phags lam gyi ni brgyad pa la/_/rten 'brel gsum pas brgyan pa'o/_/de nas rnam thar bdun pa sbyin/_/yang ni de nyid drug pa sbyin/_/de nas phyogs kyi drug pa la/_/rten 'brel gyi ni
[\[147a.2\]]bdun pas brgyan/_/de nas rnam thar drug pa'o/_/yang ni de nyid sbyin par bya/_/de nas phyogs kyi drug pa la/_/rten 'brel gyi ni bdun pas brgyan/_/ding sang gi mkhas pa phal mo che'i ring lugs grags che ba rnams dang bstun na 'phags lam gyi brgyad pa la phyogs kyi dgu pas brgyan dgos par snang ba mkhyen ldan rnams kyis dpyad par 'tshal lo//_/rnam thar
[\[147a.3\]]gyi ni drug pa sbyin/_/tshad med pa ni bzhi pa la/_/pha rol phyin pa'i dang pos brgyan/_/'phags lam gyi ni tha ma la/_/rten 'brel gsum pas brgyan pa'o/_/rnam thar gyi ni bdun pa la/_/phyogs kyi brgyad pas brgyan pa'o/_/de nas rnam thar lnga pa sbyin/_/yang ni de yi drug pa sbyin/_/yi ge
[\[147a.4\]]sum cu rtsa gnyis te/_/las kyi sngags te nang rim gnyis/_/rang rang las kyis kha bsgyur bas/_/las rnams thams cad bde blag 'di la yang phyogs kyi dgu pas brgyan zer dgos pa 'dra bas snga ma bzhin phyad do//_bsgrub/_/rten 'brel gyi ni dgu pa la/_/spyi bor rnam thar lnga pas brgyan/_/de nas phyogs kyi lnga pa la/_/
[\[147a.5\]]rnam thar bdun pas 'og nas brgyan/_/de nas phyogs kyi bcu pa spyin/_/de nas mnga' bdag bcu drug mtha'/_/de nas phyogs kyi gsum pa la/_/phar phyin lnga pas 'og nas brgyan/_/de la rnam thar bdun pa sbyin/_/rten 'brel gsum pas spyi bor brgyan/_/de nas mnga' bdag
[\[147a.6\]]bcu drug mtha'/_/de nas phyogs kyi dang po la/_/rten 'brel gsum pas brgyan pa'o/_/bden pa yi ni dang po la/_/rnam thar bdun pas 'og nas brgyan/_/de nas rten 'brel gsum pas brgyan/_/de nas 'phags lam bzhi pa la/_/phyogs kyi brgyad pas brgyan pa'o/_/de
[\[147a.7\]]nas 'phags lam tha ma ni/_/da lta ngag 'don dang lag len grags che ba rnams ltar na phyogs kyi dgu pa'i rjes ma gtogs rten 'brel gsum ba mi byed pa'ang mkhas pas brtag go/_/lan gnyis su ni sbyin par bya/_/rdo rje sems dpa'i sa bon ni/_/lan gnyis bar du sbyin par bya/_/de nas rnam thar gnyis pa la/_/pha rol
[\[147b\]]
[\[147b.1\]]phyin pa'i lnga pa sbyar/_/de'ang mkhas pas gnyis su'o/_/de nas phyogs kyi bzhi pa la/_/phyogs kyi dang po 'og tu brtags/_/de la phyogs kyi brgyad pas brgyan/_/de nas phyogs kyi lnga pa la/_/phyogs kyi brgyad pas brgyan par bya/_/gdug pa'i yi ge bcu bzhi ni/_/'khrul 'khor
[\[147b.2\]]gyi ni phyi rol la'o/_/bzlas pa dang ni 'khrul 'khor la/_/sngon du sngags btu dag par bya/_/gzhan du dbang po'i dgra bo bzhin/_/mchod pa chen po byas nas ni/_/slob ma la ni rjes gnang sbyin/_/de ltar ma byas nus mthu med/_/de ltar byas na shin tu myur/_/'jam dpal gshin rje
[\[147b.3\]]gshed dmar po'i sngags btu ba slob dpon dpal 'dzin zhabs kyis mdzad pa rdzogs so//_//paN+Di ta dA na shI la dang /_bod kyi lo tsA ba bsod nams seng ges bsgyur ba'o//[ {D2047}]@##/_/rgya gar skad du/_rak+ta ya mA ri a ba li sA d+ha naM tsin+ta ma Ni nA ma/_bod skad du/_gshin
[\[147b.4\]]rje gshed dmar po'i las kyi phreng ba'i sgrub thabs yid bzhin nor bu zhes bya ba/_gshin rje gshed la phyag 'tshal lo/_/lha dang lha min ma lus cod pan gyis btud pa'i/_/zhabs kyi pad+ma dang ldan 'jam dbyangs rdo rje dang /_/de nyid rang bzhin khro bo gshin rje gshed po la/_/btud nas de
[\[147b.5\]]yi sgrub thabs gsal bar bri/_/'gro ba'i dal 'byor g.yo ba dang /_/dam pa'i bshes gnyen rnyed dka' bas/_/'dod pa ma lus bsgrub pa'i phyir/_/sngags pas 'bad pas mkhas pas kye/_/re zhig 'gro ba ma lus par gdon par bya ba'i phyir byang chub kyi sems chen po bskyed
[\[147b.6\]]pa dang /_dad pa mchog dang ldan pa/_snying rje che ba/_chos thams cad sgyu ma lta bu la sogs pa so sor rtogs pa dang ldan pa cig gis gshin rje gshed dmar po'i bzlas pa bya ba sngon du 'gro bas sam/_lha'i rjes su gnang ba thob pas gnod sbyin mo la sogs pa'i dngos grub bam/
[\[147b.7\]]sems la 'dod pa gang yin pa bsam gtan la gnas pas bsgrub par bya'o/_/de skad du yang gsungs pa ni/_/sngags dang phyag rgya'i rnal 'byor dang /_/bsam gtan 'khor lo'i rnal 'byor gyis/_/'gugs pas 'grub par 'gyur ba yin/_/rnam pa gzhan gyis mi 'grub bo/_/
[\[148a\]]
[\[148a.1\]]zhes so/_/nags tshal dben pa dag tu ni/_/yang na sngags 'di thams cad kyis/_/sngags pa rnams kyis bye ba bzlas/_/las ni thams cad byed par gsungs/_/gang zhig phun sum tshogs pa yin/_/bya ba thams cad 'dod pa des/_/nyon mongs dri ma thams cad
[\[148a.2\]]dag_/zla ba lta bur sems tsam nyid/_/bdag kyang de yi rang bzhin no/_/snod dang bcud kyi 'gro ba dang /_/sems tsam nyid du sems can kun/_/yang dag sangs rgyas de sras rnams/_/bdag gi sems su gnyis med bya/_/de yi 'od zer lcags kyu yis/_/sangs rgyas kun gyi
[\[148a.3\]]yon tan ni/_/sa dang pha rol phyin la sogs/_/nam mkha' lta bur bsgom par bya/_/dkar po'i gzugs kyis bzhugs pa ni/_/rang phyogs 'o ma'i 'bab chu bzhin/_/rang sems de ltar bsgoms pa las/_/sngon gyi smon lam stobs kyis ni/_/snying rjes bskul nas 'di lta ste/_/
[\[148a.4\]]sa 'og bar du bsgom par bya/_/e ma sems can sdug bsngal can/_/'khor bar yun du gnas pa dang /_/thabs dang shes rab bral ba yis/_/yang dang yang du yun ring gnas/_/de rnams kun gyis rtogs bya'i phyir/_/bdag nyid gshin rje gshed por bsgom/_/oM
[\[148a.5\]]bo d+hi tsit+ta ut+pA da yA mi/_zhes brjod do/_/de las byung ba'i 'od zer ldan/_/ka la sogs pa'i yi ges brgyan/_/rim gyis skyes pa'i sems nyid ni/_/sems can yongs su 'dzin par byed/_/kun kyang snying rje'i stobs las byung //_//gnod sbyin mo la sogs pa'i sgrub pa
[\[148a.6\]]gang la yang khrus kyi cho ga bstan pa/_de la chos thams cad rang bzhin gyis dag pa sgyu ma lta bu dang /_rmi lam lta bu/_thog ma nas ma skyes pa/_rang bzhin gyis mya ngan las 'das pa/_thog ma nas zhi ba'i chos thams cad la sogs pa lhag mar mos pas bdag gi lus dang phyi dang
[\[148a.7\]]nang thams cad rdul phra rab kyi rnam par dbye bar bya ba'i mi dmigs pa'i spyod pas myur du grub par byed pas/_nang gi khrus chen po la nan tan du bya'o/_/gang zhig phyi'i rdzas la chags pa rmongs pa'i blo can rnam par rtog pa'i dpyod pas the tshom sel bar mi nus pa des phyi'i khrus kyi
[\[148b\]]
[\[148b.1\]]cho ga 'di bya'o/_/thog mar re zhig hUM yongs su gyur pa las/_khro bo zhal gcig phyag gnyis pa/_sems dpa'i skyil krung gis bzhugs pa khro gnyer dang bcas pa/_sku mdog sngon po 'bar ba chen po'i 'od zer 'khrug pa/_dang po'i rdo rje 'gying pa nga rgyal dang bcas pa rdo rje chen
[\[148b.2\]]po 'od zer 'bar ba'i me stag 'phro ba/_dang por rdo rje gsor zhing bskal pa'i me dpung 'bar ba ltar 'bar ba/_rdo rje nyi ma me 'bar bar bdag nyid sprul nas/_oM d+hu pi d+hu pi kA ya d+hu pi pra dz+wa li ni swA hA/_zhes brjod cing /_rdo rje bsdams pas nang du bstan te/_bar dang bcas pa
[\[148b.3\]]mthe bo rdo rje rtse sprad nas phyir gyed pas rdo rje me'i dam tshig phyag rgya bcings nas bdag nyid 'bar bar bya'o/_/rdo rje 'jigs byed 'bar ba'i phyag rgyas bzod par dka' ba'o/_/de'i rjes su bskyed rim che bar bstan pa bzhin du rdo rje go cha ste/_de'i rjes su oM b+hur dz+wa la oM hUM swA hA/
[\[148b.4\]]zhes sa bzung la/_cha gsum du byas la sngags 'dis byin gyis brlabs nas khrus byed pa'i sar bzhag ste/_de nas bdud rtsi 'khyil pa'i phyag rgya bcings la chu'am chu'i snod gnas la bgegs thams cad bskrad pa'i ched du 'og dang steng bcing bar bya'o/_/oM b+hu dz+wa li swa hUM
[\[148b.5\]]swA hA/_zhes rig pa 'di brjod cing /_gong du bshad pa'i sa cha gsum po las cha gcig gis bshang lam bkrus te/_lag pa gnyis bkrus la nye reg bya'o/_/cha gnyis la hUM zhes brjod cing lus po thams cad khrus byas te cha gsum pas mgo bkrus nas/_oM buM dz+wa la hUM swA hA/
[\[148b.6\]]zhes pa 'dis nye bar reg nas rang gi mgo la sngags dang bcas pa'i chu gtor nas/_/rang gi lha'i dam tshig gi phyag rgyas bdag byin gyis brlabs nas khrus byed sa nas ldang bar byed do/_/de'i rjes la bdud rtsi 'khyil pa'i sngags bzlas pa'i chus gos la gtor nas/_ji lta ba
[\[148b.7\]]bzhin gyon nas yi ge brgya pa brjod cing /_yid kyis chu'i gnas kyi srung ma gshegs nas/_skad cig gis lha'i nga rgyal gyis de'i sngags yid kyis brjod cing bsam gtan gyi khang pa'i drung du 'gro bar bya/_/de nas rkang pa gnyis bkrus la rig ma des nye bar reg la/_hUM phaT
[\[149a\]]
[\[149a.1\]]ces pa lag pa g.yon pa'i khu tshur gyis bgegs thams cad bskrad nas/_bsam gtan gyi khang par zhugs te/_yang bdud rtsi 'khyil pa'i sngags kyis stan la sogs pa dang bsam gtan gyi khang pa la byug pa la sogs pa gtor nas nye bar reg par bya'o/_/sa ma ya ste
[\[149a.2\]]zhes brjod cing phyag g.yas pa bkan par byas la/_gung mo dang srin lag tsam bkug nas/_phyag rgya 'dis rkang pa gnyis kyi nang du bcug la/_tsog pur bsdad de smra ba bcad la/_pad+ma'i tshul gyis kha la yang yang reg par byas/_lan gnyis sam lan gsum du rna ba gnyis
[\[149a.3\]]dang mig gnyis dang sna dang kha dang lag pa gnyis dang /_lte ba dang mgo la reg par bya ba ni mgo bkru ba'i cho ga'o/_/de ltar khrus byas pa'am ma byas kyang rung /_ri'i sul la sogs pa dben pa'i gnas su chags pa thams cad dang bral bas spyod lam yangs par ngag bcad la/
[\[149a.4\]]'phags pa gshin rje gshed kyi rnal 'byor gyis gnod sbyin mo'i sgrub par nye bar bya ste/_de la hUM gi yi ges 'gro ba thams cad stong par byas la/_bi ma lo d+he d+hi d+hUM zhes pa brjod pas/_rgya mtsho chen po'i steng du oM a pa tsa la bi re swA hA/_zhes pas gser gyi rang bzhin gyi steng oM a
[\[149a.5\]]pa tsa la hUM zhes pas rin po che'i rang bzhin gyi ri'i rgyal po tshad med pa/_me tog dang shing thog sna tshogs pa dang nags tshal gyis brgyan pa/_dpag bsam gyi shing gis brgyan pa/_'dod pa'i yon tan lnga'i longs spyod dang ldan pa yid du 'ong bar bsgoms te/_der hrIH'i yi ge
[\[149a.6\]]las pad+ma/_de'i steng du A li dang po a yongs su gyur pa las zla ba'i dkyil 'khor/_de'i steng du k+ShiM rnam par bsam mo/_/de'i sgra dang 'od zer gyi sprin gyi tshogs kyis nam mkha' thams cad khyab par bsam/_'od zer de dag gnod sbyin mo'i gzugs su gyur te tshur 'dus nas k+ShiM de
[\[149a.7\]]nyid la thim par gyur/_k+ShiM de nyid yongs su gyur pa las gnod sbyin mo longs spyod can ma zhes bya ba lang tsho rgyas pa sgeg pa'i ro dang ldan pa/_mdzes ma lha mo'i gzugs lta bu 'dzin pa/_sku mdog ljang gu gos dkar pos smad g.yogs dang stod g.yogs byas pa/_phyag g.yon
[\[149b\]]
[\[149b.1\]]pa dpag bsam gyi shing la 'jug pa/_phyag g.yas pa me tog kha dog lnga dang ldan pas brgyan pa/_steng na gdugs dkar po rang bzhin gyis gnas pa/_'gying ba'i tshul gyis 'gying zhing g.yo ba med pa de ltar rnam par bsam mo/_/de nas gong du bstan pa'i sngags dang
[\[149b.2\]]phyag rgya des byin gyis brlabs te kha lta bu'i phyag rgya bcings te/_oM ya mAn+ta ka hUM zhes pas rang gi thugs ka nas gshin rje'i gshed gong du bstan pa'i gzugs can rdo rje lcags kyu 'dzin pa/_sku las 'od zer rab tu 'bar ba/_nyi ma bye ba lta bu dang ldan pa/_bgegs ma lus pa
[\[149b.3\]]'jigs par byed pa/_'jig rten gsum po bsdigs par byed pa'i khro bo cig spros la/_de la bka' bsgo ba byas pas gnod sbyin mo bkug nas/_bdag gi sku la zhugs nas slar phyir spros te gnod sbyin mo'i mgo bdag gi zhabs kyis mnan nas gnas par bsgom mo/_/rdo
[\[149b.4\]]rje lcags kyu la sogs pas dgug pa la sogs pa dang mtshams bcad pa la sogs pa sngon du 'gro bas/_gong bzhin du gdan dang mchod yon dbul ba dang /_mtheb mdzub gnyis skam pa ltar byas la sor mo gzhan rnams phyir bskyed de zhabs bsil gyi sngags kyis
[\[149b.5\]]zhabs bsil phul la dam tshig ma'i phyag rgya bstan te/_rdo rje lcags kyu la sogs pa'i sngags dang phyag rgya gong du bstan to/_/'dir dam tshig ma la ni lag pa gnyis kyi sor mo rnams phan tshun bsnol te srin lag gnyis phyir bskyed la tshigs gsum pa bkug ste phye ba 'di ni gnod
[\[149b.6\]]sbyin mo thams cad kyi dam tshig gi phyag rgya'o/_/oM b+ha ga wa ti dr-i sh+ya ho/_/de bzhin du lha mo rang rang gi rtog pa nas byung ba bzhin du bshad pa'i sngags gzung bar bya'o/_/de nas oM badzra rat+na a b+hi Shiny+tsa zhes dbang bskur bar bya ste phyag rgya gong du bstan zin to/_/de nas mchod
[\[149b.7\]]yon lngas mchod do/_/oM gyi yi ge las byung ba'i me tog dang /_dri dang /_mar me dang /_pi wang dang /_gling bu dang /_dung dang /_rnga rings dang /_rag dung la sogs pa'i sgra'i bye brag dang /_glu dang /_gar dang /_sgeg mo dang /_bzhad ma dang /_rlung g.yab dang /_rgyal mtshan
[\[150a\]]
[\[150a.1\]]dang /_ba dan dang /_gdugs dang /_rnga dang /_gos dang /_dpung rgyan dang /_do shal dang /_rkang gdub dang /_bla re dang /_dra ba dra phyed dang /_g.yer kha'i dra ba dang /_gzhal yas khang dang /_ji lta ba bzhin du gnas la yod pa dang /_gzhan yang mchod pa'i tshogs
[\[150a.2\]]mthong ba dang thos pa la sogs pas nam mkha' khyab par khengs pas mchog sbyin mo la mchod pa byas par bsam/_de nas gong bzhin du dril bu dkrol zhing byin rlabs kyi phyag rgyas mchod pa byin gyis brlabs te/_gong bzhin du gnod sbyin mo'i rin po che'i ri la gnas la/_sgrub pa'i
[\[150a.3\]]dbang du gyur pa/_rang gi gzugs kyi sprin gyis nam mkha' gang bar byed pa de nyid thun gsum mam bzhir bsgoms pas nges par 'grub bo/_/gang zhig bsgoms pas 'grub par mi nus pa des rtog pa las bshad pa'i sngags bzhin du bzlas par bya ba'i sngags ni/_oM b+ha ga
[\[150a.4\]]wa te swA hA/_zhes so/_/gnod sbyin bskyed pa dang /_mchod pa thams cad kyi cho ga byas la/_gnod sbyin mo'i sngags rang gi snying las bskyed/_rang gi sngags gnod sbyin mo'i snying la thun gsum mam bzhi'i rim pas bzlas pa bya/_ngal na yang dag par mchod de yi ge brgya pa brjod
[\[150a.5\]]la/_oM muH/_zhes pa phyag rgya la sogs dgrol ba'i bsam pas dam tshig gi phyag rgya kha steng du bstan pas dgrol lo/_/de kho na ltar nyi ma re res yi ge'i grangs kyi 'bum yongs su rdzogs par byas la 'phags pa gshin rje'i gshed kyi rnal 'byor gyis gos sar pa mis
[\[150a.6\]]ma gyon pa'am shing leb bam gang yang rung ba skye bos dben pa yid dang mthun pa'i gnas su/_bla re dgram pa dang gdugs la sogs pa dang /_me tog dri zhim po dang bdug spos dang mar me la sogs pas nye bar brgyan pa dang sa gzhi la dri'i byug pa byas pa'i steng du
[\[150a.7\]]bzhag ste/_gnod sbyin mo gong du bstan pa'i gzugs su sprul nas/_dgug pa la sogs pa sngon du 'gro bas 'phags pa gshin rje gshed kyi phyag rgya sngon du bsams te/_rjes la ji ltar bde bas rang gis bri ba'i ri mo mkhan la gshin rje'i gshed kyi rnal 'byor gyi srung ba
[\[150b\]]
[\[150b.1\]]byas la/_/de lta bu'i thang ka la skye bos dben pa 'am/_tshal du rab gnas byas la/_nya la dkar gsum gyi gtor ma dang mar me bzhi phul nas gong du bstan pa'i tshogs thams cad la byin gyis brlabs nas mchod pa chen po byas te/_/dung la sogs pa'i mchod yon gyi snod la
[\[150b.2\]]me tog dkar po dri zhim po'i chu la bsres pas gang bar byas la lag pas snod la reg la dgongs mo nas brtsams smyung gnas byas la de srid bar du bzlas pa byas/_ji srid bar du longs spyod sbyin byed ma lha mo'i gzugs lta bu longs spyod can ma 'ongs nas bdag nyid kyi lag
[\[150b.3\]]pa gnyis nas 'dzin te byung na mig mi blta bar bya'o/_/gal te bltas na sgrub pa po nyid rengs pa la sogs par 'gyur ro/_/mtshams bcad pa ni dra ba dang /_gur dang /_ba dan dang /_khyed bde bar spyon la sogs par byas la/_bdud rtsi'i rgyun gyi phyag rgyas mchod yon phul la
[\[150b.4\]]snyim pa sbyar la mthe bong gnyis rtser bzhag la mchod yon dbul ba'i phyag rgya dang bcas pas/_oM sarba de ba tA tsin+t+ya mr-i ta d+hA ra swA hA/_zhes sngags brjod cing /_de nas mchod pa byas la/_dri dang me tog dang spos la sogs pa yang mchod yon phul nas snyim pa kha phye la chu gnyis
[\[150b.5\]]bsnol mar byas la/_de'i nang mthe bong gnyis bcug la mdzub mo gnyis kyis mthe bong mnan par byas te/_srin lag gnyis rtse sprad nas gung mo gnyis phyir bskyed par bya ba ni zhi ba'i gtor ma'i phyag rgya'o/_/oM hi hi tu ru tu ru saM pu ra ya ma hA pa ya na hUM hUM phaT swA hA/_a mr-i ta d+hA ra
[\[150b.6\]]swA hA/_zhes so/_/gang gi tshe smra na/_khyed kyi bdag gis ci bgyi zhes zer na/_de'i tshe gong du gang 'dod pa de nyid blang par bya'i gzhan ni mi smra'o/_/oM tri khaM swA hA/_zhes pa'i sngags 'di snying po phyag rgya dang bcas pas mchog blangs pa de lta'i bar 'gyur ro/_/lag pa gnyis khu
[\[150b.7\]]tshur bcangs la mthe bong phyir bskyed la bstan pa snying gi phyag rgya'o/_/'og tu kha blta na mchog blang bar bya'o/_/de ni sgrub pa pos a ma nyid du blangs na bu lta bur skyong bar 'gyur ro/_/grub thob dang lhan cig 'grogs par 'gyur ro/_/'o ma'i rgya mtsho la gnas pa dang lhan cig
[\[151a\]]
[\[151a.1\]]'grogs par 'gyur ro/_/shing thog kyang ster bar 'gyur ro/_/sgrub pa po gang gis zos pa de tshe bskal pa tsam du gnas par 'gyur ro/_/srin mo gyis shig ces brjod na 'dis nor bcu gnyis ster bar 'gyur ro/_/sgrub pa po 'khor bcu gcig dang bcas pa la kha
[\[151a.2\]]zas bsgrim pa med par ster bar 'gyur ro/_/'tsho ba bar mi 'chad par 'gyur ro/_/pho nya mo byas na dpag tshad brgya'i pha rol nas kyang skyes pa'am bud med gang 'dod pa khugs par 'gyur ro/_/gong du bstan pa'i a ma'i don yang byed par 'gyur ro/_/yang na khyim thab mar gyur
[\[151a.3\]]pas ri rab la sogs pa la nye bar gnas pa'i brtul zhugs can gyi gnas ston par 'gyur ro/_/rig 'dzin grub pa rnams kyi tshe bskal pa'i bar du thub par bya ba'i ro bro ba'i shing thog rnams ster zhing zhes pa la sogs pa rtogs par bya'o/_/gang zhig gnod sbyin mo rtog pa las
[\[151a.4\]]bshad pa'i dus la 'gal nas 'ong bar ma gyur na/_de'i tshe rdo rje lcags sgrog gi phyag rgyas gnod sbyin mo de dus la ma bab bar du bcing bar bya'o/_/oM badzra s+pho Ta hUM baM zhes pa'i phyag rgya gong du bstan zin to/_/gal te ci yang mi smra na/_/de'i tshe rdo rje bzhad ma'i phyag rgyas smra bar
[\[151a.5\]]'gyur ro/_/de la sngags ni 'di yin te/_na mo badzra pA Ni spa la ha se ha sa badzra Ni ku ru ku ru/_kaM pa kaM pa tsa la tsa la kalpa kalpa swA hA/_zhes so/_/dngos grub ma byin par 'gro bar 'gyur na de nyid kyis bcing bar bya'o/_/phyag rgya ni thal mo sbyar nas srin lag gnyis nang du bsnol te mthe
[\[151a.6\]]bong gnyis kyis srin lag gnyis kyi rtsa ba mnan par byas/_gung mo gnyis rtse sprad nas de'i rtsa ru mdzub mo gnyis rdo rje'i rnam par rtse sprad de gzhag_/mthe chung gnyis bsnol te phyir bskyed par bya zhes so/_/'byung po thams cad la chu la bzlas la brjod par bya ba'i phyag rgya'o/_/gnod
[\[151a.7\]]sbyin mo dag_/a pa rA dzi ta dang /_gzhan yang yi dgas mo la sogs pa'i cho ga 'di ni ji ltar sbyor ba ji lta bar sbyar bar bya'o/_/longs spyod can ma'i rtog pa rdzogs so//[ {D2048}]@##_/rgya gar skad du/_rat+na mA la/_bod skad du/_rin chen phreng ba ma/_oM hUM/_de'i sgrub
[\[151b\]]
[\[151b.1\]]thabs ni/_lha'i gnas su stong phrag brgyad bzlas pas/_de nas mtshan phyed na rkang gdub kyi sgra dang bcas pas 'ong ste lha'i 'dod yon thams cad ster ba dang /_de dang bcas pa'i lo stong 'tsho bar 'gyur ro/_/de gzhan gyi rjes su 'brangs nas kyang a pa tsha ra bsgrub par bya'o/_/lag
[\[151b.2\]]pa gnyis pad+ma'i phyag rgya bca' ba ni/_a pa tsha ri'i dam tshig gi phyag rgya'o/_/a pa tsha ri'i sgrub thabs rdzogs so//[ {D2049}]@##/_/rgya gar skad du/_nA gi b+h+yo ra sA d+ha naM/_bod skad du/_klu mo'i sgrub thabs/_phuHhaM phu/_zhes so/_/de nas klu mo zhal mtha' yas ma zhes bya ba'i sgrub
[\[151b.3\]]thabs ni/_klu'i gnas su gong bzhin du sngags 'bum phrag gcig bzlas pas bsnyen pa skyel ba'o/_/de nas tshes lnga la klu'i gnas su chu'i nang du zhugs la/_dri dang me tog dang bdug spos la sogs pa dang /_'o ma'i 'bras thug gis mchod pa byas nas sngags stong phrag
[\[151b.4\]]brgyad bzlas pa'i rjes la klu'i mtsho nas klu'i bu mo rnams myur du 'ong bar 'gyur ro/_/de la 'bras thug gi mchod yon phul te khams bde'am zhes kyang 'dri'o/_/de nas khyed kyi bdag gis ci bgyi zhes zer na/_bdag gi chung ma gyis zhes brjod do/_/nyi ma re la 'dis nor brgyad
[\[151b.5\]]brgyad ster ba dang /_des dgra gang yin pa gsod pa dang slar gso nus par 'gyur ro/_/klu mo zhal mtha' yas ma'i sgrub thabs rdzogs so//[ {D2050}]@##/_/rgya gar skad du/_nA gi ba su pA la mu kha sA d+ha naM/_bod skad du/_klu mo nor skyong zhal ma zhes bya ba'i sgrub thabs/_phuHshrIH
[\[151b.6\]]phu/_zhes so/_/bsnyen pa 'bum phrag gcig bskyal nas/_de nas chu bo gnyis phrad pa'i sar 'bras kyi 'o thug za zhing /_stong phrag brgyad bzlas pas klu'i gnas nas mdzes ma cig 'ong bar 'gyur ro/_/byung ba dang de'i mgo la me tog phul nas bdag gi chung ma gyis zhes brjod
[\[151b.7\]]do/_/de nas chung ma'i las thams cad byed par 'gyur ro/_/nyi ma re la lha'i 'dod yon ster bar 'gyur ro/_/nor skyong ma'i sa ma pa thA//[ {D2051}]@##/_/rgya gar skad du/_nA gi a phu u pa de sha_/bod skad du/_klu mo a phu zhes bya ba'i man ngag_/phuHaHphu/_zhes de nyid la bsnyen
[\[152a\]]
[\[152a.1\]]pa 'bum phrag gcig bzlas la/_de nas klu'i gnas su stong phrag brgyad bzlas ba'i rjes la/_mgon po chen po non nas bu bdag gis ci bgyi zhes zer ba dang /_bdag gi ma mdzod cig ces brjod do/_/bdag dang bcas pa'i mi lnga la bza' ba dang gos dang /
[\[152a.2\]]rgyan rnams dang dri nor lnga lnga nyi ma re re la ster ro/_/de nyi ma re re rang la zad par bya'o/_/de ltar ma byas na phyis ster bar mi 'gyur ro/_/de kho na ltar klu mo gzhan rnams kyang bsgrub par bya'o/_/lag pa gnyis kyi mthe bong gnyis bsnol nas sbrul mgo'i tshul du bya'o/_/klu mo'i phyag rgya'o/_/klu mo'i sgrub
[\[152a.3\]]thabs kyi man ngag cung zad bstan pa rdzogs so//[ {D2052}]@##/_/rgya gar skad du/_ra ti pra ye sA d+ha nA ma/_bod skad du/_dga' bas tshim ma'i sgrub pa'i thabs zhes bya ba/_oM ra ti pri ye swA hA/_zhes so/_/gro ga'am ras la gnod sbyin mo dga' bas tshim ma zhes bya ba
[\[152a.4\]]sku mdog ser mo gzhon nu'i gzugs can rgyan thams cad kyis brgyan pa/_me tog ut+pal bzung ba gong bzhin du bri bar bya ste/_sna ma'i me tog gis yang dag par mchod cing gu gul gyis bdug ste/_zla ba gcig gi bar du nyi ma re re la sngags stong phrag re re bzla bar bya'o/_/de nas ji
[\[152a.5\]]ltar nus pas mchod pa bya ste mar gyi mar me byas la/_de ji srid ma byung gi bar du bzlas par bya'o/_/byung ba dang ngag bcad de 'dod pa spyad na bud med du 'gyur ro/_/sgrub pa po'i 'khor rnams kyang rab tu skyong bar 'gyur ro/_/lha'i 'dod yon lnga'i bza' ba dang dngul chu dang /_bcud len 'dis
[\[152a.6\]]nor nyi shu rtsa lnga ster bar 'gyur ro/_/dga' bas tshim ma zhes bya ba'i rtog pa rdzogs so//[ {D2053}]@##/_/rgya gar skad du/_yak+Sha na Da na DI sA d+ha naM/_bod skad du/_gnod sbyin na Da pho mo'i sgrub thabs/_na mo bai shra war+Na su ta ya na Ta ku be rA ya dI bya mi mA na tsi ra ta ya ye ma mA la ku Na ra la
[\[152a.7\]]sha ri ta ya/_yak+Sha sa ban+di ta ya twAM b+ha ga wAn/_a warta ye Sh+ya me/_tad+ya thA/_ma Ni ma Ni/_kuT+Ta kuT+Ta/_ku ku ku ku/_pa ra pa ra/_pU ra pU ra/_ku pa ra ku pa ra/_na Da ku be rA di bya bi mA na ku Na li ku bi ku bi swA hA/_byang chub kyi shing ngam gang yang rung ba'i shing leb bam/_gang gi
[\[152b\]]
[\[152b.1\]]cho gas gnod sbyin mo zhal gcig phyag gnyis ma mdog ljang gu mi sdug pa mche ba gtsigs pa rgyan thams cad kyis brgyan pa/_phyag g.yon gyis thod pa khrag gis bkang ba 'dzin ba/_g.yas mchog sbyin gyi phyag rgya byas pa/_byang chub kyi shing gi sdong po la brten nas gnas pa bri la
[\[152b.2\]]bsam/_de'i mdun du sngar gyi cho gas rig pa stong phrag brgyad cung ma longs pa cig bzlas te/_de nas nya'i nub mo stong phrag brgyad rdzogs par byas pas gnod sbyin mo mdun du gnas par 'gyur ro/_/de la dkar gyi mchod yon dbul lo/_/de nas mo 'di skad smra bar 'gyur
[\[152b.3\]]te/_bdag gis ci bgyi zhes zer te/_de la bdag la rig pa 'dzin pa grub par gyis la/_khyod kyang nga'i bud med gyis shig ces brjod do/_/mo na re de ltar bgyi'o zhes zer nas mi snang bar 'gyur ro/_/de'i rjes nas mtshan mo rgyan kun gyis brgyan nas 'ong bar 'gyur ro/_/de dang
[\[152b.4\]]bcas pas bdag rig 'dzin du 'gyur zhing gnod sbyin gyi stobs dang ldan par yang 'gyur ro/_/gnod sbyin mo de dang rtse zhing /_rol bas gnas par yang 'gyur ro/_/rang gang du 'gro bar 'dod pa der 'gro bar 'gyur ro/_/lo stong phrag lnga 'tsho bar 'gyur ro/_/las stong tsho tsam byed pa'i rig
[\[152b.5\]]pa 'di'o/_/gnod sbyin sgrub par 'dod na skyes pa'i gzugs su bris la sngar bzhin du dgug pa la sogs pa byas la bsgrub par bya'o/_/des grub nas gnod sbyin khol po lta bur 'gyur ro/_/oM na De bi Na De d+ha Ni swA hA/_zhes pa 'di la bsnyen pa 'bum phrag gcig bzlas la/_de nas nya'i
[\[152b.6\]]nyin par khang pa dben par mun pa shin tu gnag pa cig tu 'dug ste bzlas pa byas pas/_nam phyed dam tho rangs kyi dus su 'ong bar 'gyur ro/_/ma'am sring mo'am chung mar gyur te/_gang yid la 'dod pa thams cad ster bar 'gyur ro/_/gnod sbyin na Da pho mo'i sgrub thabs rdzogs so//_//
[\[152b.7\]{D2054}]@##/_/rgya gar skad du/_yak+Sha mi pr-i thi bi lak+Sh+mI swA d+ha naM/_bod skad du/_gnod sbyin mo sa'i bdag mo bkra shis ma'i sgrub thabs/_oM pr-i thi bi la k+Sh+mI la bi dza ye swA hA/_zhes pa 'di la bsnyen pa khri phrag gcig bzlas la/_de nas khru gang ngam mtho gang pa'i ras cig la gnod sbyin mo khri la
[\[153a\]]
[\[153a.1\]]gnas pa sku mdog ser mo rgyan thams cad kyis brgyan pa bris te/_shin tu dben pa'i sar thang ka la rab gnas byas la gcig pu bsrung ba byas la/_nya skam po dang sha dang til gyi phye ma'i spos btang nas/_mar sar pas rkang mthil la byugs la rang gi mal du 'dug
[\[153a.2\]]ste/_ji ltar nus pas sngags bzla bar bya'o/_/nub dang po la rmi lam du rtags 'byung ngo /_/gnyis pa la dgra 'byung /_gsum pa la sgo brdung bar 'gyur/_bzhi pa la nang du 'ong bar mtshon par bya/_lnga pa la mthong bar 'gyur/_drug pa la smra bar 'ong /_bdun pa la bdag gis khyod gyi ci
[\[153a.3\]]bgyi zhes zer ba 'ong ngo /_/de la 'dod yon lnga bdag la ster ba'i bud med du 'gyur te/_tshim par gyur nas grub pa'i rdzas rnams ster ro/_/khyad par du mtshan mo kho na bzlas pa bya/_gang zhig gnod sbyin mo'i sbyin sreg gi cho ga yod de/_des sgrub thabs kyi rim pas sbyin sreg byas
[\[153a.4\]]nas gnod sbyin mo bsgrub par bya'o/_/gzhan yang gong bzhin gnod sbyin mo rnams bsgom par bya'o/_/yang na rang rang gi rtog pa las gsungs pa'i bzlas pa'i grangs kyis bsgrub par bya'o/_/khyad par 'phags pa 'jam pa'i rdo rje'i rnal 'byor gyis dpal sgyu 'phrul dra ba'i tshul gyis
[\[153a.5\]]gnod sbyin mo'i sgrub thabs kyi tshig mang pos bdag gis 'dir tha dad du byas pa'o/_/de rang la gnod sbyin mo rnams bsgrub par bya'o/_/lte ba'i thad kar lag pa g.yon pa gan rgyal du byas nas/_gung mo dang srin lag gyen du bslangs la mthe'u chung dang mdzub mo phyir brkyangs la/
[\[153a.6\]]de'i steng du lag pa g.yas pa kha sbub la 'dug pa ni gnod sbyin mo'i phyag rgya'o/_/de kho na nyid la lag pa g.yon gyi gung mo phyir bskyed la mdzub mo nang du bkug pa ni gnod sbyin gyi phyag rgya'o/_/de nyid la mthe chung dang mthe bo gnyis sbyar ba ni gnod sbyin mo gzhan gyi phyag rgya'i khyad par
[\[153a.7\]]ro/_/de nyid la srin lag phyir bskyed pa ni mi'am ci'i phyag rgya'o/_/de nyid rang la gung mo phyir bskyed na 'dre'i phyag rgya'o/_/de nyid rang la gung mo bskum nas gzhag pa ni 'dre mo rnams kyi phyag rgya'o/_/phyag rgya 'di rnams kyi rtsa ba ni gong du bstan pa'i lag pa g.yon pas bcas pa'i phyag rgya
[\[153b\]]
[\[153b.1\]]de'o zhes so/_/ma dang sru mo smyug mo dang /_/chung ma bu mo a ne+e gnod sbyin mor/_/bsgyur te ma dang sru mo sgyug mo gang /_/de dag mchog ste nor bu rin chen ltar/_/de bzhin bu mo mdza' mo 'bring po ste/_/snying sdug bud med snying mo tha mar shes/_/thun mtshams mchod pa me tog phreng ba dri/_/
[\[153b.2\]]mar gyi mar me yang na mar nag ste/_/bdug spos dri zhim tsan+dan a ga ru/_/gtor ma sna tshogs mtshan mo rtag tu dbul/_/brtul zhugs gnas la mngon par 'jam pa yi/_/bud med shin tu chags pas zil gyis non/_/rnyed pa thob dang lus gzugs 'dzag pa dag_/dngos grub
[\[153b.3\]]ster ba'i bdag pos byed par 'gyur/_/bud med chags pas non la mi 'gro zhing /_/de bzhin rnyed pa chen po rab tu spang /_/sngags pas mtshan mo shu kra rab tu bsrung /_/brtson 'grus 'bar ba mchog tu bsten par gyis/_/gang zhig log pas gnod sbyin mo brtsams pa/_/rmongs pa de ni
[\[153b.4\]]myur du 'jigs par 'gyur/_/srin mo 'dre mo rnams la gang bzhin du/_/cho ga lhag pa'i khyad par 'di nyid de/_/nya sha chang dang la phug khur ba dang /_/bal sran nas sran dag dang 'bras zan sha_/gtor ma 'di ni ku tu ru ka'i spos/_/gnas ni dur khrod skye bos dben pa'i khyim/_shi ri ka dang
[\[153b.5\]]bilba dang /_ma Da ru pa arka dang /_/sha pa dza na d+ha du ra/_/a ga ti dang br-i ha ti/_/ra dza ka dang ku sha dang /_/e raN+Da dang arka dang /_/mya ngan med dang de rnams kyi/_/me tog rnams ni dbul bar bya/_/klu la 'bras thug bu ram khur ba mar/_/dri zhim me tog bdug spos dri zhim dang /_/phreng ba
[\[153b.6\]]sna tshogs shing thog mo ka ta/_/zho yos tsan+dan a ka ru rnams dang /_/bum pa dang ni ba dan nag po rnams/_/nag po'i gos dang gtor ma nag po dang /_/me tog phreng ba gdugs dang byug pa rnams/_/ji ltar rnyed pa klu la dbul bar bya/_/cho ga rab tu bstan pa 'di/_/thun mong du ni gsungs
[\[153b.7\]]pa'o/_/sngags kyi nus pa'i nga rgyal gyis/_/'dod pa thams cad 'byung ba'o/_/rtog pa ngan pa'i sbyor ba 'am/_/rnam pa gzhan gyis mi 'grub bo/_/zhes so/_/gnod sbyin la sogs pa'i sgrub thabs kyi man ngag rdzogs so//_//
[\[154a\]]
[\[154a.1\]{D2055}]rgya gar skad du/_yak+ShA nan+di ka ri sA d+ha naM/_bod skad du/_gnod sbyin dga' byed kyi sgrub thabs/_gong du Na Da ku pa ra'i sngags kyi sgrub thabs su/_sbyor ba gnod sbyin thams cad kyi sgrub thabs ston to/_/'on kyang khyad par cung zad bstan par byas na/_na ma pri yaM karA ya ra
[\[154a.2\]]hi ti she swA hA/_zhes so/_/dga' byed ces bya ba'i gnod sbyin gzhon nu ma cig gis las thams cad byed par 'gyur bas/_de'i cho ga ni bsnyen pa 'bum phrag gsum bzlas nas de nas khri stan las byas pa'am/_shing ka taM pa las byas pa'i shing leb la dga' byed ces bya ba zhal gcig
[\[154a.3\]]phyag drug pa/_gzhon nu'i gzugs can/_phyag g.yon dang po na shing thog 'dzin pa/_gnyis pa mchog sbyin gyi phyag rgya can/_de'i mdun du rtswa ku sha'i chun po la rang 'dug nas/_ba'i sha dang gu gul bsres la stong phrag brgyad sbyin sreg byas na grong khyer brgyad rnyed par 'gyur ro/_/yang
[\[154a.4\]]de'i mdun du gu gul rkyang pa'i ri lu stong phrag brgyad kyis sbyin sreg byas na 'khor stong phrag gcig gis ci 'dod pa'i bza' ba rnyed par 'gyur ro/_/bzlas pa tsam gyis bza' rgyu rnyed par 'gyur ro/_/rtag tu bzlas pas gter mthong bar 'gyur ro/_/gzhan yang las thams cad byed par 'gyur
[\[154a.5\]]ba'i dga' byed ces bya ba'i sgrub thabs rdzogs so//[ {D2056}]@##/_/rgya gar skad du/_yak+Sha kI li kI la rA dza sA d+ha naM/_bod skad du/_gnod sbyin gyi rgyal po phur bus 'debs pa'i sgrub thabs/_yak+Sha kI lo nA ma sa t+ya ba di triT+Ta pra taHta sha t+ya ha piN+Da da di ma se me ka mA na pra yats+tshaM tu swA hA/
[\[154a.6\]]zhes so/_/de nas zan za ba'i dus su/_zan gyi phud la sngags lan bdun bzlas la/_dben pa'i sar lci bas byugs pa'i maN+Dal byas la nyi ma re re zhing gnod sbyin la zan dbul lo/_/zla gcig song nas nyi ma re la 'dis nor re ster ro/_/zla ba gnyis pa la 'dis nor nyi shu ster ba'am yang
[\[154a.7\]]na ston par 'gyur ro/_/zla ba gsum pa la nyi ma re la 'dis nor brgya tsho re ster ro/_/zla ba bzhi pa la 'dis nor stong ster ro/_/zla ba lnga pa la kI li kI la zhes bya ba'i gnod sbyin gyi rgyal po mthong bar 'gyur zhing mchog ster bar 'gyur ro/_/'bru dang /_nor dang gter shin tu mang ba ster bar
[\[154b\]]
[\[154b.1\]]'gyur ro/_/nad med pa dang bar chad mi 'byung ba dang blo dang ldan par byed par 'gyur ro/_/zla ba drug na nam mkha' la 'gro bar nus shing rig pa 'dzin par 'gyur ro/_/zla ba bdun na ral gri'i rig pa 'dzin par 'gyur ro/_/zla ba brgyad na lha'i gnas su 'gro bar nus par 'gyur ro/_/cho ga 'di rnams
[\[154b.2\]]thams cad byas la g.yas [(]gyi [,]kyi [)]khu tshur bcangs la mdzub mo dang mthe bong rtse sprad la kha phye la/_phyag rgya 'di dang sngags kyis zan rdog gcig byin des zos zin pa'i dus su/_kha bshal ba'i chu lan gsum byin par bya'o/_/kI li kI la zhes bya ba'i gnod sbyin gyi rgyal po'i sgrub thabs
[\[154b.3\]]rdzogs so//[ {D2057}]@##/_/rgya gar skad du/_piT+Ta na ma hA yak+Sha se na pa ti sA d+ha naM/_bod skad du/_rdeg par byed pa'i gnod sbyin gyi sde dpon gyi sgrub thabs/_piT+Ta na ma hA yak+Sha se na pa ti hUM phaT/_ces pa 'di bsnyen pa 'bum tsho gsum bzlas nas/_de'i rjes la byang chub kyi shing las
[\[154b.4\]]ling+ga byas la/_de'i mgo la thun mtshams gsum du dri zhim pa'i me tog gis brab bo/_/thun re la me tog brgya rtsa brgyad kyis bya'o/_/tshes brgyad nas brtsams te bcu bzhi'i bar gyis 'grub par 'gyur ro/_/oM piT+Ta na piT+Ta pa ya sai n+ya pa ti hUM phaT/_ces so/_/sngags 'dis dgra gang yin
[\[154b.5\]]pa la brdeg tu gzhug_/oM loT+Ta na loT+Ta pa ya sai n+ya pa ti hUM phaT/_'dis kyang brdeg tu bcug par bya'o/_/'di rdeg par byed pa'i gnod sbyin gyi sde dpon zhes bya ba'i rtog pa rdzogs so/_/de bzhin du gzhan yang gnod sbyin rnams bsgrub par bya'o/_/gnod sbyin gyi sgrub thabs kyi man ngag cung
[\[154b.6\]]zad bstan pa rdzogs so//[ {D2058}]@##/_/rgya gar skad du/_shrI tsan+d+ra de bI nA ma sA d+ha naM/_bod skad du/_dpal zla ba'i lha mo zhes bya ba'i sgrub thabs/_oM shrI zla ba'i lha mo zhes bya ba a pa tsha ra de/_gong bzhin du 'phags pa gshin rje gshed kyi rnal 'byor pas/_mdun du a pa tsha ra
[\[154b.7\]]zhes bya ba'i lha mo rgyan kun gyis brgyan pa shin tu mdzes ma cig bsgoms la gong bzhin du dgug pa la sogs pa dang mchod pa byas te 'ong bar bsams na nges par 'grub par 'gyur ro/_/gal te bzlas pas 'grub par 'dod na de'i tshe ri'i rtse mo'am skye bos dben pa'i gnas su gong
[\[155a\]]
[\[155a.1\]]bzhin du mchod pa byas te sngags 'bum phrag gcig bzla bar bya'o/_/de nas nya'i dus su ji ltar 'byor pas mchod pa byas la/_mar gyi mar mes mtshan thog thag la bzlas pa bya'o/_/de'i tho rangs lha mo 'ong bar 'gyur ro/_/byung ba dang tsan+dan gyi mchod yon dbul bar bya'o/_/
[\[155a.2\]]bdag gis khyed kyi ci bgyi zhes zer na/_bdag gi bud med gyis shig ces brjod do/_/de nas grub pa'i rjes dang dngul chu dang bcud len la sogs pa thams cad ster bar 'gyur ro/_/gang gis grub pa de lo stong thub par 'gyur ro/_/zla ba'i lha mo zhes bya ba'i sgrub thabs rdzogs so//_///ri'i rtse mor nyi ma ri la khri phrag re bzlas
[\[155a.3\]{D2059}]@##/_/rgya gar skad du/_ha ri tikuN lang+har ni mAng+ha naM/_bod skad du/_'phog ma rna cha 'dzin ma'i sgrub thabs/_oMhriH/_zhes so/_'phrog ma rna cha 'dzin ma zhes bya ba a pa cha ra'i sgrub thabs la gong bzhin du rtags dang ldan pa'i rnal 'byor bas/_
[\[155a.4\]]pa nya'i nu ba mo mtshan phyed kyi dus su 'ong bar 'gyur ro/_/de nas 'dis nor 'bum phrag re ster ro/_/rgyab tu khur nas gling bzhi ston par byed do/_/bcud la sogs pa ster ro/_/rna cha 'dzin pa'i a ba tsha ri'i sgrub thabs rdzogs so//[ {D2060}]@#/_/rgya gar skad du/_ma no ha ri sA d+ha naM/_bod skad du/
[\[155a.5\]]yid 'phrog ma'i sgrub thabs/_de nas mi'am ci'i sgrub thabs bshad par bya ste/_oM ma no ha ri swA hA/_zhes so/_/sngar gyi tshogs byas pa'i gshin rje gshed kyi rnal 'byor pas ri'i rtse mor stong phrag brgyad bzlas te/_de'i rjes la mchod pa chen po byas te/_ba'i sha dang gu gul bsres
[\[155a.6\]]pa'i bdug spos btang zhing /_ji srid ma byung ba de srid gyi bar du bzlas pas de nas nam phyed kyi dus su mi'am ci'i bu mo de rang 'ong bar 'gyur ro/_/de la 'jigs pa mi bya'o/_/sgrub pa po khyed kyis bdag la bka' bsgo ba mdzad du gsol zhes zer na/_bzang mo khyod bdag gi chung ma gyis shig
[\[155a.7\]]ces brjod do/_/de nas rgyab tu khur nas lha'i 'jig rten du khyer te/_de nas yang rang gi gnas su skyel lo/_/lha'i 'dod pa'i rdzas kyang ster ro/_/yid 'phrog ma'i sgrub thabs rdzogs so//[ {D2061}]@##/_/rgya gar skad du/_su b+ha ge sA d+ha naM/_bod skad du/_legs par dga' ma'i sgrub
[\[155b\]]
[\[155b.1\]]thabs/_oM su b+ha ge swA hA/_zhes so/_/ri'i rtse'am lha khang du nyi ma re re la khri phrag re zla ba gcig gi bar du bzlas nas/_de nas nya'i dus su mtshan mo yang bzlas la/_de'i rjes su yang nyal na shin tu 'jam pa'i lag pas bdag gi rkang pa la nyed par byed pa'i mi'am ci mo de la
[\[155b.2\]]chags par byas nas bdag gi chung mar gyur cig byas na nyi ma re la 'dis nor brgyad dang ras yug gnyis gnyis ster bar 'gyur ro/_/legs par dga' ma'i sgrub thabs rdzogs so//[ {D2062}]@##/_/rgya gar skad du/_bi sha la ne tra sA d+ha naM/_bod skad du/_spyan yangs ma'i sgrub thabs/
[\[155b.3\]]oM bi sha la ne tri swA hA/_zhes pa 'di chu klung gi 'gram du nyi ma re la khri phrag re re zla ba tsam bzlas la nya'i nub mo mtshan yal gyis bzlas pas tho rangs kyi dus su nges par 'ong bar 'gyur ro/_/byung nas chung mar gyur nas nyi ma re la nor lnga lnga ster ro/_/'di rnams kun rig pa mang po bzlas
[\[155b.4\]]pa'i gang zag la nyi ma re res 'grub par 'gyur ro/_/spyan yangs ma'i sgrub thabs rdzogs so//[ {D2063}]@##/_/rgya gar skad du/_ra ti rA ga sA d+ha naM/_bod skad du/_'dod chags dga' ma'i sgrub thabs/_oM su ra ta pri ye swA hA/_chu klung gnyis phrad pa'i sar nub mo phyin
[\[155b.5\]]nas stong phrag brgyad bzlas so/_/zhag dang po la nges par bdag ston no/_/gnyis pa la mdun du gnas so/_/gsum pa la chags pa spyad nas chung ma'i las byed par 'gyur ro/_/nyi ma re re la nor brgyad brgyad dang ras yug gnyis gnyis ster ro/_/gzhan yang mi'am ci rnams bsgrub
[\[155b.6\]]par bya'o/_/'di rnams kyi phyag rgya gong du bshad zin to/_/'dod chags dga' ma'i sgrub thabs rdzogs so//[ {D2064}]@##/_/rgya gar skad du/_a pa rA dzi ta nA ma sA d+ha naM/_bod skad du/_gzhan gyis mi thub pa zhes bya ba'i sgrub thabs/_oM hrIM dzi/_zhes so/_/dpal rdo rje
[\[155b.7\]]'chang gi mdun du 'phags pa gshin rje gshed kyi rnal 'byor pas bsnyen bkur pa 'bum phrag gcig bskyal nas/_de nas nya'i dus su mchod pa chen po byas la zan dkar mo dang zho dang bu ram dang /_'o ma 'dres pa'i 'bras thug gi gtor ma byas la gu gul gyi spos dbul zhing /
[\[156a\]]
[\[156a.1\]]mtshan lam gyis bzlas pas tho rangs 'ong bar 'gyur ro/_/ma 'ongs na kho nar 'chi bar 'gyur ro/_/byung nas ci bya zhes zer na bdag gi khol po gyis shig ces brjod do/_/de nas khol bo'i las thams cad byed pa dang /_rig 'dzin gyi rgyal por byed pa dang /_dgra
[\[156a.2\]]thams cad gsod par byed pa dang /_zla ba'i lha mo yang bkug nas ster ba dang /_khur nas lha'i yul ston pa dang /_lha'i dbang por byed pa dang /_tshe bskal pa bdun du gnas par byed par 'gyur ro/_/'byung po a pa rA dzi ta'i sgrub thabs rdzogs so//_//
[\[156a.3\]{D2065}]@##/_/rgya gar skad du/_a d+hi dza yA sA d+ha naM/_bod skad du/_lhag par rgyal ba mi pham pa'i sgrub thabs/_oM hUM dziH/_mi pham pa zhes bya ba'i 'byung po mchod rten gyi mdun du zhag bdun du sngags stong tsho brgyad brgyad bzlas te/_zhag brgyad pa la mchod pa chen po bya zhing
[\[156a.4\]]gtor ma chen po btang la gu gul gyi spos phul te nub mo sngags bzlas so/_/de nas nges par 'ongs te bdag gis ci bgyi zhes zer na/_sgrub pa pos nga'i khol po gyis shig ces brjod do/_/rgyab tu khur nas gling bzhi ston pa dang rgyal sa ster ba dang /_tshe lo stong thub par byed do/_/mi pham pa'i
[\[156a.5\]]sgrub thabs rdzogs so//[ {D2066}]@##/_/rgya gar skad du/_pur+Na b+ha dra sA d+ha naM/_bod skad du/_gang ba bzang po'i sgrub thabs/_oM hri dzaH/_dpal rdo rje 'chang gi mdun du zhag bdun du stong phrag brgyad brgyad bzlas te/_bdun pa la mchod pa chen po byas te zan dkar po la sogs pa gong du
[\[156a.6\]]bstan pa'i cho ga byas na nam phyed la 'ong bar 'gyur ro/_/byung nas me tog gi mchod yon dbul lo/_/dgyes nas khol po gyur nas rgyal sa ster ba dang /_'dod pa thams cad 'grub pa dang /_tshe lo stong du 'tsho ba dang /_sgrub pa po'i 'dod pas gzhan gsod pa dang 'tsho bar byed par 'gyur ro/_/gang
[\[156a.7\]]ba bzang po zhes bya ba'i sgrub thabs rdzogs so/_/de lta bus 'byung po gzhan yang rab tu bsgrub par bya'o/_/lag pa gnyis kyi sor mo rnams phan tshun sbrel nas gung mo gnyis rtse sprad par byas pa ni gzhan gyis mi thub pa'i phyag rgya'o/_/phyag rgya de nyid kyi gud mo rtse mo sprad la phyir bskyed nas
[\[156b\]]
[\[156b.1\]]mdzub mo gnyis bskum pa ni mi pham pa'i phyag rgya'o/_/de nyid rang la mdzub mo 'khyil par byas la/_mthe chung gnyis phyir bskyed la tha dad du gzhag pa ni gang ba'i phyag rgya'o zhes so/_/sa ma pa thA//[ {D2067}]@##/_/rgya gar skad du/_b+hU ti sun+da ri sA d+ha naM/_bod skad du/_'byung mo mdzes ma'i
[\[156b.2\]]sgrub thabs/_oM shrI ma hA b+hU ta ku la sun+da ri hUM/_zhes so/_/chu gnyis phrad pa la tsan+dan gyi maN+Dal byas te/_me tog gtor nas gu gul gyi dud pas bdugs te stong phrag brgyad bzlas/_yang mtshan mo stong phrag gcig bzlas pas nges par 'ong bar 'gyur ro/_/nub mo 'dod yon byin pas chung mar
[\[156b.3\]]'gyur bas tho rangs gser srang brgya byin nas 'gro bar 'gyur ro/_/de bzhin du nyi ma re re byas pas zla ba gcig rdzogs pa'i rjes la cho ga ji ltar bzlas pas rtag tu gnas par 'gyur ro/_/'byung mo chen mo dpal mdzes ma zhes bya ba'i sgrub thabs rdzogs so//_//
[\[156b.4\]{D2068}]@##/_/rgya gar skad du/_shrI dzi ya sun+da ri sA d+ha naM/_bod skad du/_dpal rgyal ba'i mdzes ma'i sgrub thabs/_oM shrI dzi ya sun+da ri hUM/_zhes so/_/chu klung gnyis phrad pa'i sar tsan+dan gyi maN+Dal byas te/_mchod pa dang gtor ma dang zan dang zho phul nas/_zhag bdun du nyi ma re la
[\[156b.5\]]stong phrag brgyad brgyad bzlas pas/_zhag bdun gyi nub mo rgyan dang bcas nges par 'ong ngo /_/byung ba dang chu'i mchod yon dbul lo/_/de dgyes nas bu bdag gis ci bgyi zhes zer na bdag nyid rgyal por gyis shig ces brjod do/_/des rgyal po dang gos dang rgyan dang zas la sogs pa
[\[156b.6\]]rnams ster bar 'gyur ro/_/dpal rgyal ba'i mdzes ma zhes bya ba'i sgrub thabs rdzogs so//[ {D2069}]@##/_/rgya gar skad du/_bi ma la sun+da ri sA d+ha naM/_bod skad du/_dri med mdzes ma'i sgrub thabs/_oM bi ma la sun+da ri a/_zhes so/_/dpal rdo rje 'chang gi lha khang du ka ra bI ra'i me tog _
[\[156b.7\]]dang /_gu gul gyi spos phul nas sngags stong phrag brgyad bzlas pas nges par 'ong bar 'gyur ro/_/byung ba dang /_me tog gi gdugs dbul la khams bde'am zhes brjod la/_bdag gi chung ma gyis shig ces brjod do/_/des dngul chu dang bcud len dang grub pa'i rdzas rnams ster ba
[\[157a\]]
[\[157a.1\]]dang dgra thams cad gsod pa dang /_rgyab tu khur nas lha'i yul ston pa dang /_tshe lo khri phrag gcig thub par 'gyur ro/_/lag pa g.yon pa khu tshur bcangs nas mthe chung phyir bskyed pa ni 'byung mo rnams kyi phyag rgya'o/_/dri med mdzes ma zhes bya ba'i sgrub thabs
[\[157a.2\]]rdzogs so//[ {D2070}]@##/_/rgya gar skad du/_pi shA tsa pi lu pa ya sA d+ha naM/_bod skad du/_sha za pi lu'i sgrub thabs/_na mo b+ha ga wa te pi lu pa ya pi shA tse sa kha byung+ga te sa me ka ma na pra yats+tshaM tu/_tad+ya thA/_hUM lu hUM lu pi shA tsa pa ra ba ra/_ba ra da ba ra da/_tsu lu tsu lu/_tsu Tu tsu Tu
[\[157a.3\]]na maHswA hA/_zhes so/_/de nas tshes bcu bzhi la nyin mtshan du smyung gnas byas la/_tshon rtsi ma 'dres pa snod sar pa'i nang du bzhag la pir gyis bri bar bya ba ni/_byang chub kyi shing gi 'og tu skra gyen du langs pa/_/cer bu mdog ljang gu mi sdug pa mig dmar po/_lag pa g.yas pa mchog
[\[157a.4\]]sbyin gyi phyag rgya byas pa/_g.yon pas byang chub kyi shing la 'jus pa/_de'i mig gnyis rang gi khrag gis phye la/_de'i mdun du rtswa ku sha'i mdun du brjod pa'am/_yang na gzhan yang rung ste gcer bur byas la/_'bum phrag gcig bsnyen pa bskyal te/_de nas yungs kar stong phrag brgyad la
[\[157a.5\]]rdog po re la sngags lan re bzlas pas snying gar brgyab pas stong tsho brgyad rdzogs pa'i rjes la tshes bcu bzhi la gtor ma chen po dbul zhing mchod pa chen po bya'o/_/de nas mi sdug pa'i gzugs can nam/_yang na dri zhim pos byugs nas 'ong bar 'gyur ro/_/de la 'jigs par mi bya'o/_/pi
[\[157a.6\]]lu pa la zhes pa'i grogs po khams bde'am zhes dris te/_me tog dkar po dang tsan+dan dkar po bsres pas mchod yon dbul lo/_/de nas kho na re bdag gis ci bgyi zhes zer na/_nga ci zer na gyis shig ces smra'o/_/de bzhin du bgyi'o zhes zer nas mi snang bar 'gyur ro/_/de nas gang
[\[157a.7\]]bsgo ba byed pa dang /_mtshan mo dpag tshad brgya nas kyang bud med 'gugs pa dang /_phar skyel ba dang /_grub pa'i dngul chu dang /_bcud len dang /_'dod pa'i rdzas dang /_brgyags kyang ster ro/_/sdug pa'i dus su dran par byas na phrag pa la khur nas gar 'dod pa der skyel lo/_/phan pa dang
[\[157b\]]
[\[157b.1\]]gnod pa yang bshad do/_/khyad par du lan gnyis lan gsum du bsgrubs na bram ze bsad kyang nges par 'grub bo/_/pi lu pa zhes bya ba'i sgrub thabs rdzogs so//[ {D2071}]@##/_/rgya gar skad du/_pi shA tsa d+ha ra ma Ni sA d+ha naM/_bod skad du/_sha za nor bu 'dzin pa'i sgrub thabs/_na mo
[\[157b.2\]]b+ha ga wa te/_pi shA tsA ya oM ka ka Na pi shA tsa d+ha ra ma Ni swA hA/_zhes so/_/bud med dang /_skyes pa dang /_khye'u dang /_bu mo dag nyal ba'i lag pa las gong ka med pa spar gang khyer te thal ba'i phung po'i khar sngags bzlas shing chu btsags te/_chu btsags zin pa dang /_ka med par gang po de thal
[\[157b.3\]]ba'i 'og tu pho la btang /_de nas ta la tsam du ring ba'i skyes pa gcer bu pa cig mthong bar 'gyur ro/_/de la 'jigs par mi bya'o/_/'di skad brjod de/_khye'u yig gzugs kyis lha min bug par 'gro ba'i grogs po dang /_dngos grub thams cad grub par gyis shig ces brjod do/_/de
[\[157b.4\]]bzhin du grogs por gyur pas mdun du mar me khyer nas 'gro ba dang /_bar chad shod pa dang /_'khrul 'khor bshig par 'gyur ro/_/zla ba phyed la bdag nyid ston par 'gyur ro/_/don gzhan yang byed par 'gyur ro/_/drugs pa'i 'dre'i sgrub thabs rdzogs so//_//
[\[157b.5\]{D2072}]@##/_/rgya gar skad du/_kr-iSh+Na pi shA tsi sA d+ha naM/_bod skad du/_sha za nag po'i sgrub thabs/_na maHkr-iSh+Na pi shA tsa ye sa ra sa ra sa sarba arban me swA hA/_zhes so/_/tshes drug nas brtsams nas zan lhag ma'i rdog po spangs dang ldan pa la lan nyer gcig bzlas nas mtshan mo 'dre de la
[\[157b.6\]]dbul lo/_/zhag nyi shu rtsa gcig nas nyi ma re re don re ster bar 'gyur ro/_/de dag thams cad zad par bya'o/_/gtor ma dang /_cho ga la sogs pas mnyes par byas na las gzhan yang byed do zhes so/_/'dre nag po'i sgrub thabs rdzogs so//_//
[\[157b.7\]{D2073}]@##/_/rgya gar skad du/_kr-iSh+Na pi shA tsi sA ra sA d+ha naM/_bod skad du/_sha za nag po snying po'i sgrub thabs/_gshin rje gshed la phyag 'tshal lo/_na mo kr-iSh+Na pi shA tsa ye sa ra sa ra hi ri hi ri A gats+tsha A gats+tsha gri hU pi Na DaM pi shA tsa swA hA/_nyal ba'i dus su sgo'i steng du khri stan la zan lhag rdog po gcig
[\[158a\]]
[\[158a.1\]]la sngags nyi shu rtsa gcig bzlas pa dbul lo/_/zla gcig rdzogs nas mthong bar 'gyur ro/_/grub nas nyi ma re re la don nyi shu rtsa lnga ster ro/_/grub zin nas tshes brgyad dang bcu bzhi'am nyi shu dgu la zan lhag rdog po gcig la sngags bzlas la dbul lo zhes so/_/'dre
[\[158a.2\]]nag po'i sgrub thabs rdzogs so//[ {D2074}]@##/_/rgya gar skad du/_pi shA tsa ha na ma sA d+ha naM/_bod skad du/_sha za mo ha na ma'i sgrub thabs/_oM ha na ne tshin ni hi li hi li swA hA/_zhes so/_/bstan pa'i rgyun ma zhes bya ba'i sgrub pa ni/_ba ru ra'i shing gi 'og tu thun gsum du brgya rtsa brgyad
[\[158a.3\]]brgya rtsa brgyad bzlas pas/_lha mo'i gzugs can ma'i 'dre mo 'ong bar 'gyur ro/_/des 'jig rten gsum na ci yod pa rnam par shod par byed cing /_di na ra stong phrag ster ro/_/ha na ma zhes bya ba'i sgrub thabs rdzogs so//[ {D2075}]@##/_/rgya gar skad du/_a lu ka nA ma sA d+ha ni/_bod skad du/
[\[158a.4\]]a lu ka zhes bya ba'i sgrub thabs/_oM a lu ke be lu ke gr-ih+Na pi Na DaM pi shA tsa ni swA hA/_bsnyen pa 'bum phrag gcig bzlas la/_de nas sgrub pa brtsam par byas te rang zan za ba'i phud la sngags lan bdun bzlas te rgyab tu bor na/_zhag bdun nas rang gi rna bar gtam gshod du 'ong ngo /_/
[\[158a.5\]]gal te sgrub pa dang po la ma byung na yi chad par mi bya ste/_sgrub pa gnyis la bram ze bsad kyang grub par 'gyur ba la the tshom med do/_/de ma yin na dpal rdo rje 'chang gi bka' bcag pas mgo gas sam 'chi bar 'gyur ro/_/a lu ka zhes bya ba'i sgrub thabs rdzogs so//_//
[\[158a.6\]{D2076}]@##/_/rgya gar skad du/_a la gup+ta sA d+ha naM/_bod skad du/_a la gup+ta zhes bya ba'i sgrub thabs/_oM a la gup+te gr-ih+Na pi Na DaM pi shA tsi ni swA hA/_zhes so/_/zla ba gcig zan lhag gi chang bu la sngags bzlas nas gong nas gong bzhin du sgrub pa byas na di na ra re re ster ro/_/a la gup+ta
[\[158a.7\]]zhes bya ba'i sgrub thabs rdzogs so//[ {D2077}]@##/_/rgya gar skad du/_khar mu khI sA d+ha ni/_bod skad du/_bong bu'i gdong can ma'i sgrub thabs/_oM kha ra mu khI pi shA tsi ni hi hi da da pa ya swA hA/_zhes so/_/zla ba gcig tu zan lhag gi chang bu la sngags nyer gcig bzlas te bsgrub pa byas
[\[158b\]]
[\[158b.1\]]na pa Ni nyi shu ster ro/_/bong bu'i gdong can ma'i sgrub thabs rdzogs so//[ {D2078}]@##/_/rgya gar skad du/_a lum ni pi shA tsi sA d+ha naM/_bod skad du/_sha za a lum+bi ni'i sgrub thabs/_oM lum+bi ni bi lum+bi ni shaM sha pi shA tsa ni swA hA/_zhes so/_/khyim stong par nag po'i phyogs kyi tshes gcig
[\[158b.2\]]nas mgal ba'i me byas te/_las thams cad pa'i thab khung du rang gi khrag dang /_rang byung ba'i khrag dang /_sgog skya dang /_byi la'i brun dang /_chang dang /_thod pa dum bu lnga pa dang /_ba glang gi khrag gis byugs pa'i seng ldeng gi so shing stong phrag gcig la bka' bsgo zhing gcer bur byas pas sbyin
[\[158b.3\]]sreg byas te mthong nas ma'am sring mor gyur te/_nis ka bcu drug slong na brgyad ster ro/_/rang gi khrag dang chang bsres pas mo byung ba'i dus su mchod yon phul lo/_/a lum+bi ni zhes bya ba'i sgrub thabs rdzogs so//[ {D2079}]@##/_/rgya gar skad du/_uts+tshuSh+mA nA ma sngad+ha naM/_bod skad du/_
[\[158b.4\]]uts+tshuSh+mA zhes bya ba'i sgrub thabs/_oM uts+tshuSh+mA yai swA hA/_zhes so/_/'di'i cho ga ni nya'i dus nas phyi ma'i tshes bcu bzhi'i bar du bsod snyoms bslangs pa'i zan la chang bu gcig la sngags bzlas la rang bza'/_gnyis pa la bzlas la chu la mar bsgyur la btang /_zhag nyer gcig na
[\[158b.5\]]gdol pa mo'i gzugs su byas nas sgrub po la lung ston te/_de la skyug bro bar mi blta'o/_/de nas rang gi gzugs kyis gnas te ma'am sring mo'am chung mar gyur te dam bca' byas nas rjes su 'brang bar 'gyur ro/_/tshogs bsags pa'i gang zag gis zhag bdun na 'grub bo/_/bsod
[\[158b.6\]]nams chung bas kyang zhag nyi shu rtsa gcig gis bram ze bsad du zin kyang 'grub par 'gyur ro/_/grub nas di na ra lnga nyi ma re re la ster ro/_/zan gyi chang bu ster ba'i dus su mi med par zan bza'/_mtshan mo gcig pur nyal bar bya'o/_/uts+tshuSh+mA zhes bya ba'i sgrub thabs rdzogs so//
[\[158b.7\]{D2080}]@##/_/rgya gar skad du/_k+shu k+shu se ri kun+da ri sA d+ha naM/_bod skad du/_k+shu k+shu se ri kun+da'i sgrub thabs/_na mo pi shA ni k+sha k+sha se ri kun+da ri swA hA/_zhes so/_/dur khrod kyi sol bas khang pa'i shar phyogs kyi rtseg pa la 'dre mo'i gzugs bris te/_de'i nang me mi gtang bar byas te nyi ma
[\[159a\]]
[\[159a.1\]]rgas pa dang gzugs de'i mdun du 'dug ste/_de'i mgo la lag pa bzhag la brgyad kyis lhag ba'i stong phrag gcig bzlas nas/_de'i drung du nyal bas zhag dang po la dur khrod kyi dri snom par 'gyur ro/_/gnyis pa la a ga ru la sogs pa bdug spos kyi dri snom par
[\[159a.2\]]'gyur ro/_/gsum pa la lus la reg bya 'jam pa skyed pa byed do/_de la mi 'gul bar shing sdong ltar bsdad de de rang nu mo nas 'grub par 'gyur bas/_'gron bu ba ni brgyad ster ro/_/k+shu k+shu se ri kun+da'i sgrub thabs rdzogs so//[ {D2081}]@##/_/rgya gar skad du/_pi shA tse kar+Na gr-i ha swA d+ha
[\[159a.3\]]naM/_bod skad du/_sha za mo rna ba 'dzin pa'i sgrub thabs/_uts+tshuSh+mA pi shA tsi kar+Na gr-ih+Na swA hA/_zhes so/_/nyi ma rgyas pa'i dus tshod la sbun pa spar do khyer nas dben pa'i sar bor la gtang ngo /_/zhag nyi shu rtsa gcig gi dus su 'dre mo 'ong bar 'gyur ro/_/de mi sdug pa'i gzugs ston na de
[\[159a.4\]]la 'jigs par mi bya'o/_/sngags zlos shing de dang gtam smra'o/_/skad chung bar bya'o/_/de nas de na re bdag gis ci bgyi zhes zer na/_bdag la grub par gyis shig ces bya'o/_/de nas de na re bdag la gtor ma byin zhes zer na dur khrod du phyin nas bal sran gyi gtor ma dbul lo/_/
[\[159a.5\]]de nas gter ston pa dang /_blo 'phel ba'i rdzas dang /_gzhan yang 'dod pa thams cad ster ba dang /_thams cad srung bar byed ba'i 'dre mo'i sgrub thabs rdzogs so//[ {D2082}]@##/_/rgya gar skad du/_bi shA pi kr-iSh+Na mu kha sA d+ha naM/_bod skad du/_sha za kha nag ma'i sgrub thabs/_oM ta
[\[159a.6\]]ti le ta ti le kr-iSh+Na mu khe ma hA pi shA tsi de hi da dA hi swA hA/_bsnyen pa 'bum phrag gcig bzlas te/_de nas tshes bcu bzhi nas zan lhag ma'i chad bu la sngags lan bdun bzlas shing zla ba gcig gi bar du sbyin no/_/nam phyed la bzlas pa mang du bya/_de nas tshes bcu bzhi'i mtshan mo thog
[\[159a.7\]]thag bzlas pa bya/_nam phyed dam yang na tho rangs ka 'grub par byed do/_/nyi ma re re di na ra bcu bcu ster ro/_/'dre mo kha nag ma'i sgrub thabs rdzogs so//_//[ {D2083}]gshin rje gshed la phyag 'tshal lo/_/gnod sbyin mo la sogs pa de rnams kyi mthus/_nyi ma re la ji tsam lag tu blangs pa de
[\[159b\]]
[\[159b.1\]]thams cad gsog 'jog mi bya bar longs spyad cing zad par bya'o/_/gzhan la yang mi bshad do/_/de ltar ma byas na 'grub par mi 'gyur ro/_/de dag thams cad kyi dam tshig phyag rgya so sor gsungs pa'o/_/yang na de dag thams cad rdo rje'i rigs kho nas 'dug pas/_rdo rje'i rigs kyi
[\[159b.2\]]phyag rgya kho na bya ba ni thams cad la khyad med pa'i phyir ro/_/rdo rje bsdams pa byas nas ni/_/khros pa'i bsam pas bcing bar bya/_/mthe bo rdo rje brtan pas mnan/_/'di ni khro bo'i phyag rgyar dran/_/zhes so/_/'di rnams kyi rim pa ji lta bas lan bdun tshun chad kyis gal te ma grub na de'i tshe
[\[159b.3\]]khro bo'i rgyal po'i sngags sbyar te/_stong phrag tsam rtog pa las gsungs pa'i grangs kyis nges par 'grub par 'gyur ro/_/dod de la sbyar ba ni/_oM ya mAn+ta ka oM b+ho ga ba ti swA hA hUM/_de bzhin du gzhan gyi yang sngags rnams sbyar la bzlas par bya'o/_/de ltar byas kyang ma grub na/_bdag gis byas
[\[159b.4\]]pa'i zhe gnod sbyin ma'i mngon rtogs kyi tshul gyis 'dir bsgrub par bya'o/_/de bzhin du gzhan gyi yang bya ba dang spyod pa dang /_rnal 'byor gyi rgyud las bstan pa'i sgrub thabs thams cad/_dpal gshin rje'i gshed kyi rnal 'byor pas bsnyen pa bskyal ba dang /_dgug pa la sogs pa dang
[\[159b.5\]]mchod pa rnams cho ga bzhin du byas te/_bsgom pas bsgrub par bya'o/_/de las skyon bzlas pas bsgrub par bya'o/_/de ci'i phyir zhe na/_'di rnams rnal 'byor chen po'i nang nas gsungs pa'i sgrub thabs thams cad bsgrub par bya'o zhes gsungs pa'i phyir ro/_/de'i phyir na theg pa
[\[159b.6\]]gzhan la yang gnas pa'i sgrub thabs sgrub par byed pa la the tshom du mi bya'o/_/sngags rnams yid bzhin nor bu ltar bsgrubs pa'i 'bras bu gcig tu ma nges pas so zhes so/_/bya ba spyod pa rnal 'byor rnams/_/de rnams don la khyad med kyang /_/sems can bsam pa tha dad phyir/_/
[\[159b.7\]]de bzhin phye nas bstan pa'o/_/'gro la phan pa de nyid kyis/_/'gro kun sgyu ma ltar gsungs kyang /_/khrus la sogs pa dag 'dod pa/_/de la ci phyir bdag med bshad/_/sna tshogs thabs kyi rgyan rnams ni/_/snying rje'i ro dang ldan pas ni /_/de phyir byang chub sems dpa' yis/_/sgyu
[\[160a\]]
[\[160a.1\]]ma'i gdan ni bstan pa'o/_/bya ba spyod pa rnal 'byor la/_/gang zhig blo ni chags gyur pas/_/des ni tshogs bsag khyad par du/_/de las gsungs pa'i las bya'o/_/dpa' bo'i 'khrugs pas gzhan 'joms sam/_/yang na 'bros pa legs pa yin/_/
[\[160a.2\]]gnyis po spangs pa'i spyod pa de/_/dgos pa med par ltung ba'i phyir/_/rgyud rgyal rgya mtsho'i nang nas shin tu rin chen cho ga 'di/_/'gro la phan phyir dpal ldan gshin rje gshed kyi sgrub thabs bton/_/de phyir 'di las rang gzhan don du rab tu sgrub par gyis/_/skabs don phan pa 'dod pa 'di _
[\[160a.3\]]las thos par mi 'gyur ram/_/'di nyid byed pa sems kyi rnam pa thams cad kyis/_/lus can rnams kyi sems ni rang dbang spros pa la/_/srid pa de srid thar pa rab tu khyad pa'i phyir/_/blo yi nor ldan bla ma dag la thogs 'gyur ram/_/skye shi nad kyi chu rlabs 'khrugs pa'i phreng ba can/_/
[\[160a.4\]]srid chu'i ster las skye bo'i bsod nams 'dir thob shog_/bdag kyang 'jam pa'i rdo rje'i sgur ni rab gyur te/_/srid pa gsum la phan byed ji srid nam mkha'i dbyings/_/bzang ngan rnam par dpyod pa'i rang bzhin grub mtha' dang /_/'jam dpal zhabs kyi pad+ma'i rdul tshogs mgos len
[\[160a.5\]]cing /_/sdig pa phra zhing chung la'ang 'jigs pa rab tu 'dzem/_/thos dang snying rje sbyin dang bzod pa des tshim pa'i/_/shes rab skyong gis dpal ldan gshin rje gshed tshogs bstan/_/gshin rje gshed kyi yid bzhin gyi nor bu'i phreng ba zhes bya ba'i sgrub thabs rdzogs so//_//
[\[160a.6\]]rgya gar shar phyogs b+hang+ga la'i paN+Di ta dA na shI la zhes bya bas gnas byin gyis brlabs pa drang srong srin po rir rang 'gyur du byas pa'o//[ {D2084}]@##/_/rgya gar skad du/_shrI rak+ta ya mA ri sA d+ha nA ma/_bod skad du/_dpal gshin rje'i gshed dmar po'i sgrub thabs zhes bya ba/_'jam pa'i
[\[160a.7\]]dbyangs la phyag 'tshal lo/_/gang gis dang por bdud bzhi bcom nas/_/sna tshogs sprul pas 'gro ba'i don du/_/mkha' la sprin bral nyi shar ji bzhin/_/phrin las g.yel ba med des skyongs shing /_/sdug bsngal sna tshogs 'dam gyis gos pa'i/_/'khor ba'i rgya mtsho'i pha mthar
[\[160b\]]
[\[160b.1\]]'phen byed/_/bskyed rdzogs zung 'jug gu 'dir 'jug la/_/brtse ba'i sems kyis 'bad par byed do/_/de nyid nyams su len par 'dod pa'i/_/rnal 'byor gang des dben pa'i gnas su/_/skyabs 'gro sems bskyed sngon du byas nas/_/kun rdzob chos kyis stong pa'i ngang las/
[\[160b.2\]]srung ba'i 'khor lo chos 'byung dbus su/_/bzhi bcas drug cu'i 'dab ldan chu skyes/_/steng du 'byung bzhi 'dus pa'i rdo rje/_/rgya gram lte ba la gnas b+h+rUM las/_/byung ba rnam par thar pa'i khang pa/_/steng 'og phyogs su mnyam pa'i gru bzhi/_/sgo bzhi sgo khyud sgo 'gram logs ldan/_/bcu
[\[160b.3\]]drug ka ba'i steng na mdzes pa'i/_/rta babs snam bu'i bang rim rnams la/_/mi'am ci sogs bu mo sgeg cing /_/mdzes pa'i rgyan ldan rnams kyis glu len/_/rlung gis bskyod pa'i nyi zla dang bcas/_/rin chen phreng ldan du ma rnams dang /_/bla re ba dan glang seng ka rgyan/_/gdugs dang rgyal
[\[160b.4\]]mtshan ri dgas dang ldan/_/'khor lo sogs kyis logs la mdzes shing /_/'khor lo'i rtse nas rin chen sna tshogs/_/pha gu sogs kyis khor yug brgyan pa/_/'dod pa'i snam bu lha mor bcas shing /_/ka ba brgyad ldan rdo rje'i gdung bzhis/_/bteg pa'i thog la nyi zla rdo rjes/_/kun
[\[160b.5\]]nas mdzes pa'i 'og gi gzhi der/_/sna tshogs pad nyi ma he'i gdan la/_/hUM las byung ba'i bcom ldan 'das ni/_/rA ga'i mdangs ldan zhal gcig phyag gnyis/_/g.yas pa'i phyag na dbyug pa mi mgo_/rdo rje bsnams la oM sogs yi ges/_/rim par mtshan pa mkha' la 'phyar
[\[160b.6\]]zhing /_/g.yon pa bdud rtsis gang ba'i thod pas/_/rang dang 'dra ba'i yum la 'khyud pa/_/g.yas brkyang thal ba'i rgya spangs thod pa/_/skam po'i do shal 'phyang zhing 'khyud pa/_/g.yas bskum g.yon brkyang ma he'i rwa dang /_/tshang ra brdzis nas bdud dpung zil gnon/_/zhal gdangs mche
[\[160b.7\]]gtsigs khrag gi thigs pa/_/'dzag cing spyan gsum dmar po 'khrug pa/_/skra dang sma ra smin ma gyen brdzes/_/gar dgu'i nyams ldan rgyan kun dmar po/_/dar dang stag sogs gos kyis g.yogs pa/_/ye shes me dpung 'bar ba'i dbus na/_/sangs rgyas kun dang gnyis med
[\[161a\]]
[\[161a.1\]]bzhugs pa/_/de yi thugs ka'i hUM gi 'phro 'dus/_/ye shes spyan drangs dgug gzhug byas la/_/sangs rgyas rnams kyis bdag la dbang bskur/_/lhag pa'i chu la mi bskyod rdo rje/_/rang lus byung lha mo rnams kyis/_/mchod bstod bdud rtsis tshim par byas nas/_/
[\[161a.2\]]hUM las byung ba'i spro bsdu'i bzlas pas/_/sems can don kun rdzogs par byas la/_/slar yang thams cad hUM la bsdus te/_/phra mo'i rnal 'byor rnam bzhis rgyas gdab/_/chu la nya ldang ji bzhin tshul du/_/zung 'jug skur langs thun mtshams bya ba/_/ma lus byed pa sangs rgyas lam yin/_/
[\[161a.3\]]dge ba 'di dang dge gzhan ma lus pa/_/gcig tu bsdus nas zung du 'jug pa'i sku/_/gshin rje gshed dpal go 'phang thob gyur nas/_/'gro kun rnam mkhyen sa la 'god par shog_/bcom ldan 'das gshin rje'i gshed dmar po'i sgrub thabs lam gyi snying po zhes bya ba mkhas shing grub pa
[\[161a.4\]]brnyes pa'i rnal 'byor chen po bud+d+ha dz+nyA na pA das u ga ya na 'bar ba'i phug tu Da kI shwa ri badzra wA rA hI nyid las dngos su thob nas lhag pa'i bsam pa rnam par dag pas yi ger byas pa rdzogs so//_//yul dbus kyi paN+Dita A nan+da b+ha dra dang bod kyi lo tsA ba se tsha bsod nams rgyal mtshan gyis grong khyer
[\[161a.5\]]chen po ti ra ha te'i lho phyogs rang byung gi mchod rten rnam par dag pa'i drung du yul dbus kyi dpe dang mthun par bsgyur cing bcos te gtan la phab pa/_slar yang grub thob kar+Na shrI'i zhal snga nas gnas brtan nyi ma rgyal mtshan gyis shrI na len+d+ra'i gtsug lag khang du bsgyur ba'o//_//
[\[161a.6\]{D2085}]@##/_/rgya gar skad du/_trai kA ya wAka tsit+tA d+hiSh+Tha no de sha nA ma/_bod skad du/_lus ngag yid gsum byin gyis brlab pa'i man ngag ces bya ba/_bcom ldan 'das gshin rje'i gshed la phyag 'tshal lo/_/slob dpon dam tshig sdom ldan pas/_/legs bshams mdun du maN+Dal la/_/
[\[161a.7\]]lhag pa'i lha bsam phyi nang gi/_/mchod bstod gsol gdab byas rjes su/_/bdag mdun tha dad med par bya/_/spyi bo mgrin pa snying ga dang /_/nu ma'i bar du yi ge bzhi/_/de las 'od 'phros phyogs bcu yi/_/dus gsum sangs rgyas thams cad kyi/_/sku gsung thugs dang ye shes
[\[161b\]]
[\[161b.1\]]bsdu/_/yon phul gsol gdab byas pa yis/_/slob ma rjes su gzung bar bya/_/yi ge bzhi las bdud rtsi'i rgyun/_/slob ma'i gnas bzhir rim gyis dbab/_/de yi mthu dang nus pa yis/_/snang gsal bde dang ro gcig pa/_/rim bzhin nyams su myong ba yis/_/lus ngag yid gsum
[\[161b.2\]]bag chags bcas/_/ma lus spangs nas rdo rje bzhi'i/_/dngos grub g.yo med thob pa na/_/bde chen 'di ni bde ba che/_/'di las gzhan pa'i bde ba gang /_/gzhan du yod pa ma yin zhes/_/rdo rje'i dgra yis rnam par bsgrag_/de rjes phyag rgyas maN+Dal dbul/_/phra mo'i rnal 'byor rnam
[\[161b.3\]]bzhi yis/_/gnyis su 'dzin pa'i 'khri shing bcad/_/nam mkha' lta bur mtha' dbus spang /_/'di ltar 'bad pa'i dge ba yis/_/thams cad phyag rgya chen por shog_/slob ma rjes su gzung ba lus ngag yid gsum byin gyis brlab pa'i man ngag slob dpon sangs rgyas ye shes zhabs
[\[161b.4\]]kyis mdzad pa rdzogs so//_//yul dbus kyi paN+Di ta A nan+da b+ha dra dang /_bod kyi lo tsA ba se tsha bsod nams rgyal mtshan gyis grong khyer chen po ti ra ha te'i lho phyogs rang byung gi mchod rten rnam par dag pa'i drung du yul dbus kyi dpe dang mthun par bsgyur cing bcos te gtan la phab pa'o//_//
[\[161b.5\]]slar yang grub thob kar+Na shrI'i zhal snga nas mnyan te thar pa lo tsA ba gnas brtan nyi ma rgyal mtshan gyis shrI na len+d+ra'i gtsug lag khang chen por dag par bsgyur ba'o//[ {D2086}]@##/_/rgya gar skad du/_trai satwa sa mA d+hi sa mA pa t+ti nA ma/_bod skad du/_sems dpa' gsum gyi ting nge 'dzin
[\[161b.6\]]la mnyam par gzhag pa zhes bya ba/_bcom ldan 'das rdo rje sems dpa' la phyag 'tshal lo/_/bskyed pa'i rim la legs gnas nas/_/rdzogs pa'i rim pa 'dod rnams kyis/_/rim gnyis rnam par gnas nas ni/_/spros pa med pa'i rang bzhin la/_/spros dang spros med ro mnyam
[\[161b.7\]]blta/_/lam gyi snying por bsten pa ltar/_/gti mug dus dgra'i sku sogs su/_/dkyil 'khor rgyas bsdus rnal 'byor pas/_/gtso bo 'pho ba'i tshul du bsam/_/brtan nas ye shes sems dpa' ni/_/nyi 'od 'phros pa phyogs bcur khyab/_/dngos kun dus dgra'i skur thal nas/
[\[162a\]]
[\[162a.1\]]bsdus te bdag la thim gyur pas/_/bdag nyid yar thim thig ler gyur/_/thig ler ye shes 'khor lo dgod/_/de yi 'od kyi phreng ba yis/_/bdag sogs lha rnams gsal bar blta/_/ting 'dzin sems dpa'i rnal 'byor rim/_/snying ga'i ya yig dbus
[\[162a.2\]]kyi hUM/_/spro dang bsdu ba'i rnal 'byor gyis/_/ji ltar dbugs rlung me long la/_/thim pa ji bzhin hUM yig bsam/_/chu skyes pad+ma'i lte ba'i hUM/_/yungs kar tshad tsam a la thim/_/snang ba 'od gsal ngang du rdzogs/_/dang ba'i chu las nya ldang bzhin/_/thams cad stong pa'i ting 'dzin
[\[162a.3\]]las/_/mtha' drug dkyil 'khor rdzogs pa ni/_/rtag chad bdag gzhan ma yin la/_/'khor 'das dus gsum rnam par spangs/_/phyi rol gzugs sogs yul snang rnams/_/bu ga'i lha yi snying gar bsdu/_/nang gi rnam rtog lha sku rnams/_/me shel lta bur snying gar thim/_/
[\[162a.4\]]'od zer steng 'og ma lus pa/_/skar mda' lta bur rab 'phros pas/_/nam mkha'i bu ga rab 'byams khyab/_/rnal 'byor bzhi yi rim pa las/_/gang skyes ye shes phyag rgya che/_/mkha' ltar rang rig stong pa nyid/_/ro gcig mkha' mnyam ye shes bsgom/_/thog mtha' dbus
[\[162a.5\]]kyi dbye ba yis/_/'dir yang gcig tu yod min te/_/rdul phran la ni cha med phyir/_/du mar yang ni grub pa yin/_/gcig dang du ma'i rang bzhin du/_/gang zhig bral te chos nyid yin/_/'khrul pa gnyis 'dzin yin pa'i phyir/_/sems kyi rang bzhin 'khrul pa med/_/bskyed rim spro
[\[162a.6\]]bsdus sems rtogs don/_/ro gcig gyur pa chos kyi dbyings/_/de la byang chub mngon rtogs med/_/dngos por ma grub bsgom pa min/_/khams kyang min zhing rnam shes min/_/nam mkha'i dkyil dang mtshungs pa nyid/_/nam mkha' lta bur bdag med pa'i/_/chos ni bde ba
[\[162a.7\]]chen po'o/_/'byung bzhi ma yin nam mkha' min/_/rdo rje sems dpa'i sbyor ba yin/_/bskyed pa 'di la rab tu gnas/_/kun rdzob dngos kun dngos po min/_/de phyir de la dngos med bsgrag_/rnal 'byor sems kyi sems rig pa/_/rtag chad phyag zhal sku mdog dang /_/gnyis
[\[162b\]]
[\[162b.1\]]'dzin dngos kun bden mod kyang /_/'gag med nyams la sna tshogs snang /_/de ltar rig byas dkyil 'khor mchog_/phung po khams su bdag med pa/_/bde ba dam pa'i gzugs can bsgom/_/sems dpa' gsum gyi rnal 'byor bzhi/_/gnyis 'dzin 'khrul pa bzlog pa'i phyir/_/mkha'
[\[162b.2\]]'gro'i man ngag 'dir brjod do/_/spros pa thams cad rab zhi nas/_/spros med ye shes mngon sum du/_/'gro ba kun gyis myong gyur nas/_/dus dgra mngon du byed gyur cig_/bcom ldan 'das gshin rje'i gshed kyi bskyed rdzogs zung du 'jug pa'i man ngag sems dpa' gsum gyi ting nge
[\[162b.3\]]'dzin la mnyam par gzhag pa zhes bya ba/_rdo rje phag mos dngos su byin gyis brlabs pa/_mkhas shing grub pa brnyes pa'i rnal 'byor gyi dbang phyug sangs rgyas ye shes zhabs kyis mdzad pa rdzogs so//_//yul dbus kyi paN+Di ta A nan+da b+ha dra dang /_bod kyi lo tsA bsod nams rgyal
[\[162b.4\]]mtshan gyis grong khyer chen po ti ra ha ti'i lho phyogs rang byung gi mchod rten rnam par dag pa'i drung du yul dbus kyi dpe dang mthun par bsgyur zhing bcos te gtan la phab pa/_slar yang grub thob kar+Na shrI'i zhal snga nas mnyan te thar pa lo tsA ba nyi ma rgyal mtshan gyis shrI na len+d+ra'i gtsug lag khang chen por
[\[162b.5\]]bsgyur ba'o//[ {D2087}]@##/_/rgya gar skad du/_Ar+ya shrI ya ma A yuHkA la sA d+ha na nA ma/_bod skad du/_'phags pa dpal gshin rje tshe bdag nag po sgrub pa'i thabs zhes bya ba/_'phags pa 'jam dpal la phyag 'tshal lo/_/thugs rjes sprul sku'i thabs kyis 'gro don mdzad/_/phrin
[\[162b.6\]]las rnam bzhi lam la brod pa bskyed/_/bskyed rdzogs lam gyi phra rags rtog pa bzlog_/bcom ldan gshin rje gshed la phyag 'tshal nas/_/sgrub thabs gsal ba nyid du brjod par bya/_/dad dang snying rjes 'gro ba'i don mos shing /_/dkyil 'khor 'di nyid du ni dbang thob pas/_/shing gcig
[\[162b.7\]]dur khrod la sogs gnas su ni/_/so phag ro ras la sogs stan la 'dug_/drag po'i mchod gtor la sogs gzhung bzhin bsham/_/snying rje la sogs tshad med bzhi bsgoms la/_/kun la sgyu ma'i sems kyis gnas par bya/_/stong pa'i ngang las snod gyur gzhal yas khang /_/thod
[\[163a\]]
[\[163a.1\]]mkhar dur khrod bcas pa bsgom par bya/_/bcud gyur ya las 'od 'phros gshin rje ni/_/dbus su cho bdag yum dang bcas/_/rtsa ba'i lha lnga gshed bzhi dang /_/g.yas su 'chi bdag g.yon du ni/_/srog bdag dmar po bsgom par bya/_/sngags brjod pa las lha rnams
[\[163a.2\]]bskyed/_/de nas mchod yon byin gyis brlab/_/bdud rtsi lnga yi ar+g+ha dang /_/tshil chen spos la dug me tog_/til chen me mar khrag chen dri/_/sha chen bshos la thod pa'i rnga/_/'dod yon lnga ru rab tu brtag_/gtor ma dpa' bo'i ston mo yang /_/ci 'byor cho gas byin brlab bya/_/de
[\[163a.3\]]nas ye shes spyan drang ba/_/ma lus sems can mgon gyur pa/_/tshur gshegs khro bdag gtso/_/'khor bcas ma lus gshegs su gsol/_/thugs dam dbang gis brtan par bzhugs/_/oM ya ma badzra kro d+ha i a ra li hriM hriM/_zhes pas mdun du spyan drangs la/
[\[163a.4\]]yid kyis phyag bya bstod pa brtsam/_/gdug pa 'dul mdzad gshin rje'i gshed kyi lha/_/sbrul dang thod rlon sna tshogs 'dzin/_/'jigs byed dpa' bo'i sku la phyag 'tshal bstod/_/dzaHhUM baM hoHsa ma ya tiSh+Tha lhan/_/zhes pas lha rnams rang la bstim/_/'dod yon phyi nang gsang
[\[163a.5\]]ba'i mchod pas mchod/_/phud dang dpa' bo'i ston mos mnyes par bya/_/mchod pa'i lha mo dpag med nam mkha' la/_/mchod dang bstod pa byed par bsam par bya/_/sdig bshags smon lam la sogs rgyas par bya/_/de nas bskyed pa'i rim pa gsal btab ste/_/brtan pa nyid
[\[163a.6\]]du bsgom par bya/_/skyon ngag gi bzlas pa brtsam/_/bcu gsum brgya dang bzhi la sogs/_/las mthun pa yi bzlas pa bya/_/phra mo'i rnal 'byor bsgom 'dod na/_/byang chub sems gnas dbu ma'i mgor/_/gdod nas dag pa'i thig le la/_/a shad nA da bcas pa bsgom/_/ri
[\[163a.7\]]bong can la bcu gsum sngags_/rab tu bskor bar bsgom par bya/_/khams gsum gzugs la rab tu rdul/_/'gro 'od sngags kyis brjod pas 'gog_/thun bzhi la sogs rim pa yis/_/ji ltar brtan gyi bar du bsgom/_/dud pa la sogs rtags zad nas/_/sprin med
[\[163b\]]
[\[163b.1\]]nam mkha' dngas pa na/_/mthar thug 'od gsal zhes brjod do/_/bdag dang gzhan don mos pa yis/_/lam la brod pa bskyed pa'i phyir/_/phrin las rnam bzhi brtsam par bya/_/bskyed pa'i 'khor lo bsgom par bya/_/rang snying 'khor lo rtsibs brgyad la/_/dbus su oM yig dkar po
[\[163b.2\]]bsgom/_/rtsibs brgyad 'bru brgyad bsam par bya/_/oM las 'od zer dkar byung bas/_/'bru brgyad dag la phog par 'bar/_/'bru brgyad dag las 'od 'phros pas/_/dbus kyi hUM yig gso bskyed bya/_/bzlas pa tshang nas rtags byung na/_/drag po'i las la sbyar bar bya/_/oM gyur 'od zer
[\[163b.3\]]dmar nag 'phros/_/'bru brgyad sngags rgyal rab tu phog_/'od zer 'phros dang 'khor lo ni/_/dmigs pas drangs nas bsgral bar bsam/_/'tshig dang khro snying 'dod pa dang /_/mngon sum nyid du khugs pa na/_/mnan dang sreg pa'i las bya'o/_/spyor ba byang chub sems kyis zin/_/
[\[163b.4\]]dngos gzhi'i ting 'dzin par chod med/_/rjes la bdag med rnal 'byor bya/_/nam mkha'i ngang du gsad bya'o/_/de rnams kun nas btus pa yis/_/rgyud dang 'dra ba'i sgrub thabs 'di/_/bla ma'i zhabs pad brten pas blang /_/gzhan du 'khrul 'khor rtsom pa na/_/'bras bu med cing brlag
[\[163b.5\]]par 'gyur/_/sgrub thabs sbyor ba 'di brtsams pas/_/'gro kun 'jam rgyal nyid gyur cig_/bcom ldan 'das gshin rje'i gshed tshe bdag nag po'i sgrub thabs rdzogs so//[ {D2088}]@##/_/bcom ldan 'das gshin rje gshed la phyag 'tshal lo/_/dngos grub bsgrub dang bar chad bsal ba'i phyir/_/
[\[163b.6\]]gtor ma'i las la rnal 'byor 'bad par bya/_/hUM las sna tshogs rdo rje ni/_/bar snang la gnas bsam par bya/_/a las byung ba'i thod pa ni/_/de yi 'og tu bsam par bya/_/bdud rtsi oM kyis mtshan pa ni/_/de yi nang du bsam par bya/_/go ku da ha na/_bi shu ra ma mu/_hUM khaM dzI mAM rgyu/_raM las
[\[163b.7\]]me yi dkyil 'khor ni/_/thod pa'i 'og tu bsam par bya/_/yaM las rlung gi dkyil 'khor ni/_/me yi 'og tu bsam par bya/_/go las shar du ba glang sha_/ku las lho ru khye yi sha_/da las nub tu rta yi sha_/ha las byang du glang chen sha_/na las dbus su sha chen bsam/_/bi las shar du dri chen
[\[164a\]]
[\[164a.1\]]bsam/_/shu las lho ru byang chub sems/_/ra las nub tu rang byung mtshal/_/ma las byang du dri chu bsam/_/mu las dbus su sman chen bsam/_/shar du rgyu la lho ru dze+e/_/nub tu bye la byang du khaM/_/dbus su hUM yig rnam par bsam/_/steng du rdo rje rgya gram bsgom/_/
[\[164a.2\]]ya~M` las rlung byung me sbar la/_/thod pa dros pas bdud rtsi khol/_/rlangs las 'od byung rigs lnga bskul/_/ye shes bdud rtsi phab la bstim/_/rdo rje yig 'bru bcas pa zhu/_/'bru gsum sngags kyis byin gyis brlab/_/gnyis su med pa'i mchod pa dbul/_/mchod bstod smon lam
[\[164a.3\]]rgyas par bya/_/oM ya ma kA la sarba tu pa sata ma hA ba li i ngam kr-iN+Da kr-it+na kha kha dekhA hi khA hi/_gtor ma dbul bar chad bsal ba/_/bcom ldan 'das gshin rje gshed la phyag 'tshal lo/_/sgrib dang bar chad nye bar bsal ba'i phyir/_/khrus kyi snod dag mdun du brtan par bya/_/lto ldir mgrin pa phra ba'i bum pa
[\[164a.4\]]la/_/kha tshar ma nyams ras kyis mgul chings bya/_/'bras bu lo 'dab ma nyams kha rgyan can/_/lus ngag yid gsum dag par bya ba'i phyir/_/dkar gsum mngar gsum ldan pa'i chu yis dgang /_/phung po lnga po dag par bya ba'i phyir/_/'bru sna lnga yi snying po ldan par bya/_/yan lag lnga
[\[164a.5\]]po dag par bya ba'i phyir/_/sman sna lnga yi dri dang ldan par bya/_/ye shes lnga po rdzogs par bya ba'i phyir/_/rin chen lnga yi snying po ldan par bya/_/bdag lus lha yi rnal 'byor ldan pa yis/_/rgyu las bum pa gzhal yas khang chen bsam/_/dbus su ya las bcom ldan gshin rje'i gshed/_/
[\[164a.6\]]gshed bzhi 'khor dang phyi rol bcas pa bskyed/_/gzungs thag rang gi snying gar bzung nas ni/_/ting nge 'dzin gyis sngags kyi bzlas pa bya/_/rang gi snying ga'i hUM las 'od 'phros pas/_/skud pa'i lam nas yab kyi thugs kar zhugs/_/tshur la 'phros pas rang gi hUM la thim/_/bcu gsum
[\[164a.7\]]sngags la rten 'brel btags pa bzlas/_/'od dang du ba byung byung bsnyen pa bya/_/bsnyen pa thon nas gtsang ba'i dbus 'dus nas/_/yab yum gnyis med snyoms par zhugs pa yis/_/byang chub sems kyi chu yis khrus bya'o/_/khrus kyi cho ga sgrib pa sbyong zhing bar chod bsal ba rdzogs so//_//
[\[164b\]]
[\[164b.1\]{D2089}]@##/_/rgya gar skad du/_shrI ya ma A yu kA la maN+Da la bid+hiH/_bod skad du/_dpal gshin rje tshe bdag nag po'i dkyil 'khor gyi cho ga_/bcom ldan 'das gsung gi dbang phyug la phyag 'tshal lo/_/gang gi drin gyis mun pa gtan bcom zhing /_/gsang ba'i 'od kyis bde ba skyed byed pa/_/
[\[164b.2\]]thugs rje'i bdag nyid 'jam rgyal rdo rje la/_/lus ngag yid gsum dang bas phyag 'tshal nas/_/gsang sngags lam gyi sgron ma 'di nyid la/_/mos dang dad pa gang zhig yod pa yi/_/rnal 'byor brtson pa rnams la phan bya'i phyir/_/dkyil 'khor cho ga 'di nyid bshad par bya/_/bla ma mkhas
[\[164b.3\]]shing rtogs ldan dam tshig ldan pa dang /_/brtse dang bsam gtan bsgoms pas byin rlabs zhugs pa dang /_/dman spangs dad pas 'gro ba yang dag 'dren pa ste/_/'di ni bla ma'i 'os te 'gro ba'i don byed pa'o/_/bla ma la gus rtog med snying rje can/_/rtag tu chos 'dod dad pa brtan 'gyur zhing /_/bzod ldan
[\[164b.4\]]btang la spro ba'i gang zag ni/_/'di ni rjes su gzung 'os slob ma'i 'os/_/chu gling dur khrod la sogs dben gnas su/_/rdzas dang yo byad 'tshogs bar bsnyen pa brtsam/_/maN+Dal byi dor me tog bkram byas la/_/mchod pa lnga dang gtor ma cha gsum bsham/_/bla re la sogs rgyan rnams
[\[164b.5\]]dgram par bya/_/bde ba'i stan la 'dug pas rnal 'byor bya/_/byang chub sems bskyed tshad med bzhi po bsgom/_/yan lag bdun po yongs su rdzogs par bya/_/'gro don gsol gdab smon lam rdzogs par bya/_/de rjes stong pa'i rnal 'byor rjes su dran par bya/_/oM shU n+ya tA dz+nyA na badzra
[\[164b.6\]]swab+hA wa At+ma ko\u0f85haM/_/stong pa'i ngang las 'byung ba rim brtsegs bsgom/_/yaM raM baM laM/_rlung me chu dang gser gyis gzhi'i steng /_/b+h+rUM las gzhal yas khang chen rnam par bsam/_/gru bzhi rta babs bzhi dang ldan/_/khyams stod khyams smad steng 'og bar dang bcas/_/ka ba brgyad
[\[164b.7\]]dang thod chen zlum skor mdud/_/dra ba dra phyed rnga yab chun 'phyang brgyan/_/'dod yon lha mo rnams dang bcas pa'i dbus/_/dur khrod brgyad ldan thod pa'i gzhal yas khang /_/dbus su 'khor lo rtsibs brgyad lte ba la/_/pad+ma nyi ma'i steng du ru tra yab
[\[165a\]]
[\[165a.1\]]yum gdan/_/ya dang ma las rab brjod yab yum gnyis/_/gnyis med phyag rgya chen po bsgom par bya/_/sku mdog mthing nag zhal gsum phyag drug pa/_/g.yas dkar g.yon dmar dbus mthing khro bo'i zhal/_/spyan dgu sdang mig gyen
[\[165a.2\]]du bzlog pas 'jigs/_/mche ba dkar po zla tshes srid pa sgrol/_/dbu skra kham pa gyen brdzes sma ra ser/_/sbrul dang thod pa skam rlon dbu rgyan can/_/zhing dang glang chen ko rlon stag sham gsol/_/g.yas pa 'khor lo ral gri rdo rje bsnams/_/g.yon pa thod dbyug gtun shing sdigs mdzub
[\[165a.3\]]can/_/mi mgo lnga bcu'i do shal phreng bas mdzes/_/yum ni khro mo zhal gcig phyag gnyis ma/_/g.yas pa snying stobs g.yon pa thod khrag 'dren/_/'jigs pa'i cha byad chags pa'i spyan gyis blta/_/thugs kar hUM las gsang bdag rdo rje 'chang /_/ljang nag gcer bu rdo rje sdigs mdzub
[\[165a.4\]]can/_/khros pas klu za pad+ma'i gdan la bzhugs/_/spyi gtsug khroM las bya khyung ga ru Da/_/ser po gnam lcags mchu sder klu sbrul za/_/lto bar rus sbal ser po rngom pa'i zhal/_/sder mo gnam lcags kha gdangs spyan rtsa dmar/_/shar phyogs ya ma rA dza smug nag gzugs/_/zhing dang stag
[\[165a.5\]]sham sbrul gyi chun 'phyang brgyan/_/'khor lo'i rtsibs la zhing gi gdan can bsgom/_/lho ru myos byed 'bar ser nag 'jigs pa'i gzugs/_/nub tu gshin rje dmar po dmar nag 'jigs pa'i gzugs/_/byang du ral pa tshar dgu ljang nag 'jigs pa'i gzugs/_/g.yas na 'khor lo
[\[165a.6\]]g.yon na dbyug to bsnams/_/rgyan dang na bza' cha lugs 'dra ba bsgom/_/mtshams bzhir yum bzhi bsgom pa yab dang 'dra/_/skad cig chu las nya ldang tshul du bskyed/_/bdag nyid dam tshig sems dpa' gsal ba dang /_/grub pa'i gnas las ye shes sems dpa' ni/_/rang dang 'dra ba
[\[165a.7\]]dur khrod brgyad dang bcas/_/dzaHtUM baM hoHsa spyan drangs gnyis med bstim/_/bstod pa rnams kyis bstod cing mchod pa dbul/_/sku gsung thugs byin gyis brlab dbang bskur blang /_/'phro 'du bsnyen 'dzin bya zhing bsnyen ba bgrang /_/gtso bo la ni 'bum mam rtags sbyar bya/_/'khor lo
[\[165b\]]
[\[165b.1\]]khri ste grangs kyi bsnyen pa yin/_/mtshan ma bzang po mthong na sgrub pa brtsam/_/dus tshod tshes grangs bza' skar bzang po la/_/sa chog sta gon gang rung rgyas bsdus bya/_/tshogs sog sgrib pa sbyang phyir zhi ba'i sbyin sreg bya/_/maN+Dal byi dor byas la mchod pa bsham/_/smon dang 'jug pa'i sems
[\[165b.2\]]bskyed la sogs bya/_/sngon du 'gro ba'i cho ga rdzogs pa dang /_/dkyil 'khor bri ba'i las la mkhas pa yis/_/rdul tshon dkyil 'khor gzhung dang mthun par bri/_/bskyed dang spyan drang mchod bstod rdzogs par bya/_/sngon du bdag nyid 'jug pa'i cho ga yang /_/'og nas 'byung bzhin dbang bskur
[\[165b.3\]]blang bar bya/_/slob ma 'jug pa'i rim pa bstan pa ni/_/yol ba'i mtha' nas yon dbul gsol gsum gdab/_/sangs rgyas kun gyi rang bzhin sku/_/bla ma'i sku la skyabs su mchi/_/sangs rgyas kun gyi rang bzhin gsung /_/bla ma'i gsung la skyabs su mchi/_/sangs rgyas kun gyi rang bzhin
[\[165b.4\]]thugs/_/bla ma'i thugs la skyabs su mchi/_/sangs rgyas grong khyer nyams dga' bar/_/'jam rgyal rdo rje 'khor lo yis/_/snying po'i dkyil 'khor 'di ru ni/_/mgon po bdag ni 'jug par mdzod/_/zhes brjod phyag 'tshal te me tog gtor/_dga' chen khyod bdag ston pa pas/_/
[\[165b.5\]]slob dpon khyod ni dgongs su gsol/_/mgon po chen po tshul bstan pa/_/dam tshig de nyid bdag la stsol/_/sangs rgyas chos dang dge 'dun te/_/skyabs gsum dag kyang bdag la stsol/_/thar pa chen po'i grong mchog tu/_/mgon po bdag ni 'jug par 'tshal/_/de nas bla mas gnang ba
[\[165b.6\]]sbyin par bya/_/bu tshur theg pa chen po la/_/khyod ni tshul chen snod yin te/_/gsang sngags spyod pa'i cho ga 'di/_/khyod la yang dag bshad par bya/_/rdzogs pa'i sangs rgyas gang 'das dang /_/de bzhin gang dag ma byon dang /_/da ltar byung ba rdzogs sangs rgyas/_/'gro la phan phyir bzhugs
[\[165b.7\]]pa rnams/_/de dag kun gyi gsang sngags kyi/_/cho ga bzang po 'di mkhyen pa/_/dpa' bos byang chub shing drung du/_/thams cad mkhyen pa'i mtshan 'di brnyes/_/gsang sngags sbyor ba mnyam med des/_/skyob pa dpal ldan 'jam rgyal gyis/_/bdud sde shin tu mi bzad pa/_/dpung chen dag kyang de yis bcom/_/_
[\[166a\]]
[\[166a.1\]]de bas kun mkhyen thob bya'i phyir/_/bu yis blo gros 'di gyis shig_/sangs rgyas chos dang dge 'dun la/_/rtag tu khyod kyis skyabs tshol cig_/'jam rgyal rdo rje la sogs te/_/'khor lo bzhugs pa'i bdag nyid can/_/kun la rtag tu skyabs song cig_/de nas slob mas 'di skad brjod/_/_
[\[166a.2\]]dpal ldan khrag 'thung dpa' bo dang /_/'jam rgyal rnam snang la sogs ste/_/byang chub sems dpa' dpag med pa/_/thams cad bdag la dgongs su gsol/_/bdag ni dus 'di nas bzung nas/_/tshangs spyod gnyis med sar gnas par/_/bdag gis sdom legs par gzung /_/gtso
[\[166a.3\]]bo bdag la sdom pa stsol/_/thub pa nyi ma ma lus pa'i/_/sangs rgyas rnams ni bdag la dgongs/_/bdag ming 'di zhes bgyi ba ni/_/slob dpon dpang du gnas pa la/_/sangs rgyas rol pa las byung ba'i/_/mi ldog pa yi 'khor lo sbyor/_/thar pa'i rang bzhin grong mchog tu/_/slob dpon bdag ni 'jug
[\[166a.4\]]par mdzod/_/de nas bla mas 'di skad brjod/_/rtog pa rnams ni legs par bsdus nas kyang /_/shin tu bsam pa bzang po ldan pas nyon/_/brjed ngas blo la rdo rje sems sogs kyi/_/bde bar gshegs pa rnams kyis byin mi rlob/_/sangs rgyas chos dang dge 'dun te/_/bla na med pa'i dkon mchog
[\[166a.5\]]gsum/_/dkon mchog gsum la skyabs su song /_/'di ni sangs rgyas rigs dag pa'i/_/sdom pa dam tshig yin par gsungs/_/rdo rje rigs mchog chen po yi/_/rdo rje dril bu phyag rgya yang /_/blo mchog khyod kyis gzung bar gyis/_/byang chub sems gang de rdo rje/_/rdo rje dril bu zhes bshad do/_/slob dpon
[\[166a.6\]]dag kyang gzung bar gyis/_/rin chen rigs mchog chen po yi/_/dam tshig yid du 'ong ba la/_/zang zing mi 'jigs chos dang byams/_/sbyin pa rnam bzhi rtag tu sbyin/_/byang chub chen po las byung ba'i/_/pad+ma'i rigs mchog dag pa yi/_/phyi dang gsang ba'i theg pa gsum/_/dam chos khyod kyis bzung
[\[166a.7\]]bar gyis/_/las kyi rigs mchog chen po la/_/sdom pa thams cad ldan par ni/_/yang dag nyid du bzung bar gyis/_/mchod pa'i las kyang ci nus gyis/_/rtsa ba'i ltung ba bcu bzhi ni/_/phas pham par ni rab tu bshad/_/kha na ma tho sbom por 'gyur/_/khyod kyis srog chags gsad mi bya/_/ma byin par yang
[\[166b\]]
[\[166b.1\]]mi blang ngo /_/'dod pa log par mi spyod cing /_/brdzun du smra bar mi bya'o/_/phung khrol kun gyi rtsar 'gyur ba'i/_/chang ni rnam par spang bar bya/_/sems gdul phyir ni rtog pa yi/_/bya ba ma yin thams cad spang /_/dam tshig rnams ni nyer brten cing /_/rnal 'byor
[\[166b.2\]]dbang bo bsnyen bkur bya/_/lus kyi las ni rnam pa gsum/_/ngag gi rnam pa bzhi dag dang /_/yid kyi rnam pa gsum dag ni/_/ci nus par ni rjes su skyongs/_/theg pa dman la 'dod mi bya/_/'gro ba'i don la rgyab phyogs min/_/'khor ba dag kyang mi spang zhing /_/
[\[166b.3\]]rtag tu mya ngan 'das mi phyogs/_/lha dang lha min gsang ba la/_/khyod kyis brnyas pa mi bya zhing /_/phyag rgya bzhon pa mtshon cha dang /_/mtshan ma 'gom par mi bya'o/_/'di dag dam tshig yin par gsungs/_/khyod kyis kyang ni srung bar gyis/_/de nas slob
[\[166b.4\]]mas 'di skad brjod/_/mgon po bdag la dgongs su gsol/_/ma lus bzhugs pa'i sangs rgyas rnams/_/dus 'di nyid nas sangs rgyas par/_/bla med bdag la dgongs su gsol/_/ji ltar dus gsum mgon po rnams/_/byang chub tu ni nges mdzad pa'i/_/
[\[166b.5\]]byang chub sems ni bla na med/_/dam pa bdag gis bskyed par bgyi/_/sangs rgyas 'jam dbyangs sdom pa la/_/tshul khrims kyi ni bslab pa dang /_/dge ba'i chos ni sdud pa dang /_/sems can don byed tshul khrims gsum/_/bdag gis brtan por
[\[166b.6\]]gzung bar bgyi/_/sangs rgyas chos dang dge 'dun te/_/bla na med pa'i dkon mchog gsum/_/deng nas brtsams te gzung bar bgyi/_/nam du yang ni mi spang ngo /_/rdo rje rigs mchog chen po la/_/rdo rje dril bu phyag rgya yang /_/yang dag nyid du gzung bar bgyi/_/
[\[166b.7\]]slob dpon dag kyang gzung bar bgyi/_/rin chen rigs mchog chen po yi/_/dam tshig yid du 'ong ba la/_/nyin re bzhin du dus drug tu/_/sbyin pa rnam bzhi rab tu spyin/_/byang chub chen po las byung ba'i/_/pad+ma'i rigs mchog dag pa la/_/phyi dang gsang ba theg pa gsum/_/
[\[167a\]]
[\[167a.1\]]dam pa'i chos ni gzung bar bgyi/_/las kyi rigs mchog chen po yi/_/sdom pa thams cad ldan par ni/_/yang dag nyid du gzung bar bgyi/_/mchod pa'i las kyang ci nus bgyi/_/byang chub sems ni bla med pa'i/_/dam pa bdag gis
[\[167a.2\]]bskyed bgyis nas/_/sems can kun gyi don gyi phyir/_/bdag gis sdom pa ma lus gzung /_/ma rgal ba rnams bdag gis sgrol/_/ma grol ba ni grol bar bgyi/_/dbugs ma phyin pa dbugs dbyung zhing /_/sems can mya ngan 'das la dgod/_/de ltar lan
[\[167a.3\]]gsum khas blangs pa'i/_/byang chub sems dpa'i slob ma la/_/me tog la sogs mchod par bya/_/oM sarba ta thA ga ta yA tha su khaM su ra ta staM/_zhes pas rdo rje gnas gsum gtug_/'di ni phyi 'jug cho ga ste/_/nang 'jug rim pa bstan pa ni/_/las kyi bum pas
[\[167a.4\]]khrus byas te/_/gdong g.yogs bcings la skal ldan bri/_/yol ba'i nang du drang bar bya'o/_/rigs kyi bu khyod su zhig yin/_/bdag ni skal ba bzang po'o/_/dzaHzhes pas ni shar sgo nas/_/lha snam steng du phyin par bsam/_/hoHyis byang du baM gyis nub/_/
[\[167a.5\]]hUM gis lho sgo nas zhugs nas/_/lha snam steng du phyin par bsam/_/lha yi dam tshig bsgrag pa ni/_/deng khyod lha rnams thams cad dang /_/slob dpon gyis ni byin rlabs kyis/_/dpal 'jam pa'i rdo rje dang rigs kyi khro bo rnams kyi rigs su zhugs kyis/
[\[167a.6\]]ngas khyod la ye shes gang gis dpal 'jam pa'i rdo rje dang /_rigs kyi khro bo rnams kyi dngos grub kyang 'grub par 'gyur na/_dngos grub gzhan lta smos kyang ci dgos/_de lta bu'i ye shes bskyed par bya'i/_gsang ba'i dkyil 'khor ma mthong ba rnams dang /
[\[167a.7\]]dad pa dang mi ldan pa rnams la smra bar ma byed cig_/khyod dam tshig nyams par gyur ta re zhes brjod la slob ma'i snying gar rdo rje gzhag_/'jam rgyal rdo rje deng khyod kyis/_/snying la yang dag zhugs pa ni/_/gal te tshul 'di smras na ni/_/de ma thag tu dral nas
[\[167b\]]
[\[167b.1\]]gshegs/_/de nas mna' chu blud pa ni/_/thod pa'i nang du dri chu la/_/bdud rtsi gtab ba yi ge gsum/_/bzlas pa'i tshig 'di brjod par bya/_/'di ni khyod kyi dmyal ba'i chu/_/dam tshig 'das na sreg par byed/_/dam tshig bsrungs na dngos grub ni/_/rdo rje bdud
[\[167b.2\]]rtsi'i chu 'dis 'grub/_/oM pany+tsa a mr-i ta ga thA/_zhes brjod pas ni blud par bya/_/de nas dam tshig bsgrag pa ni/_/deng phan chad khyed kyi 'jam pa'i rdo rje nga yin gyi/_/ngas 'di gyis shig ces bsgo ba yang yin pa de bya dgos so/_/khyod kyis nga la brnyas par ma byed
[\[167b.3\]]cig_/byas na khyod mi bde ba ma spangs par tshe'i dus byas nas dmyal bar ltung bar gyur ta re zhes brjod do/_/de nas ye shes dbab par bya ste maN+Dal la slob ma blang bar bya ste/_rkang pa gnyis brkyang la gzhu'i dbyibs dang /_lag pa brkyang la thal mo sbyar bar bya ste/
[\[167b.4\]]yaM las rlung gi dkyil 'khor rkang 'og tu/_/gsang bar me yi dkyil 'khor gru gsum gsal/_/lte bar yi ge dz+haiM ni rab 'bar bsam/_/yaM las rlung byung me yi dkyil 'khor bskyed/_/lte bar dz+haiM spros 'od kyis lus gang bsam/_/dbugs kyang cung zhig nang
[\[167b.5\]]du 'then par bya/_/shes pa gzhan du ma yengs rig pa nang du gzir/_/spos kyi dud pas sna sgor bdug par bya/_/rnga brdung dril bu gsil zhing sngags 'di bzlas/_/oM ra ra tsa la ya a be sha ya a A dz+haiM/_ye shes dbab par gyur pa la/_/de la tiSha badzra
[\[167b.6\]]brjod/_/de nas snang ba bstan pa ni/_/kye he ru ka myu gu rdo rje/_/rang gi dngos po ji ltar snang /_/zhes brjod bltas pas dkar ser sogs/_/snang bas zhi rgyas la sogs 'grub/_/de nas me tog dor ba ni/_/me tog thogs nas shar sgo nas/_/pra tIts+tsha badzra ho/
[\[167b.7\]]zhes pas dal du 'thor du gzhug_/gang la bab pa lha ru gzung /_/rigs dang mthun pa'i gsang mtshan gdags/_/oM pra ti gr-ih+Na swa mi maM satwa ma hA ba la/_zhes pas slob ma'i mgo la bcing /_/de nas gdong g.yogs dgrol ba ni/_/mig gnyis oM las 'od zer
[\[168a\]]
[\[168a.1\]]bsam/_/rdo rje rtse mos mig la gtug_/'jam dpal rdo rje deng khyod kyis/_/mig 'byed par ni brtson par mdzad/_/rdo rje'i mig ni bla na med/_/de ring nyid du 'byed par shog_/oM badzra nai tra a pa ha ra pa Ta laM hUM/_zhes pas gdong g.yogs dgrol bar bya/_/de
[\[168a.2\]]nas dkyil 'khor bstan pa ni/_/dkyil 'khor bzang po 'di la ltos/_/da ni dad pa rab tu bskyed/_/da ni 'jam rgyal rigs su skyes/_/sngags dang phyag rgyas byin gyis brlabs/_/'gro ba phun sum tshogs pa kun/_/dngos grub kun khyod mngon sum 'gyur/_/dam tshig
[\[168a.3\]]thams cad skyong ba dang /_/gsang sngags la yang brtson par gyis/_/de nas lha rnams ngo yang bstan/_/'di ni 'jug pa'i yan lag go/_/de nas tshogs te yon phul nas/_/phyag btsal thal mo sbyar bas 'dug_/de la bum pa'i dbang bskur ba/_/bum pa thogs la spyi bor
[\[168a.4\]]gzhag_/bum pa yum gyi rang bzhin las/_/snying po rig sngags nyid du bsam/_/ji ltar bltams pa tsam gyis ni/_/de bzhin gshegs kun khrus gsol ltar/_/lha yi chu ni dag pa yis/_/de bzhin bdag gis khrus gsol lo/_/oM sarba ta thA ga ta a b+hi sh-iny+tsa maM/_zhes
[\[168a.5\]]pa dang /_khams gsum kun gyis phyag byas pa'i/_/gsang ba gsum gyi gnas las byung /_/dbang bskur ba ni rdo rje che/_/phyir mi ldog pa'i dbang bskur ro/_/oM sarba ta thA ga ta a b+hi Shiny+tsa sa ma ya shrI hUM/_rnam shes phung po rnam dag pa'i/_/me long lta bu'i ye shes kyis/_/zhe sdang
[\[168a.6\]]rnam dag mi bskyod pa/_/dpal ldan chu yis dbang bskur ro/_/zhes pas chu sbyin no/_/de nas cod pan gyi dbang sbyin pa/_/cod pan rigs lnga'i rang bzhin las/_/rin chen rigs bdag nyid du bsam/_/sangs rgyas kun gyi rgyal srid che/_/dbu rgyan rin chen dam pa ste/_/rin chen rnams kyi
[\[168a.7\]]mchog gyur pa/_/rdzogs sangs rgyas kyis dbang bskur ro/_/oM sarba ta thA ga ta rat+na mu gu Ta a b+hi Shiny+tsa maM/_tshor ba'i phung po rnam dag pa'i/_/mnyam pa nyid kyi ye shes kyis/_/nga rgyal rin chen 'byung ldan gyi/_/cod pan gyis ni dbang bskur ro/_/zhes pas cod pan sbyin/_de nas dril
[\[168b\]]
[\[168b.1\]]bu'i dbang sbyin pa/_/dril bu gsung gi rang bzhin las/_/gsung mchog rigs bdag nyid du bsam/_/'jam dbyangs rdo rje dril bu'i dbang /_/de ring khyod la bskur bar bya/_/'jam rgyal rdo rje rab bsgrub phyir/_/dril bu 'di ni khyod kyis long /_/oM sarba ta thA ga ta a d+hi pa ti s+t+wAM a b+hi sh-i ny+tsA mi tiSh+Tha badzra sa ma
[\[168b.2\]]ya s+t+waM/_'du shes phung po rnam dag pa'i/_/so sor rtog pa'i ye shes kyis/_/'dod chags snang ba mtha' yas kyi/_/dril bu yis ni dbang bskur ro/_/zhes pas dril bu gsil du gzhug_/de nas rdo rje'i dbang sbyin pa ni/_rdo rje las kyi rang bzhin las/_khong gseng rigs bdag nyid du bsam/_/'jam _
[\[168b.3\]]dbyangs rdo rje las kyi dbang /_/de ring khyod la bskur bar bya/_/'jam rgyal rdo rje las bsgrub phyir/_/rdo rje 'di ni khyod kyis long /_/oM sarba ta thA ga ta badzra karma a b+hi sh-iny+tsa mi tiSh+Tha badzra gaN+De sa ma ya s+t+waM/_'du byed phung po rnam dag pa'i/_/bya ba grub pa'i ye shes kyis/_/phra dog don yod grub pa yi/_/rdo rje yis
[\[168b.4\]]ni dbang bskur ro/_/zhes pas rdo rje rgya gram snying gar gzhag_/de nas ming gi dbang bskur ba/_/slob ma'i spyi bor oM las ni/_/'khor lo de las rnam snang bskyed/_/sangs rgyas kun gyi ming gi dbang /_/de ring khyod la bskur bar bya/_/sangs rgyas kun du rab bsgrub phyir/_/rdo rje ming 'di khyod kyis long /_/
[\[168b.5\]]oM sarba ta thA ga ta na ma bi shu d+d+ha d+ha rma d+hA tu dz+nyA na a b+hi Shiny+tsa maM/_kye rdo rje che ge mo zhes bya bas ming dbang sbyin/_spyi bor rdo rje dril bu bzung la/_gzugs kyi phung po rnam dag pa'i/_/chos kyi dbyings kyi ye shes kyis/_/gti mug rnam par snang mdzad kyi/_/dpal ldan ming gi dbang bskur ro/_/rdo rje dril bu'i brtul
[\[168b.6\]]zhugs dbang /_/lag tu rdo rje dril bu gtad/_/'di ni sangs rgyas thams cad kyi/_/phyag na rdo rje'i lag na gnas/_/khyod kyis kyang ni rtag tu bcang /_/phyag na rdo rje brtsul zhugs brtan/_/oM sarba ta thA ga ta sid+d+h+ya badzra sa ma ya tiSh+Tha e Sha s+t+waM d+ha ra ya mi badzra satwa hi hi hi hi hUM/_'gying pa'i tshul du 'dug nas ni/_/rdo rje
[\[168b.7\]]gsor la dril bu gsil/_/de nas phyag mtshan dbang bskur ba/_/'khor los log lta gcod par byed/_/dbyug tos gzung 'dzin rab spangs pa'i/_/phyag mtshan gyis ni dbang bskur ro/_/rgyan cha'i dbang yang bskur bar bya/_/mgul rgyan gdu bu ske rags dang /_/do shal dang ni sna bdun te/_/rgyan cha yis ni
[\[169a\]]
[\[169a.1\]]dbang bskur ro/_/sku yi na bzas dbang bskur ba/_/glang chen zhing dang stag lpags gos/_/na bza' yis ni dbang bskur ro/_/sku gsung thugs kyi dbang bskur ro/_/rdo rje dril bu lag tu gtad/_/thog mtha' med pa'i sems dpa' ni/_/rdo rje sems dpa' dga' ba che/_/kun du bzang po
[\[169a.2\]]kun bdag nyid/_/rdo rje snyems tshul bdag po'i bdag_/zhes pas rdo rje g.yas su spyin/_/'di lha thams cad kyi bdag po kun du bzang po yin par gyis shig ces brjod do/_/srid pa ngo bo nyid kyis dag_/ngo bo nyid kyis 'gal srid byas/_/rang bzhin dag pa'i sems dpa' ni/_/srid pa mchog tu
[\[169a.3\]]grub par byed/_/zhes pas dril bu 'khrol du gzhug_/srid pa'i bde ba shin tu chung /_/sdug bsngal chen po dag bya'i phyir/_/shin tu bde ba dam pa'i thabs/_/dam pa 'di ni rtag tu bskyed/_/'dod pa'i longs spyod thams cad la/_/ci 'dod par ni de bzhin du/_/rang dang lha yi sbyor ba yis/_/
[\[169a.4\]]bdag dang gzhan la mchod par gyis/_/zhes brjod pas ni phyag rgya che/_/sku ru rgyun du bsgom du gzhug_/mig gnyis la ni rdo rje dkar/_/nas 'bras tsam pa bsam byas la/_/gser las byas pa'i thur ma yis/_/spyan 'byed tshul du dbye bar byed/_/ji ltar mig mkhan rgyal po yis/_/'jig
[\[169a.5\]]rten ling thog bsal ba ltar/_/bu khyod kyis ni mi shes pa'i/_/rab rib rgyal ba rnams kyis bsal/_/oM badzra nai tra a ba ha ra pa ta laM hri/_zhes pas mig 'byed tshul du gzhug_/sku'i dbang mda' dang gzhu yin te/_ho yig lhag mthong mda' drug dang /_/zhi gnas rang bzhin gzhu byin la/_/
[\[169a.6\]]phyogs bzhi steng dang 'og tu 'phang /_/khyod kyis zhi gnas lhag mthong gis/_/phyogs rnams thams cad dbang du gyis/_/gsung gi dbang phyug dril bu ni/_/chos rnams nam mkha'i mtshan nyid de/_/nam mkha' la yang mtshan nyid med/_/nam mkha' sems dang mnyam sbyor ba'i/_/kun mchog
[\[169a.7\]]mnyam pa nyid du gsal/_/thugs kyi dbang me long bstan pa yin te/_hUM zhes me long rab bstan la/_/rdo rje sems dpa' me long bzhin/_/chos rnams gzugs brnyan lta bu ste/_/dag cing gsal la rnyog pa med/_/gzung du med cing brjod du med/_/rgyu dang las las kun du byung /_/ngo bo nyid med
[\[169b\]]
[\[169b.1\]]gnas med par/_/de ltar chos nyid shes nas ni/_/sems can don la mnyam med byos/_/'on kyang sangs rgyas sras su skye/_/sangs rgyas kun gyi rang bzhin ni/_/bu khyod kyi ni snying la zhugs/_/zhes pa'o/_/kye bu khyod kyi gang lhag pa'i lha'i bdag po byang chub kyi sems ni 'di yin par shes par
[\[169b.2\]]gyis shig ces brjod do/_/bsgom pa'i rjes su gnang ba ni/_/dus 'di nas ni bzung nas ni/_/'khor ba'i nyes pas ma gos pas/_/'jam pa'i rdo rje 'khor bcas rnams/_/bsgom pa dag la brtson par gyis/_/zhes pa'o/_/sngags kyi rjes gnang sbyin pa ni/_bcom ldan 'di la stsal lags kyis/_/
[\[169b.3\]]'di la 'go bar mdzad du gsol/_/lhag pa'i bsam pa brtan pos gzung /_/nam yang gtong bar ma byed cig_/lan gsum brjod la gnang ba sbyin/_/slob ma'i lag tu phreng ba gtad/_/sangs rgyas kun gyis mi phyed pa'i/_/gsang sngags bla na med pa ste/_/snying po yid bzhin nor bu yi/_/skyob pa sngags kyis _
[\[169b.4\]]dbang bskur ro/_/slob mas tshig tu 'di brjod blang /_/bcom ldan bdag gis gzung lags kyi/_/bdag la 'go bar mdzad du gsol/_/lhag pa'i bsam pa brtan po yis/_/nam du yang ni mi gtang ngo /_/zhes pa yis ni sngags bzlas so/_/gar gyi rjes su gnang ba ni/_/deng nas brtsams te
[\[169b.5\]]rdzogs sangs rgyas/_/rje btsun lha dang dpa' bo la/_/shes rab thabs kyi bsnyems chen gyi/_/gar mchod bde bas mchod dga' bgyid/_/zhes pas gar byed tshul du bya/_/glu yi rjes su gnang ba ni/_/lus can kun la dam chos kyi/_/khyod kyis glu ni blang bar bya/_/de nas rnal 'byor ma med dang /_/myur du bde ba
[\[169b.6\]]myong bar 'gyur/_/zhes pas chos don glu yang blang /_/mchod pa'i rjes su gnang ba ni/_/sangs rgyas sku la dri ma mi mnga' yang /_/lha yi chu rgyun dag pa yis/_/rgyal ba rnams la sku khrus gsol/_/sku gsung thugs la yon chab 'di gsol bas/_/rnam rtog nyon mongs dri ma dag gyur cig_/sgeg dang
[\[169b.7\]]bcas pa'i me tog phreng /_/sangs rgyas kun sogs 'jam dbyangs la/_/nam yang 'bral bar mi 'gyur te/_/phreng ba de yi rgyan yin no/_/rdzogs sangs rgyas la spos phul bas/_/brtul zhugs bzang pos legs tshim gyis/_/lus can bde gshegs cha lugs su/_/ye shes kyis ni tshim gyur cig_/
[\[170a\]]
[\[170a.1\]]chos kyi mar me legs spar bas/_/pad+ma gar dbang bdag nyid de/_/sems can ma rig ldongs pa la/_/ye shes sgron mes snang gyur cig_/tshul khrims ting nge 'dzin shes rab dang /_/rnam grol ye shes mthong ba yi/_/dri med rgyal ba rnams kyi dris/_/lus can byang chub thob gyur cig_/
[\[170a.2\]]zhal zas ro mchog 'di phul bas/_/ro drug sred pa dag gyur te/_/bsam gtan ting 'dzin zas mchog ldan/_/gnyis su med pa'i ro rtogs shog_/rol mo glu gar sgra snyan tshangs pa'i dbyangs/_/khyu byug gzhon nu'i skad 'dra 'di phul bas/_/bde gshegs sku yi mnyes dang ldan gyur cig_/lha yi rna ba
[\[170a.3\]]rnam dag thob gyur cig_/ces pa'o/_/dngos grub rjes su gnang ba ni/_/zhi rgyas dbang drag bzhi po dang /_/bskrad dang bcing dang rengs la sogs/_/las de rnams ni grub par gyis/_/spyod pa'i rjes su gnang ba ni/_/dang po las kyi spyod pa dang /_/nyon mongs gsang ba'i spyod pa dang /_/kun du bzang po'i spyod
[\[170a.4\]]pa la/_/go rims bzhin du bslab par gyis/_/rdo rje slob dpon rjes gnang ni/_/sems can sdug bsngal bsal bya'i phyir/_/'jig rten kun la thams cad du/_/bya ba'i rgyud dang spyod pa'i rgyud/_/rnal 'byor rgyud dang gsang ba yi/_/chos kyi 'khor lo bskor bar gyis/_/khyod ni the tshom dogs med par/_/yid
[\[170a.5\]]gnyis med pa'i sems kyis ni/_/chos kyi dung ni bla med pa/_/dri med kun du gang bar gyis/_/dung bud gdugs dang po ti sbyin/_/de nas lung bstan sbyin pa ni/_/rang nyid 'jam dpal ting 'dzin gyis/_/g.yon pa khu tshur bcad byas te/_/chos gos 'dzin pa'i tshul du bya/_/g.yas pa skyabs sbyin phyag rgya
[\[170a.6\]]bcas/_/oM nga yis 'di ltar lung bstan te/_/'jam dpal rdo rje de bzhin gshegs/_/dngos po mchog tu sgrub pa'i phyir/_/srid pa'i ngan 'gro'i gnas nas bton/_/kye che ge mo myu gu rdo rje/_/gnas che ge mo zhes bya ba/_/bde ba can gyi zhing khams su/_/rdo rje 'chang chen por mngon par rdzogs par
[\[170a.7\]]sangs rgyas par 'gyur ro/_/sid+d+hi b+hur b+hu wa swaH/_'di ltar lung bstan dus dag tu/_/sngags pa bde gshegs kun lhan cig_/bla na med pa'i byang chub tu/_/mgrin gcig tu ni lung bstan mdzad/_/de ltar lung bstan gyur pa 'di/_/sngags dang phyag rgya'i mthu yin pas/_/sngags dang phyag
[\[170b\]]
[\[170b.1\]]rgya'i nus pa la/_/yid ches pa ni dad par gyis/_/lung bstan thob nas sems bde ba/_/de ni gzengs bstod pa ru 'dod/_/dbugs dbyung pa yi cho ga ni/_/mchog gsang dkyil 'khor dam pa 'dir/_/mthong ba dang ni zhugs pa yis/_/sdig pa kun las nges grol ba'i/_/
[\[170b.2\]]khyed rnams 'dir ni legs par gnas/_/phyin chad 'chi ba yod min te/_/mi tshugs pa dang mi sod pa/_/cis kyang mi 'jigs dga' bar gyis/_/dam tshig sdom pa grub par gyis/_/rtag tu khyed kyis bsrung bar bya/_/sangs rgyas kun gyis mthun par gsungs/_/dam
[\[170b.3\]]pa rtag pa'i bka' yin no/_/di ring bdud las rnam par rgyal/_/grong khyer mchog tu rab tu zhugs/_/khyed rnams kyis ni sangs rgyas sa/_/di ring thob par the tshom med/_/de nas slob ma cho ga rdzogs pa de/_/rgyal ba rnams kyis sras su 'dzin pa yin/_/mchod pa'i bye brag rnams
[\[170b.4\]]kyang de la bya/_/slob mas bla ma dam pa'i drin dran phyir/_/tshogs dang gtor ma mchod pa'i bye brag dang /_/'dod pa'i longs spyod rnams ni de la mchod/_/rta dang glang po yul zhing bud med kyang /_/bla ma dam pa de la mchod phyir dbul/_/de bzhin dbul ba'i cho ga rgyas gyur pas/_/
[\[170b.5\]]gsang ba'i dbang bskur 'dod pas gsol ba gdab/_/tshogs kyi mchod pa bteg la bsod nams bsag_/phyag 'tshal maN+Dal phul la gsol ba gdab/_/sangs rgyas byang chub sems dpa' yi/_/spyan sngar slob dpon dgongs su gsol/_/khyod zhabs pad+ma spangs nas ni/_/
[\[170b.6\]]bdag la gzhan nas skyabs ma mchis/_/ngag gi dri ma sbyang mdzad pa'i/_/dbang bskur mchog ni bdag la gsol/_/ji ltar 'phags pa'i sangs rgyas kyis/_/byang chub sras la dbang bskur ba/_/de bzhin gshegs pa'i dbang bskur ni/_/sems kyi rgyun gyis dbang bskur
[\[170b.7\]]ro/_/de nas dbang bskur sbyin pa ni/_/mtshan ldan thod pa'i bdud rtsi la/_/srin lag g.yon pas blangs nas ni/_/slob ma'i lce la gzhag par bya/_/ye shes dbab pa dus kyi nyams/_/de nyid du ni dran par bya/_/nyams dang bdud rtsi ro myang bas/_/bde ba skyes pa gang yin pa/_/gsang ba'i
[\[171a\]]
[\[171a.1\]]dbang ni thob pa yin/_/de yi dam tshig dbog pa ni/_/sha chen byang sems myos pa'i chu/_/rak+ta dri chen rdo rje'i chu/_/'di drug khyod kyi dam tshig ste/_/skal ldan khyod kyis rtag tu skyongs/_/mchod dang gtor ma gtang ba dang /_/yon phul zhabs pad spyi bos blang /_/
[\[171a.2\]]'di ni gsang ba'i dbang bskur ba'o/_/shes rab ye shes dbang bskur ba/_/mchod dang gtor ma tshogs mchod sogs/_/gzhung bzhin bteg la yon phul nas/_/gsum pa zhu ba'i gsol ba gdab/_/oM sangs rgyas byang chub sems dpa' yi/_/spyan sngar slob dpon dgongs
[\[171a.3\]]su gsol/_/dpal ldan chos kyi rdo rje la/_/gsang ba'i de nyid bstan pa ltar/_/yid kyi dri ma sbyang mdzad pa'i/_/dbang bskur mchog ni bdag la stsol/_/'di ni sangs rgyas thams cad kyi/_/rig pa'i brtul zhugs bla na med/_/bde chen rgyal po rang nyid ni/_/'di nyid du ni rtag tu gnas/_/
[\[171a.4\]]de nas dbang bskur sbyin pa ni/_/g.yon pa'i srin mtheb gnyis po yis/_/bdud rtsi blangs la spyi bo dang /_/snying ga lte ba gsum la reg_/lte bar hUM la dmigs pa gtad/_/mgrin pa'i rtsa gnyis srin mtheb kyis/_/dal gyis mnan la bde ba dang /_/bla mas bde stong nyams
[\[171a.5\]]dran pas/_/slob mas rgyud la gos par bsam/_/bde stong nyams de skyes pa na/_/mchod pa phul la dam tshig dbog_/slob dpon dang ni rig ma la/_/phung po lnga la mnyes byed pa/_/dus dang gnas skabs thams cad du/_/khyod kyis srog bzhin bsrung bar gyis/_/de nas phyag
[\[171a.6\]]byas yon phul la/_/bde ba'i sems kyis gnas par bya/_/de nas bzhi pa'i dbang bskur ba/_/sngon du slob mas bla ma la/_/maN+Dal mchod dang yon phul la/_/bzhi pa bskur bar gsol ba gdab/_/oM sangs rgyas byang chub sems dpa' yi/_/spyan sngar slob dpon dgongs su
[\[171a.7\]]gsol/_/dri ma rnam gsum sbyong mdzad pa'i/_/dbang bskur mchog ni bdag la stsol/_/de nas maN+Dal me tog bkram pa la/_/'dug ste rkang pa'i long bu gshibs/_/me tog thogs te thal mo sbyar/_/drang por brkyang la lus po bsgrim/_/sna rtser 'khor lo 'khor
[\[171b\]]
[\[171b.1\]]ba la/_/rig pa gtad de bde ba gzung /_/'dar dang g.yo dang smra dang dgod/_/shes pa bde ba thob de las/_/ye shes rnal du phebs pa na/_/me long bstan la don bstan bya/_/kye he ru ka myu gu che ge mo/_/chos thams cad ni ngo bo nyid kyis skyes pa ste rkyen las skyes pa'o/_/
[\[171b.2\]]de yang dper na me long gi rkyen gyis gzugs su snang ba bzhin du sngon gyi smon lam dang gdul bya las dag pa'i dbang gis chos nyid spros pa thams cad dang bral ba las yul rnam 'phrul du shar ba te don chos nyid spros pa thams cad dang bral ba'o/_/kye che ge mo khyed nyams gang
[\[171b.3\]]shar ba de nga la smros shig_/de'i tshe shes pa gsal ba las/_/mi rtog skye ba gang yin pa/_/des gzung med pa'i nyams shar ba/_/'di ltar byung zhes brjod du med/_/bzhi pa phyag rgya chen po'i nyams/_/de la dam tshig bstan pa ni/_/dang bas bla ma gnyan par bya/_/rgyud la
[\[171b.4\]]shar ba'i phyag rgya che/_/nam yang rjed par mi bya'o/_/dman la mos pa'i gang zag dang /_/nam yang mi 'grogs dben pa bsten/_/dbang bzhi thob par ma gyur pa'i/_/gang zag rnams la de yi don/_/tshig tu brjod par mi bya'o/_/de nas bla ma'i zhabs la 'dud/_/phyag dang
[\[171b.5\]]mchod dang gtor ma dang /_/tshogs dang yon dbul bskur sti bya/_/'di ni bzhi pa'i cho ga'o/_/gang zhig lus ngag dag pa yis/_/bde ba 'dod pas zab mo'i don/_/bla ma'i zhabs pad brten pas blang /_/gzhan yang phyag rgya la brten pa'i/_/dbang bzhi 'dod pa'i
[\[171b.6\]]gang zag gis/_/man ngag las byung cho ga yis/_/dben pa'i gnas su yang dag brtsam/_/bsod nams 'dod dang thar pa rab brtson pa'i/_/gang zag dam pa rnams kyi don bya'i phyir/_/dkyil 'khor cho ga rgyas dang bsdus pa las/_/dge ba gang yin sems can don du bsngo/_/
[\[171b.7\]]dpal gshin rje tshe bdag nag po'i dkyil 'khor gyi cho ga dran pa gsal ba zhes bya ba/_dpal nag po zhabs kyis mdzad pa rdzogs so//_//paN+Di ta chen po nag po'i zhabs de nyid dang /_lo tsA ba gnyan gyis bsgyur cing zhus te gtan la phab pa'o//_//
[\[172a\]]
[\[172a.1\]{D2090}]@##/_/rgya gar skad du/_Ar+ya many+dzu shrI na ma sang+gI ti nA ma ma hA TI kA_/bod skad du/_'phags pa 'jam dpal gyi mtshan yang dag par brjod pa'i rgya cher 'grel pa/_bcom ldan 'das 'jam dpal ye shes sems dpa' la phyag 'tshal lo/_/sgro
[\[172a.2\]]dang skur pas stong pa yi/_/ngo bo nyid kyis bde ba che/_/ut+pal dang ni ral gri 'dzin/_/gzhon nur gyur la phyag 'tshal nas/_/tshig rgyas pa yi rgyud dag las/_/zab mo glu yi le'u dag_/'dir ni bdag gis dbye bar bya/_/de la 'dir bdag gis mgon
[\[172a.3\]]po 'jig rten dbang phyug las ji ltar thos pa bzhin bri bar bya'o/_/de la rtogs pa dang ldan pa'i gang zag dag ni/_dgos pa dag med na 'jug par mi 'gyur bas na/_de'i phyir rgyud 'di brjod par bya ba ni gang /_dgos pa ni gang /_dgos pa'i dgos
[\[172a.4\]]pa ni gang /_'brel pa ni gang zhe na/_brjod par bya ba ni 'jam dpal ye shes sems dpa' kho na yin la/_dgos pa ni theg pa sna tshogs kyi don rtogs pa'o/_/dgos pa'i dgos pa ni sku gsum dang ye shes lnga thob par byed pa'o/_/'brel pa ni
[\[172a.5\]]thabs dang thabs las byung ba'i mtshan nyid kyis 'brel par gnas so/_/de la rgyud 'di ni nam mkha' dang mnyam pa'i rgyud yin te/_bya ba dang /_spyod pa dang /_gnyi ga dang /_rnal 'byor dang /_rnal 'byor bla na med pa'i rgyud dang /_rgyud thams cad
[\[172a.6\]]kyi bshad rgyud yin te/_rgyud kun gyi ni bdag po mchog_/ces pas gsal lo/_/theg pa thams cad kyi gal 'gegs yin te/_theg pa sna tshogs thabs tshul gyis/_/zhes pas gsal lo/_/gzhung mi mthun pa mang po dag rang gi 'dod pa'i ngos nas
[\[172a.7\]]smra ste de dag gis ni rgyud 'di'i cha shas tsam las ma rtogs te/_rang rang gi rtog pa la bden par 'dzin pa'i phyir ro/_/de la re zhig bsdus pa'i don bshad par bya ste/_gleng gzhi phun sum tshogs pa dang /_rgyud dngos dang /_rjes su yi rang ba'o/_/gleng gzhi la gsum ste/_'khor dang ston
[\[172b\]]
[\[172b.1\]]pa dang bstan pa lan sum tshogs pa'o/_/rgyud dngos ni/_yi ge gcig pa'i rgyud de a yig gtso bor gyur pa'i phyir ro/_/mu stegs ri dwags zhes pa dang /_/kun don yon tan gsum gyi bdag_/ces pas mu stegs kyi lta ba bstan te/_bden pa gnyis ni rtogs pa
[\[172b.2\]]po/_/phyir mi ldog pa phyir mi 'ong /_/zhes pas nyan thos kyi lta ba bstan to/_/'dren pa rang rgyal bse ru'i tshul/_/nges 'byung sna tshogs las byung ba/_/zhes pas rang rgyal ba'i lam 'bras bu dang bcas pa bstan to/_/rnam rig sna tshogs gzugs don can/_/rnam shes
[\[172b.3\]]sna tshogs rgyud dang ldan/_/sna tshogs gzugs can yid las skyes/_/zhes pas rnal 'byor spyod pa'i lta ba bstan to/_/gnyis med gnyis su med par ston/_/zhes pas zung 'jug gi ngo bo ste sgyu ma lta bu bstan to/_/bden pa gnyis kyi tshul la gnas/_/yang dag mtha' la rnam
[\[172b.4\]]par gnas/_/zhes pas rab tu gnas pa'i don bstan to/_/yang dag mtha' ste yi ge med/_/ces pas gsang sngags bla na med pa'i mthar thug pa'i don bstan to/_/tshogs gnyis tshogs ni bsags pa po/_/zhes pas bsod nams dang ye shes kyi tshogs bsags pa bstan to/_/
[\[172b.5\]]skad cig gcig gis rdzogs sangs rgyas/_/zhes pas lha skad cig dran rdzogs kyis bskyed par bstan to/_/rdo rje hUM ste hUM zhes sgrogs/_/mtshon du rdo rje'i mda' thogs pa/_/rdo rje ral gris ma lus gcod/_/rdo rje sku 'chang rdo rje can/_/zhes pas cho ga gsum gyis bskyed pa bstan te/_rdo rje
[\[172b.6\]]gdan ni ma lus ldan/_/zhes pas gdan skyed pa bstan to/_/ye shes dbang bskur cod pan can/_/zhes pas dbang bskur ba'i cho ga yan lag dang bcas pa bstan to/_/ngan song thams cad rnam sbyong ba/_/zhes pas ro sreg pa'i cho ga bstan to/_/ye shes me lce 'od 'bar gsal/_/
[\[172b.7\]]zhes pas sbyin sreg gi cho ga bstan to/_/bsam gtan yan lag kun shes shing /_/zhes pas grub mtha' de dag so so'i sgom pa bstan to/_/yan lag med pa'i rtsis las 'das/_/zhes pa dang /_bsam gtan bzhi po'i rtse mo can/_/zhes pas mtshan ma med pa'i rdzogs pa'i rim pa
[\[173a\]]
[\[173a.1\]]bstan to/_/bcu drug phyed phyed thig le can/_/rnam pa kun ldan rnam pa med/_/ces pas mtshan bcas kyi rdzogs rim bstan to/_/da ni dkyil 'khor bstan par bya ste/_de la/_dkyil 'khor chen po yangs pa yin/_/zhes pas dkyil 'khor thams cad kyi don 'dir
[\[173a.2\]]rtogs par bya'o/_/khyad par gyi dkyil 'khor bstan pa ni/_sangs rgyas rnam par snang mdzad che/_/zhes pas rigs kyi gtso bo yin pas rigs lnga'i dkyil 'khor bstan to/_/gtsang gnas dam pa gau ta ma/_/zhes pas shAkya thub pa'i dkyil 'khor bstan to/_/rdo rje 'jigs
[\[173a.3\]]byed 'jigs par byed/_/ces pas rdo rje 'jigs byed kyi dkyil 'khor bstan to/_/khro bo'i rgyal po gdong drug 'jigs/_/zhes pas gzhon nu gdong drug gi dkyil 'khor bstan to/_/ha la ha la gdong brgya pa/_/zhes pas 'jam dpal gdong brgya pa'i dkyil 'khor bstan to/_/
[\[173a.4\]]gshin rje gshed po bgegs kyi rgyal/_/zhes pas gshin rje gshed kyi dkyil 'khor bstan to/_/gdong lnga gtsug phud lnga dang ldan/_/zhes pas 'jam dpal kun du zhal gyi dkyil 'khor bstan to/_/dpal ldan rgyu skar dkyil 'khor can/_/zhes pas dpal ldan rgyu skar gyi
[\[173a.5\]]dkyil 'khor bstan to/_/lha'i dbang po zhes pas khyab 'jug gi dkyil 'khor bstan to/_/lha yi bla zhes pas tshangs pa'i dkyil 'khor bstan to/_/lha yi bdag po zhes pas brgya byin gyi dkyil 'khor bstan to/_/lha min bdag ces pas rA hU la'i dkyil 'khor bstan to/_/lha yi
[\[173a.6\]]bla zhes pas gza' phur bu'i dkyil 'khor bstan to/_/'joms byed ces pas gza' thags zangs ris kyi dkyil 'khor bstan to/_/'joms byed phyi mas ni srin po'i rgyal po lang ka mgrin bcu'i dkyil 'khor bstan to/_/dbang phyug po zhes pas ma hA de ba'i dkyil 'khor bstan to/_/
[\[173a.7\]]shes rab ral gri mda' gzhu thogs/_/zhes pas 'jam dpal ye shes sems dpa' nyid kyi dkyil 'khor bstan to/_/de las tshogs bsags pa dag gis ni sa dang /_lam dang /_rnam par thar pa'i sgo nas 'jam dpal ye shes sems dpa' la bstod pa bstan to/_/
[\[173b\]]
[\[173b.1\]]ting 'dzin lus can lus kyi mchog_/longs spyod rdzogs sku kun gyi rgyal/_/sprul pa'i sku ste sku yi mchog_/ces pas 'bras bu bstan to/_/de dag dang ye shes rnam pa lnga dang /_'dis bsdus rgyas kyi bstod pa shes par bya'o/_/de ltar bsdus pa'i don rab tu rtogs nas/_tshig gi
[\[173b.2\]]don bde blag tu rtogs par bya ba'i phyir/_de nas zhes bya ba la sogs pa la/_de nas zhes bya ba ni sgyu 'phrul dra ba'i le'u khri drug stong yod pa las/_le'u khri lnga stong dgu brgya dgu bcu go dgu bshad pa de nas so/_/dpal ldan rdo rje 'chang zhes pa la/_'khor phun sum tshogs pa
[\[173b.3\]]phyag na rdo rje'i bshad pa ste/_dpal ldan ni gzugs sku gnyis so/_/rdo rje ni stong pa nyid de chos sku'o/_/'chang zhes pa ni sku gsum dbyer mi phyed pa ste ngo bo nyid kyi sku'o/_/gdul dka' zhes pa ni gdul bya ste dug gsum mo/_/'dul ba rnams zhes pa 'dul byed de sku
[\[173b.4\]]rnam pa gsum mo/_/mchog ces pa ni phyag na rdo rje'o/_/dpa' bo 'jig rten gsum las rgyal/_/zhes pa ni gdug pa can thams cad tshar gcod pa la ni dpa' bo zhes bya'o/_/'jig rten gsum las rgyal ni sa 'og sa steng sa bla gsum las rgyal ba'o/_/rdo rje dbang
[\[173b.5\]]phyug gsang ba'i rgyal/_/zhes pa ni rdo rje ni stong pa nyid do/_/stong pa nyid de'i don thugs su chud pa la ni dbang phyug ces bya'o/_/don de nyan thos dang rang sangs rgyas dang thun mong ma yin pas na gsang ba'i rgyal lo/_/yang na gsang ba ni gsang sngags kyi theg pa'o/_/de'i
[\[173b.6\]]rgyal po ni phyag na rdo rje'o/_/'o na phyag na rdo rje de'i cha lugs ci 'dra zhe na/_pad+ma dkar po'i rgyas 'dra'i spyan/_/zhes bya ba smos te/_pad+ma dkar po ni mdog dkar ba/_rtsa ba bzang ba/_dri zhim pa/_rtsi yod pa/_'dab ma lnga dang ldan pa'o/_/de bzhin du phyag na rdo rje de yang nyon mongs
[\[173b.7\]]pas ma gos pa dang /_tshogs gnyis las grub pa dang /_gzhan 'dul ba dang /_snying rje dang ldan pa dang /_rigs lngas 'gro ba'i don byed pa'o/_/yang na/_pad+ma dkar po'i rgyas 'dra'i spyan/_/zhes bya ba ni pad+ma la 'dam gyi skyon gyis ma gos pa bzhin skyon med pa'i spyan lnga dang ldan zhes
[\[174a\]]
[\[174a.1\]]bya ba'i tshig go/_/pad+ma rgyas pa'i gdan la bzhugs/_/zhes pa ni/_pad+ma rgyas pa'i gdan la bzhugs pa yin la 'khor ba la gnas kyang nyes pas ma gos zhes pa'i don to/_/rang gi lag gis rdo rje mchog_/ces pa ni gnyis su med pa'i ye shes thugs su chud
[\[174a.2\]]pa'i rtags su rdo rje thugs kar 'dzin pa'o/_/gzhan don mdzad pa'i rtags su yang dang yang du gsor bar byed pa'o/_/des ni thun mong ma yin pa'i 'khor bstan to/_/da ni thun mong gi 'khor khro bo stong lnga brgya bshad par bya ste/_khro bo de dag gi cha lugs bstan pa ni/_khro gnyer
[\[174a.3\]]rim par ldan la sogs/_/zhes bya ba smos te/_khro gnyer ni khro gnyer ro/_/rim par ldan la sogs zhes pa ni skra dang ag tshom ser la brdzes pa dang /_mig dmar ba dang /_lce 'dril zhing ya sos ma mchu mnan pa dang /_thung zhing gel ba dang /_gsus pa che ba dang /_yan lag rab
[\[174a.4\]]tu bgrad pa dang /_nying lag rdo rje'i rtse mo lta bu dang /_dur khrod dang gdug pa'i rgyan gyis brgyan pa dang /_mtshon cha 'bar zhing 'phro ba dang /_mgo'i do shal dang /_me 'bar ba'i gnas ni rim par ldan pa ste sogs zhes bya'o/_/de lta bu su la ldan zhe na/_lag na rdo rje mtha' yas pa
[\[174a.5\]]la'o/_/gdul dka' 'dul bas na dpa' bo'o/_/khro bo'i cha lugs dang ldan pas na 'jigs su rung ba'o/_/stag gi sham bu dang ldan pas na dpa' byad can no/_/ba spu'i bu ga nas rdo rje'i rtse mo rab tu 'phro ba ni gzhan don no/_/rang gi lag gis gsor bar byed pas na rang don
[\[174a.6\]]no/_/snying rje chen po'i sgo nas gzhan don byed pa dang /_shes rab chen po'i sgo nas rang gi don thugs su chud pas na/_thabs kyis 'gro don byed pa'i mchog_/'khor de dag thams cad kyang 'jam dpal ye shes sems dpa'i don la dga' ba dang /_mgu ba dang /_rangs pa'i bsam
[\[174a.7\]]pa can no/_/khro bo'i lus kyi gzugs ldan pa ni bshad zinato/_/sangs ba ni spangs pa phun sum tshogs pa/_rgyas pa ni ye shes phun sum tshogs pa'o/_/phrin las ni zhi ba dang rgyas pa dang dbang dang drag po'o/_/byed pa'i mgon zhes pa ni phrin las bzhis 'gro ba'i mgon byed pa'i tha
[\[174b\]]
[\[174b.1\]]tshig go/_/lus btud rnams dang lhan cig ces bya ba ni phyag na rdo rje dang lhan cig tu gnas pa'o/_/gnas nas kyang /_de bzhin gshegs pa bcom ldan 'das/_/rdzogs sangs rgyas la zhes bya ba ni ston pa phun sum tshogs pa ste shAkya thub pa'o/_/gnyis su med pa'i de bzhin nyid
[\[174b.2\]]thugs su chud nas 'gro ba'i don la gshegs pas na de bzhin gshegs pa'o/_/bcom pa ni bdud bzhi'o/_/ldan pa ni ye shes lnga dang ldan pa'o/_/'das pa ni rtag chad gnyis las 'das pa'o/_/rdzogs pa ni stobs dang mi 'jigs pa la sogs pa'i che ba'i yon tan bsam gyis
[\[174b.3\]]mi khyab pa'o/_/sangs rgyas ni sku gsum mo/_/phyag 'tshal nas zhes bya ba la sogs pa lus gus pa dang /_ngag dang ba dang /_yid mos pa dang bcas nas so/_/thal mo sbyar ba ni lus kyi bya ba'o/_/spyan sngar 'dug ste zhes bya ba ni ston pa phun sum tshogs pa ste shAkya
[\[174b.4\]]thub pa'i spyan sngar 'dug pa'o/_/'di skad gsol zhes pa ni mtshams sbyor gyi tshig ste ngag tu'o/_/khyab bdag ces bya ba ni thugs rje chen pos 'gro ba la khyab pas na khyab bdag go/_/bdag la sman pa dang zhes pa ni phyag na rdo rje la'o/_/bdag don bdag la thugs brtse'i
[\[174b.5\]]phyir/_/zhes pa ni gnyis su med pa'i ye shes thob pa'i phyir ro/_/thabs khyad par can sgyu 'phrul dra ba'i sgo nas mngon par rdzogs pa'i byang chub ci nas bdag gis thob par bya ba'i phyir rgyud 'di bshad du gsol zhes pa'o/_/rang gi don du zhus pa bstan pa'o/_/
[\[174b.6\]]da ni gzhan gyi don du zhus pa bstan pa ni/_nyon mongs pa ni dug lnga'am gsum mo/_/sems dkrugs zhes pa ni/_nyon mongs pa de dag gis rab tu sdug bsngal bar byas pa'o/_/ma rig pa ni ma rig pa'o/_/'dam du bying ba ni 'khor ba'i 'dam du bying ba'o/_/
[\[174b.7\]]sems can kun zhes pa 'gro ba rigs drug go/_/sman pa dang zhes pa ni mya ngan las 'das pa'i bde ba thob pa'i phyir ro/_/bla med 'bras bu thob bya'i phyir/_/zhes pa ni chos kyi sku ste de thob pa'i phyir bshad du gsol ba'o/_/yul gang la gsol ba gdab snyam pa la/_rdzogs
[\[175a\]]
[\[175a.1\]]pa'i sangs rgyas bcom ldan 'das la'o/_/'gro ba ni rigs drug go/_/bla ni sangs rgyas kyi dgongs pa'o/_/ma ni de ston pa'am 'byin pa'am skyed par byed pa'o/_/ston pa po zhes pa ni ma rtogs pa dang /_log par rtogs pa dang /_the tshom za ba las bzlog pa'o/_/
[\[175a.2\]]dam tshig chen po ni de las mi 'da' ba'o/_/de nyid mkhyen zhes bya ba ni/_ji lta ba mkhyen pa'i ye shes te/_de kho na nyid thugs su chud pa'o/_/dbang po bsam pa mkhyen mchog gis/_/zhes pa ni ji snyed pa mkhyen pa'i ye shes te/_gdul bya'i dbang po dang bsam pa
[\[175a.3\]]thams cad mkhyen pa'i ye shes zhes bya ba'i tha tshig go/_/de lta bu'i ston pa khyed ni gsol ba gdab pa'i gnas so/_/bcom ldan 'das kyi ye shes sku/_/zhes pa ni 'jam dpal ye shes sems dpa' ste chos sku ste thugs so/_/gtsug tor chen po tshig gi bdag_/ces
[\[175a.4\]]pa ni sku'i rang bzhin te/_byang chub sems dpa' man chad gyis bltar mi mngon pa ste 'dra ba med cing zil gyis mi non pa'i rtags so/_/tshig gi bdag ces pa ni gsung phun sum tshogs pa ste/_mi zad pa'i gsung de lta bu su la mnga' ba la bdag ces bya'o/_/de lta bu de yang rgyu
[\[175a.5\]]rkyen gyis ma bskyed pas na/_ye shes sku ste rang 'byung ba/_/zhes bya'o/_/sku de lta bu dang ldan pa'i 'jam dpal ye shes sems dpa'i ming ni yang dag brjod pa'i mchog_/de'i don bshad du gsol zhes pa'i tshig go/_/'jam pa ni tha dad kyi rtog pa'i zug rngus ma gos pa ste chos
[\[175a.6\]]sku'o/_/dpal ni 'gro ba'i dpal du gyur pa ste gzugs sku'o/_/ye shes ye gnas pa'i don shes pas na ye shes so/_/sems dpa' ni 'gro ba'i don la sems dpa' ba'o/_/ming ni zhes pas ni mtshan no/_/yang dag par brjod pa ni ma nor ba'o/_/mchog ces pa ni 'gran
[\[175a.7\]]zla med pa'o/_/don zab ces pa ni/_blo'i yul ma yin pa ste lta ba'o/_/de lta bu'i don des ma khyab pa med pas na don rgya che ba zhes bya'o/_/don chen mtshungs med ces bya ba ni de lta bu'i don de goms pa las/_rang gi don dang gzhan gyi don phun sum tshogs pa 'byung bas na don chen po
[\[175b\]]
[\[175b.1\]]zhes bya'o/_/mtshungs med ces bya ba ni/_nyan thos dang rang rgyal ba'i 'bras bu dang 'dra ba ma yin pa'o/_/rab zhi ba zhes bya ba ni/_sgrib pa gnyis dang bral ba'i sku'o/_/thog ma bar dang mthar dge ba/_/zhes bya ba ni rgyud kyi rgyal po 'di 'das pa'i sangs rgyas rnams kyis gsungs pas thog mar
[\[175b.2\]]dge ba zhes bya'o/_/da ltar gyi sangs rgyas rnams kyis gsungs pas bar du dge ba zhes bya'o/_/ma 'ongs pa'i sangs rgyas rnams kyang gsung bar 'gyur bas na tha mar dge ba zhes bya'o/_/yang na thog mar dge ba ni lta ba'o/_/bar du dge ba ni sgom pa'o/_/tha mar dge ba ni 'bras bu'o/_/yang
[\[175b.3\]]dang yang du gsungs pa gang /_/zhes pa ni nan tan du gsungs pa'o/_/rgyud chen zhes pa ni rgyud sde bzhi las khyad par 'phags pa'o/_/sgyu 'phrul dra ba ni rgyud kyi ming ngo /_/las zhes pa ni le'u khri drug stong yod pa las/_da res klu'i le'u bshad du gsol zhes pa'o/_/rdo rje ni
[\[175b.4\]]stong pa nyid do/_/'chang ba ni de'i don thugs su chud pa'o/_/chen po ni 'gran zla med pa ste longs sku'o/_/gsang sngags 'chang zhes pa ni zung 'jug gi ngo bo thugs su chud pa ste chos sku'o/_/dpag med rnams zhes pa ni sprul pa'i sku grangs med pa'o/_/dga' bzhin du zhes
[\[175b.5\]]pa ni sangs rgyas de dag dgyes bzhin du 'jam dpal ye shes sems dpa'i don glur blangs pa gang lags pa bshad du gsol zhes pa'o/_/'gro ba'i mgon byed pas na/_mgon po rdzogs sangs rgyas kun gyis/_/zhes pa ni sku gsum mo/_/gsang 'dzin ni sku gsum
[\[175b.6\]]dbyer mi phyed pa'o/_/ci nas bdag 'gyur phyir zhes pa ni dbyer mi phyed pa'i don te/_bdag gis thob par mdzad du gsol zhes pa'i don to/_/nges par 'byung gi bar du 'di/_/zhes pa mi gnas pa'i mya ngan las 'das pa ma thob kyi bar du/_bdag gi bsam pa brtan pos
[\[175b.7\]]bzung /_/zhes pa'i don to/_/gzhan don du zhus pa bstan pa ni/_nyon mongs ma lus bsal ba dang /_/zhes pa ni nyon mongs pa'i sgrib pa'o/_/bsal ba dang zhes pa ni/_nyon mongs pa de dag par byed pa'i phyir zhes bya ba'i don to/_/mi shes pa ni shes bya'i sgrib pa'o/_/
[\[176a\]]
[\[176a.1\]]ma lus spang ba'i phyir zhes pa ni nyon mongs pa dang /_shes bya'i sgrib pa mtha' dag dag pa'i phyir/_bsam pa'i khyad par ji bzhin du/_/zhes pa dbang po'i bye brag ji ltar 'tshal ba bzhin du bshad du gsol zhes pa'i don to/_/sems can rnams la zhes pa ni
[\[176a.2\]]nyon mongs pa'i gang zag go/_/bshad par 'tshal zhes bya ba ni klu'i le'u theg pa sna tshogs kyi don bshad du gsol zhes pa'i don to/_/gsang dbang ni gsang sngags la dbang ba'o/_/de ni phyag na rdo rje'o/_/de bzhin gshegs la de skad du/_/zhes pa ni don phyin ci ma log pa la
[\[176a.3\]]gshegs pa ni de bzhin gshegs pa'o/_/de skad du gsol nas zhes bya ba ni theg pa sna tshogs kyi don bshad du gsol zhes pa'o/_/thal mo sbyar byas te/_lus btud nas ni spyan sngar 'dug_/ces pa ni gus pa'i tshul gyis shAkya thub pa'i spyan sngar 'dug pa'o/_/da ni rgyud
[\[176a.4\]]bshad pa'i sbyor ba bstan to/_/de nas zhes pa ni 'das ma thag pa ste/_spyan sngar 'dug pa'i de ma thag pa'o/_/bcom pa ni bdud bzhi ste lha'i bu'i bdud dang /_'chi bdag gi bdud dang /_nyon mongs pa'i bdud dang /_phung po'i bdud do/_/ldan pa ni ye shes lnga ste me long lta bu dang /
[\[176a.5\]]mnyam pa nyid dang /_so sor rtog pa dang /_bya ba grub pa dang /_chos kyi dbyings kyi ye shes so/_/shAkya ni rgyal po shAkya'i rigs so/_/thub pa ni shAkya rnams kyi ngag thub pa'o/_/yang na stobs bcus bdud bzhi thub pas na thub pa'o/_/rdzogs pa'i sangs rgyas rkang gnyis mchog_/
[\[176a.6\]]ces pa ni rkang gnyis ni lha dang mi'o/_/de'i mchog tu gyur pa ni shAkya thub pa'o/_/nyid kyi zhes pa ni shAkya thub pa'o/_/zhal nas ljags bzang ba zhes pa ni kha dog dang dbyibs phun sum tshogs pa'o/_/ring zhing zhes pa ni chu'o/_/yangs pa ni zheng ngo /_/brkyang bar mdzad de zhes pa ni
[\[176a.7\]]ljags las 'od byung bas 'dod khams la sogs pa 'jig rten gsum po snang bar byas nas bdud bzhi'i dgra rnams 'dul bar byed pa'o/_/de'i rjes thogs la 'dzum pa bstan nas/_sems can gyi ngan song gsum sbyong bar byed pa zhes bya ste dag par byed pa'i tha tshig go/_/tshangs pa'i
[\[176b\]]
[\[176b.1\]]gsung ni yan lag drug cu'o/_/snyan pa yi zhes pa ni yid du 'ong ba'i gsung ngo /_/des 'dod khams la sogs pa/_'jig rten gsum po kun bkang nas/_/lag na rdo rje stobs po che/_/gsang dbang la ni slar gsungs pa ni zhus pa'i lan gsungs pa'o/_/ji skad gsungs she na/
[\[176b.2\]]phyag na rdo rje la snying rje chen po dang ldan pa zhes bos nas/_'gro ba rnams la phan pa'i don du phyag na rdo rje khyod kyis snang la rang bzhin med pa'i sku 'jam dpal gyi mtshan brjod pa tsam gyis don chen po 'byung ba sgrib pa dag par byed cing sdig sel zhes pa dri ma thams cad dang bral bar byed pa'o/_/
[\[176b.3\]]nga la nyan par brtson pa ni/_/zhes pa shAkya thub la'o/_/brtson pa ni zhes pa bar chad med pa'o/_/legs so dpal ldan rdo rje 'chang /_/zhes pa rang don du zhus pa legs so/_/lag na rdo rje khyod legs so/_/zhes pa gzhan don du zhus pa legs so/_/de'i phyir ngas bshad ces rang bzhin
[\[176b.4\]]gyi don du zhus pa de'i phyir/_shAkya thub pa ngas phyag na rdo rje la lam 'bras bu dang bcas par bstan to zhes bya ba'i don to/_/khyod ni rtse gcig yid kyis nyon/_/zhes pa ni ma yengs par ro/_/bcom ldan de ni legs zhes gsol/_/zhes pa ni mtshams sbyor gyi tshig go/_/bcom ldan
[\[176b.5\]]shAkya thub pas 'khor de dag thams cad rigs tha dad du gzigs te/_la la ni gsang sngags zhes pa lha kha sbyor gyi rigs su gzigs/_la la ni rigs chen zhes pa rdzogs pa'i rim pa'i skal ldan du gzigs/_la la ni thams cad dang zhes pa bskyed rdzogs thun mong
[\[176b.6\]]ba'i gang zag tu gzigs so/_/la la ni/_gsang sngags rig sngags 'chang ba'i rigs/_/zhes pa lha rkyang pa la dga' ba'i gang zag tu gzigs so/_/yang na/_rigs gsum la ni rnam par gzigs/_/zhes pa sku dang gsung dang thugs kyi rigs su gzigs so/_/'jig
[\[176b.7\]]rten zhes pa ni log pa'i shes pas brtags pa'o/_/'jig rten 'das pa'i rigs zhes pa ni mya ngan las 'das pa ste 'khrul pa zad pa'o/_/'jig rten snang byed ces pa ni 'jig rten snang bar byed pa ni rigs pa rgyun gyi brtag pa ste mu stegs kyi rigs so/_/rigs chen dang zhes pa ni mu
[\[177a\]]
[\[177a.1\]]stegs las bzlog pa ste pha rol tu phyin pa'i theg pa'i gang zag du gzigs so/_/phyag rgya chen po'i rigs mchog dang /_/zhes pa ni phyag ni blo las 'das pa ste stong pa nyid do/_/rgya ni stong pa nyid des ma khyab pa med pa'o/_/chen po ni de lta bu rtogs pa'i
[\[177a.2\]]gang zag de 'gran zla med pas na rigs mchog ces bya'o/_/rigs chen gtsug tor cher gzigs nas/_/zhes pa ni zil gyis mi non pa'i gang zag ste khyad par bla na med pa'i gang zag tu gzigs nas/_tshig gi bdag po zhes pa ni shAkya thub pa la'o/_/tshigs su bcad
[\[177a.3\]]ces pa brkyang pa bsdus pa ste sgyu 'phrul dra ba klu'i le'u bsdus zhes pa'i don to/_/gang gsung zhe na/_gsang sngags rgyal po drug ldan zhing /_/zhes pa 'og nas 'byung ba'i tshig go/_/gsang sngags zhes pa ni zung 'jug go/_/rgyal po zhes pa ni lam thun mong ma yin pa'o/_/
[\[177a.4\]]drug ces pa ni a'i sde tshan no/_/ldan zhes pa ni thabs kyi yi ge a dang bcas pa'o/_/gnyis su med par 'byung ba dang /_/zhes pa ni kun rdzob tu gsal byed dang dbyangs yig dang gnyis su med pa'o/_/don dam rig pa dang stong pa gnyis su med pa'o/_/mi skye zhes pa ni don dam
[\[177a.5\]]pa'i bden pa'o/_/chos can zhes pa ni kun rdzob kyi bden pa'o/_/'di gsungs pa zhes pa ni dbyer med kyi tshul du 'khor rnams la bka' stsal pa'o/_/de dag gis ni gleng gzhi phun sum tshogs pa rgyud bshad pa'i sbyor ba dang bcas pa bstan to//_//da ni rgyud dngos bstan par bya
[\[177a.6\]]ste/_theg pa sna tshogs thabs tshul gyis/_/zhes pa ni theg pa sna tshogs kyi tshul du bshad par bya ste/_spyir theg pa'i sgo sna tshogs shing bsam gyis mi khyab kyang bsdu na gnyis te/_pha rol tu phyin pa'i theg pa dang /_gsang sngags kyi theg pa'o/_/re zhig pha rol tu phyin pa'i theg
[\[177a.7\]]pa'i sgo nas bshad par bya ste/_a A zhes pa ni sbyin pa'i pha rol tu phyin pa'o/_/i I zhes pa ni tshul khrims kyi pha rol tu phyin pa'o/_/u U zhes pa ni bzod pa'i pha rol tu phyin pa'o/_/e ai zhes pa ni brtson 'grus kyi pha rol tu phyin ba'o/_/o au zhes pa ni bsam gtan gyi pha rol tu
[\[177b\]]
[\[177b.1\]]phyin pa'o/_/aM aHzhes pa ni shes rab kyi pha rol tu phyin pa'o/_/de dag kyang ring thung gi bye brag gis 'jig rten dang 'jig rten las 'das par shes par bya'o/_/de la 'jig rten pa'i sbyin pa ni sbyin pa po dang sbyin pa po'i yul dang /_sbyin par bya ba'i rdzas dang gsum du dmigs te
[\[177b.2\]]gtong ngo /_/'jig rten las 'das pa'i sbyin pa ni 'khor gsum yongs su dag pa'o/_/de bzhin du tshul khrims la sogs pa shes par bya'o/_/gsang sngags kyi dbang du byas nas bshad na/_a A ni gsal la rtog pa med pa ste me long lta bu'i ye shes so/_/i I zhes pa
[\[177b.3\]]ni phyogs ris thams cad dang bral ba ste mnyam pa nyid kyi ye shes so/_/u U zhes pa ni 'khor 'das gnyis gnyis med du shes pa'i ye shes te so sor rtog pa'i ye shes so/_/e ai zhes pa ni bya ba grub pa'i ye shes te 'gro ba'i don 'bad pa med par 'byung ba'o/_/o au
[\[177b.4\]]zhes pa ni ye shes de dag dbyer mi phyed pa ste chos kyi dbyings kyi ye shes so/_/aM zhes pa ni ye shes de dag stong pa nyid dang ldan zhes bya ba'i don to/_/aHzhes pa ni ye shes dang stong pa dbyer mi phyed pa'i don de bdag gis bsgom zhes pa'i don to/_/shes rab dang ye shes
[\[177b.5\]]gnyis su med pa'i don de gang du bsgom zhe na/_s+thi to zhes pa ni bstan pa ste/_gnas phun sum tshogs pa ste bkra shis shing nyams dga' ba'o/_/hr-i di zhes pa ni snying po'o/_/snying po ni gang zhe na dz+nyA na zhes pa ste ye shes lnga'o/_/mUrti ni rgyun te ye shes de dag rgyun du bsgom
[\[177b.6\]]zhes pa'i tha tshig go/_/a haM zhes pa bdag ste rnal 'byor pa bsgom zhes pa'i tha tshig go/_/bud+d+ho zhes pa sangs rgyas te 'bras bu'o/_/bud+d+ha nAM zhes pa ni sku rnam pa gnyis so/_/t+ya d+h+wa brtI nAM zhes pa ni sku gsum dbyer mi phyed pa'o/_/dbyer mi phyed pa'i don de ye shes lnga dang
[\[177b.7\]]ldan pas oM zhes bya'o/_/ye shes des tha dad kyi rtog pa thams cad gcod pas badzra tIk+Sh+Na zhes bya ste rdo rje rnon po'o/_/duHkhats+tshe da ni nyon mongs pa gcod pa'o/_/pradz+nyA dz+nyA na shes rab ye shes te thugs so/_/de lta bu'i ye shes de rgyun mi 'chad pas mUrta ye zhes bya ste rgyun no/_/dz+nyA na kA
[\[178a\]]
[\[178a.1\]]ya zhes pa ni ye shes kyi sku ste sku'o/_/wA gI shwa ra zhes bya ba ni ngag gi dbang phyug ste gsung ngo /_/de lta bu'i sku gsung thugs te skye ba med pa'i lta ba rtogs pa las 'byung ste a'o/_/bde ba chen po goms pas nyams su blangs pas na ra'o/_/de lta ba dang sgom pa la skyon
[\[178a.2\]]gang gis kyang ma gos pa pad+ma ste pa'o/_/de lta bu de bskyed rdzogs thun mong gi spyod pas grol bas na tsa'o/_/nA ya zhes pa ni rig pas kyang chos thams cad skye ba med par shes par bya'o/_/te zhes bya ba ni 'bras bu ster ba dang bral ba'o/_/na maHzhes bya ba ni don ma nor ba'o/_/de dag gis
[\[178a.3\]]ni rgyud kyi don sngags su bsdus pa bstan to/_/'di ltar sangs rgyas bcom ldan 'das/_/zhes pa ni gong du bstan pa'i sku gsum mo/_/rdzogs pa'i sangs rgyas a las byung /_/zhes pa ni a ni skye ba med par rtogs pa las 'byung zhes bya ba'i tha tshig go/_/a ni skye ba med pa ste don
[\[178a.4\]]dam pa'o/_/yig 'bru kun zhes pa ni kun rdzob kyi chos thams cad do/_/mchog ces pa ni dbyer mi phyed pa'o/_/de lta bu nyams su blangs pa las/_don chen zhes pa ni rang don dang gzhan don 'byung ba'o/_/yi ge dam pa yin zhes pa ni lam ma nor ba'o/_/khong nas 'byung ba
[\[178a.5\]]skye ba med/_/ces pa ni chos thams cad la chos nyid skye ba med pas khyab pa'o/_/skye med de'i rang bzhin bstan pa ni/_tshig tu brjod pa spangs pa ste/_/blo'i yul ma yin pa'o/_/brjod pa kun gyi rgyu yi mchog_/ces pa ni skye ba med las thams cad skye ba'i tshul du shar ba'o/_/tshig
[\[178a.6\]]kun rab tu gsal bar byed pa sna tshogs su shar ba'o/_/de lta bu de yang 'jam dpal ye shes sems dpa'i rang bzhin yin zhes pa'i sgo nas bstod pa'o/_/mchod pa chen po zhes bya ba ni ye shes sems dpa' de mchod pa'i gnas yin pas na mchod pa chen po'o/_/'dod chags
[\[178a.7\]]che zhes bya ba ni 'gro ba'i don la chags pa'o/_/sems can thams cad dga' bar byed/_/ces bya ba ni gdul bya thams cad rgyud tshim par byed pa'o/_/mchod pa chen po zhe sdang che/_/zhes pa ni chos thams cad stong zhing bdag med pa'o/_/stong zhing bdag med pa des/_nyon mongs
[\[178b\]]
[\[178b.1\]]kun gyi dgra che ba/_/zhes bya ste nyon mongs pa thams cad rlag par byed pa'o/_/mchod pa chen po ni bshad zin to/_/gti mug che zhes pa ni shes rab po/_/gti mug blo ste zhes pa ni shes rab chen po des ma rig pa sel bas na gti mug sel zhes bya'o/_/khro ba che zhes pa ni 'jam
[\[178b.2\]]dpal ye shes sems dpa'o/_/khro ba chen po zhes bya ba ni tha dad kyi rtog pa thams cad dang bral ba'o/_/dgra che ba zhes pa ni tha dad kyi rtog pa thams cad sel bar byed do zhes bya ba'i tha tshig go/_/khro ba chen po dgra che ba/_/zhes bya ba ni khro ba chen po ni 'jam dpal ye shes
[\[178b.3\]]sems dpa'o/_/dgra che ba ni 'jam dpal gyis 'joms pa'o/_/chags pa che zhes pa ni ye shes sems dpa'o/_/chags pa thams cad sel bar byed/_/ces pa ni mngon zhen thams cad gcod par byed pa'o/_/'dod pa chen po ni dang ba skye ba'i gnas yin pa'o/_/bde ba
[\[178b.4\]]che zhes pa ni chos kyi sku'o/_/dga' ba chen po mgu ba che/_/zhes pa ni sems can thams cad mgu bar byed pa ste gzugs sku gnyis so/_/gzugs che lus kyang che ba ste/_/zhes pa ni gzugs chen po dang lus chen po'i sgo nas 'gro ba'i don byed pa'o/_/kha dog che zhes
[\[178b.5\]]pa ni dkar po la sogs pa sna tshogs pa'i sgo nas 'gro ba'i don byed pa'o/_/lus che zhes pa ni zheng ngo /_/bong che zhes pa ni chu ring pa'o/_/thams cad du grags pas ni che zhes bya'o/_/'gro ba thams cad la khyab pas na rgya che ba zhes bya'o/_/dkyil 'khor chen po
[\[178b.6\]]yangs pa yin/_/zhes pa ni dkyil 'khor mtha' dag gi sgo nas 'gro ba'i don byed pa'o/_/shes rab ces pa ni stong pa nyid do/_/des tha dad kyi rtog pa gcod pas na mtshon no/_/'chang zhes pa ni 'jam dpal la ldan zhes bya ba'i don to/_/nyon mongs pa'i 'dam las
[\[178b.7\]]'dren par byed pas na lcags kyu che zhes bya'o/_/gdul bya thams cad la grags pas na grags chen zhes bya'o/_/yon tan ma lus par rdzogs pas na snyan grags chen po zhes bya'o/_/snang ba chen po ni longs sku'o/_/gsal ba chen po ni chos sku'o/_/mkhas pa sgyu 'phrul
[\[179a\]]
[\[179a.1\]]chen po 'chang /_/zhes pa ni mkhas pa ni 'gro ba'i don la mkhas pa ste sprul sku'o/_/sgyu 'phrul chen po zhes pa ni thabs sna tshogs pa'o/_/'chang zhes bya ba ni lnga pa'o/_/sgyu 'phrul chen po'i don grub pa ni bskyed pa'i rim pa'i lha'i sgo nas don grub pa'o/_/
[\[179a.2\]]sgyu 'phrul chen po dga' bas dga'/_/zhes pa ni rdzogs pa'i sgo nas so/_/sgyu 'phrul chen po mig 'phrul can/_/zhes pa ni bskyed rdzogs thun mong gi sgo nas 'gro ba'i don byed pa'o/_/da ni pha rol tu phyin pa bcu'i sgo nas bstod pa bstan te/_sbyin pa la bzhi ste/_zang zing mi
[\[179a.3\]]'jigs chos dang byams/_/de dag 'khor gsum mi dmigs pa/_/'jig rten 'das pa'i sbyin pa'o/_/de'i bdag po ni 'jam dpal ye shes sems dpa' ste gtso bo zhes bya'o/_/tshul khrims ni gsum ste sdom pa'i tshul khrims dang /_sems can gyi don byed pa'i tshul khrims
[\[179a.4\]]dang /_dge ba chos sdud pa'i tshul khrims dang gsum mo/_/chen po zhes bya ba ni 'khor gsum mi dmigs te 'jig rten las 'das pa'o/_/'chang ba'i mchog ni ye shes sems dpa'o/_/bzod pa ni gsum ste gnod pa byed pa la ji mi snyam pa'i bzod pa dang /_sdug bsngal dang du
[\[179a.5\]]len pa'i bzod pa dang /_chos la nges par sems dpa'i bzod pa'o/_/chen zhes pa ni 'khor gsum mi dmigs pa ste 'jig rten las 'das pa'o/_/'chang ba ni ye shes sems dpa'o/_/brtan pa po zhes bya ba ni mi 'gyur ba'o/_/brtson 'grus la gsum ste/_go cha'i brtson
[\[179a.6\]]'grus dang /_spyor ba'i brtson 'grus dang /_chog par mi 'dzin pa'i brtson 'grus so/_/brtul ba yin zhes pa ni brtson 'grus kyi stobs kyis 'khor ba las brtul ba'o/_/bsam gtan la gnyis te zhi gnas dang lhag mthong ngo /_/zhi gnas ni dmigs pa rtse gcig
[\[179a.7\]]pa'o/_/lhag mthong ni gang zag dang chos kyi bdag gis stong pa'o/_/chen po zhes pa ni 'khor gsum mi dmigs pa ste 'jig rten las 'das pa'o/_/ting nge 'dzin gnas zhes pa ni ye shes sems dpa' ldan pa'o/_/shes rab la gnyis te rgyu'i shes rab dang 'bras bu'i
[\[179b\]]
[\[179b.1\]]shes rab bo/_/rgyu'i shes rab ni thos bsam sgom gsum mo/_/'bras bu'i shes rab ni don phyin ci ma log pa'o/_/chen po ni 'khor gsum mi dmigs pa ste 'jig rten las 'das pa'o/_/lus 'chang ba zhes pa ni ye shes sems dpa' la'o/_/stobs zhes pa ni
[\[179b.2\]]gzhan gyis mi thub pa'i stobs te bcu'o/_/che zhes pa ni 'khor gsum mi dmigs pa ste 'jig rten las 'das pa'o/_/thabs shes rab ni theg pa'i sgo bsam gyis mi khyab pa dang ldan pa'o/_/che zhes pa ni 'khor gsum mi dmigs pa'o/_/smon lam zhes pa ni
[\[179b.3\]]'gro ba'i don 'byung ba'o/_/ye shes zhes pa ni ji lta ba mkhyen pa dang ji snyed pa mkhyen pa'i ye shes mnga' ba ste/_rgya mtsho zhes pa mi zad pa'i ye shes dang ldan pa'o/_da ni byams pa dang snying rje dang phrin las dang rdzu 'phrul gyi sgo nas bstod pa'o/_/byams chen zhes pa ni phyogs ris med
[\[179b.4\]]pa ste dpag tu med pa'i byams pa'o/_/snying rje chen po blo'i mchog dang ldan pa ni ye shes sems dpa'o/_/shes rab chen po blo chen ldan pa yang de nyid do/_/mkhas pa chen po zhes bya ba ni 'gro ba'i don la mkhas pa'o/_/thabs che ba zhes bya ba ni theg pa sna tshogs kyi sgo nas
[\[179b.5\]]so/_/rdzu 'phrul chen po'i stobs dang ldan/_/zhes bya ba ni rdzu 'phrul bsam gyis mi khyab pa dang ldan pa ste rtsig pa dang ra ba las thal ba dang /_thogs pa med pa'i lus kyis kun du 'gro ba dang /_du ba 'thul zhing me 'bar ba la sogs pa dang ldan pa'o/_/shugs chen ni gzhan gyi
[\[179b.6\]]stobs 'joms pa'o/_/mgyogs pa chen po ni 'gro ba'i don la myur ba'o/_/rdzu 'phrul chen po ni ye shes sems dpa'o/_/cher grags pa ni 'gran zla med pa'o/_/stobs chen pha rol gnon pa ni gdul bya gdul ba'o/_/srid pa'i ri bo ni srid pa gsum mo/_/chen po 'joms
[\[179b.7\]]zhes pa ni ma rig pa'o/_/mkhregs pa ni rig pa dang stong pa dbyer mi phyed pa'o/_/rdo rje chen po 'chang ba ni dbyer mi phyed pa'i don thugs su chud pa'o/_/drag po chen po ni ye shes sems dpa'o/_/drag shul che zhes pa ni drag po'i las kyis 'dul ba'o/_/'jigs chen zhes pa ni
[\[180a\]]
[\[180a.1\]]bdag tu 'dzin pa'o/_/'jigs par byed ces bya ba ni mtha' dang bral ba'i ye shes ston pa'o/_/mgon po ni mgon byed pa'o/_/rigs zhes pa ni lnga'o/_/mchog ces pa ni ye shes sems dpa'o/_/bla ni sangs rgyas kyi dgongs pa'o/_/ma ni de 'byin pa'o/_/sangs
[\[180a.2\]]rgyas kyi dgongs pa gang zhe na/_gsang sngags chen po'i mchog ste mtha' dang bral ba'o/_/theg pa chen po'i tshul la gnas/_/zhes pa ni byang chub sems dpa'i lam 'bras bu dang bcas pa'i/_/de lta bu'i lam 'gro ba la ston pas na theg pa chen po'i tshul gyi mchog go/_/sangs rgyas rnam par snang
[\[180a.3\]]mdzad che/_/zhes pa ni rigs lnga'i dkyil 'khor mtshon pa'o/_/sangs rgyas ni spang ba phun sum tshogs pa dang /_ye shes phun sum tshogs pa ste chos sku'o/_/rnam par snang mdzad ces pa ni mtshan dang dpe byad kyis brgyan pa ste longs sku'o/_/mdzad che zhes pa ni mdzad pa bcu gnyis kyis
[\[180a.4\]]'gro ba'i don byed pa ste sprul sku'o/_/thub pa chen pho zhes bya ba ni shAkya thub pa'o/_/thub chen ldan zhes pa ni shAkya thub pa'i yon tan dang yang ye shes sems dpa' la ldan zhes pa'i don to/_/gsang sngags tshul chen zhes pa ni bskyed pa'i rim pa dang rdzogs pa'i rim pa'o/_/de la bskyed
[\[180a.5\]]pa'i rim pa ni phyi bskyed pa'i rim pa dang /_nang bskyed pa'i rim pa dang /_zab mo bskyed pa'i rim pa'o/_/phyi bskyed pa'i rim pa ni lha mang ngam nyung yang rung ste lha rkyang pa bsgom pa'o/_/nang bskyed pa'i rim pa ni lha kha sbyor bsgom pa'o/_/zab mo bskyed pa'i rim pa ni rtsa rlung
[\[180a.6\]]bsgom pa'o/_/de dag thams cad la rang bzhin med par shes pa ni rdzogs pa'i rim pa'o/_/las byung zhes pa sku gsum mo/_/gsang sngags tshul chen bdag nyid can/_/zhes pa ni bskyed rdzogs thun mong gi bdag nyid ye shes sems dpa' khyod la ldan no zhes bya ba'i
[\[180a.7\]]tha tshig go/_/da ni pha rol tu phyin pa dang /_sa bcu dang /_yon tan bsam gyis mi khyab pa'i sgo nas bstod pa bstan te pha rol phyin bcu ni bshad zin to/_/thob pa ye shes sems dpa' khyod kyis thob ces pa'i don to/_/pha rol phyin pa bcu la gnas/_/zhes pa ni gnas
[\[180b\]]
[\[180b.1\]]nas 'gro ba'i don byed do zhes bya ba'i tha tshig go/_/dag pa ste zhes bya ba ni pha rol phyin pa thams cad dbyer med du rtogs pa'o zhes bya'o/_/tshul zhes pa ni pha rol tu phyin pa bcu 'gro ba la ston pa'o/_/mgon po ni ye shes sems dpa'o/_/sa bcu'i dbang phyug ces pa ni sa
[\[180b.2\]]bcu la dbang thob pa zhes bya'o/_/gnas pa po zhes bya ba ni sa bcu pa la gnas nas 'gro ba'i don byed pa'o/_/shes bcu zhes pa ni chos shes pa dang /_rjes su rtogs pa shes pa dang /_pha rol gyi sems shes pa dang /_kun rdzob shes pa dang /_sdug bsngal shes pa
[\[180b.3\]]dang /_kun 'byung shes pa dang /_'gog pa shes pa dang /_lam shes pa dang /_zad pa shes pa dang /_mi skye ba shes pa'o/_/rnam dag ces pa ni/_nyan thos kyi shes pa bcu rang bzhin med par shes pa'o/_/bdag nyid can zhes pa ni ye shes sems dpa'o/_/rnam pa bcu po
[\[180b.4\]]zhes pa ni gcig pur 'dzin pa dang /_rgyur 'dzin pa dang /_za bar 'dzin pa dang /_byed pa por 'dzin pa dang /_rang dbang can du 'dzin pa dang /_rtag par 'dzin pa dang /_kun nas nyon mongs par 'dzin pa dang /_rnam par byang bar 'dzin pa dang /_rnal 'byor can du 'dzin pa dang /
[\[180b.5\]]ma grol ba grol bar 'dzin pa'o/_/don bcu'i don ni mu stegs kyi don bcu po de yang ye shes sems dpas khong du chud ces bya ba'i don to/_/thub dbang ni thub pa'i dbang po ste bdud bzhi thub pa'o/_/stobs bcu ni gnas dang gnas ma yin pa mkhyen pa'i stobs dang /_mos
[\[180b.6\]]pa sna tshogs pa mkhyen pa'i stobs dang /_bsam gtan dang ting nge 'dzin mkhyen pa'i stobs dang /_rnam par thar pa dang snyoms par 'jug pa mkhyen pa'i stobs dang /_kun nas nyon mongs pa dang rnam par byang ba mkhyen pa'i stobs dang /_las dang las kyi rnam par smin pa mkhyen
[\[180b.7\]]pa'i stobs dang /_thams cad du 'gro ba'i lam mkhyen pa'i stobs dang /_sngon gyi gnas dran pa'i stobs dang /_'chi 'pho dad skye ba shes pa'i stobs dang /_zag pa zad pa mkhyen pa'i stobs so/_/de ltar stobs bcus 'gro ba'i don byed pas na khyab pa'i bdag_/kun gyi don ni
[\[181a\]]
[\[181a.1\]]ma lus byed/_/ces bya'o/_/'o na 'gro ba'i don byed pa la skyon gyis ma gos sam zhe na/_rnam bcu dbang ldan che ba po/_/zhes smos te dbang bcu ni tshe la dbang ba dang /_las la dbang ba dang /_yo byad la dbang ba dang /_mos pa la dbang ba dang /_smon lam la dbang ba dang /
[\[181a.2\]]rdzu 'phrul la dbang ba dang /_skye ba la dbang ba dang /_chos la dbang ba dang /_sems la dbang ba dang /_ye shes la dbang ba dang /_dbang bcu dang ldan pas skyon gyis ma gos pa'o/_/da ni sku gsum gyi sgo nas bstod par bya ste/_dang po chos kyi sku'i sgo nas bstod par bya ste/
[\[181a.3\]]thog ma med ces pa ni rgyus stong pa'o/_/spros med bdag ces pa ni skyon dang bral ba'o/_/de bzhin nyid bdag dag pa'i bdag_/ces pa ni rang gi ngo bos stong pa'o/_/bden par smra zhing zhes pa ni longs sku ste bden par smras pa ni theg pa chen po'o/_/tshig mi 'gyur zhes pa ni bden
[\[181a.4\]]pa yang dag pa zhes bya ba'i don to/_/ji skad smras pa de bzhin byed/_/ces pa ni 'khor phun sum tshogs pa ste sa bcu'i byang chub sems dpa' dag go/_/gnyis med ces pa ni don dam pa'i bden pa dang kun rdzob kyi bden pa dbyer mi phyed pa'o/_/de thugs su chud nas 'gro ba la yang
[\[181a.5\]]gnyis su med par ston pa'o/_/yang dag mtha' la rnam par gnas/_/zhes pa ni rgyud 'di'i lta ba ston pa'i tshig yin te/_yang dag pa'i mtha' ni don phyin ci ma log pa'o/_/de'i rig pa yul na mi gnas pa dang /_rgyud dang bstan bcos kun gyi yul du mi gnas pa dang blo las 'das
[\[181a.6\]]pa'o/_/bdag med seng ge'i sgra dang ldan/_/zhes pa ni sprul pa'i sku ste/_gang zag gi bdag dang chos kyi bdag med pa'i sgra ste seng ge dang 'dra ste/_dper na gcan zan gyi rgyal po seng ge des sgra bsgrags pa tsam gyis ri dgas ma lus pa thams cad zil gyis gnon cing 'jigs
[\[181a.7\]]par byed do/_/de bzhin du ye shes sems dpa'i bdag med pa'i sgra des ri dgas ngan pa dang 'dra ba'i mu stegs 'jigs par byed do/_/kun du 'gro zhes pa ni phyogs dang dus thams cad du gshegs pa'o/_/don yod ces pa ni 'gro ba'i don la gshegs pa'o/_/stobs zhes pa ni stobs
[\[181b\]]
[\[181b.1\]]bcus don byed pa'o/_/de bzhin gshegs pa'i yid ltar mgyogs/_/zhes pa ni 'gro ba'i don la myur ba'o/_/rgyal ba zhes pa ni nyan thos so/_/rnam rgyal zhes pa ni byang chub sems dpa'o/_/dgra las rgyal zhes pa ni sgrib pa mtha' dag zad pa ste sangs rgyas so/_/de ltar sprul pa'i sku
[\[181b.2\]]des 'gro ba'i don byed pa'i tshul ni 'khor los sgyur ba'i rgyal po lta bu'i sgo nas kyang don byed la/_stobs che zhes bya ba ni tshul sna tshogs kyi sgo nas 'gro ba'i don byed pa'i tha tshig go/_/tshogs zhes pa ni nyan thos so/_/slob dpon zhes pa ni sprul pa'i sku ste shAkya thub pa'o/_/tshogs zhes
[\[181b.3\]]pa ni rang rgyal ba'o/_/mchog ces pa ni rang rgyal ba'i slob dpon rigs gsum mgon po lta bu'o/_/tshogs zhes pa ni byang chub sems dpa'i dge 'dun no/_/rje zhes pa ni longs sku ste rnam par snang mdzad lta bu'o/_/tshogs zhes pa dang /_/bdag ces pa ni mtha' dang bral ba'i ye shes te chos kyi sku'o/_/
[\[181b.4\]]dbang dang ldan zhes pa ni de dag thams cad ye shes sems dpa' la ldan no zhes pa'i don no/_/mthu chen zhes pa ni ye shes sems dpa'o/_/gces par zhes pa ni gdul bya'o/_/'dzin pa zhes pa ni thugs rjes mi gtong ba'o/_/tshul chen
[\[181b.5\]]zhes pa ni theg pa chen po'o/_/gzhan gyi dring mi 'jog ces pa ni 'du byed gzhan la re ltos mi byed pa'o/_/tshig ces pa ni drang ba'i don gyi tshig go/_/rje zhes pa ni sprul pa'i sku'o/_/tshig ces pa ni theg pa chen po'i tshig go/_/bdag ces pa ni longs spyod rdzogs pa'i sku'o/_/
[\[181b.6\]]smra mkhas pa zhes pa tshig la mnga' brnyes pa zhes bya ba'i don to/_/tshig la dbang ba tshig mtha' yas/_/zhes pa ni rang gi don khong du chud nas gzhan la tshig bden par smra ba'o/_/bden pa bzhi ni zhes pa ni nyan thos kyi lam bshad par bya ste/_bden pa bzhi ni sdug bsngal gyi
[\[181b.7\]]bden pa dang /_kun 'byung gi bden pa dang /_'gog pa'i bden pa dang /_lam gyi bden pa'o/_/ston pa po zhes pa ni ye shes sems dpa'o/_/phyir mi ldog pa phyir mi 'ong /_/zhes pa ni skyes bu zung bzhi dang /_gang zag ya brgyad de nyan thos kyi 'bras bu'o/_/'dren pa zhes pa ni
[\[182a\]]
[\[182a.1\]]'gro ba thams cad 'dren pa ste ye shes sems dpa'o/_/rang rgyal zhes pa ni rten 'brel bcu gnyis lugs las bzlog pa'i tshul gyis bsgom pa'i gang zag ste shes rab che ba dang /_slob dpon 'di bdag 'chad pa dang 'gro ba'i don la mi dga' ba'i gang zag go/_/
[\[182a.2\]]lhag par yang nga rgyal dang ldan pa'i rigs te rang gi shes rab kyis dpyad nas zhi gnas dang lhag mthong bsgom pa'o/_/bse ru'i tshul zhes pa ni 'bras bu ste bse ru ltar rwa gcig pa'o/_/nges 'byung sna tshogs ni byang chub kyi phyogs kyi chos sum cu rtsa bdun no/_/las 'byung ba ni byi'u ltar
[\[182a.3\]]khyur lding ba'o/_/'byung ba chen po zhes bya ba ni 'gro ba'i don la nam yang ma byung ma mos pas na 'byung ba chen po'o/_/rgyu gcig po zhes bya ba ni snying po byang chub kyi sems so/_/dge slong dgra bcom zag pa zad/_/ces pa ni 'od srungs la sogs pa dgra bcom pa bsam gyis mi khyab par
[\[182a.4\]]sprul nas 'gro ba'i don byed pa zhes bya'o/_/'dod chags bral ba ni nang 'dzin pa zhi ba'o/_/dbang po thul ba ni phyi rol dul ba'o/_/bde ba rnyed pa ni mya ngan las 'das pa'o/_/'jigs med thob pa ni bdud bzhi gzhom pa'o/_/bsil bar gyur pa ni mngon zhen gyi gdung ba dang bral ba'o/_/
[\[182a.5\]]rnyog pa med pa ni sgrib pa dang bral ba'o/_/rig pa dang ni zhes pa ni lhag pa'i ting nge 'dzin gyi bslab pa'o/_/rkang pa zhes pa ni gnyis mtshon pa'i tshig ste/_tshul khrims dang shes rab kyi bslab pa'o/_/bde gshegs ni ye shes sems dpa'o/_/'jig rten rig pa'i mchog ni gdul bya'i
[\[182a.6\]]rgyud mkhyen pa'o/_/bdag gir mi 'dzin ngar mi 'dzin/_/zhes pa ni rang rgyud du 'dzin pa dang rtog pa dang bral ba'o/_/bden pa gnyis ni don dam dang kun rdzob bo/_/tshul la gnas pa ni dbyer med du rtogs pa'o/_/'khor ba'i pha rol ni mthong ba'i lam mo/_/mthar son pa ni sa
[\[182a.7\]]bcu gcig pa'o/_/bya ba byas pa ni tshogs gnyis rdzogs pa'o/_/skam sar gnas pa ni mya ngan las 'das pa thob pa'o/_/ye shes 'ba' zhig las byung ba/_/zhes pa ni ji lta ba mkhyen pa dang ji snyed pa mkhyen pa'i sgo nas 'gro don byed pa'o/_/shes rab mtshon chen ni stong pa nyid do/_/rnam
[\[182b\]]
[\[182b.1\]]'joms pa ni dngos po'i chos thams cad do/_/dam chos chos rgyal ni ma nor ba ste lta ba'o/_/gsal bar ldan pa ni 'dzin pa med pa'i shes pa bsgom pa'o/_/'jig rten snang bar byed pa'i mchog ni sna tshogs su snang yang zhen pa med pa ste spyod pa'o/_/chos ni 'khor 'das so/_/dbang
[\[182b.2\]]phyug ni de la mnga' brnyes pa'o/_/chos kyi rgyal zhes pa ni ye shes sems dpa'o/_/nges pa'i lam ni bden pa gnyis med do/_/ston pa ni 'gro ba la'o/_/po zhes pa ni khyod nyid do/_/don grub ces pa ni rang don no/_/bsam pa grub ces pa gzhan don no/_/kun du rtog pa thams
[\[182b.3\]]cad spangs/_/zhes pa ni gzung 'dzin dang bral ba'o/_/rnam par mi rtog dbyings mi zad/_/ces pa ni 'phel 'grib med pa'i don no/_/chos dbyings dam pa zad mi shes pa ni yon tan zad mi shes pa dang ldan pa'o/_/kun gyi gti mug gnas su gyur pa'o/_/bsod nams kyi
[\[182b.4\]]tshogs bsags pa las byung ba'o/_/ye shes zhes pa ni ye shes kyi tshogs so/_/ye shes khyad par che zhes pa ni gong na med pa'o/_/ye shes ldan pa zhes pa ni ji lta ba mkhyen pa dang ji snyed pa mkhyen pa'o/_/yod med ces pa ni mtha' thams cad las grol ba'o/_/
[\[182b.5\]]tshogs gnyis ni bsod nams dang ye shes so/_/bsags pa po ni ye shes sems dpa'o/_/rtag pa ni chos sku'o/_/kun rgyal ni 'khor ba las rgyal ba'o/_/rnal zhes pa ni chos nyid do/_/'byor zhes pa ni blo dang 'byor pa'o/_/can ni ldan pa'i tshig go/_/bsam gtan
[\[182b.6\]]zhes pa ni zhi gnas dang lhag mthong ngo /_/de lta bu bsam par bya bas na bsam bya'o/_/blo zhes pa ni shes rab bo/_/ldan zhes pa ni ye shes sems dpa'o/_/mchog ces pa ni sa dgu pa man chad la 'phags pa'o/_/so so zhes pa ni 'khor 'das so/_/rang rig ces pa ni sems
[\[182b.7\]]la'o/_/mi g.yo ba zhes pa ni 'khor 'das thams cad sems las mi bskyod pa zhes pa'i don to/_/mchog gi dang po ni rang rig go/_/sku gsum 'chang ni chos sku dang longs sku dang sprul sku'o/_/'chang ba ni ye shes pa la mnga' ba'o/_/sangs rgyas sku lnga'i bdag nyid can ni
[\[183a\]]
[\[183a.1\]]chos dang /_longs spyod dang /_sprul sku dang /_ngo bo nyid kyi sku dang /_bde ba chen po'i sku'o/_/'gro ba'i don la khyab pas na khyab bdag go/_/ye shes lnga yi bdag ni me long lta bu la sogs pa'o/_/sangs rgyas lnga bdag ces pa ni rnam par snang mdzad do/_/cod
[\[183a.2\]]pan can zhes pa ni ye shes sems dpa'i dbu la rgyan du byas pa'o/_/spyan lnga zhes pa ni sha'i spyan dang /_lha'i spyan dang /_chos kyi spyan dang /_sangs rgyas kyi spyan dang /_shes rab kyi spyan dang lnga'o/_/chags ba med pa 'chang zhes pa ni zhen pa med pa'o/_/sangs rgyas thams
[\[183a.3\]]cad skyed pa po/_/zhes pa ni dus gsum gyi sangs rgyas thams cad kyi yab dang yum du gyur pa yang ye shes sems dpa' khyod yin zhes pa'i sgo nas bstod pa'o/_/sangs rgyas sras po dam pa'i mchog_/ces pa ni bde gshegs thams cad kyi sras kyang khyod yin zhes pa'i sgo
[\[183a.4\]]nas bstod pa'o/_/'dir rgal ba 'o na ye shes sems dpa'i rang bzhin ni rgyu rkyen thams cad dang bral ba yin la/_'dir ni sras po zhes pas skye gnas kyi rnyog pa yod do zhe na/_de ni ma yin te ye shes sems dpa' nyid srid pa gsum gyi rang bzhin du byung ba las ma gtogs pa skye
[\[183a.5\]]gnas med ces pa ste skye gnas kyi rnyog pa med do/_/'o na srid gsum skye ba med pa ye shes sems dpa'i rang bzhin yin na blo'i yul du song ba ste/_dngos po'i rnyog pa yod do zhe na de ni ma yin te/_chos ni 'khor 'das thams cad do/_/las byung ba zhes pa ni thams cad rten
[\[183a.6\]]'brel las byung ba'i phyir ngo bo skye ba med pas na/_srid pa sel zhes pa ni dngos po'i rnyog pa med do/_/yang rgal ba dang /_'o na chos thams cad skye med yin na/_chos can re re la skye med re yod pas du ma'i rnyog pa yod do zhe na ma yin te/_chos can du ma tha dad kyang ngo bo skye med du _
[\[183a.7\]]gcig pas na/_gcig pu sra mkhregs rdo rje'i bdag_/ces pa ste du ma'i rnyog pa med do/_/sra mkhregs zhes pa ni dbyer mi phyed pa'o/_/rdo rje ni stong pa nyid do/_/bdag ces pa ni/_stong pa nyid kyis kun la khyab/_/ces pa'i don to/_/'o na du ma dang bral ba'i lam du byed pas
[\[183b\]]
[\[183b.1\]]lam mam yid la byed pa'i rnyog pa yod do zhe na ma yin te/_skyes ma thag pa 'gro ba'i bdag_/ces pa rtog pa'i dus nyan rang nas sangs rgyas kyi dgongs pa sleb pa yin pas lam gyi rnyog pa med do/_/'o na skyes ma thag zer bas na ye shes sems dpa' de rgyu rkyen las grub pas 'dus
[\[183b.2\]]byas sam bcos mar song ngo zhe na ma yin te/_nam mkha' las byung rang byung ba/_/zhes pa ste rgyu rkyen las ma bskyed pa yin pas na nam mkha' dang 'dra ste/_rang byung bas na bcos ma'i rnyog pa med do/_/'o na nam mkha' dang 'dra na nam mkha' la sems med pa ste/_dran med kyi cha na
[\[183b.3\]]'dug pas chad lta'i rnyog pa yod do zhe na ma yin te/_shes rab ces pa stong pa nyid do/_/ye shes ni rig pa'o/_/rig pa dang stong pa dbyer mi phyed pas chad lta'i rnyog pa med do/_/me bo che zhes pa ni dbyer med des tha dad kyi rtog pa bsreg pas so/_/'o na me bo che zhes pa ni
[\[183b.4\]]mes bsregs nas dngos po med par byas pas na/_dngos med kyi rnyog pa yod do zhe na ma yin te/_'od chen rnam par snang bar byed/_/ces pas na dbyer med de ji ltar yang snang bas na dngos med kyi rnyog pa med do/_/'o na ji ltar yang snang ba na snang bya snang byed gnyis byung bas
[\[183b.5\]]ma rig pa'i rnyog pa yod do zhe na ma yin te/_ye shes skar ma lam me ba/_/zhes pa ni dper na skar ma sprin gyis ma g.yogs pa ni lham me lhan ne lhang nger gar yang gsal ba bzhin ye shes des kyang mi mkhyen pa gang yang med pas na ma rig pa'i rnyog pa med do/_/'o na lam
[\[183b.6\]]me zhes pas na phyogs kyi rnyog pa yod do zhe na ma yin te/_'gro ba rnams kyi mar me dang 'dra ba'i ye shes kyi sgron me de la phyogs dang ris med pas na phyogs kyi rnyog pa med do/_/de lta bu'i ye shes sems dpa' de kho na/_gzi brjid chen po 'od gsal ba/_/zhes bya'o/_/sngags
[\[183b.7\]]mchog ces pa ni a ste skye ba med pa'o/_/mnga' bdag ces pa ni skye ba med pa khong du chud pa'o/_/rig sngags rgyal zhes pa ni sngags thams cad la dbang thob pa'o/_/gsang sngags rgyal po don chen byed/_/ces pa ni lha kha sbyor gyi don byed pa'o/_/gtsug tor chen po rmad
[\[184a\]]
[\[184a.1\]]byung gtsug_/ces pa ni zil gyis mi non pa'i sku'o/_/nam mkha' ni stong pa nyid do/_/bdag po ni ye shes sems dpa'o/_/sna tshogs don zhes pa ni 'gro ba la/_/sangs rgyas kun ni dus gsum gyi bde bar gshegs pa la'o/_/sku yi mchog ni ye shes
[\[184a.2\]]sems dpa' la'o/_/'gro ba kun dga' ba'i ye shes kyi mig dang ldan na sna tshogs pa'i gzugs kyis 'gro ba'i don byed pa'o/_/drang srong zhes pa ni skyon med pa ste sangs rgyas so/_/che dgu zhes pa ni yon tan dang ldan pa'o/_/de dag gis kyang khyod la mchod cing ngag gis
[\[184a.3\]]bstod pa brjod pa'o/_/rigs gsum ni sku gsung thugs so/_/gsang sngags ldan ni thabs dang shes rab dang ldan pa'o/_/gsang sngags 'dzin ni gzhan 'dzin du 'jug pa'o/_/gtso bo ni 'gran zla med pa'o/_/dkon mchog gsum ni spyi bor khur ba'i don to/_/
[\[184a.4\]]theg pa gsum ni nyan thos dang /_rang rgyal ba dang /_byang chub sems dpa'i theg pa'i sgo nas 'gro ba'i don byed pa'o/_/don yod ces pa ni 'gro ba'i don byed pa'o/_/zhags pa zhes pa ni thugs rje'i zhags pa'o/_/rnam par rgyal zhes pa ni 'khor ba las so/_/'dzin
[\[184a.5\]]pa chen po ni 'gro ba 'dzin pa'o/_/rdo rje ni stong pa nyid do/_/zhags pa ni snying rje'o/_/rdo rje lcags kyu zhags pa ni sgo ba de nyid mtshon pa'o/_/che zhes pa ni lcags sgrog dang dril bu mtshon pa'o/_/rdo rje 'jigs byed ces pa ni/_'jigs byed kyi dkyil 'khor lha bcu gsum pa'i sgo
[\[184a.6\]]nas 'gro ba'i don byed pa'o/_/'jigs par byed ces pa ni dug lnga ye shes lngar sgyur ba'o/_/khro bo'i rgyal po gdong drug 'jigs/_/mig drug lag drug stobs dang ldan/_/keng rus mche ba gtsigs pa po/_/zhes pa ni gzhon nu gdong drug gi dkyil 'khor lha bcu gsum pas 'gro
[\[184a.7\]]ba'i don byed pa'o/_/ha la ha la zhes pa ni phug cig phug cig pa'o/_/gdod brgya pa ni gdong brgya ba'i dkyil 'khor gyi sgo nas 'gro ba'i don byed pa'o/_/gshin zhes pa ni shi ba'i ro'o/_/rje zhes pa ni srog bdag go/_/gshed ces pa ni de'i gnyen po khro bo'o/_/yang na
[\[184b\]]
[\[184b.1\]]gshin zhes pa ni khams gsum gyi sems can no/_/rje zhes pa ni nga bdag go/_/gshed ces pa ni bskyed rdzogs gnyis so/_/bgegs kyi rgyal zhes pa ni bdud bzhi sel ba'o/_/spyir gshin rje gshed kyi dkyil 'khor gyi sgo nas 'gro ba'i don byed pa'o/_/dkyil 'khor de dag
[\[184b.2\]]thams cad la rang bzhin med par shes pa ni shugs chen no/_/'jigs byed ces pa ni 'khor ba'o/_/rdo rje grags pa ni stong nyid las sna tshogs shar ba'o/_/rdo rje snying zhes pa ni sna tshogs dang stong pa dbyer mi phyed pa'o/_/sgyu 'phrul rdo rje zhes pa ni sgyu ni sgyu ma ste stong pa nyid do/_/
[\[184b.3\]]'phrul ni sna tshogs su shar ba'o/_/rdo rje ni dbyer mi phyed pa'o/_/gsus po che ni khro bo'i sku'o/_/rdo rje las skyes rdo rje'i bdag ni stong pa la stong pa rol pa'o/_/rdo rje snying po mkha' 'dra ba ni dpe dang don no/_/mi g.yo ba ni brtan pa'o/_/ral pa gcig gis bsgyings pa ni skra'o/_/glang
[\[184b.4\]]chen ko rlon gos su gyon pa ni stod g.yogs so/_/grags chen ha ha zhes sgrogs pa ni/_thabs dang shes rab gzhan la ston pa'o/_/hi hi zhes sgrogs 'jigs par byed pa ni/_rang gi rgyud la goms par byed pa'o/_/gad mo chen po ni dgyes pa'o/_/gad rgyangs can ni rab tu
[\[184b.5\]]dgyes pa'o/_/rdo rje gad mo cher sgrogs pa/_/zhes pa ni stong pa nyid ston pa'o/_/rdo rje zhes pa ni stong pa nyid do/_/sems zhes pa ni rig pa'o/_/dpa' zhes pa ni dbyer med do/_/sems dpa' che zhes pa ni gzhan don no/_/rdo rje rgyal po bde ba che/_/zhes pa ni longs sku'o/_/rdo
[\[184b.6\]]rje drag po dga' ba che/_/zhes pa ni khro bo'i sku'o/_/rdo rje hUM ste hUM zhes sgrogs/_/zhes pa ni gsung yig 'bru'i sgo'o/_/mtshon du rdo rje'i mda' thogs pa/_/rdo rje ral gris ma lus gcod/_/ces pa ni thugs phyag mtshan gyi sgo'o/_/rdo rje sku 'chang rdo rje can/_/zhes pa ni sku'i sgo'o/_/
[\[184b.7\]]rdo rje gcig pu g.yul sel ba/_/zhes pa ni stong pa nyid kyis 'khor ba bzlog pa'o/_/rdo rje 'bar ba mig mi bzang /_/ces pa ni ye shes kyi spyan dang ldan pa'o/_/skra yang rdo rje 'bar ba ste/_/zhes pa ni dbu skra'o/_/rdo rje 'bebs pa 'bebs pa che/_zhes pa ni rab tu gnas pa'o/_/
[\[185a\]]
[\[185a.1\]]mig brgya pa ste rdo rje'i mig_/ces pa ni bsam gyis mi khyab pa'i spyan dang ldan pa'o/_/lus ni rdo rje'i ba sbu can/_/zhes pa ni ba sbu thams cad rdo rje phra mor gnas pa'o/_/rdo rje spu ni gcig bu'i lus/_/zhes pa ni lus thams cad rdo rjes khyab pa'o/_/sen mo
[\[185a.2\]]skyes pa rdo rje'i rtse/_/zhes pa ni yan lag dang nyid lag thams cad rdo rje'i rtse mo lta bu'o/_/rdo rje'i snying po pags pa mkhregs/_/zhes pa ni rdo rje'i pags pa dang ldan no/_/rdo rje phreng thogs dpal dang ldan/_/rdo rje'i rgyan gyis brgyan pa ste/_/zhes pa ni rdo rje'i rgyan dang ldan pa'o/_/gad
[\[185a.3\]]rgyangs ha ha nges par sgrogs/_/zhes pa ni zil gyis mi non pa'i gsung ngo /_/yi ge drug pa rdo rje'i sgra/_/zhes pa ni a ra pa tsa na ya'o/_/'jam dbyangs chen po sgra che ba/_/zhes pa ni ye shes sems dpa'o/_/'jig rten gsum na sgra gcig pa/_/zhes pa ni srid pa gsum na ma thos pa med pa'o/_/_
[\[185a.4\]]nam mkha'i khams na sgra sgrogs pa/_/zhes pa ni nam mkhas gar khyab par 'gro ba la zab pa dang rgya che ba'i sgra sgrogs pa'o/_/sgra dang ldan pa rnams kyi mchog_/ces pa ni 'du byed rnams kyi mchog tu gyur pa'o/_/yang dag bdag med de bzhin nyid/_/ces pa ni gang zag gi bdag
[\[185a.5\]]dang chos kyi bdag gis stong pa'o/_/yang dag mtha' ste yi ge med/_/ces pa ni tshig dang tha snyad las 'das pa ste lta ba stor/_tha snyad nub/_grub mtha' thams cad bag la zha ba'o/_/stong nyid smra ba'i khyu mchog ste/_/zhes pa ni ston pa thams cad kyi nang na mchog tu gyur pa ye shes
[\[185a.6\]]sems dpa'o/_/zab cing zhes pa ni gsang sngags kyi theg pa'o/_/rgya che ba ni pha rol tu phyin pa'i theg pa'o/_/sgra sgrogs pa ni gdul bya la'o/_/chos kyi dung ste sgra chen ldan/_/zhes pa ni zab mo ston pa'o/_/chos kyi gaN+DI sgra bo che/_/zhes pa ni rgya che ba ston pa'o/_/de ltar ston pa'i ye shes sems
[\[185a.7\]]dpa' de'i ngo bo ci 'dra zhe na/_mi gnas mya ngan 'das pa'o/_/zhes bya ste mtha' dang bral ba zhes bya ba'i tha tshig go/_/phyogs bcu'i chos kyi rnga bo che/_/zhes pa ni thams cad la khyab par ston pa'o/_/gzugs med ces pa ni chos sku'o/_/gzugs bzang dam pa ni longs sku'o/_/sna tshogs
[\[185b\]]
[\[185b.1\]]gzugs can yid las skyes/_/gzugs rnams thams cad snang ba'i dpal/_/gzugs brnyan ma lus 'chang ba po/_/zhes pa ni sprul pa'i sku'o/_/yang na yid las skyes zhes pa ni rnal 'byor spyod pa'i lta ba'o/_/mtshungs pa med cing che bar grags/_/zhes pa ni 'dra ba med cing kun
[\[185b.2\]]la khyab pa'i don no/_/khams gsum ni 'dod khams la sogs pa'o/_/dbang phyug ni de la mnga' brnyes pa'o/_/'phags lam ni yan lag brgyad do/_/mtho la gnas zhes pa ni sa bcu gcig pa'o/_/dar ba chen po zhes bya ba ni rgyas pa ste yon tan thams cad dang ldan pa'o/_/chos
[\[185b.3\]]zhes bya ba ni 'khor 'das thams cad do/_/tog ces pa ni de dag gi rtse mor gyur pa'o/_/'jig rten gsum zhes pa ni 'dod khams la sogs pa'o/_/gzhon lus gcig ces pa ni 'jam dpal gzhon nur gyur pa'o/_/gnas brtan rgan po skye dgu'i bdag_/ces pa ni 'phags
[\[185b.4\]]pa dgra bcom pa'i sgo nas 'gro ba'i don byed pa'o/_/sum cu rtsa gnyis zhes pa ni bdun shin tu mtho ba dang /_sor mo ring ba dang /_rting pa yangs pa dang /_sku che zhing drang ba dang /_yan lag gi spu g.yas phyogs su 'khyil pa dang /_zhal mdzod spus brgyan pa la sogs pa
[\[185b.5\]]sum cu rtsa gnyis kyis brgyan pa'o/_/sdug gu 'jig rten gsum na mdzes/_/zhes pa ni sen mo zangs kyi mdog ltar dmar ba la sogs pa dpe byad bzang po brgyad cu dang ldan pa'o/_/'jig rten zhes pa ni 'khor ba rang bzhin med par shes pa'o/_/legs zhes pa ni mya ngan las
[\[185b.6\]]'das pa rang bzhin med par shes pa'o/_/slob dpon zhes pa ni ye shes sems dpa'o/_/'jig rten slob dpon 'jigs pa med/_/ces pa ni 'gro ba rnams kyi gtso bor gyur pa'o/_/mgon dang skyob pa ni mya ngan las 'das pa'o/_/'jig rten ni 'khor ba'o/_/yid gcugs
[\[185b.7\]]pa zhes bya ba ni 'gro ba la mdzes pa'o/_/skyabs dang zhes bya ba ni gdul bya ma lus pa'o/_/skyob pa zhes bya ba ni 'dul byed do/_/bla na med ces bya ba ni do zla dang bral ba ste ye shes sems dpa'o/_/'o na gdul bya ji tsam gyi don byed ce na/_nam mkha'i mtha' la longs spyod pa/_/zhes
[\[186a\]]
[\[186a.1\]]bya ste nam mkhas gar khyab pa'i gdul bya la don bya ba'i tha tshig go/_/thams cad mkhyen pa'i ye shes mtsho ni ji snyed pa mkhyen pa'i ye shes so/_/nges 'gro ba'i don byed pa ni/_ma rig sgo nga'i sbubs 'byed pa/_/zhes bya ste ma rig pa ni las rgyu 'bras dang /
[\[186a.2\]]dkon mchog dang bden pa dag yod par mi shes te/_thar pa dang mya ngan las 'das pa la sgrib pas sgo nga'i sbubs dang 'dra'o/_/'byed pa zhes pa ni ma rig pa'i ling tog sel bar byed ces bya ba'i tha tshig go/_/srid pa ni gsum mo/_/dra ba ni ma rig pa'o/_/'joms pa ni rlag
[\[186a.3\]]par byed pa'o/_/ma rig pa 'ba' zhig brlag par ma zad kyi/_nyon mongs pa ma lus pa zhi bar byed do/_/'khor ba ni skye rga na 'chi bzhi'o/_/rgya mtsho ni rgal bar dka' ba'o/_/pha rol phyin pa ni mya ngan las 'das pa'o/_/ye shes ni ye nas gnas pa'i don shes pa'o/_/dbang bskur
[\[186a.4\]]ni de la dbang thob pa'o/_/cod pan ni yang dag par rdzogs pa'i sangs rgyas rgyan du thogs pa ste/_rnam par snang mdzad mgo la khur ba'o/_/sdug bsngal gsum zhes pa ni/_'du byed kyi sdug bsngal dang /_'gyur ba'i sdug bsngal dang /_sdug bsngal gyi sdug bsngal lo/_/
[\[186a.5\]]sdug bsngal zhes pa ni brgyad do/_/zhi zhes pa ni de las grol ba'o/_/gsum sel zhes pa ni lus ngag yid gsum gyi dag pa'o/_/mtha' yas zhes pa ni ma lus pa'o/_/grol gsum thob ces pa ni sku gsum mo/_/sgrib pa kun zhes pa ni nyon mongs pa'i sgrib pa dang shes
[\[186a.6\]]bya'i sgrib pa'o/_/nges par grol zhes pa ni dag pa'o/_/mkha' ltar mnyam pa nyid la gnas/_/nyon mongs dri ma kun las 'das/_/zhes pa ni mnyam gzhag go/_/dus gsum dus med rtogs pa po/_/zhes pa ni rjes thob bo/_/sems can kun zhes pa ni 'gro ba ris drug go/_/gtso
[\[186a.7\]]bo zhes pa ni sangs rgyas so/_/yon tan thod can rnams kyi thod/_/ces pa ni sa bcu'i byang chub sems dpa'o/_/thod ces pa de rnams kyi thod du gyur pa ye shes sems dpa'o/_/lus zhes pa ni gzugs so/_/kun zhes pa ni sgra dang dri la sogs pa'o/_/las ni rnam grol ba zhes pa
[\[186b\]]
[\[186b.1\]]de dag thams cad las 'das pa ste/_gang gis nga la gzugs su mthong /_/gang gis nga la sgrar shes pa/_/log par rtog pa zhugs pa ste/_/skye bo de yis nga mi mthong /_/zhes pa lta bu'o/_/nam mkha'i lam la rab gnas pa ni stong pa nyid kyi don la ma yengs pa'o/_/de ltar ye shes sems
[\[186b.2\]]dpa' de gzhan don mdzad pa'i dpe ni/_yid bzhin gyi nor bu rin po che dang dpag bsam gyi shing dang bum pa bzang po dang 'dra ba'i sgo nas 'gro ba'i don byed pas ni che ba'i mchog ces bya'o/_/gzhan don 'ba' zhig gtso bor byed pas na/_byed pa sems can kun don byed/_/
[\[186b.3\]]ces bya'o/_/phan 'dogs pa ni sems can la'o/_/mnyes gshin pa ni thugs brtse ba'o/_/bzang ngan shes pa ni slob ma'i snod kyi bye brag mkhyen pa'o/_/dus mkhyen pa ni bstan pa'i go rims mkhyen pa'o/_/thugs rjes ma khyab pa med pas na khyab bdag go/_/dam shes
[\[186b.4\]]dam tshig ldan pa ni 'gro ba'i don byed pa las mi 'da' ba'o/_/dus shes zhes pa ni 'dul ba dang mi 'dul ba'i dus mkhyen pa'o/_/sems can dbang po shes zhes pa ni gdul bya'i dbang po rno rtul gyi bye brag mkhyen pa'o/_/rnam grol gsum bya ba ni nyan thos kyi theg pa dang /_rang rgyal
[\[186b.5\]]ba'i theg pa dang /_byang chub sems dpa'i theg pa'o/_/mkhas pa po ni ye shes sems dpa'o/_/yon tan ldan zhing zhes pa ni rang gi don phun sum tshogs pa'o/_/yon tan zhes pa ni gzhan don phun sum tshogs pa'o/_/chos zhes pa ni 'khor 'das so/_/shes zhes pa ni rang bzhin
[\[186b.6\]]med par shes pa'o/_/bkra shis zhes pa ni bar chod med pa ste lta ba'o/_/bkra shis 'byung zhes pa ni 'bras bu'o/_/bkra shis kun gyi zhes pa ni bsgom pa'o/_/bkra shis pa zhes pa ni spyod pa'o/_/grags pa ni 'gro ba la grags pa ste ye shes sems dpa'o/_/ji ltar zhe na
[\[186b.7\]]snyan par grags pa de dge ba'o/_/tha dad kyi rtog pa las dbugs 'byin pas dbugs 'byin chen po'o/_/gdul bya thams cad la dga' ba dang bde ba skye bas na dga' ston che zhes bya'o/_/dga' chen rol mo chen po ste/_/zhes bya ba ni thabs sna tshogs kyis 'brid pa'o/_/
[\[187a\]]
[\[187a.1\]]bkur sti rim gro phun sum tshogs/_/zhes bya ba ni 'gro ba rnams kyi mchod pa'i gnas su gyur pa'o/_/mchog tu dga' zhes pa ni rdo rje lta bu'i ting nge 'dzin te sa bcu gcig pa'o/_/grags zhes pa ni bka' rgyud thams cad las so/_/bdag ces pa ni ye shes sems
[\[187a.2\]]dpa'o/_/dpal zhes pa ni rang don thugs su chud pas rtog pa dag gi dpal lo/_/'gro ba'i don byed pas na thugs rje gzhan gyi dpal lo/_/mchog ldan zhes pa ni mchog ldan ni mtshan bzang po sum cu rtsa gnyis dang /_dpe byad bzang po brgyad cu dang ldan pa'o/_/mchog ces pa ni
[\[187a.3\]]theg pa chen po'o/_/sbyin zhes pa ni sa bcu'i byang chub sems dpa' la ston pa'o/_/gtso bo zhes bya ba ni sa bcu'i byang chub sems dpa'i dpon du gyur pa'o/_/skyabs kyi dam pa skyabs su 'os/_/zhes pa ni ye shes sems dpa' des/_'jig rten dgra ste zhes pa 'khor ba las
[\[187a.4\]]skyob pas na skyabs kyi dam pa yang yin la rab kyi mchog ces bya'o/_/'jigs pa ma lus sel ba ni 'khor ba'i chos so/_/gtsug phud ces pa ni ral pa spyi bor bcings pa'o/_/phud bu zhes pa ni rin po che'i thur mas gzer du btab pa'o/_/lcang lo can zhes pa ni skra lhag pa thur du
[\[187a.5\]]'phyang ba'o/_/ral pa muny+dza zhes pa ni ral pa bcings pa'i rtse mor bshig pa'o/_/cod pan thogs pa ni rigs kyi bdag po spyi bor khur ba'o/_/gdong lnga gtsug phud lnga dang ldan/_/zhes pa ni 'jam dpal zhal lnga pa'i dkyil 'khor gyis 'gro ba'i don byed pa'o/_/zur phud
[\[187a.6\]]lnga pa'i zhes pa ni zhal lnga'i skra bye brag zur phud lnga'o/_/me tog thod ni rgyan du bcings pa'o/_/mgo zlum zhes pa ni skra dang kha spu bregs pa dang /_dge slong gi cha lugs te tshangs par spyod pa zhes bya bar sbyar ro/_/brtul zhugs zhes pa ni nyan thos dang rang rgyal ba'i dka' thub bo/_/
[\[187a.7\]]brtul zhugs mchog ces pa ni rig pa 'dzin pa'i spyod pa'o/_/dka' thub mthar phyin dka' thub che/_/zhes pa ni bcu gnyis so/_/de ltar spyod pa'i gang zag gang yin snyam pa la/_gau ta ma zhes smos te shAkya thub pa'o/_/gnas phun sum tshogs pa ni gtsang gnas dam pa zhes bya
[\[187b\]]
[\[187b.1\]]ste/_rgyal po'i khab bya rgod kyi phung po'i ri la sogs pa'o/_/bram ze zhes pa ni legs skyes kyi gzugs so/_/tshangs pa zhes pa ni btsun mo'i dbu ma'o/_/tshangs pa che zhes pa ni bsam gtan dang po'i lha ste sdig pa mi dge ba'i chos las tshangs pa'o/_/mya ngan 'das pa tshangs pa thob/_/ces pa
[\[187b.2\]]ni rdo rje lta bu'i ting nge 'dzin gnyis pa'o/_/grol ba zhes pa ni 'khor ba las so/_/thar pa ni mya ngan las 'das pa'o/_/rnam grol lus ni bde bar gshegs pa'i sku'o/_/rnam zhes pa ni tha dad kyi rtog pa las grol ba'o/_/zhi zhes pa ni nyon mongs pa'i sgrib pa'o/_/zhi ba nyid ces pa ni
[\[187b.3\]]shes bya'i sgrib pa'o/_/mya ngan 'das zhi zhes pa ni byang chub sems dpa'o/_/mya ngan 'das zhes pa ni sangs rgyas so/_/legs par mya ngan 'das dang nye/_/zhes pa ni nyan thos dang rang rgyal ba'o/_/bde sdug sel zhes pa ni 'khor 'das kyi mtha' las 'das pa'o/_/mthar gyur pa zhes bya
[\[187b.4\]]ba ni blo'i yul ma yin pa'o/_/chags bral zhes pa ni 'dod pa dang bral ba'o/_/lus las 'das pa po zhes pa ni zag bcas kyi phung po mi mnga' ba'o/_/thub pa med pa zhes bya ba ni mi 'jigs pa bzhi dang ldan pa'o/_/dpe med pa zhes bya ba ni chos kyi sku ste mtha' dang bral ba'o/_/de lta bu'i
[\[187b.5\]]don de rig pa'i shes pa'i yul du mi mngon blo'i yul du mi snang lung gis kyang gsal bar mi nus pa'o/_/mi 'gyur zhes pa ni rgyun gyis rtag pa'o/_/kun du 'gro zhes pa ni sna tshogs su shar ba'o/_/khyab pa po ni ye shes sems dpa'o/_/phra zhing zhes pa ni rtogs par dka'o/_/zag med
[\[187b.6\]]ces pa ni nyon mongs pa dang bral ba'o/_/sa bon bral zhes pa ni ma rig pa dang bral ba'o/_/rdul med ces pa ni chos sku'o/_/rdul bral zhes pa ni longs sku'o/_/dri ma med pa ni sprul sku'o/_/nyes pa spangs pa skyon med pa/_/zhes pa ni ye shes sems dpa'o/_/shin tu sad pa
[\[187b.7\]]zhes pa ni smon lam gyi mthu sad pa'o/_/sad pa'i bdag ces pa de 'gro ba'i don la sbyor ba'o/_/ji ltar sbyor zhe na/_kun shes pa ni ji snyed pa mkhyen pa'o/_/kun rig ces pa ji lta ba mkhyen pa'o/_/dam pa zhes pa dbyer mi phyed pa'o/_/rnam par shes pa chos nyid 'das/_/zhes pa
[\[188a\]]
[\[188a.1\]]rtog dpyod dang bral ba'o/_/ye shes gnyis med tshul 'chang ba/_/zhes pa ni rig stong dbyer med do/_/rnam par rtog med lhun gyis grub/_/ces pa ni dngos po'i 'dug tshul lo/_/dus gsum sangs rgyas zhes pa ni 'das pa dang /_ma 'ongs pa dang da ltar ro/_/
[\[188a.2\]]las byed pa zhes bya ba ni sangs rgyas kun gyi phrin las byed pa'o/_/sangs rgyas thog ma tha ma med/_/ces pa ni thog ma skye bas stong pa/_tha ma 'gags pas stong pa'o/_/dang po'i sangs rgyas zhes pa ni chos kyi sku ste/_rgyu med pa zhes bya ba rgyu rkyen mtha' dag dang bral ba'o/_/
[\[188a.3\]]ye shes mig gcig dri ma med/_/ces pa ni ye shes kyi spyan dang ldan pa'i longs sku ste/_dri ma med ces pa theg pa chen po ston pa'o/_/ye shes lus can de bzhin gshegs pa sprul pa'i sku ste/_tshig gi dbang phyug smra ba che/_/zhes pa ni drang don gyi tshig la mkhas pa'o/_/smra ba'i
[\[188a.4\]]skyes mchog smra ba'i rgyal/_/zhes pa ni nges pa'i don gyi tshig la mkhas pa'o/_/smra ba'i dam pa mchog gi gnas/_/zhes pa ni drang don nges don gnyis la mkhas pa'o/_/smra ba'i seng ge zhes pa ni gang zag gis kyang zil gyis mi non pa'o/_/mtshungs pa med ces pa ni 'gran zla med
[\[188a.5\]]pa'o/_/kun du zhes pa ni 'gro ba la'o/_/mchog tu dga' zhes pa bde ba bskyed pa'o/_/gzi brjid phung po blta na sdug_/ces pa ni yid du 'ong ba'o/_/'od bzang 'bar ba dpal gyi be'u/_/zhes pa ni rnam par mi rtog pa'i thugs so/_/lag na 'od 'bar snang ba po/_/zhes pa ni
[\[188a.6\]]sku'i cha lugs 'gro ba la ston pa'o/_/sman pa che mchog dang 'dra bar 'gro ba'i zug rngu 'byin pas bla na med pa'o/_/sman rnams ma lus ljon pa'i shing /_/zhes pa ni chos kyi phung po brgyad khri bzhi stong ngo /_/nad do cog ces pa ni nyon mongs pa brgyad khri bzhi stong ngo /_/dgra che ba ni 'joms
[\[188a.7\]]par byed pa'o/_/sdug gu 'jig rten gsum gyi mchog_/ces pa ni 'jig rten gsum gyi 'dul byed du gyur pa'o/_/dpal ldan rgyu skar dkyil 'khor zhes pa ni dpal ldan rgyu skar gyi dkyil 'khor gyi sgo nas 'gro ba'i don byed pa'o/_/phyogs bcu'i zhes pa ni gnas so/_/nam mkha'i
[\[188b\]]
[\[188b.1\]]zhes pa ni rgya'o/_/mthar thug pa zhes pa ni dus so/_/rgya de srid du/_chos kyi rgyal mtshan legs par 'dzugs/_/zhes pa ste gdul bya rnams dge ba la dgod do zhes pa'i don to/_/'gro na zhes pa ni 'gro ba rnams so/_/gdugs gcig ces pa ni tha dad kyis gdung ba'i tshad pa las skyob pa'o/_/
[\[188b.2\]]gcig ces pa ni 'gran zla med pa'o/_/yangs pa zhes pa ni kun la khyab pa'o/_/byams pa zhes pa ni sems can thams cad bde ba dang ldan par 'dod pa'o/_/snying rje zhes pa ni 'gro ba thams cad sdug bsngal dang bral bar 'dod pa'o/_/dkyil 'khor can zhes pa de gnyis dang mi
[\[188b.3\]]'bral ba'o/_/dpal ldan zhes pa ni gzugs sku gnyis so/_/pad+ma zhes pa skyon gyis ma gos pa'o/_/gar gyi bdag ces pa dper na gar ji ltar byas kyang lus las mi gzhan pa de bzhin du ye shes sems dpa' de yang mdzad spyod ci mdzad kyang 'gro ba'i don las mi 'da' ba'o/_/
[\[188b.4\]]khyab bdag chen po ni bshad zin to/_/rin chen ni 'dod dgu 'byung ba'o/_/gdugs zhes pa ni gdung ba las skyob pa'o/_/sangs rgyas kun gyi gzi brjid che/_/zhes pa ni kun la snang ba'o/_/sangs rgyas kun gyi sku 'chang ba/_/zhes pa ni sku gsum dang ldan pa'o/_/sangs rgyas
[\[188b.5\]]kun gyi rnal 'byor che/_/zhes pa ni bden pa ya ma bral ba'o/_/sangs rgyas kun gyi bstan pa gcig_/ces pa ni skye ba med pa'i ngo bor gcig pa'o/_/rdo rje rin chen zhes pa ni rin po che'i dbu rgyan dang rdo rje thod dang ldan pas na dbang bskur dpal zhes bya'o/_/rin chen kun bdag dbang
[\[188b.6\]]phyug ces pa ni 'dod dgu 'byung ba la dbang thob pa'o/_/'jig rten dbang phyug ces pa ni spyan ras gzigs kyi gzugs kyis so/_/kun gyi bdag ces pa ni gdul bya'i don byed pa'o/_/rdo rje 'chang ba zhes pa ni phyag na rdo rje'o/_/kun gyi rje zhes pa ni 'jam dpal lo/_/sangs
[\[188b.7\]]rgyas kun gyi thugs che ba/_/sangs rgyas kun gyi thugs la gnas/_/zhes pa ni phyag na rdo rje'i ngo bo bshad pa'o/_/sangs rgyas kun gyi sku che ba/_/zhes pa ni 'jam dpal gyi ngo bo bshad pa'o/_/sangs rgyas kun gyi gsung yang yin/_/zhes pa ni spyan ras gzigs kyi ngo bo bshad
[\[189a\]]
[\[189a.1\]]pa'o/_/rdo rje nyi ma snang ba che/_/rdo rje zla ba dri med 'od/_/ces pa ni bklag pa'i thabs te thabs dang shes rab kyi ngo bo bshad pa'o/_/bklag pa'i thabs ni gnyis te dkyil 'khor 'khor lo'i tshul du gdon pa dang /_lha rkyang ba'i tshul du gdon pa'o/_/dkyil
[\[189a.2\]]'khor gyi tshul gdon pa ni/_ye shes sems dpa'i dkyil 'khor nas ji ltar 'byung ba bzhin bskyed la/_yas rkan thabs kyi rang bzhin zla ba'i dkyil 'khor du bskyed/_mas rkan shes rab kyi rang bzhin nyi ma'i dkyil 'khor du bskyed la/_lce zag pa med pa'i rang
[\[189a.3\]]bzhin rdo rjer bskyed de dbyangs yig dang gsal byed kyi bar nas gdon par bya'o/_/cig shos kyang de dang 'dra'o/_/chags bral zhes pa ni mtshan nyid kyi theg pa'o/_/chags pa che zhes pa ni sngags kyi theg pa'o/_/la sogs pa'i don ni gnyis ka bsdus pa'i don to/_/
[\[189a.4\]]kha dog sna tshogs zhes pa ni theg pa sna tshogs kyis 'gro ba'i don byed pa'o/_/rdo rje zhes pa ni stong pa nyid kyi don to/_/skyil krung zhes pa ni stong pa nyid la mnyam par gzhag pa'o/_/rdzogs sangs rgyas zhes pa ni de'i sgo nas mya ngan las 'das pa thob pa'o/_/sangs rgyas 'gro ba'i
[\[189a.5\]]chos 'dzin pa ni 'gro ba'i don du gzugs sku gnyis shar ba'o/_/dpal ldan pad+ma sangs rgyas skyes/_/zhes pa ni 'khor bar gnas kyang skyon gyis ma gos pa'o/_/kun mkhyen zhes pa ni ji snyed pa mkhyen pa'i ye shes so/_/mdzod 'dzin zhes pa ni ji lta ba mkhyen pa'i ye shes
[\[189a.6\]]so/_/rgyal po zhes pa ni 'khor 'das kyi gtso bor gyur pa'o/_/sgyu 'phrul sna tshogs zhes pa ni thabs du ma dang ldan pa'o/_/chos zhes pa ni sangs rgyas kyi chos ma 'dres pa bco brgyad dang /_stobs dang mi 'jigs pa la sogs pa dang ldan pa'o/_/de lta bu de su la ldan zhe na/
[\[189a.7\]]sangs rgyas rig sngags 'chang zhes smos te/_spong ba phun sum tshogs pa dang /_ye shes phun sum tshogs pa dang ldan pa'i ye shes sems dpa' la ldan zhes pa'i don to/_/rdo rje rnon po ral gri che/_/zhes pa ni rtags dang don to/_/rtags ni g.yas pa'i phyag mtshan ral gri'o/_/
[\[189b\]]
[\[189b.1\]]don ni rdo rje ste stong pa nyid do/_/rnon po ni rtog pa ma lus pa gcod pa'o/_/stong pa nyid kyi don de ral gri dang 'dra bas na ral gri'o/_/thogs zhes pa ni 'chang ba'i don to/_/yi ge mchog ste rnam par dag_/ces pa yang rtags dang don to/_/rtags ni shes rab kyi pha rol tu phyin pa'i
[\[189b.2\]]po ti bsnams pa'o/_/don ni yi ge mchog ces pa ste a'o/_/rnam par dag ces pa ni skye ba med pa'o/_/theg pa chen po zhes pa ni byang chub sems dpa'i lam 'bras bu dang bcas pa'o/_/sdug bsngal gcod ces pa ni 'khor ba las sgrol ba'o/_/mtshon cha chen po zhes pa ni ral
[\[189b.3\]]gri'o/_/rdo rje chos zhes pa ni po ti'o/_/rdo rje zab mo zhes pa ni thugs so/_/dzi na zhes pa ni gsung ngo /_/dzika ces pa ni sku'o/_/rdo rje blo gros zhes pa ni stong pa nyid shes pa'i shes rab po/_/don bzhin rig ces pa ni mtha' dag shes pa'o/_/pha rol phyin pa kun zhes pa ni sa bcu'o/_/
[\[189b.4\]]rdzogs pa zhes pa ni thugs su chud pa'i don to/_/sa rnams zhes pa ni dang po nas sa bcu gcig pa'i bar ro/_/kun zhes pa ni nyan thos dang rang rgyal ba'i sa'o/_/rgyan dang ldan zhes pa ni de dag thams cad ye shes sems dpa' la ldan pa'o/_/rnam par dag pa zhes pa ni don dam
[\[189b.5\]]pa'i bden pa'o/_/bdag med chos zhes pa ni gang zag gi bdag dang chos kyi bdag dang bral ba'o/_/yang dag ye shes zhes bya ba ni chos kyi dbyings kyi ye shes so/_/zla 'od bzang zhes pa ni longs spyod rdzogs pa'i sku'o/_/brtson chen zhes pa ni brtson 'grus dang ldan pa ste
[\[189b.6\]]sprul pa'i sku'o/_/sgyu ni stong pa nyid do/_/'phrul ni sna tshogs su shar ba'o/_/dra ba ni gnyis su med pa'i don to/_/rgyud kun gyi ni zhes pa ni gnyis te/_tshig gi rgyud dang /_don gyi rgyud dang /_gnyi ga'i rgyud dang /_rnal 'byor gyi rgyud dang /_rnal 'byor bla na med pa'i rgyud de/_de dag
[\[189b.7\]]thams cad kyi rtsa ba rgyud yin pas na/_rgyud kun gyi ni bdag po mchog_/ces bya'o/_/don gyi rgyud la drug ste/_rgyud kyi ngo bo dang /_nges tshig dang /_dbye ba dang /_mtshan nyid dang /_rnam grangs dang /_las so/_/de dag thams cad la mnga' brnyes pa de ni ye shes sems dpa' ste/_bdag
[\[190a\]]
[\[190a.1\]]po mchog ces bya'o/_/rdo rje'i gdan zhes pa ni lha'i gdan bskyed pa'i cho ga yan lag dang bcas pa bstan te/_rdo rje ni stong pa nyid do/_/ma lus ldan zhes pa ni pad+ma dang nyi ma dang zla ba'i gdan dang ldan pa'o/_/ye shes sku rnams ma lus 'chang /_/zhes pa ni ye shes
[\[190a.2\]]rnam pa lnga/_sku rnams zhes pa ni rigs lnga'o/_/ma lus mchog ces pa ni 'khor dang bcas pa'o/_/de ltar rigs lnga 'khor dang bcas pa'i sgo nas ye shes sems dpa' des 'gro ba'i don byed do zhes bya ba'i tha tshig go/_/da ni sa bcu'i byang chub sems dpa'i sgo nas 'gro ba'i don byed
[\[190a.3\]]pa bstan par bya ste/_kun du bzang po dang /_blo gros bzang po zhes pa/_'jam dpal dang /_sa'i snying po 'gro ba 'dzin pa spyan ras gzigs kyi tshul gyis kyang 'gro ba'i don byed pa'o/_/sangs rgyas kun gyi snying po ni ye shes rnam pa lnga dbyer mi phyed pa ste chos kyi
[\[190a.4\]]dbyings kyi ye shes so/_/che zhes pa ni 'gran zla med pa'o/_/de lta bu'i ye shes de las sprul pa'i 'khor lo sna tshogs 'chang zhes te/_lha bsdus rgyas kyi bye brag sna tshogs su snang nas 'gro ba'i don byed ces bya ba'i tha tshig go/_/dngos po kun zhes pa ni 'khor 'das
[\[190a.5\]]thams cad do/_/rang bzhin zhes pa ni stong pa nyid do/_/mchog ces pa ni dbyer mi phyed pa'o/_/dngos po kun gyi rang bzhin 'dzin/_/zhes pa ni stong pa nyid kyi don te mnyam gzhag gis 'dzin pa'o/_/skye med chos te zhes pa ni de ltar mnyam gzhag la gang du yang ma grub kyang
[\[190a.6\]]rjes thob la sna tshogs su shar bas sna tshogs don byed ces bya'o/_/chos kun ngo bo nyid ces pa ni zung 'jug gi ngo bo ste sgyu ma lta bu'o/_/'chang ba zhes bya ba ni thugs su chud pa'i don to/_/shes rab chen po zhes pa ni ye shes sems dpa'o/_/skad cig la chos kun khong du
[\[190a.7\]]chud pa'o zhes bya ba ni/_chos thams cad rang bzhin med par skad cig gis thugs su chud pa'o/_/chos kun zhes pa ni 'khor 'das thams cad do/_/mngon par rtogs zhes pa ni skye med du 'dzin pa las kyang grol ba'o/_/thub pa med pa ni bdud bzhi'o/_/blo mchog ces pa ni de
[\[190b\]]
[\[190b.1\]]kho na nyid mkhyen pa'i ye shes so/_/'byung ba sel zhes pa ni 'khor ba las sgrol ba'o/_/mi g.yo zhes pa ni 'gro ba'i don las mi g.yo ba'o/_/rab tu dang ba'i bdag ces pa ni 'gro ba rnams kyi yid du 'ong ba'o/_/rdzogs sangs rgyas pa'i byang chub 'chang /_/zhes pa ni gzhan don phun
[\[190b.2\]]sum tshogs pa'o/_/sangs rgyas kun gyi mngon sum pa/_/zhes pa ni chos nyid kyi don mngon sum du thugs su chud pa ste/_dper na sgyu ru ra rlon pa lag mthil du bzhag pa lta bu'o/_/ye shes me lce 'od rab gsal/_/zhes pa ni gnyen po ye shes me dang 'dra bas tha dad kyi rtog pa
[\[190b.3\]]thams cad sreg par byed pa'o/_/'dod pa'i don grub ces pa ni rang gi don dang gzhan gyi don grub pa'o/_/dam pa ste zhes pa ni sa bcu gcig pa mthar phyin pa'o/_/ngan song thams cad rnam sbyong ba/_/zhes pa ni 'gro ba thams cad kyi rgyud dag par byed pa'o/_/'dir nyams su
[\[190b.4\]]blang ba'i rim par yang shes par bya ste/_sku gdung gdab pa dang /_ro bsreg pa dang /_rab tu gnas pa dang /_sbyin sreg dag kyang 'dir shes par bya bas na/_ngan song thams cad rnam sbyong ba/_/zhes bya'o/_/sems can kun gyi mgon byed pas na mchog ces bya'o/_/
[\[190b.5\]]sems can thams cad rab grol byed/_/ces pa ni go sla'o/_/nyon mongs zhes pa ni brgyad khri bzhi stong ngo /_/g.yul zhes pa ni 'thab pa'i sa'o/_/gcig dpa' ba zhes pa ye shes sems dpa'o/_/mi shes pa ni ma rig pa'o/_/dgra ni 'dod chags dang zhe sdang ngo /_/dregs
[\[190b.6\]]pa ni nga rgyal lo/_/'joms zhes pa ni sel bar byed pa'o/_/dpal ldan zhes pa ni gzugs sku gnyis so/_/blo dang zhes pa ni rig pa ste chos sku'o/_/sgeg par ldan zhes pa ni 'khor ba las 'das pa'o/_/brtan po mi sdug gzugs 'chang ba/_/zhes pa ni khro bo'i gzugs 'di
[\[190b.7\]]dag gis lag pa brgya po kun bskyod cing /_gom pa'i stobs kyis ci rigs pa'i gar bya'o/_/dpal ldan lag pa brgyas gang la/_/zhes pa ni yan lag gi khyad par ro/_/nam mkha' khyab par gar byed pa/_/zhes pa ni byed pa'i khyad par ro/_/sa yi dkyil 'khor bzhi yi
[\[191a\]]
[\[191a.1\]]khyon/_/zhes pa ni gnas kyi khyad par ro/_/rkang pa ya gcig mthil gyis gnon/_/zhes pa ni 'dug stangs kyi khyad par ro/_/rkang mtheb sen mo'i khyon gyis kyang /_/tshangs pa'i yul sa rtse nas gnon/_/zhes pa ni che ba'i khyad par ro/_/de ltar ye shes
[\[191a.2\]]sems dpa' de khro ba'i gzugs khyad par de dag dang ldan pas 'gro ba'i don byed do zhes bya ba'i tha tshig go/_/'di ni sgrub pa po dag gis bgegs nye bar zhi bar bya ba'i cho gar shes par bya ste/_khro bo gdong brgya pa'i nga rgyal dang ldan par bya ste/_khro bo'i bstod pa dag kyang bya ste/
[\[191a.3\]]g.yas brkyang dang /_g.yon brkyang dang /_zlum po dang /_sa ga dag kyang bya ste/_phyi nas ni ci bder cho ga la 'jug par bya'o/_/don gcig gnyis med chos kyi don/_/zhes pa la mtha' bzhi dang bral ba'i don ni chos kyi don no/_/dam pa'i don zhes pa ni rnam grangs dang
[\[191a.4\]]bral ba'i don dam pa'o/_/'jigs pa med ces pa ni 'khor ba'i skyon gyis ma gos pa'o/_/rnam rig sna tshogs zhes pa ni gdul bya thams cad kyi rgyud mkhyen pa'o/_/gzugs don zhes pa ni gang dang gang gis 'dul ba la de dang de'i gzugs su sprul nas 'dul ba'o/_/
[\[191a.5\]]rnam shes sna tshogs rgyud dang ldan/_/zhes pa ni sems can tha dad kyi sems kyi rgyud mkhyen cing mkhyen pa tsam du yang ma zad de/_dngos don ma lus rnams la dga'/_/zhes pa ni stong pa nyid kyi don 'ba' zhig ston to zhes bya ba'i don to/_/stong pa nyid la dga' zhes pa ni/
[\[191a.6\]]stong pa nyid la dga' ba'i gang zag la 'dod chags blo zhes pa ste snying rje chen po dang ldan pa zhes bya ba'i don to/_/'o na snying rjes 'dod chags dang ma bral bas 'khor bar 'gyur ro zhe na/_srid pa'i 'dod chags la sogs 'das/_/zhes pa ste 'dod chags rang rgyud pa spangs pa'o/_/
[\[191a.7\]]srid gsum zhes pa ni 'dod pa'i khams dang /_gzugs kyi khams dang gzugs med pa'i khams kyi srid pa'o/_/dga' ba chen po pa zhes bya ba ni de dag mgu bar byed pa'o/_/sprin dkar dag pa bzhin du dkar/_/'od bzang ston ka'i zla ba'i 'od/_/nyi ma 'char ka'i dkyil ltar mdzes/_/
[\[191b\]]
[\[191b.1\]]zhes pa ni/_skyon gyis ma gos pa'i dpe bstan pa'o/_/sen mo'i 'od ni shas cher dmar/_/chod pan bzang po mthon ka'i rtse/_/skra mchog mthon ka chen po can/_/zhes pa ni mtshan dang dpe byad kyi sgo nas bstod pa'o/_/nor bu chen po 'od chags dpal/_/zhes pa ni dpe'i sgo nas bstod
[\[191b.2\]]pa'o/_/sangs rgyas sprul pa'i rgyan dang ldan/_/zhes pa ni gling bzhi bye ba phrag brgyar sprul ba'i skur ston pa'o/_/'jig rten khams brgya kun bskyod pa/_/zhes pa ni 'khor ba las skyod par byed pa'o zhes bya ba'i tha tshig go/_/rdzu 'phrul rkang pa'i stobs chen ldan/_/zhes pa ni
[\[191b.3\]]mos pa'i ting nge 'dzin la sogs pa rdzu 'phrul gyi rkang pa bzhis 'gro ba'i don byed pa'o/_/de nyid ces pa ni ye shes sems dpa'o/_/dran pa chen po 'chang zhes pa ni ye shes rnam pa lnga dang ldan pa'o/_/dran pa bzhi po zhes pa ni lus dran pa nye bar gzhag pa dang /_sems dran
[\[191b.4\]]pa nye bar gzhag pa dang /_tshor ba dran pa nye bar gzhag pa dang /_chos dran pa nye bar gzhag pa'o/_/ting 'dzin rgyal zhes pa ni rdo rje lta bu'i ting nge 'dzin to/_/byang chub yan lag ces pa ni byang chub kyi yan lag bdun te dran pa yang dag byang chub kyi yan lag la sogs pa'o/_/me
[\[191b.5\]]tog ces pa ni mdzes pa'i don gyis so/_/spos zhes pa ni yid tshim par byed pa'o/_/de bzhin gshegs pa'i yon tan mtsho/_/zhes pa ni stobs dang mi 'jigs pa dang /_sangs rgyas kyi chos ma 'dres pa dang ldan pa'o/_/lam gyi yan lag brgyad tshul rig_/ces pa ni
[\[191b.6\]]'phags pa'i lam yan lag brgyad de yang dag pa'i lta ba dang /_yang dag pa'i rtog pa dang /_ngag dang /_las kyi mtha' dang /_'tsho ba dang /_rtsol ba dang /_dran pa dang /_ting nge 'dzin dang brgyad do/_/rig ces pa ni thugs su chud pa'i don to/_/yang dag sangs rgyas
[\[191b.7\]]lam rig pa/_/zhes pa ni don phyin ci ma log par rang gi thugs su chud nas/_sems can kun la shas cher chags/_/zhes pa ste 'gro ba la ston pa'o/_/nam mkha' lta bur chags pa med/_/ces pa ni 'gro ba'i don byed kyang skyon gyis ma gos pa'o/_/sems can kun gyi
[\[192a\]]
[\[192a.1\]]yid la 'jug_/ces pa ni 'gro ba dang mthun pa'i sku ston pa'o/_/sems can kun gyi yid ltar mgyogs/_/zhes pa ni 'gro ba'i don la myur ba'o/_/sems can kun gyi dbang don shes/_/zhes pa ni gdul bya'i rgyud dang dbang po'i bye brag mkhyen pa'o/_/
[\[192a.2\]]sems can kun gyi yid 'phrog pa/_/zhes pa ni gdul bya'i yid 'brid par byed pa'o/_/phung po lnga zhes pa ni gzugs dang /_tshor ba dang /_'du shes dang /_'du byed dang /_rnam par shes pa'i phung po dang lnga'o/_/de nyid shes zhes pa ni mi rtag pa dang /_sdug bsngal ba dang /
[\[192a.3\]]bdag med par mkhyen pa'o/_/rnam dag phung po lnga 'chang ba/_/zhes pa ni zag pa med pa'i phung po lnga dang ldan pa'o/_/nges 'byung kun gyi mtha' la gnas/_/zhes pa ni rdo rje lta bu'i ting nge 'dzin brnyes pa'o/_/nges par 'byung ba kun la mkhas/_/zhes pa ni lam mtha' dag
[\[192a.4\]]mkhyen pa'o/_/nges 'byung kun gyi lam la gnas/_/zhes pa ni rang gis spyad pa'o/_/nges par 'byung ba kun ston pa/_/zhes pa ni de lta bu'i lam de gzhan la ston pa'o/_/yan lag bcu gnyis zhes pa ni rten 'brel bcu gnyis so/_/srid rtsa bton zhes pa ni ma rig pa dag par byed
[\[192a.5\]]pa'o/_/dag pa rnam pa bcu gnyis ldan/_/zhes pa ni rten 'brel bcu gnyis dag pa'o/_/bden bzhi'i tshul gyi rnam pa can/_/zhes pa ni sdug bsngal gyi bden pa dang /_kun 'byung gi bden pa dang /_'gog pa'i bden pa dang /_lam gyi bden pa dag thugs su chud pa'o/_/shes pa
[\[192a.6\]]brgyad po rtogs pa 'chang /_/zhes pa ni rnam par shes pa'i tshogs brgyad rnam par dag pa'o/_/bden don rnam pa bcu gnyis 'chang /_/zhes pa ni bden pa bzhi rnam pa bcu gnyis tshul du mkhyen pa'o/_/de nyid rnam pa bcu drug rig_/ces pa ni stong pa nyid bcu drug gi don thugs su chud
[\[192a.7\]]pa'o/_/rnam pa nyi shus byang chub pa/_/zhes pa ni phung po lnga po re re la yang mi rtag pa dang /_sdug bsngal ba dang /_stong pa dang /_bdag med pa bzhi bzhi ste nyi shu'o/_/rnam pa sangs rgyas kun rig mchog_/ces pa ni 'khor 'das kyi chos thams cad khong du chud pa'o/_/sangs rgyas
[\[192b\]]
[\[192b.1\]]kun gyi sprul pa'i sku/_/bye ba dpag med 'gyed pa po/_/zhes pa ni lha rkyang pa dang /_dkyil 'khor gyi 'khor lo dang /_khro bo dang zhi ba'i sku bsam gyis mi khyab pa dang /_gang dang gang mos pa la de dang de'i sku ston pa'o/_/skad cig thams cad mngon par rtogs/_/zhes pa ni chos nyid
[\[192b.2\]]kyi don dus kyi mtha' skad cig gis rtogs pa'o/_/sems kyi skad cig don kun rig_/ces pa ni sems can thams cad kyi rgyud thams cad skad cig gis khong du chud pa'o/_/theg pa sna tshogs thabs tshul gyis/_/'gro ba'i don la rtogs pa po/_/zhes pa ni theg pa sna tshogs
[\[192b.3\]]zhes pa ni theg pa'i sgo bsam gyis mi khyab pa la bya ste/_rgyas par dbye na brgyad khri bzhi stong dang /_'bring du dbye na gsung rab yan lag bcu gnyis dang /_bstun sde snod gsum dang /_theg pa rnam pa gsum dang /_khyad par bla na med pa'i theg pa dang /_mu stegs kyi theg pa yan chad
[\[192b.4\]]'dir shes par bya'o/_/de la mu stegs kyi lta ba la gnyis te/_chad par lta ba dang rtag par lta ba'o/_/de la 'dir slob dpon gyi mdo sde mya ngan las 'das pa'i rjes su 'brangs te/_rang bzhin gyis bdag dgag par bya ste/_ston pa gzegs zan pa dag bdag dngos po don
[\[192b.5\]]dam par 'dod pa ste/_'dus byas sam 'on te 'dus ma byas yin zhe na/_'dus byas yin na mi rtag par 'gyur la 'dus ma byas yin na dngos po nyams par 'gyur ro/_/gtan tshigs lhag pa gzhan yang ston pa ser skya'i bdag rtag pa de dngos po zhig gam/_'on te dngos
[\[192b.6\]]med zhig kho bos dpyad par bya'o/_/gal te dngos med do zhe na/_'o na bdag rtag pa nyams par 'gyur ro/_/gal te yang dngos po'o zhe na/_'o na bdag rtag pa des don byed par 'gyur ram mi 'gyur zhe na/_gal te don byed par mi 'gyur zhe na/_gang don byed par mi nus pa de
[\[192b.7\]]ni nam mkha'i me tog dang 'dra'o/_/gzhan yang don byed par 'gyur ro zhe na/_rim gyis byed dam cig car don byed/_rim gyis don byed na ni mi rtag par 'gyur la/_cig car don byed na nus pa chung ngu dag gis kyang dpa' bo'i bya ba byed par 'gyur ro/_/chad par lta
[\[193a\]]
[\[193a.1\]]ba dag kyang rigs par mi 'gyur te/_chad nas 'byung bar 'gyur phyir dang /_/snga phyi slu ba med pa'i phyir/_/chad pa'i rang bzhin du mi 'gyur te/_de bas na phyi ba dag rigs pa ma yin no/_/nang pa dag la rnam pa gsum ste/_nyan thos kyi theg pa dang /_rang
[\[193a.2\]]sangs rgyas kyi theg pa dang /_byang chub sems dpa'i theg pa'o/_/nyan thos kyi theg pa ni gang zag gi bdag dri ma spangs nas chos kyi bdag gzung 'dzin don dam par 'dod de/_de la phyi rol gyi yul 'di rdul phra rab zlum sgong cha med pa mang po 'dus pa las/_gong bu rags pa
[\[193a.3\]]grub par 'dod de/_de dag kyang byis pa'i ngang tshul can du shes par bya ste/_rdul phra rab de dag 'byar ba dang bskor ba'am/_bar med par gnas kyang rung ste/_phyogs cha drug gis rnam par phye na/_rdul phra rab gcig kyang mi 'grub la/_gang gcig ma grub pa des ni du ma
[\[193a.4\]]yang 'grub par mi 'gyur ro/_/de ltar gcig dang du ma ma grub na phyi rol gyi don yang med par 'gyur ro/_/rang rgyal ni/_phyi rol gyi don la gcig dang du mas gnod pas gtan med la/_nang 'dzin pa rig pa don dam par 'dod do/_/de dag kyang bden par mi 'gyur te/_yul
[\[193a.5\]]ma grub pa'i yul du 'dzin pa'i shes pa ni nam yang rigs pa ma yin no/_/dper na dkar po ma grub par dkar por 'dzin pa'i shes pa ni skye mi srid de/_skyes bu lha sbyin la gang dag dbyug pa yod na des khyad par du byas pa'i dbyug pa can zhes 'dogs par rigs la/_gang dag dbyug
[\[193a.6\]]pa med na lha sbyin dbyug pa can zhes mi rigs so/_/byang chub sems dpa'i theg pa la gnyis te/_rnal 'byor spyod pa dang /_dbu ma pa'o/_/rnal 'byor spyod pa la gnyis te/_rnam bden pa dang /_rnam brdzun pa'o/_/de la rnam bden pa'i lugs kyis dkar dmar gyi rnam pa sna
[\[193a.7\]]tshogs 'di shes pa'i rnam par bden par 'dod de/_gang zag dang chos kyi bdag dang bral ba'i shes pa don dam par 'dod de/_de nyid la yang dbye na gnyis te/_sna tshogs su snang yang shes pa gcig gi ngo bor bden par 'dod pa dang /_snang yang du mar snang la bden yang du mar
[\[193b\]]
[\[193b.1\]]bden par 'dod pa dang gnyis so/_/dang po yang rigs pa ma yin te/_gal te yul dang shes pa gnyis/_/gcig gam 'on te tha dad yin/_/gal te gcig pa yin 'gyur na/_/rnam pa du mar yod pa'i phyir/_/shes pa'ang du mar thal bar 'gyur/_/yul dang shes pa tha dad na/_/nyan thos
[\[193b.2\]]dag tu cis mi 'gro/_/gnyis pa'ang rigs pa ma yin te/_/yul la tshad mas gnod pa bzhin/_/rig pa dag la cis mi gnod/_/gzhan yang rnam pa'i 'khor lo 'di/_/'khrul pa'i shes pas gzung ba'am/_/'on te ma 'khrul ba yis gzung /_/gal te 'khrul pas gzung
[\[193b.3\]]'gyur na/_/rnam bden pa yi dam bca' bud/_/ma 'khrul pa yis gzung 'gyur na/_/kun gyis bden pa mthong bar 'gyur/_/rnam par brdzun pa'i 'dod pa yang /_/rnam pa gnyis su shes bya ste/_/tshu rol mthong ba'i rig pa dang /_/mya ngan 'das
[\[193b.4\]]pa'i ye shes so/_/mya ngan 'das pa'i ye shes la/_/rnam pa gnyis su shes bya ste/_/dri byas rang rig dag pa'o/_/dri ma dang bcas lugs kyis ni/_/rnam pa'i 'khor lo sna tshogs 'di/_/mnyam gzhag ngo la mi snang ste/_/rjes thob dag la snang bar 'dod/_/rang rig dag pa'i lugs kyis ni/_/mthong lam skyes _
[\[193b.5\]]pa'i rjes thogs la/_/rnam pa'i 'khor lo med par 'dod/_/myong ba tsam gyis rig pa de/_/gang yang 'thad pa ma yin te/_/gang yang rnam par rig pa pa/_/khyod kyi shes pa don dam de/_/skyes nas yod dam ma skyes par/_/gal te skyes nas yod pa na/_/rang las skye'am gzhan
[\[193b.6\]]las skye/_/gal te rang las skye zhe na/_/rang nyid grub bam ma grub las/_/grub pa dag las skye mi dgos/_/ma grub pa la skye mi srid/_/gal te gzhan las skye zhe na/_/rtag pa'am ni mi rtag pa/_/rtag pa dag las skye zhe na/_/'gyur med phyir na rgyur mi btub/_/mi rtag pa
[\[193b.7\]]las skye zhe na/_/mi rtag dus kyis bsdus pa'i phyir/_/'das dang ma 'ongs da ltar gsum/_/gang las skye ba dri bar bya/_/'das dang ma 'ongs rnam pa gnyis/_/med pa'i phyir na rgyur mi rung /_/da ltar dag las skye zhe na/_/rgyu 'bras dus mnyam 'gyur ba'i phyir/_/bskyed bya
[\[194a\]]
[\[194a.1\]]skyed byed mi rigs te/_/skyes nas yod pa'i dam bca' nyams/_/gal te ma skyes yod ce na/_/ma skyes yod pa mi srid de/_/dper na nam mkha'i me tog bzhin/_/des na gdon gyis zin pa yi/_/rig pa dngos por 'dod pa dag_/thar pa'i ming yang mi srid
[\[194a.2\]]de/_/rang nyid phung bar byed du zad/_/dbu ma la yang gnyis yod de/_/chos rnams sgyu mar smra ba dang /_/rab tu mi gnas smra ba'o/_/sgyu ma'i grub mtha' rigs min te/_/sgyu tshad mas ma grub dang /_/sgyu ma yin phyir bden pa min/_/des na sgyu ma nyams par 'gyur/_/rab tu
[\[194a.3\]]mi gnas 'dod gzhung ni/_/rnam pa gnyis su shes bya ste/_/don dam gshis kyi bden pa dang /_/kun rdzob dag gi bden pa'o/_/don dam bden pa rnam pa gnyis/_/rnam grangs dang ni rnam grangs min/_/kun rdzob bden pa rnam gnyis te/_/yang dag pa dang log pa'o/_/'di dag grub
[\[194a.4\]]mtha' mchog yin te/_/bla med gsang sngags theg pa yang /_/de las gud na med phyir ro/_/'o na pha rol phyin pa dang /_/gsang sngags theg pa khyad med dam/_/snyam du sems dpa'i gang zag la/_/don la khyad par rdul tsam med/_/thabs dang lam gyi bye brag la/_/khyad par bsam
[\[194a.5\]]gyis mi khyab ste/_/de skad du yang /_don gcig na yang ma rmongs dang /_/thabs mang dka' ba med pa dang /_/dbang po rnon po'i dbang byas pas/_/sngags kyi theg pa khyad par 'phags/_/zhes pa'o/_/de lta bu'i theg pa sna tshogs kyi sgo nas 'gro ba'i don byed pa po de yang ye shes
[\[194a.6\]]sems dpa' khyod nyid yin no/_/theg pa gsum ni zhes pa ni nyan thos dang /_rang rgyal ba dang /_byang chub sems dpa'i theg pa'o/_/nges 'byung la zhes pa ni/_sa dang po'i bden pa tsam ni theg pa gsum gyis thob par smra la/_mthar thug bcu gcig pa'i ye shes ni khyad par
[\[194a.7\]]bla na med pa'i theg pa kho nas thob pa'i phyir/_theg pa gcig gi 'bras bur gnas/_/zhes pa'o/_/nyon mongs khams rnams dag pa'i bdag_/ces pa ni 'khor ba'i 'bras bu dag par byed pa'o/_/las kyi khams ni zad byed pa ni 'khor ba'i rgyu dag par byed pa'o/_/chu bo rgya
[\[194b\]]
[\[194b.1\]]mtsho kun las brgal/_/zhes pa ni 'dod pa'i chu bo dang /_srid pa'i chu bo dang /_ma rig pa'i chu bo dang /_bdag tu lta ba'i chu bo ste/_de dag rgya mtsho dang 'dra zhing rgal dka' bas na rgya mtsho zhes bya'o/_/kun las brgal zhes pa ni de dag kun las thar pa'o/_/thabs gang gis rgal zhe na/
[\[194b.2\]]sbyor ba'i dgon pa zhes bya ba ste sbyor ba'i bsod nams dang ye shes kyi tshogs zung du 'jug pa'o/_/dgon pa ni dgon pa zhes bya dben pa zhes bya stong pa zhes bya ste/_de ltar tshogs gnyis dang stong pa nyid bsgoms pa las byung zhes bya'o/_/nyon mongs zhes pa ni 'dod chags dang /
[\[194b.3\]]zhe sdang dang /_gti mug dang /_nga rgyal dang /_phrag dog dang /_log par lta ba'o/_/nye ba zhes pa ni nye ba'i nyon mongs pa nyi shu ste 'di ltar khro ba dang /_'khon du 'dzin pa dang /_'chab pa dang /_'tshig pa dang /_ser sna dang /_/sgyu dang /_g.yo dang /_rgyags pa dang /
[\[194b.4\]]ngo tsha med pa dang /_khrel med pa la sogs pa'o/_/kun nyon mongs zhes pa ni nyon mongs pa can gyi yid do/_/bag chags bcas pa zhes pa ni kun gzhi'i rnam par shes pa'o/_/gtan spangs pa zhes pa ni de dag las grol ba'o/_/de ltar rang gi don thugs su chud nas 'gro
[\[194b.5\]]ba'i don du snying rje chen po shes rab ces smos te/_snying rje dang shes rab kyi sgo nas don yod par 'gro ba'i don byed pa'o/_/'du shes kun gyi don spangs shing /_/zhes pa ni mtshan mar 'dzin pa las grol ba'o/_/rnam shes zhes pa ni 'dzin pa'i shes pa'o/_/don zhes pa ni
[\[194b.6\]]phyi rol gyi yul lo/_/de ltar yul can gyi shes pa las grol bas na 'gog ces bya'o/_/sems can kun yid yul dang ldan/_/zhes pa ni gdul bya'i shes pa la lha'i skur snang ba'o/_/sangs rgyas kun gyi thugs rigs pa/_/zhes pa ni rnam par mi rtog pa'i ye shes kyi don khong
[\[194b.7\]]du chud pa'o/_/sems can kun gyi yid la gnas/_/zhes pa ni rnam par mi rtog pa'i ye shes de 'gro ba thams cad kyi rgyud la gnas pa'o/_/de dag sems dang mthun par 'jug_/ces pa ni 'gro ba de dag gi blo'i bye brag gi sgo nas chos ston pa'o/_/sems can kun yid
[\[195a\]]
[\[195a.1\]]tshims par byed/_/sems can kun gyi yid dga' ba/_/grub pa mthar phyin 'khrul pa med/_/ces pa ni 'gro ba'i don mthar byin pa'o/_/nor ba thams cad rnam par spangs/_/zhes pa ni log par rtog pa spangs pa'o/_/don gsum the tshom med pa'i blo/_/
[\[195a.2\]]zhes pa ni dus gsum du yid gnyis dang bral ba'i blo dang ldan pa'o/_/kun don zhes pa ni 'gro ba thams cad kyi don byed pa ste/_grub mthas blo bsgyur ba byang chub sems dpa' man chad nas mu stegs yan chad kyi don byed do zhes bya ba'i tha tshig go/_/mu stegs kyi don ji ltar byed
[\[195a.3\]]ce na/_yon tan gsum gyi bdag ces smos te/_snying stobs dang rdul dang mun pa gsum gyis don byed pa'o/_/gzhan yang grub mtha' blo 'gyur ba dag gis don yang byed pas na kun don zhes bya'o/_/phung po lnga zhes pa ni gzugs dang /_tshor ba dang /_'du shes dang
[\[195a.4\]]'du byed dang /_rnam par shes pa'i phung po'o/_/phung po de dag chos gzhan du bzhag nas/_de dag dus gsum gyi chas gzhig na gang yang mi dmigs te rang bzhin med par 'gyur ro/_/'dir rgal ba 'on te dus gsum gyi chas gzhig na skad cig ma yod par 'gyur ro zhe na/
[\[195a.5\]]skad cig thams cad bye brag phyed/_/ces bya ba smos te skad cig ma yang dus gsum gyi chas gzhig na med par 'gyur ro/_/dper na rdul phra rab la phyogs kyi nyes pa yod pa bzhin no/_/skad cig gcig gis rdzogs sangs rgyas/_/zhes pa ni sa bcu pa nas sa bcu gcig pa'i bar
[\[195a.6\]]la dus kyi mtha'i skad cig mas rtogs so zhes pa'i don to/_/yang na lha skad cig dran rdzogs kyis bskyed par shes par bya'o/_/sangs rgyas kun gyi rang bzhin 'chang /_/zhes pa ni rdo rje lta bu'i ting nge 'dzin to/_/lus med ces pa ni rnam rtog gi lus dang bral ba ste chos kyi sku'o/_/lus _
[\[195a.7\]]te zhes pa longs spyod rdzogs pa'i sku'o/_/lus kyi mchog ces pa sprul pa'i sku'o/_/mtha' ni rtogs pa po zhes bya ste sku thams cad la mkhas pa'o/_/gzugs rnams sna tshogs kun du ston/_/zhes pa ni gang dang gang gis 'dul ba la de dang de'i gzugs kyis 'dul ba'o/_/nor bu
[\[195b\]]
[\[195b.1\]]chan por rin chen tog_/ces pa ni dgos 'dod 'byung ba'i dpe bstan pa'o/_/sangs rgyas kun gyis rtogs bya ba/_/zhes pas ni mkhyen par bya ba'am shis par bya ba ste/_sangs rgyas byang chub bla na med/_/ces pa ni mi gnas pa'i mya ngan las 'das pa'o/_/de'i mtshan nyid
[\[195b.2\]]ci 'dra zhe na/_gsang sngags las byung yi ge med/_/ces pa ste blo'i yul thams cad dang bral ba'o/_/de lta bu'i skye ba med pa'i don de las skye ba'i cho 'phrul sna tshogs su 'char bas/_gsang sngags chen po rigs gsum pa/_/zhes smos te sku gsung thugs sna tshogs
[\[195b.3\]]su shar ba'i don to/_/gsang sngags don kun skyed pa po/_/zhes pa ni don kun zhi ba dang /_rgyas pa dang /_dbang dang /_drag po'o/_/de la zhi ba'i las ni rgyud 'di bris pa 'am/_bzung ba'am/_bcangs pa'am/_bklags pa tsam gyis mi mthun pa'i phyogs thams cad
[\[195b.4\]]zhi bar 'gyur ba dang /_rgyas pa'i las ni longs spyod la sogs pa 'phel ba dang bsod nams kyi phung po yongs su rgyas par 'gyur ba'o/_/dbang gi las ni gang dang gang 'dod pa de rengs pa dang 'gugs par byed do/_/drag po'i las ni gsad pa dang /_bcad pa dang /
[\[195b.5\]]mnan pa dang /_gzir ba'i las byed de/_las de dag kyang 'khrul 'khor gyi sbyor bas kyang shes par bya'o/_/'khrul 'khor gyi rim pa ni 'di yin te/_ro'i ras sam zhing gi pags pa la/_nag po'i sgro rtsas smyu gu byas te grir shi ba'i khrag dang dug dang sbags te/_sngags
[\[195b.6\]]pa gshin rje gshed kyi nga rgyal dang ldan pas mtshan phyed na kha lhor bltas te 'khor lo dag bri bar bya'o/_/thig bzhi'i le tshe dgu pa la/_/phyed phyed bgos pa'i sum cu gnyis/_/ma he'i lto bar bri bar bya/_/gnyis kyi bar du bsgrub bya gzhug_/mA ra ya dang bcas pa bri/_/bsnyen
[\[195b.7\]]pa'i 'khor lo 'di lta ste/_/'khor lo'i rtsibs ni bcu pa la/_/yi ge bcu pa bri bar bya/_/lte ba la ni bsgrub bya dgod/_/de dag la dgod pa'i sngags ni 'di yin te/_ya me do ru Na yo da ya/_ya da yo ni ra yak+She ya/_yak+She yats+tsha ni rA ma ya/_che ge
[\[196a\]]
[\[196a.1\]]mo mA ra ya phaT/_oM trIHSh+T+w-iHwi kr-i tA na na hUM phaT ces pas bskor ro/_de'i rim pa ni 'di yin te/_rang gi nyes pas ma gos pa'i 'khor lo thod pa kha sbyor du gsal te dgug pa'i las de gong du song ba dang /_gar sbyin bzang pos legs par sbyar te/
[\[196a.2\]]bsnyen pa rdzogs pa dang /_mnan pa dang /_gtub pa dang /_sbyin sreg la sogs pa ci rigs pa brtsam par bya'o/_/yang na gsang sngags kyi don de dag thams cad bskyed pa ni ye shes sems dpa' khyod yin bya ba'i don to/_/thig ni drang po ste don ma nor ba'o/_/le ni kun
[\[196a.3\]]la khyab pa'o/_/stong pa ni rang bzhin med pa'o/_/yi ge ni kun rdzob mtshon pa ste sems can thams cad do/_/rgya zhes pa ni bye brag gam du ma mtshon pa'i tshig go/_/rnam pa kun ldan zhes pa ni rnam pa mi 'dra ba la bya ste/_kun rdzob lha'i 'khor lo thams cad do/_/rnam pa med ces pa
[\[196a.4\]]ni rdzogs pa'i rim pa ste lha'i 'khor lo rang bzhin med par shes pa'o/_/yang na rnam pa kun zhes pa ni sems tsam rnam pa bden par smra ba'o/_/rnam pa med ces pa ni rnam pa brdzun par smra ba'o/_/bcu drug ni rtsa 'dab ma bcu drug go/_/phyed ni rtsa 'dab ma brgyad de snying ga'o/_/phyed gnyis pa ni
[\[196a.5\]]'khor lo bzhi'o/_/thig le ni khu ba ste byang chub kyi sems so/_/rtsa de dag ni yur ba dang 'dra ste khrag dang zhag dang thig le'i rten byed pa'o/_/thig le de dag gi 'od ni yi ge'i rnam par gnas pa'o/_/de yang re zhig sgrub pa po gshin rje gshed yab yum dang bcas pa'i nga rgyal
[\[196a.6\]]du zhugs te/_rtsa'i ting nge 'dzin bskyed pa ni phyi rol gyi lha'i rnam pa/_nang ni rtsa'i rnam pa ste/_g.yas pa ni ra sa nA'o/_/g.yon pa ni la la na'o/_/dbus ma ni a wa d+hU tI zhes bya ste/_de yang mtshan nyid rnam bzhi dang ldan pa/_dkar ba/_ser ba/_dmar pa/_snum pa/_gnas
[\[196a.7\]]ni sgal tshigs la brten srog rtsa zhes grags so/_/sbom phra ni 'bras kyi sog ma'i tshad do/_/ring thung spyi bo bde ba chen po nas gsang ba'i gnas su sleb pa'o/_/rtsa chen po 'di ni dper na chu bo chen po dang 'dra ste/_chu bran thams cad de'i nang du 'du zhing der la bltas pa'o/_/de bzhin du
[\[196b\]]
[\[196b.1\]]rtsa thams cad kyang 'di'i nang du 'du zhing 'di la kha bltas pa'o/_/'khor lo bzhi'i yang srog shing gi tshul du gnas pa'o/_/de la 'og rlung bsdams te tsaN+Da lI rab tu sbar bas a wa d+hU tI'i nang du zhugs te/_sprul ba'i 'khor lo'i rtsa'i nang thams cad bsros pas/_thig le zhun mar gyi
[\[196b.2\]]tshul du gnas pa de zhu nas/_gsang ba'i gnas su bde ba 'bar bar bsam/_de nas yang tsaN+Da lI'i me chen po rab tu 'bar bas/_snying ga'i chos kyi 'khor lo'i rtsa thams cad rab tu bsros te thig le thams cad rab tu zhu nas bde ba nyams su myong bar bsam mo/_/de nas yang tsaN+Da lI
[\[196b.3\]]rab tu sbar bas mgrin pa longs spyod kyi rtsa thams cad rab tu bsros te/_thig le thams cad zhu nas bde ba nyams su myong bar bsam/_de nas tsaN+Da lI rab tu sbar bas spyi bo bde ba chen po'i rtsa thams cad rab tu bsros te/_thig le thams cad zhu nas bde ba nyams su myong bar bsam mo/_/
[\[196b.4\]]de ltar rtsa rlung thig le rim pa bzhin du nyams su blangs so/_/can zhes pa ldan pa'i tshig ste mngon par shes pa drug dang rdzu 'phrul bsam gyis mi khyab pa dang ldan par 'gyur ro/_/mtshan bcas kyi rdzogs pa'i rim pa bstan pa'o/_/yang na bcu drug ni stong pa bcu drug ste yul lo/_/brgyad ni
[\[196b.5\]]rnam par shes pa'i tshogs brgyad de yul can no/_/bzhi ni e waM ma yA ste 'khor 'das bstan pa'i yi ge'o/_/'di la slob dpon kha cig ni phyi'i dkyil 'khor gyi thig gi rim par 'dod pa dag kyang yod do/_/yan lag med pa'i rtsis las 'das/_/zhes pa ni spyir rgyud 'di'i bsgom pa
[\[196b.6\]]yin te/_rtsis gdab thams cad dang bral ba ngo bo gang du yang ma grub pa ci la yang bsam du med pa/_tha snyad dang blo'i chos thams cad las 'das pa'o/_/de bas na yan lag ni spros pa mtshon pa ste tshig gi tshogs so/_/rtsis las 'das zhes pa ni 'khrul pa zhes pa ste brtags pa'i
[\[196b.7\]]dngos po nub pa'o/_/de lta bu de la mnyam par gzhag pa ni mnyam gzhag chen po'o/_/bsam gtan bzhi pa zhes pa ni 'jig rten pa'i bsam gtan te dang po dang /_gnyis pa dang /_gsum pa dang /_bzhi pa'o/_/rtse mo can zhes pa ni de dag las khyad par du gyur pa ste/_gong du smos
[\[197a\]]
[\[197a.1\]]pa'i stong pa nyid do/_/bsam gtan yan lag kun zhes pa ni dpa' bar 'gro ba la sogs pa'i ting nge 'dzin bsam gyis mi khyab pa dang ldan pa'o/_/shes shing zhes pa ni rtsis gdab dang bral ba'i don rtogs pa las 'byung zhes bya ba'i tha tshig go/_/ting 'dzin rig
[\[197a.2\]]dang zhes pa ni 'jig rten dang 'jig rten las 'das pa'i ting nge 'dzin thams cad khong du chud pa'o/_/rgyud rig pa zhes pa ni ting nge 'dzin goms pa'i 'bras bu ste 'gro ba thams cad kyi sems shes pa'o/_/de lta bu'i ting nge 'dzin sus rtogs pa de la ting 'dzin lus can zhes bya ste/
[\[197a.3\]]dngos su ye shes sems dpa' la ldan zhes bya ba'i don to/_/lus kyi mchog ces pa dang /_longs spyod rdzogs sku kun gyi rgyal/_/zhes pa dang /_sprul pa'i sku ste sku yi mchog_/ces pa ni rgyud 'di'i 'bras bu ston pa'i tshig ste/_de yang sku rnam pa gsum po ni 'bras bu yin pas kun
[\[197a.4\]]rdzob kyi bden pa yin la/_ngo bo nyid kyi sku ni dbyer mi phyed pa ste don dam pa'i bden pa'o/_/phyogs bcur sprul pa sna tshogs 'gyed/_/ces pa ni sprul pa'i sku'i khyad par gyi yon tan no/_/khyad par ji lta bu dang ldan zhe na/_ji bzhin 'gro ba'i don byed pa/_/zhes bya ba smos te
[\[197a.5\]]ji ltar 'gro ba dang mthun pa'i don byed do zhes bya ba'i tha tshig go/_/lha yi dbang po zhes bya ba khyab 'jug go/_/lha'i bdag po zhes pa ni brgya byin no/_/lha min bdag ces pa ni rA hu la'o/_/lha yi bla zhes pa ni gza' phur bu'o/_/'joms byed ces pa ni lha ma yin gyi bdag po thags
[\[197a.6\]]bzangs ris so/_/'joms byed phyi mas ni srin po'i rgyal po lang ka mgrin bcu/_dbang phyug ces pa ni ma hA de ba'o/_/'dir rgal ba/_'o na 'jam dpal ye shes sems dpa' khyod 'jig rten pa sna tshogs kyi gzugs su snang bas na srid pa'i nyes pas gos par thal lo zhe na ma yin
[\[197a.7\]]te/_srid pa'i dgon pa las brgal ba/_/zhes smos te srid pa ni gsum mo/_/dgon pa ni srid pa'i chos la don med pa ste stong pa'o/_/las brgal ba zhes pa ni srid pa'i skyon gyis ma gos pa'i don to/_/ston pa gcig pu zhes pa ni 'gran zla med pa'o/_/'gro ba'i bla zhes pa ni gong na med
[\[197b\]]
[\[197b.1\]]pa'o/_/'jig rten phyogs bcur rab grags pa/_/zhes pa ni ye shes sems dpa' de las gong na med pa 'gran zla med pa zhes grags so/_/chos kyi sbyin bdag chen po zhes pa ni zag pa med pa'i don ston pa'o/_/byams pa'i zhes pa ni thams cad la bu gcig pa'i pha ltar dgongs pa'o/_/
[\[197b.2\]]go cha ni bar chod bsrung ba ste zhe sdang gis mi tshugs zhes bya ba'i don to/_/snying rje'i zhes pa ni sems can thams cad sdug bsngal dang bral bar 'dod pa'i bsam pa can no/_/ya lad bgos zhes pa ni stod g.yogs so/_/stod g.yogs kyi go cha de lta bus 'gro ba'i don rgyun mi 'chad
[\[197b.3\]]do zhes bya ba'i don to/_/shes rab ral gri mda' gzhu thogs/_/zhes pa ni phyag mtshan te go sla'o/_/nyon mongs pa ni brgyad khri bzhi stong ngo /_/mi shes zhes pa ni ma rig pa'o/_/g.yul ngo sel zhes pa ni de dag 'joms par byed pa'o/_/dpa' bo zhes pa ni gzhan gyis mi thub pa'o/_/
[\[197b.4\]]bdud dgra zhes pa ni ye shes sems dpa'o/_/bdud btul ba zhes pa ni bar du gcod pa thams cad sel ba'o/_/bdud bzhi'i 'jigs pa sel bar byed/_/ces pa ni lha'i bu dang /_'chi bdag dang /_nyon mongs pa dang /_phung po'i bdud rab tu sel ba'o/_/bdud kyi dpung rnams
[\[197b.5\]]pham byed pa/_/zhes pa ni bdud 'khor dang bcas pa rlag par byed pa'o/_/rdzogs pa'i sangs rgyas ni ye shes sems dpa'o/_/'jig rten 'dren ni 'gro ba rnams 'dren par mdzad pa'o/_/de lta bu'i ye shes sems dpa' de ni mchod pa'i 'os so/_/bstod pa'i 'os so/_/phyag gi
[\[197b.6\]]gnas so/_/dus rtag tu ri mor bya ba'i 'os so/_/bkur bar 'os so/_/brjod par bya ba'i mchog go/_/phyag bya ba'i 'os so/_/bla ma rnams kyi rab po/_/'jig rten gsum po gom gcig bgrod/_/ces pa ni skad cig gis 'gro ba'i don la khyab pa'o/_/'khor ba'i skyon gyis ma gos pas/
[\[197b.7\]]mkha' ltar mtha' med rnam par gnon/_/zhes so/_/gsum rig ces pa ni yod pa dang med pa dang gnyis med do/_/gtsang ma dag pa ste zhes pa ni mtha' yis ma gos pa'o/_/mngon shes drug ces pa ni lha'i mig gi mngon par shes pa dang /_rna ba dang /_gzhan gyi sems shes pa'i mngon
[\[198a\]]
[\[198a.1\]]par shes pa dang /_'chi 'pho dang skye ba shes pa'i mngon par shes pa dang /_rdzu 'phrul gyi mngon par shes pa dang /_zag pa zad pa'i mngon par shes pa dang drug go/_/rjes dran drug ces pa ni sangs rgyas rjes su dran pa dang /_chos dang /_dge 'dun dang gtong
[\[198a.2\]]ba dang /_lha rjes su dran pa dang /_bla ma rjes su dran pa dang drug go/_/byang chub sems dpa' zhes pa ni rang don phun sum tshogs pa'o/_/sems dpa' che zhes pa ni gzhan don phun sum tshogs pa'o/_/rdzu 'phrul chen po zhes pa ni rdzu 'phrul gyi rkang pa bzhi dang ldan pa'o/_/
[\[198a.3\]]'jig rten 'das zhes pa ni 'khor ba las bsgral zhes bya ba'i don to/_/shes rab pha rol phyin pa'i mtha'/_/zhes pa ni thos pa'i shes rab dang /_bsam pa'i shes rab bo/_/shes rab kyis ni de nyid thob/_/ces pa ni bsgom pa'i shes rab po/_/de nyid thob ces pa ni rdo rje lta
[\[198a.4\]]bu'i ting nge 'dzin brnyes pa'o/_/ting nge 'dzin de'i mtshan nyid ni bdag rig ces pa yul can no/_/gzhan rig ces pa ni yul lo/_/thams cad spangs zhes pa ni yul dang yul can gyi shes pa thams cad spangs zhes pa'i don to/_/kun la phan pa'i gang zag mchog_/ces pa
[\[198a.5\]]ni rdo rje lta bu'i ting 'dzin las grol ba'i don te gzugs sku 'char ba'o/_/dper bya kun las 'das pa ste/_/zhes pa ni 'gran zla dang bral ba'o/_/shes dang zhes pa ni 'jal bar byed pa'i rigs pa'o/_/shes bya'i zhes pa ni gzhal ba'i yul lo/_/bdag po mchog ces
[\[198a.6\]]pa ni shes bya la mnga' brnyes pa'i don to/_/gtso bo chos kyi sbyin bdag ste/_/zhes pa ni khyad par bla na med pa'i phyag rgya bzhi'i don ston pa'o/_/'gro ba'i bsnyen bkur gnas kyi mchog_/ces pa ni bshad zin to/_/nges 'byung gsum po bgrod rnams kyi/_/zhes pa ni nyan thos dang /
[\[198a.7\]]rang rgyal ba dang /_byang chub sems dpa'i theg pa'o/_/don gyi dam pa rnam dag dpal/_/zhes pa ni de dag thams cad khong du chud ces pa'i don to/_/'jig rten gsum ni 'dod khams la sogs pa'o/_/skal bzang che zhes pa ni phyin ci ma log pa dang blo 'byor pa'o/_/dpal ldan
[\[198b\]]
[\[198b.1\]]'byor pa kun byed pa/_/zhes pa ni 'gro ba thams cad la 'dul byed kyi sku ston pa'o/_/de su yin snyam pa la/_'jam dpal dpal dang ldan pa'i mchog_/ces bya'o/_/da ni ye shes rnam pa lnga'i sgo nas 'dud nyi shus bstod de/_tshig bzhi'i tshigs su bcad pa re re zhing ye shes re re la
[\[198b.2\]]bstod pa'o/_/mchog sbyin zhes pa chos kyi dbyings kyi ye shes so/_/rdo rje zhes pa ye shes rnam pa lnga dbyer mi phyed pa'o/_/mchog khyod 'dud ces pa ni ye shes sems dpa' la'o/_/yang dag mtha' ni blo'i yul ma yin pa'o/_/stong nyid las byung ni skye ba med pa las skyes pa'o/_/sangs
[\[198b.3\]]rgyas byang chub ni spong ba phun sum tshogs pa dang /_ye shes phun sum tshogs pa'o/_/chags pa ni 'gro ba'i don la chags pa'o/_/'dod pa ni 'gro ba'i don la 'dod pa'o/_/dgyes pa ni 'gro ba'i don la dgyes pa'o/_/rol pa ni sku sna tshogs ston pa'o/_/'dzum pa ni zhi ba'i sku'o/_/
[\[198b.4\]]bzhad pa ni rgyas pa'i sku'o/_/gsung ni dbang gi sku'o/_/thugs ni drag po'i sku'o/_/med pa ni stong pa nyid do/_/sangs rgyas 'byung ba ni chos sku'o/_/nam mkha' las byung ni dpe'o/_/sgyu 'phrul dra ba ni bde stong dbyer med do/_/rol ston ni drag po'i sku sna tshogs so/_/thams cad ces
[\[198b.5\]]pa 'khor ba thams cad do/_/ye shes sku nyid ces pa ni gsal la mi rtog pa'i sku'o/_/khyed la 'dud ces pa ni lus ngag yid gsum gyis khyod la gus pa'o/_/da ni sngags kyi don bshad par bya ste/_oM ni ye shes lnga'o/_/sarba d+harmA ni chos thams cad do/_/a b+hA ba zhes pa ni skye ba med pa'o/_/_
[\[198b.6\]]swa b+hA ba zhes pa ni rang bzhin gyis dag pa'o/_/bi shud+d+ha zhes pa ni rnam par dag pa'o/_/a A zhes pa ni skye ba med pa'o/_/aM aHzhes pa ni rang la yod pa'o/_/pra kr-i ti pa ri shud+d+haHzhes pa ni rang bzhin yongs su dag pa'o/_/sarba d+harmA ya du ta zhes pa ni chos thams cad ma skyes pa'o/_/
[\[198b.7\]]sarba ta thA ga ta de bzhin gshegs pa thams cad do/_/dz+nyA na kA ya zhes pa ni ye shes kyi sku'o/_/ye shes sku de su la ldan snyam du sems pa la/_many+dzu shrI zhes bya ste 'jam dpal lo/_/pa ri shud+d+hi tA zhes pa ni yongs su dag pa'o/_/mu pA dA ya ti A a zhes pa ni bdag la rjes su
[\[199a\]]
[\[199a.1\]]zhugs pa'o/_/sarba ta thA ga ta ni de bzhin gshegs pa thams cad do/_/ha ra ha ra zhes pa ni gtor cig pa'o/_/oM hUM hrIHzhes pa ni sku gsung thugs so/_/b+ha ga wAn zhes pa ni bcom ldan 'das so/_/dz+nyA na zhes pa ni ye shes so/_/mUrti zhes pa ni spyi gtsug go/_/wA gI shwa
[\[199a.2\]]ra ni ngag gi dbang phyug go/_/ma hA pA tsa ni chen pos chos zhes pa'o/_/sarba d+harma ni chos thams cad do/_/ga ga na ni nam mkha' lta bu'o/_/a ma la su pa ri zhes pa ni dri ma med cing dri ma dang bral ba'o/_/shud+d+ha d+harma d+hA tu zhes pa ni chos kyi dbyings yongs su dag pa'o/_/dz+nyA na ni ye shes
[\[199a.3\]]so/_/gar+b+ha ni snying po'o/_/AHni skye ba med pa'o/_/de ltar rgyud kyi don yongs su rdzogs pa'o/_/rjes su yi rang ba'i sgo nas bstod pa ni go sla bas 'dir ma bris so/_/rgyud kun gyi ni bdag po mchog_/nyi ma zla ba ltar grags pa/_'dod dgu 'byung ba'i rin po che/_le'u khri ni drug stong
[\[199a.4\]]las/_/zab mo klu yi le'u yi/_/'grel pa snang ba 'di byas pas/_/khams gsum 'khor ba'i sems can dag_/ye shes sems dpa'i zhal mthong nas/_/theg pa sna tshogs thabs tshul gyis/_/'gro don ma lus spyod par shog_/rgyud ni byings che gang zag rtog pa mang /_/so so'i
[\[199a.5\]]'dod pa sna tshogs 'di la smras/_/rgyud 'di'i don la tshig gcig phog pa med/_/gsal ba'i sgron ma 'grel ba 'di brtsams pas/_/log rtog ma lus myur du zad par shog/_/mtshan yang dag par brjod pa'i 'grel pa slob dpon chen po tsan+d+ra go mis mdzad pa rdzogs so//_//
[\[199a.6\]]paN+Di ta mngon shes can gyi phyag nas byung ba'o/_/zhu chen gyi lo tsA ba 'gos lhas btsas dang shes rab brtson 'grus kyis bsgyur ba'o/_@//mtshan yang dag par brjod pa'i 'grel ba tshul gsum gsal ba zhes bya ba bzhugs/[ {D2091}]@#/_/'phags pa 'jam dpal gyi mtshan yang dag par brjod pa zhes
[\[199a.7\]]bya ba la/_'phags pa 'jam dpal zhes bya ba ni rang gi ngo bo ni ji lta bu zhig_/de'i mtshan ni gang dang gang rnams yin/_de yang dag par brjod pa ni ji ltar brjod ce na/_de la 'phags pa 'jam dpal ni gnyis su med pa'i ye shes te/_de ni dus gsum gyi sangs rgyas thams cad kyi
[\[199b\]]
[\[199b.1\]]ye shes kyi bdag nyid/_byang chub kyi sems kyi ngo bo chos thams cad kyi chos nyid dang tha mi dad pa yin te/_de'i dbang gis snang ba'i gzugs kyi sku longs spyod rdzogs pa dang /_sprul pa'i bdag nyid can/_ye shes kyi rten du snang ba/_sangs rgyas dang byang chub sems dpa'i gzugs
[\[199b.2\]]rnams su theg pa che chung gi tshul sna tshogs las grags par snang ba'i bdag nyid de rnams kyang 'phags pa 'jam dpal zhes 'dod do/_/'dir dris pa/_sangs rgyas thams cad kyi gnyis su med pa'i ye shes kyi bdag nyid 'phags pa 'jam dpal yin na phyogs bcu dus gsum gyi
[\[199b.3\]]sangs rgyas rnams kyi so so rang gis rig pa'i ye shes rnams chos can gcig gam tha dad pa cig yin/_de bzhin du de'i chos nyid dang /_de'i mdzad pa yang gcig gam tha dad pa zhig yin zhe na/_smras pa de ni 'di ltar rig par bya ste/_kha cig gi tshul las ni/_de bzhin gshegs
[\[199b.4\]]pa rnams ni ye shes kyi rgyud kyang tha dad/_de'i chos nyid dang de'i mdzad pa yang tha dad de/_'on kyang rnam pa bzhi'i sgo nas mtshungs pa yin no/_/bzhi gang zhe na/_chos mtshungs pa dang /_sku mtshungs pa dang /_gsung mtshungs pa dang /_yi ge mtshungs pa'o zhes 'dod do/_/kha cig gi
[\[199b.5\]]tshul las ni/_ye shes ni gang zag gi rgyud so so las sgrub pa'i phyir tha dad de/_de'i chos nyid dang mdzad pa dag ni 'dres pa ste/_tha dad pa med do zhes 'dod/_kha cig gi tshul las ni/_bdag dang gzhan gyi rgyud du 'byed pa'i bdag tu lta ba'i bag chags yin la/_bdag tu lta ba ni
[\[199b.6\]]'khrul pa ste/_des bskyed cing de'i dbang gis snang ba ni/_de ltar bden pa ma yin la/_sems can gyi dus na yang rgyud tha dad mi 'grub na/_bdag tu lta ba'i mdud pa mi mnga' ba'i sangs rgyas rnams la ye shes tha dad kyi rgyud du ga la 'grub ste/_de bas na sangs rgyas rnams la ni rgyud
[\[199b.7\]]tha dad pa dang /_rgyud tha dad pas don mdzad pa dang /_de bzhin du tshul tha dad pas don mdzad pa dang /_zhing tha dad du don mdzad pa dang /_dus tha dad du don mdzad pa mi mnga' ste/_ji srid du theg pa che chung gi gsung rab rnams las 'phags pa 'jam dpal zhes grags pa dang /_spyan ras
[\[200a\]]
[\[200a.1\]]gzigs dbang phyug dang /_phyag na rdo rje zhe'am/_sangs rgyas shAkya thub pa dang /_mar me mdzad dang /_byams pa zhe'am/_rnam par snang mdzad dang /_mi bskyod pa dang /_dkon mchog dpal zhes bya ba la sogs par grags pa/_longs spyod rdzogs pa dang sprul pa'i
[\[200a.2\]]skur grags shing /_so so'i gdul bya dang /_zhing khams dang /_tshul dang /_bstan pa dang /_dus tha dad du ye shes chen po'i rten du snang ba thams cad kyang sangs rgyas kyi gnyis su med pa'i ye shes kyi chos nyid rtogs pa dbang dang /_sngon gyi smon lam dang thugs rje'i shugs kyis
[\[200a.3\]]gdul bya dkar po'i bag chags dang ldan pa'i blo la/_so sor snang tsam gyis phye ba las ma gtogs pa/_sangs rgyas rnams kyi dbang du ni bye brag phra mo tsam yang rnyed pa ma yin no/_/de bas na 'dir 'phags pa 'jam dpal gyi yon tan brjod pa 'di ni phyogs bcu dus gsum gyi sangs rgyas
[\[200a.4\]]thams cad kyi yon tan brjod pa yin par shes par bya'o/_/de la 'phags pa 'jam dpal gyi skur snang ba'i tshul la brten nas tshul so sor grags pa ni 'di lta ste/_nyan thos kyi tshul las ni 'phags pa 'jam dpal zhes bya ba byang chub sems dpa'i rgyud du gtogs pa/_da dung 'phags
[\[200a.5\]]pa'i lam ma thob pa so so'i skye bor 'dod do/_/pha rol tu phyin pa'i tshul mthun pa 'dzam bu'i gling na yang bcom ldan 'das shAkya thub pa'i 'khor du gyur pa yin no/_/'og min na yang bcom ldan 'das rnam par snang mdzad kyi nye ba'i sras su gyur ba yin zhe'o/_/mdo sde zab mo'i tshul
[\[200a.6\]]las ni/_sngon gyi dus su sangs rgyas pa ste/_byang chub sems dpa'i tshul du bzhugs pa'o zhe'o/_/gsang sngags kyi tshul kha cig las rigs kyi gtso bo de bzhin gshegs pa'i gtsug tor las sprul pa'i bdag nyid byang chub sems dpa'i tshul du bzhugs pa'o zhes 'dod do/_/rnal
[\[200a.7\]]'byor gyi tshul kha cig las ni bcom ldan 'das rnam par snang mdzad kyi thugs las sprul pa'i ye shes kyi sems dpa' chen po bcu drug las rdo rje rnon po ste 'jam dpal rdo rje zhes 'dod do/_/rnal 'byor chen po'i tshul kha cig las ni/_'jam dpal ye shes sems dpa' zhes kyang
[\[200b\]]
[\[200b.1\]]bya/_byang sems rdo rje zhes kyang bya/_de bzhin du rdo rje sems dpa' dang /_kun du bzang po dang /_bde ba chen po la sogs pa sangs rgyas thams cad kyi gtso bo dkyil 'khor thams cad kyi mnga' bdag nyid du yang bstan to/_/'jam dpal gyi sgyu 'phrul dra ba las ni de bzhin gshegs pa
[\[200b.2\]]thams cad kyi thugs ka na 'jam pa'i rdo rje bzhugs te/_de yang dang po'i sangs rgyas [(]gyi [,]kyi [)]tshul dang /_ye shes sems dpa'i tshul gyis bzhugs so zhes 'dod do/_/'di dag ni 'phags pa 'jam dpal gyi bdag nyid bstan pa'o/_/'phags pa 'jam dpal de'i mtshan ni gang dang gang
[\[200b.3\]]rnams yin zhe na ji srid du zag pa dang bcas pa'i chos sam/_zag pa med pa'i chos sam/_de bzhin du 'jig rten pa'am/_'jig rten las 'das pa'am/_'dus byas sam/_'dus ma byas sam/_dngos po'am/_dngos po med pa'am/_sems sam sems snang pa la sogs
[\[200b.4\]]te/_ji srid du chos rnams kyi rab tu dbye ba'i ming du grags pa'am/_'jig rten pa'i gtsug lag las grags pa'am/_theg pa chung ngu las grags pa'am/_theg pa chen po las grags pa'am/_theg pa chen po'i yang chen po gsang sngags kyi tshul las grags pa yang
[\[200b.5\]]rung ste/_chos rnams kyi ming ji snyed pa de dag thams cad ni 'phags pa 'jam dpal gyi mtshan du ma gyur pa med de/_de bas na de dag thams cad mtshan du shes par bya'o/_/'dir dris pa zag pa med pa'i chos rnams kyi ming rnams ni 'phags pa 'jam dpal gyi mtshan du rung ste/
[\[200b.6\]]'phags pa 'jam dpal nyid zag pa med pa thob pa'i bdag nyid yin pa'i phyir rung na/_zag pa dang bcas pa'i chos rnams de'i mtshan du ji ltar 'gyur/_'phags pa 'jam dpal ni zag pa'i chos thams cad yongs su zad pa'i bdag nyid yin pa'i phyir de rnams kyi ming de'i mtshan du
[\[200b.7\]]mi rung ngo zhe na/_'phags pa 'jam dpal ni zag pa med pa'i chos kyi bdag nyid can yin mod kyi/_tshul 'di la 'gal ba med de/_'di ltar 'phags pa 'jam dpal ni zag pa dang bcas pa'i chos rnams kyi rang bzhin yin pa'i phyir dang /_de la khyab pa yin pa'i phyir dang /_der 'khrul
[\[201a\]]
[\[201a.1\]]pa yin pa'i phyir dang /_de la dga' ba yin pa'i phyir dang /_de mkhyen pa yin pa'i phyir dang /_de gsung ba yin pa'i phyir dang /_de yongs su dag pa yin pa'i phyir dang /_de la mnga' brnyes pa yin pa'i phyir dang /_de las skyes pa yin pa'i phyir dang /_tshul bcu po 'di ni
[\[201a.2\]]'khor ba dang mya ngan las 'das pa'i chos thams cad yang shes par bya'o/_/de la ji ltar de chos thams cad rang bzhin nam/_bdag nyid yin zhe na/_'di nyid las gsungs pa/_dngos po kun gyi rang bzhin mchog_/dngos po kun gyi rang bzhin 'dzin/_/skye med chos te sna tshogs don/_/chos
[\[201a.3\]]kun ngo bo nyid 'chang ba/_/zhes gsungs pa lta bu dang /_rnam rig sna tshogs gzugs don can/_/rnam shes sna tshogs rgyud dang ldan/_/zhes gsungs pa dang /_sdug bsngal gsum gyi sdug bsngal zhi/_/zhes pa dang /_rnam pa bcu po don bcu'i don/_/zhes pa dang /_don grub
[\[201a.4\]]bsam pa 'grub pa ste/_/kun du rtog pa thams cad spangs/_/zhes bya ba la sogs pa lta bu'i skabs su bshad pa/_dngos po thams cad kyi ngo bo nyid dang ldan pa'o zhes bshad pa dang /_gzhan yang rnam rig sna tshogs gzugs don can gyi skabs su/_sems dang yid dang rnam par
[\[201a.5\]]rig pa snang ba dang bcas pa'i bdag nyid 'jam dpal lo zhes bshad pa dang /_de bzhin du sdug bsngal gsum gyi sdug bsngal zhi'i skabs su sdug bsngal gsum ni sdug bsngal nyid du bshad la/_yang sdug bsngal ni sdug bsngal sgrub par byed pa'i kun 'byung du bshad/
[\[201a.6\]]zhi ba 'gog par bshad de/_de dag kyang 'phags pa 'jam dpal yin par bshad pa dang /_rnam pa bcu po don bcu'i skabs su bdag tu lta ba rnam pa bcu bshad la/_yang don ni gnyen po rnam pa bcu bshad de/_de ltar na mi mthun pa dang gnyen po de/_'phags pa 'jam
[\[201a.7\]]dpal lo zhes bshad pa lta bu la sogs pa/_chos thams cad kyi bdag nyid 'phags pa 'jam dpal yin par bshad pa'i phyir/_de lta bu yon tan brjod pa'i mi thams cad kyang de'i mtshan du 'gyur ro/_/de la 'phags pa 'jam dpal ji ltar na chos thams cad la khyab pa yin zhe na/
[\[201b\]]
[\[201b.1\]]'dir gsungs pa/_mi 'gyur kun 'gro khyab pa po/_/zhe'am/_sangs rgyas kun gyi thugs la gnas/_/zhes gsungs/_sems can kun gyi yid la gnas/_/zhes bya ba la sogs pa lta bu ste/_de la rnam pa bzhi'i tshul gyis khyab pa ni 'di lta ste/_chos nyid dang /_ye shes dang /
[\[201b.2\]]thugs rje dang /_mdzad pa'o/_/de la chos nyid kyis khyab pa ni chos thams cad ni rang bzhin gyis stong pa bdag med pa ste/_'di ltar gzhan las/_chos kyi dbyings ni ma gtogs pa/_/chos ni 'ga' yang yod ma yin/_/gsungs pa lta bu'o/_/de bas na chos kyi dbyings ni 'phags pa
[\[201b.3\]]'jam dpal te/_de'i phyir thams cad la khyab pa'o/_/ye shes kyi sgo nas khyab ste/_'di ltar chos kyi dbyings kyi chos can ni rang rig pa tsam ste/_chos thams cad kyang rang rig pa tsam du 'dus pa dang /_ye shes kyi yul du ma gyur ba'i chos nyid kyang med de/_de'i phyir ye shes kyi
[\[201b.4\]]tshul gyis kyang khyab pa'o/_/thugs rjes kyang bya ba ste/_ji ltar dbyings dang ye shes zung du 'brel pa gang na ba de na thugs rje chen po yang rgyun mi 'chad pa yin no/_/de bzhin du mdzad pas kyang khyab ste/_chos de gsum gang du tshogs pa der mdzad pa rgyun mi 'chad do/_/de'i phyir sangs
[\[201b.5\]]rgyas rnams kyi thugs dang sems can rnams kyi sems la 'phags pa 'jam dpal gyis khyab ste/_chos de dag gang nas ma 'ongs/_gang du yang mi 'gro/_/gar yang gnas par 'gyur ba med bzhin du skal ba dang /_mos pa ji lta ba bzhin du sems can gyi don mdzad par nus pa
[\[201b.6\]]yin no/_/de lta bu'i yon tan brjod pa'i ming thams cad kyang de'i mtshan du 'gyur ro/_/de la 'phags pa 'jam dpal ji ltar na chos thams cad du sprul pa yin zhe na 'di nyid du gsungs pa/_gzugs rnams ma lus snang ba'i dpal/_/sna tshogs gzugs can yid las skyes/_/zhes
[\[201b.7\]]bya ba la sogs pa ji ltar 'gro ba 'dul ba'i dbang gis snod dang bcud du bcas pa'i gzugs sna tshogs su sprul pa dang /_gtsug phud phud bu lcang lo can/_/ral pa muny+dza cod pan thogs/_/zhes bya ba la sogs pa'i skabs su brtul zhugs thams cad 'dzin par sprul pa dang /
[\[202a\]]
[\[202a.1\]]gzugs kyi mtshan nyid kyang longs spyod rdzogs pa'am/_sprul pa'am/_byang chub sems dpa'am/_rang rgyal ba'am/_nyan thos sam/_skye dgu'i bdag po la sogs pa'am/_gzhan yang mdzes pa'i gzugs sam/_mi sdug pa'i gzugs sam/
[\[202a.2\]]rgan po'am/_gzhon pa la sogs pa'i gzugs sam/_gzhan yang nyon mongs pa dang bcas pa'i gzugs sam/_zag pa zad pa la sogs pa'i chos thams cad kyi gzugs brnyan du 'phags pa 'jam dpal mi 'phrul pa med do/_/de bas na de lta bu'i yon tan brjod pa'i
[\[202a.3\]]ming thams cad kyang de'i mtshan du 'gyur ro/_/de la ji ltar na 'phags pa 'jam dpal de chos thams cad la dga' ba yin zhe na 'di nyid du gsungs pa/_dngos don ma lus rnams la dga'/_/stong pa nyid dga' 'dod chags blo/_/srid gsum dga' ba chen po pa/_/zhes bya ba
[\[202a.4\]]la sogs pa gsungs pa lta bu ste/_'gro ba 'dul ba'i dbang gis chos thams cad dga' bar ston pa dang /_snying rje'i dbang gis srid pa la chags pa'i yid dga' ba dang /_shes rab kyi dbang gis stong pa nyid la chags shing dga' ba ste/_de bas na de lta bu'i yon tan gyi dbang du
[\[202a.5\]]gsungs pa'i ming thams cad kyang de'i mtshan du 'gyur ro/_/de la ji ltar na chos thams cad mkhyen pa yin zhe na/_'di nyid du gsungs pa/_shes rab chen pos skad cig la/_/chos kun khong du chud pa po/_/chos kun mngon par rtogs pa po/_/zhes bya ba la sogs pa ji skad du
[\[202a.6\]]chos thams cad mkhyen pa'i yon tan bstan pa'i dbang du gsungs pa'i ming thams cad kyang de'i mtshan du 'gyur ro/_/de la ji ltar na chos thams cad gsungs pa yin zhe na/_'di nyid du gsungs pa/_smra ba'i skyes mchog smra ba'i rgyal/_/smra ba'i dam pa mchog gi gnas/_/smra
[\[202a.7\]]ba'i seng ge tshugs pa med/_/ces bya ba la sogs pa ste/_ji srid du chos thams cad phyin ci ma log par ston pa'i mnga' bdag yin pas/_de'i dbang du smos pa'i chos thams cad kyi ming yang de'i mtshan du 'gyur ro/_/de la ji ltar na de chos thams cad rnam par dag pa'i
[\[202b\]]
[\[202b.1\]]bdag nyid can yin zhe na/_'di nyid du gsungs pa/_zag pa zad pa dang /_sgrib pa las grol ba dang /_nyon mongs pa zhi bar byed pa dang /_srid pa 'joms pa dang /_'khor ba'i pha rol tu phyin pa dang /_chu bo las rgal ba dang /_srid rtsa bton pa la sogs pa zag pa dang
[\[202b.2\]]bcas pa'i chos kyi dri ma dag pa'i sgo nas brjod pa dang /_gzhan dag pa rnam pa bcu gnyis 'chang ba dang /_rnam dag phung po lnga 'chang ba/_pha rol tu phyin pa bcu dag pa dang /_shes pa bcu rnam dag 'chang ba la sogs pa ste/_zag pa med pa'i chos rnams kyang mthar phyin pa'i
[\[202b.3\]]sgo nas shin tu rnam par dag pa'i mtshan nyid du ston te/_de ltar chos thams cad rnam par dag pa'i yon tan ston pa'i ming gang smos pa thams cad de'i mtshan du 'gyur ro/_/de la ji ltar na de chos thams cad kyi dbang phyug yin zhe na/_'di nyid gsungs pa/_chos kyi dbang
[\[202b.4\]]phyug chos kyi rgyal/_/zhes bya ba la sogs pa lta bu chos thams cad la mnga' brnyes shing /_de la dbang sgyur ba chos kyi rgyal po dang /_gtso bo dang /_bdag po ston pa'i sgo nas yon tan brjod pa'i ming thams cad kyang de'i mtshan du 'gyur ro/_/de la ji ltar na de chos thams cad
[\[202b.5\]]skyed pa yin zhe na/_'di nyid du gsungs pa/_sangs rgyas thams cad skyed pa po/_/'byung ba chen po rgyu gcig pa/_/sna tshogs don kun skyed pa'o/_/gsang sngags don kun skyed pa po/_/la sogs pa'i chos thams cad 'phags pa 'jam dpal las byung bar ston pa lta bu ste/
[\[202b.6\]]'di ltar de bzhin nyid kyi phyir chos thams cad skyed pa yin pa dang /_thabs dang shes rab kyi phyir sangs rgyas thams cad skyed pa yin pa dang /_'dul ba'i dbang gi phyir sprul pa thams cad skyed pa yin te/_de lta bu la sogs pa yon tan brjod pa'i phyir smos pa'i ming thams cad de'i
[\[202b.7\]]mtshan du 'gyur ro/_/de la ji ltar de chos thams cad las skyes pa yin zhe na/_de chos nyid las skyes pa yin zhes ste/_nam mkha' las byung rang byung ba/_/zhes gsungs pa lta bu'o/_/de la ye shes 'ba' zhig las skyes pa zhes gsungs pa lta bu'o/_/de sems las skyes pa
[\[203a\]]
[\[203a.1\]]yin te/_sna tshogs gzugs can yid la skyes/_/zhes gsungs pa lta bu'o/_/de nyan thos kyi lam dang /_rang sangs rgyas kyi lam dang yang dag par rdzogs pa'i sangs rgyas kyi lam thams cad las skyes pa yin te/_nges 'byung sna tshogs las byung ba/_/zhes
[\[203a.2\]]gsungs pa lta bu'o/_/de theg pa chen po'i yang chen po/_/gsang sngags kyi tshul las kyang skyes pa yin te/_gsang sngags tshul chen las byung ba/_/zhes gsungs pa lta bu'o/_/de legs par spyad pa'i chos las kyis skyes pa yin te/_chos las byung ba srid pa sel/_/zhes
[\[203a.3\]]gsungs pa lta bu'o/_/de chos thams cad dbyer med pa'i mtshan nyid las skyes pa yin te/_rdo rje las skyes rdo rje'i bdag/_/ces pa lta bu'o/_/de ltar chos thams cad las skyes pa bstan pa'i phyir de'i yon tan brjod pa'i ming thams cad kyang de'i mtshan du 'gyur ro/_/de ltar rnam
[\[203a.4\]]pa bcu'i sgo nas zag pa dang bcas pa'i chos dang /_zag pa med pa'i chos thams cad kyi ming thams cad de'i mtshan du 'gyur ba thun mong du 'gyur ba bstan nas/_da ni khyad par brjod par bya ste/_de la zag pa dang bcas pa'i chos la de'i bdag nyid du ston pa'i tshe/_'di ltar zag pa dang
[\[203a.5\]]bcas pa'i chos rnams kyi mtshan nyid ni/_'phags pa 'jam dpal yin no zhes brjod par bya'o/_/'phags pa 'jam dpal gyi mtshan nyid zag pa dang bcas pa'o zhes brjod par mi bya ste/_dper na bum pa'i mtshan nyid do/_/zhes brjod par bya'o/_/mi rtag pa nyid kyi mtshan nyid ni bum
[\[203a.6\]]pa'o zhes brjod par mi bya'o/_/'di ltar mtshan nyid dang mtshan gzhi rnam par gzhag pa ni khyab pa che chung dang /_phra rags dang dam pa dang dam pa ma yin pa dang /_'khrul pa dang bden pa lta bu'i sgo nas phan tshun bzhag ste/_thams cad du phan tshun nor du rung ba ni ma yin no/_/de bas na
[\[203a.7\]]'phags pa 'jam dpal gyi mtshan nyid zag pa dang bcas pa'i chos yin par mi brjod do/_/chos thams cad khyab par ston pa'i skabs su rten dang brten par gzhag pa'i tshe 'phags pa 'jam dpal ni zag bcas kyi chos la khyab pa yin gyi brten pa ma yin no/_/dper na nam
[\[203b\]]
[\[203b.1\]]mkha' ni gzugs la khyab pa yin gyi brten pa ni ma yin no/_/dper na nam mkha' ni gzugs la khyab pa yin kyang nam mkha'i mtshan nyid gzugs la brten pa ni ma yin te/_de bas na zag pa dang bcas pa'i chos la 'phags pa 'jam dpal brten pa'i tshul nas mtshan mi brjod
[\[203b.2\]]do/_/zag pa dang bcas pa'i chos lta bur sprul zhing 'jug par ston pa'i tshe/_zag pa dang bcas pa'i chos la thugs rje dang 'phrul pa 'jug par ston kyang zag pa dang bcas pa'i chos la ni des bsgos shing byin gyis rlob kyi/_de la zag pa dang bcas pas mi 'dzin cing mi gos
[\[203b.3\]]te/_dper na nyi ma'i 'od zer gyis mi gtsang ba'i sa phyogs su shar ba'i tshe nyi ma'i 'od kyis mi gtsang ba'i sa phyogs su bsgos shing reg par gyur kyang /_dri ma des 'od la bsgos shing byin gyis brlab pa med do/_/de'i phyir thams cad 'jug pas kyang gos pa'i tshul nas mtshan
[\[203b.4\]]brjod par mi bya'o/_/tshul de dag gis zag pa dang bcas pa'i chos la 'phags pa 'jam dpal dang ldan par bsgrubs pa ni 'gal ba med kyi/_'phags pa 'jam dpal zag pa dang bcas pa'i phyogs ldan pa'i sgo nas mtshan brjod par mi bya'o/_/rnam par dag pa'i sgo nas mtshan
[\[203b.5\]]brjod pa'i tshe/_zag pa dang bcas pa'i chos rnams ni nyes skyon gyi chos dri ma'i mtshan nyid yin pa'i phyir de bsal zhing zad par byas pa'i sgo nas mtshan brjod pa yin no/_/zag pa med pa'i chos rnam par dag par ston pa'i tshe ni/_de la mi mthun pa'i dri ma thams cad ma lus par gtan
[\[203b.6\]]du zin pa'i phyir rnam par dag pa'i mtshan brjod pa dang /_don dam par gnyis su med pa'i tshul nas brjod pa yin te/_kun rdzob tsam du de dag spang par bya ba yin pas/_spangs shing zad par bya ba'i tshul ni brjod pa ma yin no/_/zag pa dang bcas pa'i chos bskyed par ston pa'i
[\[203b.7\]]tshe/_chos ci yang ma yin pa dang /_shes pa rang rig pa'i sgo nas 'khrul pa'i chos sna tshogs su snang ba'i bdag po'i rkyen du bshad kyi rgyu'i rkyen du mi brjod do/_/de chos thams cad las skyes par bstan pa'i skabs su/_zag pa dang bcas pa'i chos kyi dbang las 'phags pa 'jam
[\[204a\]]
[\[204a.1\]]dpal skye bar bshad kyi de'i rgyu rkyen yin par mi bshad de/_de bas na de de dag gi sgo nas mtshan brjod par mi bya'o/_/zag pa med pa'i chos la khyad par du bstan pa ni de dag las bzlog pa nyid de/_zag med kyi chos kyi mtshan nyid can dang /_chos la brten pa dang /
[\[204a.2\]]chos kyis bsgos shing byin gyis brlabs pa la sogs pa'i sgo nas kyang mtshan brjod pa yin te/_'di dag ni chos thams cad kyi mtshan du bstan pa las brjod pa'i tshul gyi sgo nas zag pa dang bcas pa'i chos dang /_zag pa med pa'i chos la thun mong du mtshan brjod du rung ba dang /_bye brag
[\[204a.3\]]gi sgo nas brjod pa dang /_brjod pa ma yin pa yod par bstan pa ste/_'di dag tsam gyis de'i mtshan gang dang gang rnams yin pa mdor bstan pa ste/_rgyas par ni gzhung 'di nyid kyi skabs su bstan pa'i mtshan rnams yan lag dang nying lag tu phye ba de'i mtshan rnams yin no/_/da
[\[204a.4\]]ni de yang dag par ji ltar brjod pa'i tshul bshad par bya ste/_de yang rnam pa gsum mo/_/gsum gang zhe na/_'di ltar mtshan yon tan gyi don du bltas te/_brjod pa'i tshul dang /_mtshan gsang sngags kyi tshul du bltas te brjod pa'i tshul dang /_mtshan gnyis su med
[\[204a.5\]]pa'i don du bltas te brjod pa'i tshul lo/_/de la mtshan yon tan gyi don du bltas te brjod pa'i tshul ji lta bu zhe na/_'di la rigs kyi bu'am rigs kyi bu mo gang la dag bla na med pa yang dag par rdzogs pa'i byang chub tu sems bskyed cing theg pa chen po'i sgor zhugs pa/
[\[204a.6\]]sangs rgyas la shes nas dad pa dang ldan pa rnams kyis thog ma nyid du bcom ldan 'das 'jam dpal ye shes sems dpa' ni phyogs bcu'i de bzhin gshegs pa thams cad kyi bdag nyid chen po de dag thams cad kyi yon tan phun sum tshogs pa dang ldan pa/_sangs rgyas thams
[\[204a.7\]]cad kyi thugs rje dang mdzad pa rgyun mi 'chad pa'i nam mkha'i dbyings kyi mtha' klas pa'i sangs rgyas thams cad kyi dgongs pa sgrub cing /_sems can gyi khams ma lus shing lus pa med pa thams cad kyi re ba yongs su skong ba'i phrin las mdzad pa/_rtag tu sems
[\[204b\]]
[\[204b.1\]]can gyi mdun du bzhugs te/_de bas gang gis 'di'i mtshan brjod pa de la ni bskal pa gang+ga'i klung gi bye ma snyed du sangs rgyas thams cad kyi mtshan brjod pas de la dper bzod pa ma yin no zhes dang ba'i dad pa dang /_mos pa sngon du byas te/_de yang sems
[\[204b.2\]]can thams cad kyi don bsgrub pa'i phyir brjod par bya'o zhes smon lam gyis 'phangs pa'i bsam pas byang chub tu sems bskyed nas brjod par bya'o/_/de yang mos pa'i dbang gis 'di ltar yid la byed pas gzhag par bya ste/_bcom ldan 'das 'jam dpal ye shes sems
[\[204b.3\]]dpa' ni 'di lta bu'i yon tan can rnam pa thams cad mkhyen pa'i ye shes dang /_thugs rje dang /_byams pa'i mnga' bdag la/_rtag tu gdul bya thams cad kyi mdun na gnas pa'i phyir bdag gis de'i sku khyad par can mdun du yid la byas kyang rung /_ma byas kyang rung ste rtag tu
[\[204b.4\]]mdun na gnas pa'i phyir/_de la brjod pa'i don du bsam pa g.yeng ba med pas mtshan brjod par bya'o/_/gzhan du na bcom ldan 'das kyi rang bzhin de lta bu yin mod kyi/_'on kyang de'i gzugs bzang po khyad par can yid la byas nas/_bdag dang gzhan gyi don phun sum
[\[204b.5\]]tshogs pa la byin gyis rlob par 'gyur ro zhes shes par byas nas/_mdun gyi nam mkha' la rang gi yid las sprul pa'i rin po che'i rang bzhin gyis dpag bsam gyi shing chen po rgyas pa'i grib ma la/_rin po che dang pad+ma'i gdan la zla ba'i dkyil na bzhugs pa'i
[\[204b.6\]]bcom ldan 'das 'jam dpal gzhon nu'i sku kha ba la gur gum gtor ba lta bu sna tshogs kyi na bza' mnabs pa phyag g.yon na ut+pal sngon po rgyas pa bsnams pa/_g.yas pa mchog sbyin can/_'khor los sgyur ba'i rgyal po chos pa ltar rgyan thams cad kyis brgyan par bsam
[\[204b.7\]]ste/_de'i mtshan mngon par brjod pa'i don g.yeng ba med pa'i yid la byed pas mtshan brjod par bya'o/_/yang na sku mdog dang phyag mtshan ni glegs bam dang /_ral gri dang chos 'chad pa la sogs pa dang /_zla ba'i kha dog dang /_gser btso ma'i kha dog la sogs te ji
[\[205a\]]
[\[205a.1\]]ltar mos pa bzhin du yid la bya'o/_/mchod pa brjod nas 'dod pa'i don la gsol ba btab pa ste/_yongs su dag pa'i zhing khams su gsol nas ldang bar bya'o/_/yang na 'dul ba'i dbang gis 'di ltar bsam par bya ste/_bcom ldan 'das nyid
[\[205a.2\]]snga ma bzhin du bsams pa'i steng gi phyogs su bcom ldan 'das shAkya thub pa la sogs pa phyogs bcu'i sangs rgyas thams cad rab tu byung ba'i tshul gyis bzhugs par bsam mo/_/de'i g.yas kyi phyogs su byang chub sems dpa' byams pa dang /_kun du bzang po dang /
[\[205a.3\]]spyan ras gzigs dbang phyug dang /_phyag na rdo rje dang /_sa'i snying po dang /_nam mkha'i snying po dang /_sgrib pa rnam par sel ba la sogs te/_bskal pa bzang po'i byang chub sems dpa' rnams khyim pa'i tshul gyis rgyan ma spangs pa'i mtshan du bzhugs par bsam mo/_/
[\[205a.4\]]de'i g.yon phyogs su shA ri'i bu dang /_mod gal gyi bu dang /_rab 'byor dang /_kun dga' bo la sogs te/_dgra bcom pa chen po rnams rab tu byung ba'i tshul gyis bzhugs par bsam mo/_/de'i 'og gi phyogs su lha'i bu dbang phyug chen po la sogs te/_tshangs ris kyi
[\[205a.5\]]lha rnams dang /_tshangs pa chen po dang bcas pa'i gzugs na spyod pa'i lha'i bu rnams kha dog dkar po rgyan thams cad kyis brgyan pa dang /_brgya byin la sogs pa sum cu rtsa gsum gyi lha rnams sna tshogs pa'i rgyan thams cad kyis brgyan pa bsams te/_de rnams kyi mdun du
[\[205a.6\]]bdag gis phyag 'tshal ba dang /_mchod pa la sogs pa'i yan lag bdun dang ldan pa'i smon lam gyi sgo nas byang chub chen por sems bskyed nas/_de thams cad la mchod pa'i don du bcom ldan 'das kyi mtshan brjod par bya'o/_/de la bcom ldan 'das de bzhin gshegs
[\[205a.7\]]pa rnams ni rdo rje rin po che las grub pa'i seng ge'i khri dang /_rin po che pad+ma dang /_nyi ma dang zla ba'i dkyil 'khor gyi gdan la mnyam pa'i skyil mo krung dang /_mnyam gzhag gi phyag rgya dang /_chos 'chad kyi phyag rgya can no/_/byang chub sems dpa' rnams ni rin po che dang /
[\[205b\]]
[\[205b.1\]]pad+ma dang zla ba'i dkyil 'khor la zhabs g.yon pa phab ste skyil mo krung phyed ma dang /_rang rang gi mtshan dang /_chos zhu ba'i phyag rgya can dang /_nyan thos chen po rnams ni rin po che pad+ma'i gdan la chos zhu ba'i tshul du bsam par bya'o/_/rang sangs rgyas rnams ni rang rang gi bzhon pa
[\[205b.2\]]dang /_mtshan ma dang ldan pa'am/_yang na thams cad kyang rin po che'i khri steng na chos zhu ba'i tshul can sha stag go/_/mchod pa rdzogs nas gshegs pa dang /_'dod pa'i don la gsol ba gdab ste rang rang gi zhing dang gnas su gshegs su gsol te ldang bar bya'o/_/spyan
[\[205b.3\]]drang ba ni mi dgos te/_bsams pa tsam nyid kyis byin gyis rlob par 'gyur ba'i phyir ro/_/de dag mtshan yon tan gyi don du bltas te brjod pa yid la byed pa'i tshul yin no/_/yon tan nyid kyi tshul ji lta bu zhig yin zhe na/_pha rol tu phyin pa'i tshul dang /_gsang sngags kyi tshul
[\[205b.4\]]rnam pa gnyis yin no/_/de la pha rol tu phyin pa'i tshul ni 'jig rten pa dang /_nyan thos pa dang /_rang sangs rgyas dang /_byang chub sems dpa' rnams thun mong du 'gyur ba'i yon tan dang /_de bzhin gshegs pa nyag gcig gi yon tan de dag thun mong ma yin pa'o/_/de la
[\[205b.5\]]thun mong ni dge ba bcu'i las kyi lam dang /_bsam gtan dang /_tshad med pa dang /_snyoms par 'jug pa'i las kyis bsdus pa'i mngon par mtho ba'i 'bras bu dang bcas pa rnams dang /_gzhan yang bden pa bzhi dang /_shes pa brgyad dang /_rnam par thar pa la sogs
[\[205b.6\]]pa dge sbyong gi tshul gyi 'bras bu dang bcas pa dang /_de bzhin du phyogs dang /_pha rol tu phyin pa dang /_sa dang /_byang chub sems dpa'i stobs dang /_byang chub sems dpa'i mi 'jigs pa dang /_byang chub sems dpa'i gzungs dang /_ting nge 'dzin la sogs pa rnams
[\[205b.7\]]so/_/thun mong ma yin pa'i yon tan ni de bzhin gshegs pa'i stobs bcu dang /_ma 'dres pa bco brgyad dang /_mtshan dang dpe byad bzang po dang /_gzungs dang /_ting nge 'dzin dang /_thugs rje chen po sum cu gnyis dang /_ma 'dres pa'i dran pa nye bar gzhag pa
[\[206a\]]
[\[206a.1\]]gsum dang /_bag chags kyis mtshams sbyor ba thams cad yongs su spangs pa dang /_bsnyel ba mi mnga' ba'i chos nyid dang /_rnam pa thams cad mchog dang ye shes zhes bya ba la sogs pa lta bu ste/_'di dag ni de bzhin gshegs pa'i yon tan rgya mtsho
[\[206a.2\]]zhes gsungs te/_rgya mtsho ltar zab cing rgya che ba'i phyir dpag pa dang tshad las 'das pa'o/_/de yang 'dir bsdu na ni rnam pa bzhi ste/_brten par bya ba'i chos thams cad ma lus par yongs su mkhyen pa dang /_spang bar bya ba'i chos thams cad ma lus par gtan du spangs
[\[206a.3\]]pa dang /_gnas 'gyur ba'i chos thams cad phyin ci ma log par rtag tu gnas gyur pa dang /_thob par bya ba'i chos thams cad ma lus par rtag tu thob pa ste/_'di lta bu'i tshul gyis de bzhin gshegs pa'i yon tan rgya mtsho mdor bsdu na rnam pa bzhi yin no/_/gsang
[\[206a.4\]]sngags kyi tshul las ni de bzhin gshegs pa'i yon tan gyi rlabs chen po rnam pa gsum gsungs te/_gsum gang zhe na/_yongs la khyab pa'i yon tan dang /_/rtsis las 'das pa'i yon tan dang /_/mchog tu gyur ba'i yon tan no/_/de la yongs la khyab pa'i yon tan
[\[206a.5\]]gang zhe na/_'di ltar de bzhin gshegs pa'i yon tan ni nam mkha'i dbyings kyi mtha' klas pa/_chos kyi dbyings kyi mur thug pa dag dang /_ma dag pa'i zhing khams dag dang /_de dag na gnas pa'i gang zag slob pa dang /_mi slob pa dang /_gnyi ga ma yin pa'i bsdus
[\[206a.6\]]pa'i chos rnams dang /_'di ltar phung po dang khams dang skye mched dang /_rten cing 'brel par 'byung ba nas rnam pa thams cad kyi mchog gi ye shes dang chos kyi dbyings dang /_yang dag pa'i mtha'i bar gyi chos rnams la ma khyab pa med pa ni yongs la khyab pa'i yon tan yin
[\[206a.7\]]te/_de ji ltar khyab pa'i tshul ni mtshan bshad pa'i skabs su lta bar shes par bya'o/_/de la de bzhin gshegs pa'i rtsis las 'das pa'i yon tan gang zhe na/_'di ltar de bzhin gshegs pa'i sku'i yon tan dang /_de bzhin du gsung dang /_thugs dang /_yon tan
[\[206b\]]
[\[206b.1\]]dang phrin las kyi dbang gi sgo nas yon tan du gyur pa/_rtsa ba re re la yang yon tan gyi cha lngar lngar phye bas sku lnga dang /_de bzhin du gzhan la yang lnga lnga dang /_bcu phrag gcig la yang de bzhin du rigs nyi shu rtsa lnga dang /_de rnams la yang snying po dang phyag rgya dang /_gsang
[\[206b.2\]]sngags dang /_rig sngags rnams kyi rigs kyi dbye bas rigs brgya brgya ste/_de dag la de bzhin du phye bas rigs 'bum phrag brjod kyis mi lang ba dang /_grangs med pas rigs rgya mtsho zhes gsungs te/_'di ltar gzhan las rigs ni mtha' yas pa gsungs
[\[206b.3\]]pa yang rigs chen dag tu zad par 'du shes gsungs pa lta bu ste/_'dir gsungs pa/_sangs rgyas thog ma tha ma med/_/dang po sangs rgyas rgyu med pa/_/zhes so/_/rigs lnga dang drug dang mtha' yas par gsungs pa yang /_'di nyid las/_gsang sngags rigs chen
[\[206b.4\]]thams cad dang /_/gsang sngags rig sngags 'chang ba'i rigs/_/rigs gsum la ni rnam par gzigs/_/'jig rten 'jig rten 'das pa'i rigs/_/'jig rten snang byed rigs chen dang /_/phyag rgya chen po'i rigs mchog dang /_/rigs chen gtsug tor cher
[\[206b.5\]]gzigs nas/_/zhes gsungs so/_/rdo rje'i rigs 'ba' zhig kyang mtha' yas te/_'di nyid las zhu ba po rdo rje 'dzin pa'i yon tan brjod pa'i skabs su/_khro gnyer rim par ldan la sogs/_/lag na rdo rje mtha' yas pa/_/zhes gsungs pa dang /_rdo rje 'jigs byed
[\[206b.6\]]'jigs par byed/_/ces bya ba la sogs pa rdo rje khro bo'i rigs sna tshogs gsungs pa lta bu'o/_/de bzhin du rigs gzhan la yang sbyar bar bya ste/_de bzhin gshegs pa'i rigs kyi sgo nas 'di nyid gsungs pa/_gtsug tor chen po rmad byung gtsug_/nam mkha'i bdag
[\[206b.7\]]po sna tshogs ston/_/zhes gsungs pa lta bu'o/_/pad+ma'i rigs kyi dbang du gsungs pa/_sangs rgyas kun gyi snying po che/_/sprul pa'i 'khor lo sna tshogs 'chang /_/zhes gsungs pa lta bu'o/_/rin po che'i rigs kyi dbang du gsungs pa/_sangs rgyas kun gyi sprul
[\[207a\]]
[\[207a.1\]]sku/_/bye ba dpag med 'gyed pa po/_/zhes gsungs pa lta bu'o/_/las kyi dbang du byas te gsungs pa/_sangs rgyas sprul pa'i rgyud 'chang ba/_/phyogs bcur sprul pa sna tshogs 'gyed/_/ces gsungs pa lta bu'o/_/'di lta bu'i che ba'i yon tan yongs
[\[207a.2\]]su bgrang ba las 'das pa ni rtsis las 'das pa'i yon tan zhes bya'o/_/de la mchog tu gyur ba'i yon tan gang zhe na/_gang de la de bzhin gshegs pa'i yon tan ni yongs su mthar phyin zhing yongs su dag pa phul du byung ba ste/_'di ltar 'di nyid du gsungs pa/_dbyer
[\[207a.3\]]mi phyed pa'i sgo nas thugs rjes khyad du byas pa'i yon tan dang mnyam pa med pa'i sgo nas chen pos khyad par du byas pa'i yon tan dang /_de bzhin rab mchog dam pa bla na med pa zhes bya ba la sogs pa khyad par du byas pa'i yon tan dang /_de bzhin du gtso bo dang dbang phyug dang /
[\[207a.4\]]bdag po dang rgyal po la sogs pa khyad par du byas pa'i yon tan dang /_gzhan yang mtha' dag dang /_kun du lus pa med pa dang /_rtag tu la sogs pas khyad par du byas pa'i yon tan gyi sgo nas brjod pa rnams te 'di ni mchog tu gyur pa'i yon tan gyi rlabs chen po rnam pa
[\[207a.5\]]gsum po 'di dag gis ni de bzhin gshegs pa'i yon tan thams cad 'dus par shes par bya'o/_/mtshan yon tan gyi dbang du bltas te brjod pa'i tshul rdzogs so//_//da ni mtshan gsang sngags kyi tshul du bltas te/_brjod pa'i tshul bstan par bya ste/_de la
[\[207a.6\]]'dir rigs kyi bu'am rigs kyi bu mo gang la la dag thabs dang shes rab zab mo'i tshul la mos shing /_gsang sngags kyi sgo nas spyad pa spyod pa/_rig sngags dang gsang sngags dang yongs su mnyes pa'i sgo nas sems can thams cad kyi don du bsgrub par 'dod pa dang /
[\[207a.7\]]yang dag par rdzogs pa'i byang chub myur du thob par bya ba la thabs mkhas pa'i spyod pas thabs dang shes rab dus gcig tu zung du 'brel pa'i lam zab mo la sbyar bar 'dod pa rnams kyis thog ma nyid du theg pa chen po ma nor bar ston pa'i dge ba'i bshes gnyen yongs su gzung
[\[207b\]]
[\[207b.1\]]ba dang /_des bstan pa'i gsang ba'i dkyil 'khor du 'jug pa dang /_de'i dus su thun mong dang thun mong ma yin pa'i sdom par gyur ba so so thar pa'i sdom pa las gzhi blangs te/_byang chub sems dpa'i sdom pa dang /_rig pa 'dzin pa'i sdom pa yang blangs nas/_sgrub thabs
[\[207b.2\]]kyi man ngag kyang tshul bzhin du mnos te/_de phyin chad kyang spro ba mi lhod par brtson pa la gnas pas rnal 'byor 'di la brtson par bya'o/_/de la rnal 'byor gyi rim pa ni 'di yin no/_/sngags khang ngam gang yang rung ba'i gnas su rin po che 'bur du brkos pa'i stegs bu khru gang
[\[207b.3\]]pa'am/_de las lhag kyang rung ba legs par byi dor byas te/_der 'phags pa 'jam dpal gyi sku gzugs sam/_ri mo'i gzugs 'byor na bzhugs su gsol lo/_/me tog gi gcal dang /_mchod pa'i bye brag kyang ji ltar 'byor ba bzhin bzhag ste bdag nyid stan bde ba
[\[207b.4\]]la 'dug nas/_thog ma nyid du nang par sngar langs nas sngar sdom pa mnos pa rnams zhig pa dang ma zhig pa bsam par bya/_zhig par gyur pa rnams ni bshags par rigs pa'am/_sngar blang pa'i rigs pa dag de bzhin du bya bar bsams la/_ma zhig pa rnams ni
[\[207b.5\]]brtan par bya'o/_/de nas de nyid kyi shugs las byung ba'i byang chub kyi sems bskyed pa dang /_sdom pa brtan por gzung ba dag kyang 'phags pa rnams kyi spyan sngar brtan par gzung bar bya'o/_/de nas 'jug pa byang chub tu sems bskyed par bya ste/_'di ltar mngon par byang chub
[\[207b.6\]]pa'i rim pa lnga bsgom par bya ste/_de la dang po re zhig me long lta bu'i ye shes kyi sgo nas sbyar bar bya ste/_ji ltar me long dag pa la/_/gzugs brnyan so sor gsal ba ltar/_/chos kyi dbyings rnam par dag pa'i rgyu mthun pa byang chub kyi sems la/_sems can gyi khams sna tshogs
[\[207b.7\]]pa gzugs brnyan lta bur gsal bar bltas nas/_de dag gi don gyi phyir sems can la dmigs pa'i snying rje chen po bskyed par bya'o/_/de nas mnyam pa nyid kyi ye shes la sbyar bar bya ste/_chos kun rang bzhin dag pas na/_/bdag kyang rang bzhin rnam par dag_/ces
[\[208a\]]
[\[208a.1\]]smos te/_chos thams cad bdag med pa mnyam pa nyid du sbyar bar bya'o/_/de nas a kA ro mu khaM sarba d+harmANAM Ad+ya nu t+pan+na tA ta ces brjod pas/_chos thams cad bdag med par rtogs pa'i mtshan nyid so sor rtog pa'i ye shes chos la dmigs pa'i snying
[\[208a.2\]]rje chen po gong du bstan pa'i mnyam pa nyid kyi ye shes kyi stobs bskyed pa bsgom par bya'o/_/de nas de ma thag tu shin tu rnam par dag pa'i chos kyi dbyings kyi ye shes gzung ba dang 'dzin pa las rnam par grol ba/_rang bzhin gyis 'od gsal ba mi dmigs pa'i snying
[\[208a.3\]]rje dang ldan pa rjes su mthun pa bsgom par bya'o/_/de nas yang sems can gyi don du bya ba dang bral ba rigs pa ma yin pa/_sngon gyi smon lam dang sems can gyi dbang las gyur pa/_mi dmigs pa'i snying rje chen po bya ba nan tan gyi ye shes mngon du bya'o/_/de nas
[\[208a.4\]]byang chub kyi sems rnam pa gnyis kyis rgyu mthun pa'i 'bras bu thabs dang shes rab zung du 'brel pa'i mtshan nyid de bzhin gshegs pa'i mdzad pa nyid la mngon du 'jug par bya'o/_/nam mkha'i de nyid du nam mkha'i dkyil du A li dang kA li'i bdag nyid sgyu 'phrul gyi tshul
[\[208a.5\]]rang bzhin gyis 'od gsal ba skar ma dang 'dra ba bsams te/_de gyur pa las yi ge hUM chen po kun du bzang po byang chub sems kyi rang bzhin/_kha dog sngon po 'od zer gyi phreng ba can khro bo 'bar ba'i phreng bas 'khrigs pa bsgoms te/_de'i 'od zer gyi rtse mo las
[\[208a.6\]]kyang de bzhin gshegs pa rnams sprul te phyogs thams cad du gshegs nas/_sangs rgyas rnams kyi sprul pas don gyi bya ba byas te/_slar log nas hUM de nyid la zhugs pas/_de las gyur pas ye shes kyi rdo rje chen por gyur par byas pa'o/_/de yang zhabs drug dang ldan
[\[208a.7\]]pa/_kha dog dang ldan pa/_sgo drug la sangs rgyas dga' ba la sogs pa'i sangs rgyas kyi zhing khams drug gnas pa/_de 'bar ba'i gzi brjid kyis zhing khams thams cad du khyab pas bdud thams cad kyi gnod pas mi thub pa'i ye shes kyi rdo rje rtse lnga pa bsgom par bya'o/_/
[\[208b\]]
[\[208b.1\]]de'i bum pa'i nang gi yi ge b+h+rUM dmar po las gyur pa'i rin po che sna bzhi las grub pa mchod rten stong gsum gyi stong chen po'i 'jig rten gyi khams kyi tshad tsam bsgoms nas/_de'i nang du yi ge hrIH las chos kyi 'byung gnas gru gsum dkar po 'greng bur gnas pa/_de'i
[\[208b.2\]]steng du yi ge a las rdo rje rgya gram des sa gzhi dkar por byin gyis brlab po/_/de las yi ge b+h+rUM las rdo rje nor bu rin po che brtsegs pa'i gzhal yas khang rnam par bsgom par bya'o/_/de'i mtshan nyid ni dpal de nyid 'dus pa la sogs par gsungs pa'i rdo rje dbyings kyi
[\[208b.3\]]dkyil 'khor chen po spro bar bya'o/_/de'i dbus kyi gdan la yi ge a las yongs su bskyed pa'i rnam par snang mdzad chen po sku mdog dkar po kun du zhal gyi mtshan nyid ral pa'i dbu rgyan dang /_byang chub mchog gi phyag rgya can te de ni gzhi'i sangs rgyas so/_/de'i thugs
[\[208b.4\]]kar yi ge d+hIHlas skyes pa'i 'jam dpal dang po'i sangs rgyas zhal lnga gtsug phud dang bcas pa kha dog lnga dang ldan pa ste/_shar sngon po/_lho ser po/_nub dmar po/_byang ljang gu/_dbu steng na gnas pa'i zhal zhi ba dkar po/_/byis pa'i rgyan gyis brgyan pa'o/_/'jo
[\[208b.5\]]sgeg dang ldan pa sna tshogs kyi na bza' mnabs pa/_phyag brgyad pa bzhis ni shes rab kyi pha rol du phyin pa stong phrag brgya pa glegs bam bzhi ru bgos te thugs kar 'dzin pa/_gzhan gyis shes rab kyi ral gri 'dzin pa bsgom par bya'o/_/gdan gyi sangs rgyas dang /
[\[208b.6\]]'og nas ston pa'i ye shes sems dpa' rnams ni mos pa'i dbang gis rigs so sor bsgyur bar bya'o zhes shes par bya'o/_/dang po'i sangs rgyas de'i thugs kar shes rab kyi 'khor lo bsgom par bya ste/_de yang a las bskyed pa kha dog drug dang ldan pa'i rtsibs drug pa phyi dang
[\[208b.7\]]nang du mu khyud bzhi dang ldan pa ste/_de'i lte ba'i dkyil du yi ge a bsam par bya'o/_/de'i phyi rim du mu khyud dang po la 'jam dpal ye shes sems dpa'i rtsa ba'i gsang sngags/_oM sarba d+harmA a b+hA ba/_swa b+hA ba bi shud+d+ha tsak+Shu badzra a A aM aHrnams dgod par bya'o/_/
[\[209a\]]
[\[209a.1\]]de'i phyi rol gyi mu khyud gnyis pa la sgra yig bcu gnyis dgod par bya'o/_/de'i phyi rol gyi rtsibs rnams la ni/_dang po la/_oM badzra tI k+Sh+NA ya te na maH/_gnyis pa la/_duHkha ts+tshe da ya te na maH/_gsum pa la/_oM pradz+nyA dz+nyA na mUrti ya te na maH/_bzhi pa la/_oM dz+nyA na kA
[\[209a.2\]]yA ya te na maH/_lnga pa la/_oM wA gI shwa ra mu pA dA ya te na maH/_drug pa la a ra tsa nA ya te na maH/_'khor lo'i phyi rol gyi mu khyud la/_de bzhin gshegs pa thams cad kyi sku'i phreng ba'i sngags/_A a sarba ta thA ga ta hr-i da ya/_ha ra ha ra/_oM hUM hrIH b+ha ga wAn/_dz+nyA na kA ya/_wA gI shwa ra ma hA ba tsa/
[\[209a.3\]]sarba d+harma ga ga na/_a ma la su pa ri shud+d+ha ya/_d+harmA d+hA tu dz+nyA na gar+b+ha AHphyi rol gyi mu khyud gnyis pa la/_ka kha la sogs pa swA hA mthar thug pa'i yi ge sum cu gsum dgod par bya'o/_/mu khyud bzhi'i yi ge ni kha dog dkar po'o/_/rtsibs drug gi yi ge ni rigs drug gi
[\[209a.4\]]kha dog gi rim pa bzhin no/_/'khor lo'i dbus kyi yi ge a las bskyed pa bcom ldan 'das ye shes sems dpa' ston ka'i zla ba'i mdog in+d+ra nI la'i mdog gi gtsug phud nyi ma 'char ka'i dkyil ltar 'od kyi dkyil 'khor gyis bskor ba de bzhin gshegs pa thams cad rgyan
[\[209a.5\]]gyi dngos po'i ting nge 'dzin dang ldan pa las pad+ma'i gdan la bzhugs pa/_phyag gnyis kyis ut+pa la dmar po dang sngon po/_gnyis la shes rab kyi pha rol tu phyin pa'i ting nge 'dzin gnyis gnas pa 'dzin pa/_zhi ba'i tshul dang ldan par bdag nyid bsams te/_de'i snying
[\[209a.6\]]gar zla ba'i dkyil 'khor bsgoms nas/_de'i steng du shes rab kyi pha rol tu phyin pa'i rang bzhin thams cad mkhyen pa'i ye shes 'byung ba'i rkyen/_nyan thos dang rang sangs rgyas thams cad bskyed pa'i dngos po/_byang chub sems dpa' thams cad kyi bsod nams
[\[209a.7\]]dang ye shes kyi dngos po don dam pa'i yi ge'i 'bru yi ge thams cad kyi rkyen yi ge a bsgom par bya'o/_/de nas ji skad bstan pa'i yi ge de thams cad kyi rkyen yi ge a bsgom par bya'o/_/de nas ji skad bstan pa'i yi ge de rnams kyang 'od gsal ba bsgom ste/_sgrib pa
[\[209b\]]
[\[209b.1\]]thams cad sel bar byed pa'i 'od des rang gi lus la snang bar bya ste/_de zhal bzhi nas byung nas mi mjed kyi 'jig rten snang bar byas/_/de nas rdo rje sgo drug nas 'od zer kha dog drug tu byung ste nam mkha'i khams thams cad du khyab pas/_sangs rgyas kyi zhing kun du
[\[209b.2\]]sems can gyi don byas/_/'khor gyi dkyil 'khor snang bar byas te slar log nas rdo rje la lan gsum bskor ba byas zhal du byung ste/_shes rab ye shes de drangs nas chos bdag med pa nyid kyis rang gi sgo nas btsud nas rang gi snying ga'i zla bar gnas pa'i sngags kyi yi ge dang
[\[209b.3\]]gcig tu gyur nas gnas par bsgom par bya'o/_/de yang dmigs pa gsum gyi sgo nas rjes su dran par bya ste/_'di ltar ye shes kyi sku'i sgo nas dmigs pa dang /_zla ba'i dkyil 'khor gyi sgo nas dmigs pa dang /_yi ge a'i sgo nas dmigs pa rnams kyis sangs
[\[209b.4\]]rgyas thams cad kyi sprul pa'i sku dang lhan cig tu gnas pa yang mngon du byas nas mtshan brjod par bya'o/_/rigs so sor phye ba'i 'khor lo rnams 'dir ma bshad do/_/de ltar mtshan brjod pa la zhugs te/_de nas dpal ldan rdo rje 'chang /_/zhes bya ba nas/_ya te na
[\[209b.5\]]maH/_zhes bya ba'i ting nge 'dzin de nyid kyis gdon par bya ste/_dmigs pa gzhan bsam mi dgos so/_/'di ltar sangs rgyas bcom ldan 'das/_/zhes bya ba nas bzung ste/_theg pa chen po'i tshul gyi mchog_/ces bya ba'i bar du mtshan gyi sngags kyi tshig rnams
[\[209b.6\]]brjod nas/_rdo rje dbyings kyi dkyil 'khor chen por gtogs pa'i rtsa ba'i lha sum cu rtsa bdun bskal ba bzang po'i byang chub sems dpa' bcu drug dang bcas pa rang rang gi sku mdog dang phyag mtshan du bcas pa rnams byung ste/_sangs rgyas kyi zhing thams cad du spros nas
[\[209b.7\]]mdzad pa nye bar bsgrubs te/_slar log nas rig pa ji lta ba bzhin du 'gyur te rdo rje dbyings kyi dkyil 'khor chen po rang rang gi gnas su rang gi gdan la bzhugs pa bsgom par bya'o/_/de nas/_sangs rgyas rnam par snang mdzad che/_/zhes bya ba nas/_rdo rje lcags kyu zhags
[\[210a\]]
[\[210a.1\]]pa che/_/zhes bya ba'i bar du/_tshigs bcad nyi shu rtsa lngar rkang pa gcig gis ma tshang ba brjod pas ye shes sems dpa'i thugs ka'i yi ge a las/_mtshan gyi sngags kyi yi ge brgya brgyad bcu rtsa gcig rnams spros te/_de dag kyang bcom ldan 'das
[\[210a.2\]]rnam par snang mdzad chen po la sogs pa'i sku mdog dkar po 'khor lo dang ral gri la sogs pa 'dzin par gyur pa byung ste/_phyung nas kyang sangs rgyas kyi zhing thams cad du song nas/_rang gi rnam par thar pa'i sgo nas gti mug la gnas pa'i sems can rnams rnam par dag
[\[210a.3\]]par bya ba dang /_sangs rgyas kyi zhing snang bar byas nas yang phyir log ste mtshan gyi sngags kyi yig 'bru rnams su gyur nas/_dkyil 'khor chen po rtsa ba'i lha sum cu rtsa bdun la mtshan gyi sngags lnga lnga thim ste gnas par mngon du bya'o/_/de nas/_rdo rje 'jigs byed 'jigs
[\[210a.4\]]par byed/_/ces pa nas/_sgra dang ldan pa rnams kyi mchog_/ces bya ba'i bar du/_tshigs bcad bcur rkang pa gcig gis lhag par brjod pas/_ye shes sems dpa'i thugs ka'i yi ge las mtshan gyi sngags bdun cu rtsa gcig 'phros pas/_'jig rten gsum gyi
[\[210a.5\]]gdug pa 'dul ba'i don du rgyud thams cad las gsungs pa'i rdo rje khro bo'i tshogs rab tu 'bar ba'i zhal mi bzad pa dang ldan pa/_rdo rje 'bar ba me 'bar bas phyag mtshan pa/_du ma'i mdog dang rgyan dang gos gyon pa'i khro bo'i sku byung nas 'jig rten gyi khams thams cad du
[\[210a.6\]]snang ba thams cad gdul bar bya ba dang /_sangs rgyas kyi zhing snang bar byas te/_slar log nas rdo rje dbyings kyi dkyil 'khor chen po'i phyi rol du dkyil 'khor ba gnyis pa la mtshan gyi yi ge'i tshogs bdun cu rtsa bdun gcig rnams rang rang gi rigs dang kha dog dang gzugs
[\[210a.7\]]rnams su gyur nas/_de lta bu'i rim pas gnas par bsam mo/_/de yang bcu bzhi phrag lngar bgos te rigs lnga'i bdag nyid kyis gnas par mos par bya'o/_/de nas/_yang dag bdag med de bzhin nyid/_/ces bya ba nas/_ye shes me lce 'od 'bar gsal/_/
[\[210b\]]
[\[210b.1\]]zhes bya ba'i bar du tshigs su bcad pa bzhi bcu rtsa gnyis brjod pas/_ye shes sems dpa'i thugs ka'i yi ge las mtshan sngags yi ge nyis brgya bdun cu rtsa lngar phyung ste/_de yang bcom ldan 'das 'od dpag med kyi sprul pas sems can la ji ltar 'tsham pa bzhin
[\[210b.2\]]du/_kha cig la tshangs pa la sogs pa'i gzugs kyis/_kha cig la nyan thos la sogs pa'i gzugs kyis/_kha cig la byang chub sems dpa' dang /_yang dag par rdzogs pa'i sangs rgyas kyis/_de bzhin du kha cig la bum pa bzang po dang sman chen po la sogs
[\[210b.3\]]te/_g.yo ba dang mi g.yo ba'i dngos po rnams su sprul nas sangs rgyas kyi mdzad pa byas te/_rang gi rnam par thar pa'i sgo nas 'dod chags la spyod pa'i sems can gyi don bya ba dang /_sangs rgyas kyi zhing yang snang bar byas te slar log nas/_sngags kyi yi ge'i
[\[210b.4\]]tshogs rnams su gyur nas rdo rje dbyings kyi dkyil 'khor chen po'i phyi rim 'khor lo gsum pa ji lta bu'i rim pas rnam par gnas pa mngon du bya'o/_/rigs kyi dbye bas ni rigs re re la mtshan gyi sngags kyi yi ge'i tshogs lnga bcu rtsa lngar sbyar bar bya'o/_/'dod pa'i don
[\[210b.5\]]grub dam pa ste/_/zhes bya ba nas/_nor bu chen po rin chen tog_/ces bya ba'i bar du tshigs bcad nyi shu rtsa bzhi brjod pas/_ye shes sems dpa'i thugs ka'i yi ge las mtshan gyi sngags kyi tshig brgya nyi shu rtsa bzhi phyung ste/_bcom ldan 'das nam mkha'i snying
[\[210b.6\]]po'i ting nge 'dzin gyis phyogs bcu mtha' yas par gshegs nas/_rang gi rnam par thar pa'i sgo nas sems can rnams kyi ser sna bcom pa dang /_sangs rgyas rnams kyi 'khor gyi dkyil 'khor snang bar byas te/_slar log nas rdo rje dbyings kyi dkyil 'khor chen
[\[210b.7\]]po'i phyi rol 'khor lo bzhi pa la rang rang gi kha dog gi yi ge rnams su gyur te go rims ji lta ba bzhin rnam par gzhag go/_/'dir rigs kyi dbye ba ni rigs re re la mtshan nyi shu rtsa lnga lngar sbyar bar bya'o/_/de nas/_sangs rgyas kun gyi rtogs bya ba/_/zhes bya ba nas/
[\[211a\]]
[\[211a.1\]]'jam dpal dpal dang ldan pa'i mchog_/ces bya ba'i bar du tshigs su bcad pa bco lnga brjod pas/_ye shes sems dpa'i thugs ka'i yi ge las mtshan gyi sngags kyi tshigs dgu bcu rtsa lnga byung ste/_bcom ldan 'das don yod grub pa'i tshul gyis sems can gyi bsam pa
[\[211a.2\]]yongs su rdzogs par byed pa dang /_rang gi rnam par thar pa'i sgo nas sems can rnams kyi le lo med par byas te/_de bzhin gshegs pa'i 'khor gyi dkyil 'khor yang gsal bar byas nas/_slar log nas rdo rje dbyings kyi dkyil 'khor chen po'i phyi rol 'khor lo lnga pa la ji lta ba'i rim par
[\[211a.3\]]rnam par gnas par bya'o/_/rigs kyi dbye ba ni 'dir rigs re re bcu dgu yin no/_/rigs kyi dbye ba 'di ni sprul pa spro ba'i dus na yang 'di lta bu'i dbye ba spro ba yin te/_slar bsdus te 'khor lor bkod pa'i dus na yang rigs kyi rim pas gnas pa'o/_/de nas mchog sbyin rdo rje la sogs pa'i
[\[211a.4\]]bstod pa bya'o/_/oM sarba d+harmA la sogs pa'i sngags ni gong du bkod pa nyid do/_/de nas la sogs pa ni rjes su yi rang ba'i bstod pa gcig yon tan brjod pa rnams kyang brjod par bya ba yin no/_/de nas cung zad yid brtan par byas nas/_gong du ji ltar 'byor pa bzhin nye bar ba sogs pa'i
[\[211a.5\]]mchod pa'i tshig dbul bar bya'o/_/bshags pa dang 'dod pa'i don la gsol ba gdab par yang bya ste/_bya ba rdzogs nas/_dkyil 'khor gyi tshogs chen po de dag kyang rim pa bzhin du 'dus te/_ye shes sems dpa'i thugs ka'i yi ge la bsdu bar bya'o/_/de nas lus bsrung ba yang bya
[\[211a.6\]]ste ci bder gnas par bya'o/_/tshul 'di ni yongs su rgyas pa'i bsam gtan yin te/_shin tu yongs su rgyas pa ni 'khor lo bdun bsgom pa'i tshul yin no/_/bsam gtan 'di ni mos pa dang /_brtson 'grus dang /_blo gros dang ldan pas bsgrub par bya ba yin pa'i phyir rgya che ba ste/_'dir mi
[\[211a.7\]]nus pa'i gang zag mos pa'am brtson 'grus sam/_blo gros dman pa rnams kyi phyir bsam gtan bsdus pa bstan par bya'o/_/de nas gsang sngags kyi sgo nas spyad pa spyod par 'dod pa rnams bcom ldan 'das 'jam dpal dbyangs kyi mtshan brjod pa'i sgo nas bsod nams ye shes 'phel
[\[211b\]]
[\[211b.1\]]bar bya ba dang /_dngos grub nye bar bya ba dang /_sems can gyi don bya ba'i 'dod pa yod la/_ji skad bstan pa'i bsam gtan rgya che ba la ni nus pa'i spro ba med pa rnams kyis sdom pa gzung ba dang /_byang chub tu sems bskyed pa'i rjes la/_bdag gis sems can thams cad kyi
[\[211b.2\]]don du bcom ldan 'das 'jam pa'i rdo rje'i mtshan brjod par bya'o/_/de nas/_a A/_i I/_u U/_e A+ai/_o au/_aM aH/_zhes brjod pas/_chos thams cad gdod ma nas ma skyes pa ngo bo nyid kyis rnam par dag pa'i rang bzhin gyis 'od gsal bar bsgom
[\[211b.3\]]mo/_/de nas s+thi to hr-i di dz+nyA na mUrti ra haM/_bud+d+ho bud+d+hA nAM/_t+r+ya d+hA brtI nAM/_zhes brjod nas/_da ni dus gsum gyi sangs rgyas rnams kyi thugs la gnas pa ste/_ye shes sku yi sangs rgyas so/_/zhes chos kyi sku'i nga rgyal du gnas par bya'o/_/de nas badzra tIk+Sh+Na zhes bya ba la sogs
[\[211b.4\]]pa'i sngags brjod pas/_bcom ldan 'das rigs drug gi rang bzhin can phyag rgya chen po mtshan nyid kyi sku rab tu bsgoms te de'i thugs kar/_rdo rje nyi ma snang ba che/_/rdo rje zla ba dri med 'od/_/ces bya ba kun du bzang po'i byang chub sems 'bras bu'i ngo bo/_/sems can
[\[211b.5\]]thams cad kyi bla na med pa de nyid de ltar gyur par bya'o/_/de yang thabs dang shes rab kyi bdag nyid pas g.yas g.yon nam brtsegs ma ji ltar bde bar bsgom mo/_/de nas/_'di ltar sangs rgyas bcom ldan 'das/_/zhes bya ba nas/_tshig kun rab tu gsal bar
[\[211b.6\]]byed/_/ces bya ba'i bar du brjod pas/_nyi ma dang zla ba de dag re re'i steng du shes rab kyi pha rol tu phyin pa'i bdag nyid thams cad mkhyen pa'i ye shes 'byung ba'i rkyen/_'phags pa'i tshogs thams cad kyi bsod nams dang ye shes kyi gzhi/_yig 'bru thams cad kyi
[\[211b.7\]]snying po yi ge a re re bsams te de las/_mchod pa chen po 'dod chags che/_/bya ba la sogs pa nas/_'jam dpal dpal dang ldan pa'i mchog_/ces bya ba'i bar du brjod pas sngags thams cad kyi snying po yi ge a de dag las mtshan gyi gsang sngags kyi yi
[\[212a\]]
[\[212a.1\]]ge'i tshogs rnams kyi 'od zer rab tu 'phros pas bdag kyang rab tu snang bar byed/_sangs rgyas kyi zhing sna tshogs na gnas pa'i sems can rnams kyi 'khor gyi dkyil 'khor dang bcas pa yang snang bar byed pa bsgom par bya'o/_/de nas mchog
[\[212a.2\]]sbyin rdo rje mchog khrod ces bya ba la sogs pa nas/_ye shes sku nyid khyod la 'dud/_/ces bya ba'i bar ni rigs drug gi rang bzhin bcom ldan 'das la bstod pa'i bsam pas brjod par bya'o/_/oM sarba d+harmA zhes bya ba la sogs pa nas/_a A/_aM a/_zhes
[\[212a.3\]]bya ba'i bar gyi gsang sngags brjod pa ni/_bcom ldan 'das kyi rtsa ba'i gsang sngags te/_de bzlas pas ni rtsa ba'i gsang sngags bzlas brjod byas pa'i tshul gyis bsnyen par gyur pa'i bsam pas brjod par bya'o/_/pra kr-i ta pa ri shud+d+ha zhes bya ba nas mu pa da na ya zhes
[\[212a.4\]]pa'i bar gyis brjod pa ni/_bcom ldan 'das ye shes kyi sku yongs su gzung bar dam bca' zhing khas len pa'i tshig ste de bas na de dag brjod cing de bzhin du yongs su gzung ngo snyam du yid la bsam par bya'o/_/oM sarba ta thA ga ta hr-i da ya zhes bya ba nas/_dz+nyA na ga r+b+ha
[\[212a.5\]]AHzhes bya ba'i gsang sngags ni de bzhin gshegs pa thams cad kyi phreng ba'i sngags yin te/_de bas na de brjod cing phreng ba'i sngags bzlas brjod bya ba'i sgo nas bsnyen pa bya'o/_/de nas 'byor na mchod pa yang dbul te/_'dod pa'i don gsol nas/_lha'i ting
[\[212a.6\]]nge 'dzin yang skye ba med pa'i ngang du bsdus te ldang bar bya'o/_/mjug tu phyag na rdo rjes bcom ldan 'das rjes su yi rang bas bstod pa dang /_yon tan gyi tshogs brjod pa ni bsam gtan gyi yul du gsungs pa ma yin te/_brjod pa ni gang zag rnams kyi phan yon zhes bya'o/_/
[\[212a.7\]]de nyid dang brjod par bya ba yin te/_bsod nams tshogs thob pa'i phyir mtshan gsang sngags kyi tshul bstan pa rdzogs so//_//de la mtshan gnyis su med pa'i don du bltas te brjod pa'i tshul gang zhe na/_'di la rigs kyi bu'am rigs kyi bu mo gang la la dag theg pa
[\[212b\]]
[\[212b.1\]]chen po'i don tshul zab mo'i sgo nas spyod par 'dod cing /_bdag nyid sgrib pa thams cad myur du bral bar 'dod pa dang /_ji ltar me long dag pa la/_/gzugs brnyan thams cad snang ba bzhin/_/sems can rnams kyi don du sangs rgyas kyi chos sna tshogs snang bar 'dod
[\[212b.2\]]pas/_bcom ldan 'das 'jam dpal ye shes sems dpa'i don dam pa'i mtshan yang dag par brjod pa'i mngon par brjod cing nan tan du brjod pa'i sgo nas/_gnyis su med pa'i ye shes rgyud la bskyed par bya'o/_/de ji ltar mtshan brjod pas gnyis su med pa'i ye shes
[\[212b.3\]]skye bar 'gyur zhe na/_'di la de bzhin gshegs pa rnams kyi chos kyi phung po dpag tu med pa dang /_stong phrag brgyad cu rtsa bzhi la sogs pa gsungs pa thams cad kyang /_phan pa dang bden pa ston pa kho na tsam yin pas shes par bya'o/_/de yang phan pa'i bden pa'i dbang
[\[212b.4\]]gis 'grub pa yin la/_bden pa yang phan pas na bden pa 'grub ste/_las dang bya ba yin te/_de ston pa ni mtshan yang dag par brjod pa'i gzhung gi tshogs yin te de la nye bar bstan pa ni/_don chen yi ge dam pa yin/_/zhes bya ba 'di yin no/_/zag pa lnga
[\[212b.5\]]zad par yang rgyu dang 'bras bu'i sgo nas zung du bzhag pa ste/_de la rgyu'i zag pa lnga zad pas/_stong pa chen po yi ge lnga/_/zhes pa'o/_/'bras bu'i zag pa lnga zad pa ni/_thig le stong pa yi ge drug_/ces pa ste de la yi ge lnga ni zag pa zad pa shes pa yin la drug
[\[212b.6\]]pa ni mi skye ba shes pa yin no/_/bde ba'i ye shes skad cig ma bcu drug skye ba'i skad cig ma bzhir bsdus pa'i de bzhi po'i ye shes kyi bdag nyid du bstan pa ni/_rnam pa kun ldan rnam pa med/_/bcu drug phyed phyed thig le can/_/yan lag med pa'i rtsis las 'das/_/bsam
[\[212b.7\]]gtan bzhi yi rtse mo can/_/zhes gsungs te/_bcu drug ni ye shes kyi zla ba'i cha drug go/_/de'i phyed phyed ni bzhi ste bde ba'i ye shes skye ba'i skad cig ma bzhi'o/_/thig le'i cha ni bzhi ste/_g.yo ba med pa'i ye shes so/_/de nyid/_bsam gtan bzhi yi rtse mo can/_/zhes
[\[213a\]]
[\[213a.1\]]kyang bya'o/_/tshig 'di dag gi skabs su tha snyad kyi yi ge dang /_lnga dang drug dang brgyad dang bcu drug phyed phyed kyi zla tshes dang /_thig le dang na ro rnams su bshad pa ni sgra bzhin du bshad par shes pa ste tshogs bshad pa'i tshul yin no/_/'di lta bu'i
[\[213a.2\]]man ngag gi bshad pa yin pas/_re zhig 'jug pa'i sgo shes par bya ba'i phyir sgo tsam smras kyis/_'di legs par bsgrub pa'i tshul ni dbang bskur bsgrub pa yin te/_'di ni man ngag rna ba brgyud du bstan par bya ba yin la bdag gis ma bris so/_/tshul 'di ni thabs
[\[213a.3\]]dang /_shes rab chen po gzigs pa 'bras bu nas bzlog ste gnyis su med pa'i ye shes bskyed pa'i tshul/_'phags pa 'jam dpal gyi mtshan yang dag par brjod pa 'dis bstan pa yin no zhes 'dod do/_/de'i tshul la a A/_zhes bya ba nas bzung nas 'jam dpal
[\[213a.4\]]dpal dang ldan pa'i mchog_/ces bya ba'i bar gyi gzhung gi tshogs kyis ni ye shes drug bstan to/_/ye shes drug gis ni gnyis su med pa'i ye shes bstan to/_/gnyis su med pa'i ye shes de ni dam pa'i yi ge yin te zag pa lnga zad pa dang /_mi g.yo ba'i bde ba thob pa'i phyir
[\[213a.5\]]de skad ces bya'o/_/de nas bcom ldan 'das ye shes sems dpa' yin te/_de ltar de ston cing sgrub pa'i gzhung gi tshogs yin no zhes 'dod do/_/de la mnyam pa chen po'i blos rgyu 'bras kyi sgo dbyer med pa rang bzhin gyis 'od gsal ba lhun gyis grub par bya ba'i tshul gang zhe
[\[213a.6\]]na/_'di la rnal 'byor can gang la la dag mnyam pa chen po'i sgo nas chos thams cad gdod ma nas ma skyes shing rang bzhin gyis 'od gsal ba'i 'bras bu'i chos lhun gyis grub pa rtogs shing rgyu bsgrubs pas 'bras bu 'byung ba'i dus la ltos pa med pa kun nas nyon mongs
[\[213a.7\]]pa dang /_rnam par byang ba'i chos su grags pa rnams la blang ba dang dor ba med cing /_don dam pa dang kun rdzob tu dbye ba mi 'byed pa la/_rgyu dang 'bras bu'i tshul du yang 'byed pa mi 'byed pa dang sems dang sems snang bas bsdus pa'i chos thams cad kyang 'jam dpal rdo rje'i
[\[213b\]]
[\[213b.1\]]rang bzhin du rdzogs te bsam du med/_btsal du med pa/_bsgrub du med pa'i ngang du rtsol ba med par lhun gyis rdzogs par gnas par 'dod pa rnams kyis thog ma nyid du dge ba'i bshes gnyen dam pa las mnyam pa chen po'i lung tshul bzhin du mnos te shes rab rnam pa gsum
[\[213b.2\]]gyi sgo nas rtogs shing goms par bya'o/_/yid ches pa'i dad pa bskyed par bya'o/_/de'i stobs kyis chos gnyis su med pa dang mthun pa'i dad pa dang /_brtson 'grus dang dran pa dang /_ting nge 'dzin dang shes rab rnams rgyud la skye bar 'gyur ro/_/de'i stobs kyis bdag
[\[213b.3\]]gi lta ba ldog_/bdag tu mi lta na rnam par mi rtog go/_/de'i dbang gis mtshan mar mi 'dzin cing nyams su mi myong mngon par mi zhen no/_/de'i dbang gis mi chags mi len te de ltar na sdug bsngal mngon par sbyor gnas med do/_/de bas na chos gnyis su med pa'i goms
[\[213b.4\]]par byas/_yang dang yang du goms par byas pas ni zag pa ma lus pa byang bar 'gyur te gnyis su med pa'i ye shes nyid du 'gyur ro/_/de bskyed pa'i thabs bden pa gang yin pa de phan pa yin no/_/sdug bsngal dang kun 'byung ba'i bden pa ji ltar na phan pa'i bdag nyid
[\[213b.5\]]can yin/_phan pa gang yin pa de bden pa yin na mu stegs legs skyong gi rig byed kyi phan pa lta bu ji ltar bden pa yin zhe na/_de la smras pa/_de bzhin gshegs pas gsungs pa'i phan pa gang ji snyed pa ni bden pa yin te bden pa la phan pa yang de bzhin no/_/'di
[\[213b.6\]]ltar sdug bsngal dang kun 'byung gi bden pa ni mi rtag pa dang /_sdug bsngal ba dang /_stong pa la sogs pa'i rnam pa bden par gsungs pa yin la/_de la de ltar dmigs shing goms par byas pa ni phan par 'gyur ro/_/gnod pa'i mtshan nyid ni rtag pa dang /_bde ba
[\[213b.7\]]dang bdag la sogs pa'i rnam par bltas pa yin te/_mi bden pa'i phyir bslus pa zhes bya'o/_/mu stegs legs skyong rnams kyi phan pa ni/_de bzhin gshegs pas gsungs pa'i phan par grags pa yang ma yin te/_'on kyang phan pa de yang bden pa'i mdo
[\[214a\]]
[\[214a.1\]]las 'das pa yang ma yin no/_/yang rgal ba/_de ltar grub pas mtshan yang dag par brjod pa gnyis su med pa'i don brjod pa la ji ltar phan par 'gyur zhe na/_de la smras pa/_de 'di ltar rgyal ba rnams kyi bka' mtha' dag phan pa
[\[214a.2\]]dang bden pa ston pa kho na tsam yin la/_phan pa dang bden pa ston pa dang /_de bzhin gshegs pa rnams kyi yon tan yin te/_yon tan thams cad bstan pa yang bcom ldan 'das 'jam dpal ye shes sems dpa'i don dam pa'i mtshan yang dag par brjod pa 'di
[\[214a.3\]]yin no/_/de bas na yon tan thams cad kyang phan pa dang bden pa ston pa tsam yin la phan pa dang bden pa yang bdag nyid gcig pa'i phyir gnyis su bstan du med do/_/phan pa dang bden pa thams cad kyi dngos gzhi dang snying por gyur pa yang chos gnyis su med pa yin te/_de'i
[\[214a.4\]]phyir de bzhin gshegs pa rnams kyi yon tan gyi mtshan gang ci brjod kyang rung ste/_de dag thams cad kyi brjod bya ni chos kyi sku yin no/_/de ltar na gnyis su med pa'i don khong du chud cing yongs su grub par bya ba'i phyir mtshan brjod par bya'o zhes shes par bya'o/_/don dam
[\[214a.5\]]pa'i mtshan yang dag par brjod pa zhes bya ba yang /_tshul 'di nyid las gsungs pa yin no/_/de la chos gnyis su med pa rgyud la bskyed pa'i don du mtshan brjod pa gcig mod kyi gdul bya'i dbang gis sgo tha dad de/_de bas na 'dir sgo gsum du shes par bya'o/_/gsum
[\[214a.6\]]gang zhe na/_chos gnyis su med par rtogs pas gang zag gi rgyu mi skye bar bya ba'i tshul dang /_thabs dang shes rab zung du 'brel pas zab pa'i 'bras bu zag pa zad pa bzlog pas rgyu dang bcas pa bzlog par gyur pa bstan pa'i tshul dang /_mnyam pa chen po'i blos
[\[214a.7\]]rgyu 'bras kyi sgo dbyer med par rang bzhin gyis 'od gsal ba'i bsam pa lhun gyis grub par bya ba'i tshul lo/_/de la rgyu zad par bya ba'i chos ni/_mtshan brjod pas chos gnyis su med pa'i yon tan brjod par mos par bya'o/_/dran par bya'o/_/spro bar bya'o/_/de'i
[\[214b\]]
[\[214b.1\]]che ba yang theg pa chen po'i thabs kyi spyod pa rlabs po che rnams 'gag pa med pa la ni brjod pa yin te/_'di ltar bsod nams dang ye shes kyi tshogs rnam pa gnyis dus gcig tu skyed par 'gyur te/_gang gi phyir de bzhin gshegs pa'i yon tan brjod pa'i phyir dang /
[\[214b.2\]]sems can la phan pa brjod pa'i phyir dang /_sems can la phan pa yin pa'i phyir bsod nams rdzogs par 'gyur ro/_/chos gnyis su med pa'i don bden pa brjod pa yin zhing gnyis su med pa rgyud la bskyed pas ye shes rdzogs par 'gyur ro/_/de bas na pha rol du
[\[214b.3\]]phyin pa'i tshul la mos pa'i gang zag ye shes kyi tshogs la lhur blangs pa bsod nams kyi tshogs zhar la bskyed par 'dod pa rnams kyis kyang 'di lta bu yid la byed pa dang /_bcom ldan 'das 'jam dpal ye shes sems dpa'i don dam pa'i mtshan yang dag par
[\[214b.4\]]brjod pa brjod cing yid la bya'o/_/'di nyid las skabs dang po nyid du/_gsang sngags rgyal po drug ldan zhing /_/gnyis su med par 'byung ba dang /_/mi skye chos can 'di gsungs pa/_/zhes dam bca' mdzad nas/_'di ltar sangs rgyas bcom ldan 'das/_/
[\[214b.5\]]rdzogs pa'i sangs rgyas a las byung /_/a ni yig 'bru kun gyi mchog_/don chen yi ge dam pa ste/_/khong nas 'byung ba skye ba med/_/tshig tu brjod pa spangs pa ste/_/brjod pa kun gyi rgyu yi mchog_/ces chos gnyis su med pa'i don 'jam dpal ye shes sems
[\[214b.6\]]dpa' yin par bstan pa'i sgo nas mtshan brjod pas zhal gyis bzhes gsungs kyi/_don gzhan skabs phye ste ma gsungs so/_/mjug tu yang rtsa ba'i sngags dang gzung bar dam bca' ba dang /_phreng sngags kyi skabs su yang chos thams cad ngo bo nyid kyis rnam par
[\[214b.7\]]dag pa mthong bar bya ba la a bzhis byin gyis brlabs pa rtsa ba'i sngags so/_/chos thams cad rang bzhin gyis rnam par dag par gzung bar bya ba la/_de bzhin gshegs pa thams cad kyi sku 'jam dpal yongs su dag par brjod pa khas len pa ni gzung bar dam
[\[215a\]]
[\[215a.1\]]bcas pa'o/_/bcom ldan 'das 'jam dpal ye shes sems dpa'i sku/_chos thams cad nam mkha' dang 'dra ba shin tu yongs su dag pa/_chos kyi dbyings kyi ye shes kyi snying po/_/a gnyis kyis byin gyis brlabs pa/_sangs rgyas
[\[215a.2\]]thams cad kyi thugs 'phrog pa/_sgrib pa thams cad bsreg pa ni phreng ba'i sngags yin te/_de bas na 'dir bcom ldan 'das kyis chos gnyis su med pa'i mtshan brjod pa tsam ma gtogs pa gzhan mi gsung ngo /_/de la shes rab chen po dang thabs la mkhas pa dang
[\[215a.3\]]ldan pa chos gnyis su med pa mngon du bya ba'i phyir/_zhu ba zag pa med pa bzlog pas nyon mongs pa'i zag pa yang zad par 'gyur zhing gnyis su med pa'i ye shes rgyud la bskyed par bya ba'i thabs gsungs pa/_bcom ldan 'das kyis mtshan brjod pa gsungs te/
[\[215a.4\]]'di ltar 'di dbu zhabs su ni ye shes drug gi mtshan brjod pa yin la/_ye shes drug gnyis su med pa'i ye shes kyi mtshan nyid yin la/_'di ltar gnyis su med pa'i ye shes ni me long lta bu'i mtshan nyid yin te/_'di ltar dri ma thams cad yongs su dag pas/
[\[215a.5\]]sangs rgyas thams cad kyi gzugs brnyan snang bar 'gyur ro/_/de ni mnyam pa nyid kyi mtshan nyid yin te/_bdag tu lta ba'i gnas med de/_stobs dang ma 'dres pa la sogs pa'i yon tan rin po che'i 'byung gnas su gyur pa'o/_/de ni so sor rtogs pa'i mtshan
[\[215a.6\]]nyid yin te/_mtshan mar 'dzin pa thams cad dang bral bas chos thams cad ji lta ba dang /_ji snyed pa mkhyen pa dang ston pa'i gnas su gyur pa'o/_/de ni bya ba grub pa'i mtshan nyid yin te/_sems can ma gzigs pas thugs rje dang mdzad pa lhun gyis grub
[\[215a.7\]]pa'i gnas su gyur pa'o/_/de ni chos kyi dbyings rnam par dag pa'i mtshan nyid de/_thams cad kyi gzhir gyur pa'i phyir ro/_/ye shes lngar phye ba ni gnyis su med pa'i ye shes te/_de ni 'jam dpal ye shes sems dpa'o/_/de ni don dam pa'i yi ge a'o/_/
[\[215b\]]
[\[215b.1\]]byang chub kyi sems so/_/de bzhin du rdo rje sems dpa' dang /_kun du bzang po dang /_bde ba chen po la sogs pa'i brjod pa yang de yin te de bzhin du mtshan nyid ji snyed par brjod pa yang tshig gi don de nyid yin no/_/de dag nye bar ston pa 'di nyid las/_don chen yi ge
[\[215b.2\]]dam pa ste/_/zhes gsungs so/_/de 'dir dam pa'i yi ge'i sgra ni zag pa med pa'i ye shes la bya ste/_zag pa de yang 'dir khams bcu'i bdag nyid can gzugs kyi phung po'i dbang dang bcas pa'i de'i bdag nyid kyi sa bon zhes bshad do/_/de yang 'dod pa'i srid pa dang /
[\[215b.3\]]gzugs kyi srid pa dang /_gzugs med pa'i srid pa dag la go rims kyis gnas so zhes 'dod do/_/'dir rgal ba gzugs dbang po dang bcas pa'i zag pa bzlog pas/_sems dang sems las byung ba'i zag pa ji ltar ldog ce na/_de ni 'di ltar sems dang
[\[215b.4\]]sems las byung ba'i gang zag la gzugs kyi dri ma ni yongs su dag la/_ming gzhi'i dri ma ni yongs su ma dag go zhes bya ba ni mi srid na/_de bzhin du ming gzhi'i dri ma dag na/_gzugs kyi dri ma yang dag pa yang mi srid de/_'on kyang gzugs ni cher rags shing
[\[215b.5\]]gnas pa dang /_dmigs par gyur pas de nyid dri ma sngon la gzhom par bya ba yin no/_/de nyid bcom pas thams cad kyang dag par 'gyur ba yin no/_/dper na ljon shing gi rtse mo bcad gshags te/_mngon par skye ba'i gnas med par byas nas rtsa ba yang myur du med
[\[215b.6\]]par 'gyur la/_phra mos kyang phan gnod byed par yang mi 'gyur ro/_/de bzhin du zag pa 'bras bu nas bzlog na/_rgyu yang myur du zad par 'gyur la/_phra mos kyang gnod par byed par mi 'gyur ro/_/de bas na thabs mkhas pa rnams kyis yul du ni 'bras bu nas bzlog
[\[215b.7\]]pa 'di shes par bya'o/_/thabs dang shes rab zab mo'i tshul 'di thun mong du ma bstan pa'i dgongs pa ni/_thabs dang shes rab zhan pa rnams la nyes pa rgyu'i dus nas ma bzlog na/_'bras bu mngon du smin pa'i dus na bzlog pa'i thabs med pa'i dbang du gsungs pa yin
[\[216a\]]
[\[216a.1\]]no/_/de bas na 'dir 'phags pa 'jam dpal ni ye shes drug gi bdag nyid dam pa'i yi ge zhes bya ba'i sgras bstan pa/_zag pa lnga yongs su zad pa'i ye shes bde ba chen po'i sku bde ba ye shes skad cig ma bcu drug gi rang bzhin skye ba'i
[\[216a.2\]]skad cig ma bzhi/_ye shes kyi mtha' can mi gnas pa'i mya ngan las 'das pa'i mtshan nyid gnyis dang bdag nyid tha dad pa med do/_/de bas na 'jig rten dang 'jig rten las 'das pa'i dang dbang gis phan pa ji snyed pa dang bde ba ji snyed pa thams cad kyi gzhir gyur
[\[216a.3\]]pa/_rtsa bar gyur pa/_snying por gyur pa ni chos gnyis su med pa yin te/_de ltar yang gzhan las gsungs pa chos nyid kyi rgyu mthun pa gsung rab yan lag bcu gnyis so zhes gsungs so/_/'di nyid las yon tan gyi skabs las kyang mtshan gzung ba chos
[\[216a.4\]]gnyis su med pa 'dzin pa yin par gsungs te/_de bas na de ltar shes par bya'o/_/'dir rgal ba/_zhen pa'am bsgrub pa'i rtsol ba yang mi bskyed de/_bdud kyi las su gyur pa rnams kyang spang bar bya bar mi blta/_yongs su 'dzin pas de dag gos par yang mi
[\[216a.5\]]'gyur te/_'di lta bu la gnas par 'dod pa'i rnal 'byor pas 'di ltar snang ba thams cad ye shes rgyun gyi rol ba las sgo gsum gyi spyod pa ci yang ma bkag pa'i bsam pas mtshan brjod par bya'o/_/de la dang por/_a A/_i I/_u U/_e ai/_o au/
[\[216a.6\]]aM aHzhes brjod pas na/_don 'di shes par bya ste/_yi ge sgyu 'phrul 'di ni/_sgyu 'phrul dra bas mngon par rdzogs par byang chub sems dpa'i tshul yin par shes par bya'o/_/de la ji ltar zhe na/_'dir rdo rje 'dzin pas zhus pa/_khyab bdag bdag la sman
[\[216a.7\]]pa dang /_/bdag don bdag la thugs brtse'i phyir/_/sgyu 'phrul dra bas mngon rdzogs pa'i/_/byang chub ci nas bdag thob mdzod/_/ces zhus pa las/_lan du sgyu 'phrul dra ba mngon par sangs rgyas pa'i tshul ni a bcu gnyis tsam gsungs so/_/sgyu 'phrul dra ba'i rgyud phyi
[\[216b\]]
[\[216b.1\]]ma las gsungs pa/_'jam dpal 'di ni dpal 'gyur rdzogs pa'i sku/_/thun mong ma yin gnyis med khyab pa'i chos/_/rgyu nyid dus gsum mnyam snyoms rgyal kun yab/_/chos dbyings yum nyid sems dpa' sras mchog ston/_/blo dang ldan pas gang zhig
[\[216b.2\]]mdo 'di dag_/mngon sum tshad mas gzhal nas mthong 'dod pas/_/sgyu 'phrul dra ba 'khor lo'i don bzhin du/_/yi ge 'khor lo'i tshul gyis 'jam dpal lo/_/gdod nas dag cing skye ba med pa'i ngang /_/a A zhes pas 'dus ma byas pa'i chos/_/rgyu nyid
[\[216b.3\]]med pas 'bras bu tshol med phyir/_/a ltar mnyam gzhag chos kyi sku nyid bde/_/don dam dbyings nyid mkha' ltar dmigs med khyab/_/thub pa rang bzhin med pas gnas pa la/_/'jam dpal ral gri btab pas gcod pa ltar/_/a yi gu gu thugs rje'i
[\[216b.4\]]dang nyid 'phro/_/i I zhes byas dus kyi yul nyid lam/_/shes rab pha rol phyin pa 'jam pa'i dbyangs/_/ldang dang mi ldang blang dor med tshul gyis/_/thun mong ma yin bsti gnas kun du bzang /_/med pa'i ngang nyid med pa las byung ba/_/u U zhes pas med pa'i
[\[216b.5\]]snying po 'byung /_/u zhes chen po yod med mtha' las 'das/_/che ba'i ngang 'gro kun du dga' la sbyor/_/nyid dang gnyis med bsam 'das brjod dang bral/_/gru gsum e yi rang bzhin nyid mi g.yo/_/ai zhes tha snyad btags shing brjod dang bral/_/sems dang
[\[216b.6\]]sems ni 'jam dpal ting 'dzin no/_/thabs dang shes rab sgyu 'phrul dra ba'i tshogs/_/o au zhes pas 'du 'phro 'od zer 'khrug_/'ja' tshon rnam pa so so'i yid bzhin sbyor/_/'jam dpal rnam par rol pas bde ba che/_/rnal 'byor chen po ye shes 'byor pa'i
[\[216b.7\]]dpal/_/nam mkha' mi dmigs aM zhes ye shes brjod/_/shes rab ye shes ma 'dres aHlas 'das/_/stong nyid ci la'ang ma rag lhun gyis grub/_/don kun 'byor pas blang dor med pa yi/_/bdag nyid rang bzhin bzhugs dang 'jam dpal nyid/_/bsam gyis mi khyab mi
[\[217a\]]
[\[217a.1\]]gnas mi sems na/_/'jam dpal nyid dang yon tan brjod par gsungs te/_yi ge sgyu 'phrul dra ba 'di'i sgo nas mngon par rdzogs par byang chub pa'i tshig ni/_/a gdong nas skye ba med cing 'dus ma byas pas rgyu ma grub pa'i phyir/_'bras bu btsal du
[\[217a.2\]]med pas gdod ma nas chos kyi sku bde ba chen po'o/_/i ni de nyid nam mkha' ltar mi dmigs pa'i phyir/_shes rab chen pos de ltar mchod cing mi dmigs pa'i thugs rje 'phro ba dang /_shes rab kyi pha rol tu phyin pa'i bdag nyid gdod ma nas yin pa'i rang bzhin no/_/u ni de
[\[217a.3\]]pas na kun du bzang po'i byang chub sems kyi rang bzhin to/_'di ltar mtshan ma dang rtog pa ldang ba la ni dman par mi 'dor mi ldang ba la dang du mi len te/_byang chub kyi sems kun du bzang po mtha' las 'das pa che ba'i ngang gis 'gro ba kun kyang bde ba chen po la rang bzhin gyis sbyor ba'o/_/
[\[217a.4\]]e ni de ltar na chos thams cad bsam brjod dang bral zhing g.yo ba med pa la tha snyad med par 'grub pas sems dang sems kyi rang bzhin no/_/rnam par rtog pa yang 'phags pa 'jam dpal gyi ting nge 'dzin du gnas pa'o/_/o ni de lta bu'i rang bzhin yin pa'i phyir na/
[\[217a.5\]]sems kyi cho 'phrul sna tshogs su snang ba thams cad kyang thabs dang shes rab sgyu 'phrul dra ba'i tshogs yin te/_nam mkha'i 'ja' tshon bzhin du 'gro ba so so'i yid dang mthun pa 'jam dpal rnam par rol pa'i cho 'phrul bde ba chen po las ma nyams pa'o/_/aM ni de
[\[217a.6\]]ltar rnal 'byor ba'i rnal 'byor chen po ye shes dpal thams cad kyi 'byung gnas nam mkha' mdzod kyi ting nge 'dzin no/_/aHzhes bya ba ni shes rab dang ye shes chos thams cad la rig cing kun las 'das pa ste/_de ltar na yi ge bcu gnyis kyi sgo nas 'bags pa 'jam
[\[217a.7\]]dpal ni chos thams cad gdod ma nas blang dor med par rang bzhin gyis sangs rgyas pa ste/_de ltar don thams cad rdzogs pa'i bdag nyid du ye nas gnas bas rnal 'byor ba gang gis chos thams cad de ltar rtogs te/_chos 'ga' yang mi gnas mi sems mi len mi 'dor na/
[\[217b\]]
[\[217b.1\]]'jam dpal nyid dang yon tan brjod pas mnyam pa yin no zhes bshad do/_/yang 'di nyid las gsungs pa/_ji ltar sgyu 'phrul dra ba yi/_/'jam dpal chos kyi snying po 'di/_/rgyal ba rnams kyi yab dang yum/_/don gyi mtha' ste shes rab dbyings/_/gang phyir thabs kyi kun 'byung
[\[217b.2\]]ba/_/yi ge 'khor lo rnams kyi sgra/_/sgyu 'phrul dra ba nyid kyi tshul/_/grag ma thag tu don reg pa/_/a A zhes pa 'jam dpal nyid/_/rang bzhin chos kyi sku yi dbyings/_/i I zhes bya g.yo ba med/_/mi bskyod pa la yum du gsal/_/u U zhes pas skye ba med/_/dag
[\[217b.3\]]pa'i ngang nyid kun du gsal/_/rgyud las rgyal ba sems dpa' ste/_/ye shes ngang nyid gcod pa'o/_/e ai zhes pa nam mkha' sbyor/_/'bras bu med pas rgyu la gnas/_/de ma thag par gsal ba yi/_/'jam dbyangs phra ba'i lam 'gyur la/_/o au zhes pa e las 'das/_/e
[\[217b.4\]]zhes gsang sngags thabs chen bstan/_/e dang o yi rang bzhin dbyings/_/mu ni ngo bo nyid kyi dbyings/_/a las rnam par rol pa bston/_/oM gyis gnyis med 'byor pa yis/_/zab mo rdo rje ting 'dzin mtha'/_/ma zhes mnyam dang mi mnyam med/_/'jam dpal ye shes rdo rje rdzogs/_/sgyu
[\[217b.5\]]'phrul dra ba'i 'khor lo 'di/_/mya ngan 'das dang 'khor ba las/_/mi gnas rdo rje rtse mo ste/_/bsam rtsol sgrub pa med pa yi/_/dbyings nyid gzhag na yongs su rdzogs/_/zhes gsungs te/_tshul 'di yang snga ma bzhin du yi ge bcu gnyis kyi sgo nas thabs dang shes rab gnyis su med
[\[217b.6\]]pa'i rang bzhin du mngon par byang chub pa'i rang bzhin ye nas rtsol sgrub las 'das par sangs rgyas pa'i rang bzhin 'phags pa 'jam dpal yin te/_chos thams cad kyi rang bzhin de lta bu yin pas rnal 'byor can gyis kyang de lta bu'i ngang du blo bzhag na/_'jam dpal gyi yon tan rdzogs zhes
[\[217b.7\]]bshad do/_/de yang re zhig yi ge a A ni 'jam dpal chos kyi sku'o/_/i I ni yum shes rab kyi pha rol tu phyin ma'o/_/u U ni byang chub kyi sems kun du bzang mo ste/_sems nyid sems dpa' chen po'i rang bzhin no/_/e ai ni 'du 'bral med pa'i mkha' la sbyor ba'o/_/o au ni
[\[218a\]]
[\[218a.1\]]de las 'das te yi ge 'khor lo tshogs chen gyi thabs la mkhas pa'i cho 'phrul rang bzhin gyis 'phro ba'o/_/aM la aM sbyar na oM du 'gyur te/_de ni gsang sngags kyi sku'o/_/oM gyi klad khor ni muM ste/_chos thams cad kyi ngo bo nyid kyis grol ba'o/_/oM ni yon
[\[218a.2\]]tan thams cad 'byor pa'i gnyis su med pa'i ting nge 'dzin no/_/glang kor gyi ma ni chos mnyam pa nyid dang mi mnyam par dbyer med pa ste/_'di lta bu'i don gyi 'jam dpal ye shes rdo rje ni 'khor ba dang mya ngan las 'das pa'i mtha' la mi gnas pa'i ye shes rdo rje rtse mo ste/_chos thams cad kyi
[\[218a.3\]]rang bzhin de lta bu yin pas/_rnal 'byor can gang gis de ltar khong du chud par bya ste/_chos thams cad ni bsam par bya ba dang /_brtsal bar bya ba dang /_bsgrub par bya ba thams cad las 'das pa ste/_gdod ma nas rnam par dag pa/_rang bzhin gyis 'od gsal ba/_ye nas mngon par
[\[218a.4\]]rdzogs par sangs rgyas pa btsal du med par lhun gyis grub pa 'di lta bu'i rang bzhin du mngon par rdzogs par byang chub pa yin pas/_'di lta bu'i ngang la blo bzhag ste/_mtshan brjod ji snyed pa yang 'di lta bu'i rang bzhin ston pa sha stag ste/_thabs dang shes rab sgyu 'phrul dra ba'i tshogs
[\[218a.5\]]su gyur pa/_chos nyid kyi rgyan ye shes kyi rol pa/_'gag pa med pa'i cho 'phrul du rtogs pa/_blang dor dang rtsol sgrub kyi rtogs pa sa mi g.yo bar brjod par bya'o/_/brjod pas rdzogs nas kyang dus gsum mnyam pa nyid kyi rang bzhin du rtogs pa/_las kyi mtha' yongs su mthong
[\[218a.6\]]ba'i bsam pas gnas par bya'o/_/mtshan gnyis su med par brjod pa zhes bya ba'i rnam pa gsum gyi mtshan nyid can bstan pa yin no/_/mtshan tsam rnam par bshad byas pas/_/gzhung gi spyi bshad rnam par bkod/_/sems can mos pa sna
[\[218a.7\]]tshogs pa'i/_/'jug sgo tshul tsam shes bya'i phyir/_/'jam dpal mtshan bcas brjod tshul bcas/_/rnam gsum bshad pa tsam byas pa'o/_/tshul gsum gsal bar byed pa'i sgron ma zhes bya ba rdzogs so//_//