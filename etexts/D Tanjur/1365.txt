[\[1a\]]
[\[1b\]]
[\[1b.1\]{D2092}]@##/_/rgya gar skad du/_nA ma saM gI ti br-it+ti nA ma ar+tha pra sa ka kA ra Na dI pa nA ma/_bod skad du/_mtshan yang dag par brjod pa'i 'grel pa mtshan don gsal bar byed pa'i sgron ma zhes bya ba/_
[\[1b.2\]]'jam dpal gzhon nur gyur pa la phyag 'tshal lo/_/zab cing rgya che'i sku mnga' ba'i/_/'jam pa'i dpal la phyag 'tshal te/_/skal ldan rnal 'byor gang zhig gis/_/rje btsun mtshan brjod rtogs bya'i
[\[1b.3\]]phyir/_/bshad pa'i rgyud dang gdams ngag la/_/brten te 'bad pas bshad par bya/_/bshad tshul lnga yi sgo phye la/_/ji snyed rigs rnams drug bsdus te/_/phan yon bcas pa bshad pa yin/_/de la
[\[1b.4\]]'jam dpal ye shes sems dpa'i mtshan ji ltar yin pa rtogs par 'dod pa'i rnal 'byor pas dbang po rab 'bring gsum du 'gyur te/_rab la bka' rgyud mdo'i bdag nyid can 'di'i mtshan bshad par bya/_'bring
[\[1b.5\]]la gzhung dbu zhabs kyi dbye ba bstan par bya/_/tha mal yi ge 'bru re re nas bstan par bya'o/_/de la dris lan gyi tshul du bshad pa dang /_mtha' sdud gsum gyi tshul du bshad pa ni don gnas skabs su sbyar
[\[2a\]]
[\[2a.1\]]bar bya'o/_/de la dbang po rab mgo smos pas go ba rnams kyi don du rgyud kyi mtshan nyid bstan pa ni/_'phags pa 'jam dpal gyi mtshan yang dag par brjod pa zhes pa 'dis bstan te/_de la 'phags pa ni gnyis te/_/_
[\[2a.2\]]brjod bya don gyi sgo nas 'phags pa dang /_rjod byed tshig gi sgo nas 'phags pa'o/_/de yang ji ltar bsnams na rab dku la/_myangs na zhim pa'i sman bzhin du/_/chos kyang de bzhin gnyis su gnas/_/don dang yi ger shes par bya/_/_
[\[2a.3\]]zhes gsungs pa lta bu'o/_/de la brjod bya don gyi sgo nas 'phags pa ni/_rje btsun nyid la 'khor ba'i mtha' dang mya ngan las 'das pa'i mtha' gnyis las 'phags te/_mtha' gnyis la zhen pa ni sgrib pa med pa yin te/_'di gnyis
[\[2a.4\]]las/_sgrib pa kun las nges par grol/_/mkha' ltar mnyam pa nyid la gnas/_/zhes 'byung ngo /_/rjod byed tshig gi sgo nas 'phags pa ni thabs kyi theg pa 'di nyid yin te/_thabs mang ba dang thabs mkhas pa dang /_thabs sla ba dang /_
[\[2a.5\]]thabs myur ba dang bzhis 'phags te/_de yang /_don gcig na yang bye brag ni/_/thabs mang ba dang mkhas pa dang /_/de bzhin sla dang myur ba yis/_/sngags kyi bstan pa khyad par 'phags/_/zhes 'byung ngo /_/de la thabs mang ba ni
[\[2b\]]
[\[2b.1\]]gdul bya rnams kyi blo la ji ltar mos pa las ma bzlog par grol ba'i thabs mtha' yas par ston pa'o/_/de yang /_nges 'byung kun gyi lam la gnas/_/zhes so/_/nyon mongs ma spangs kyang grol ba'i thabs shes pas thabs mkhas pa'o/_/de yang /_mkhas pa chen po thabs che ba/_/zhes pa'o/_/_
[\[2b.2\]]sgo gsum dka' thub kyis ma gzir bar 'dod pa'i longs spyod la gnas bzhin du grol ba'i thabs ston pas thabs sla ba'o/_/de yang /_longs spyod rdzogs sku kun gyi rgyal/_/zhes so/_/thabs kyi theg pa'i rigs can gyis thams cad gnyis med du rtogs pas/_tshe 'di nyid la byang chub 'grub pas
[\[2b.3\]]thabs myur ba'o/_/de la 'jam dpal ni dbye na rnam pa lnga ste/_rang bzhin rgyu'i 'jam dpal dang /_/sgom pa lam gyi 'jam dpal dang /_/mthar thug 'bras bu'i 'jam dpal dang /_/gdul bya las dag pa la snang ba'i 'jam dpal dang /_rnam pa'i bdag nyid du snang ba'i 'jam dpal lo/_/de la rang
[\[2b.4\]]bzhin rgyu'i 'jam dpal ni 'khor 'das kyi chos thams cad la chos nyid de bzhin nyid kyis khyab pa ste/_'di nyid las/_mi 'gyur kun 'gro khyab pa po/_/phra zhing zag med sa bon bral/_/zhes 'byung ngo /_/de la mtshan ma'i rnam par rtog pa'i zug rngu bral ba dang /_rtogs na kun gyi dpal du gyur pas de skad ces
[\[2b.5\]]bya'o/_/sgom pa lam gyi 'jam dpal ni bskyed rim dang rdzogs rim la sogs te/_lam gyi chos su gyur pa rnams yin te/_'di nyid las/_nges 'byung kun gyi lam la gnas/_/zhes 'byung ngo /_/de nyid kyi gnas skabs nas rtogs pa'i zug rngu rnams ni spangs la/_shas shig ni spong ba la zhugs pas
[\[2b.6\]]'jam la/_de las bdag dang gzhan gyi don 'byung bas dpal lo/_/mthar thug 'bras bu'i 'jam dpal ni sku gsum ye shes lnga'i bdag nyid la bya ste/_'di nyid las/_/mchog gi dang po sku gsum 'chang /_/zhes 'byung ngo /_/de la sku gsum ni thun mong gi dbang du byas na/_chos sku skye med nam mkha' lta bu
[\[2b.7\]]la longs spyod rdzogs pa'i sku rnam par snang mdzad sprin lta bu 'byung ba de las sprul sku shAkya thub pa char lta bus 'gro ba'i don mdzad pa'o/_/khyad par gyi dbang du byas na/_rig pa rang bzhin gyis 'od gsal ba ni longs spyod rdzogs pa'i sku/_rig pa sna tshogs su 'char ba sprul pa'i sku/_ji ltar snang
[\[3a\]]
[\[3a.1\]]yang don skye mad las ma 'das pa chos kyi sku'o/_/de la ye shes lnga ni chos nyid skye 'gag med pa chos kyi dbyings kyi ye shes te/_de nyid gsal la rtog pa med pa me long lta bu'i ye shes/_de gnyis su dbyer med cing blang dor med pas mnyam pa nyid kyi ye shes/_/chos spyi dang
[\[3a.2\]]rang gi mtshan nyid ma 'dres par gsal ba ni so sor rtog pa'i ye shes/_bdag dang gzhan gyi don rtsol ba med par grub pas ni bya ba grub pa'i ye shes so/_/de yang 'di nyid las/_khyab bdag ye shes lnga yi bdag_/ces 'byung ngo /_/gdul bya las dag pa la snang ba'i 'jam dpal ni rnal
[\[3a.3\]]'byor pa'i ting nge 'dzin goms pa'i mthus lha'i sku'i zhal mthong ba'o/_/rnam pa'i bdag nyid du snang ba'i 'jam dpal ni sku'i gzugs brnyan du gyur pa ras bal la ri mo bris pa dang /_zangs lcags la 'bur du btod pa de rnams so/_/gyi zhes pa ni 'brel pa'i yi ge ste/_ji skad du
[\[3a.4\]]smos pa'i yon tan rnams dang /_yon tan can rje btsun 'jam dpal du 'brel par ston te/_brgya byin gyi ba phra mo zhes bya ba lta bu'o/_/mtshan yang dag par brjod pa zhes pa/_mtshan ni 'og nas 'byung ba'i yon tan gyi chos rnams yin la/_yon tan de dag dang rje btsun nyid ldan la/_ldan pa kho na
[\[3a.5\]]ltar brjod pa'o/_/tshul ji ltar brjod na gnyis te/_zab pa don gyi sgo nas brjod pa dang /_rgya che ba tshig gi sgo nas brjod pa'o/_/don gyi sgo nas brjod pa ni don gnyis su med pa'i ye shes su gsal ba'o/_/tshig gi sgo nas brjod pa la gsum ste/_mtshan nyid gnyis su med pa'i tshul du brjod
[\[3a.6\]]pa dang /_gsang sngags kyi tshul du brjod pa dang /_yon tan gyi tshul du brjod pa'o/_/de la mtshan nyid gnyis su med pa'i tshul du brjod pa ni rang gi sems kyi mtshan nyid gnyis su med pa'i ye shes su ngo shes par byas la mtshan brjod par bya ste/_brjod pa'i sgra de dag byung yang skye 'gag med pa'i ngang las byung
[\[3a.7\]]la/_thim yang de nyid du thim ste/_mdor na chos kyi rang sgrar shes par bya'o/_/'di nyid las/_gnyis med gnyis su med par ston/_/yang dag mtha' la rnam par gnas/_/zhes 'byung ngo /_/mtshan sngags kyi tshul du brjod pa ni bdag nyid rje btsun 'jam dpal du bsgoms te mtshan brjod pas thugs
[\[3b\]]
[\[3b.1\]]ka'i muM las 'od zer 'phros pas 'phags pa mchod pa dang /_sems can gyi don byas slar rang gi thugs kar thim/_yang snga ma ltar spro zhing bsdus te/_mtshan klag pa ma thon gyi bar du ci rigs su bya ba'o/_/de yang 'di nyid las/_gsang sngags tshul chen bdag nyid can/_/zhes 'byung ngo /_/mtshan yon
[\[3b.2\]]tan gyi tshul du brjod pa ni rje btsun 'jam dpal nyid la 'khor sangs rgyas dang /_byang chub sems dpa' dang /_nyan thos dang rang sangs rgyas dpag tu med pas bskor ba/_mdun gyi nam mkha' la spyan drangs la mtshan brjod par bya ste/_'di yang khyod kyi yon tan yin zhes dmigs pa'o/_/de yang 'di nyid las/_
[\[3b.3\]]de bzhin gshegs pa'i yon tan mtsho/_/zhes 'byung ngo /_/de dag kyang bsdun don zab pa dang /_tshig rgya che ba gnyis te/_'di nyid las/_zab cing rgya che'i sgra sgrogs pa/_/zhes 'byung ngo /_/da ni bar chad nye bar zhi bar bya ba'i phyir phyag btsal ba bstan pa ni/_'jam dpal gzhon nur gyur pa la phyag 'tshal
[\[3b.4\]]lo zhes smos te/_phyag na rdo rjes shAkya thub pa la zhus nas/_glegs bam du sdud pa'i dus su/_slad du yi dam lha la phyag 'tshal ba yin te/_'o na phyag na rdo rje la yang bar chad 'byung ngam zhe na/_ma yin te/_rjes 'jug gi don du dgongs pa'o/_/de yang 'jam dpal ni gong du bshad zin to/_/_
[\[3b.5\]]sku dus gsum du bgres rgud mi mnga' bas gzhon nu ste/_rtag tu da ltar 'byung ba lta bu'i tshul du bzhugs pa'o/_/la ni dkar ba'i yi ge ste 'jam dpal nyid la'o/_/phyag 'tshal lo zhes pa/_zab pa don rtogs pa'i phyag dang /_rgya che lus ngag yid gsum gus pa'i tshul gyis phyag btsal ba'o/_/_
[\[3b.6\]]de la dbang po 'bring gi don du dbu zhabs kyi dbye ba bstan pa ni/_bshad pa'i rgyud kyi rjes su 'brangs nas le'u bcu bzhir ston pa las dang por zhus pa'i le'u bstan pa'i phyir/_/de nas dpal ldan rdo rje 'chang /_/zhes pa la sogs pa smos te/_de nas zhes bya ba ni mtshams sbyor ba'i tshig
[\[3b.7\]]yin te gong du rtsa ba'i rgyud le'u khri drug stong pa bshad pa'i rjes su mtshan yang dag par brjod pa man ngag gi snying po glur blangs pa'i le'u 'di zhus zhes pa'o/_/dpal ni rtogs pa bdag gi dpal/_/thugs rje gzhan gyi dpal gnyis dang /_/phyag na rdo rje nyid ldan pa'o/_/rdo rje 'chang ba ni/_/nad
[\[4a\]]
[\[4a.1\]]na zab pa don gyi rdo rje ye shes lnga dbyer mi phyed par 'chang ngo /_/de yang /_mi phyed rdo rje zhes brjod de/_/sems dpa' srid gsum gcig pu'o/_/zhes 'byung ngo /_/don de lta bu dang ldan pa'i rtags su rgya che ba lcags kyi rdo rje rtse lnga pa bsnams pa'o/_/des mdzad pa'i phrin las ci
[\[4a.2\]]mdzad ce na/_gdul dka' 'dul ba rnams kyi mchog_/dpa' bo 'jig rten gsum las rgyal/_/zhes smos te/_tshangs pa dang khyab 'jug la sogs te/_gdul dka' ba rnams 'dul ba la/_sangs rgyas thams cad 'dus nas ri rab kyi rtse mor phyag na rdo rje la dbang bskur bas mchog ces bya'o/_/_
[\[4a.3\]]rang 'jigs pa dang bral zhing gzhan gyi dpung 'joms pas dpa' la/_sa 'og gi bdag po ma hA de ba dang /_sa stengs kyi bdag po khyab 'jug_/sa bla'i bdag po tshangs pa dang gsum ni phyi rol pa'i sku gsung thugs kyi lha gsum yin la/_de gsum btul bas 'jig rten gsum las
[\[4a.4\]]rgyal ba'o/_/de yang nang du nyon mongs pa gsum btul ba'i rtags so/_/de'i rigs dang rtags gang zhe na/_rdo rje dbang phyug gsang ba'i rgyal/_/zhes smos te/_rdo rje'i rigs yin pa dang /_gsang sngags kyi sdud pa po rdo rje theg pa'i mnga' bdag tu gyur pas kyang rdo rje dbang phyug go/_/gsang ba'i
[\[4a.5\]]dam tshig dang ldan zhing /_nang gi nyon mongs pa dang gdug pa can rnams las rgyal bas rgyal zhes bya'o/_/de'i zhal ras ci 'dra zhe na/_pad+ma dkar po rgyas 'dra'i spyan/_/pad+ma rgyas pa'i zhal mnga' ba/_/zhes smos te/_pad+ma 'dam nas skyes kyang 'dam gyi skyon gyis ma gos pa dang 'dra bar/_
[\[4a.6\]]phyag na rdo rje nyid shin tu khro khro 'dra yang nang na nyon mongs pa med pas dkar ba'o/_/spyan kun du zlum pas rgyas 'dra'i spyan no/_/de'i phyag mtshan ci 'dra zhe na/_/rang gi lag gi rdo rje mchog_/yang dang yang du gsor byed pa/_/zhes smos te/_lag gi rdo rje de don gyi rtags su byung bas mchog go/_/_
[\[4a.7\]]yang dang yang du gsor byed pa ni/_bcom ldan 'das kyis chos kyi 'khor lo yang nas yang du skor cig par zhu ba 'bul ba'i brda yang yin/_thugs rje rgyun mi chad pas 'gro ba 'dren pa'i brda yang yin/_gdug pa can rgyun mi chad par 'dul ba'i brda yang yin/_nang na ye shes rgyun mi chad par mnga'
[\[4b\]]
[\[4b.1\]]ba'i brda yang yin/_/de yi grogs gang dang lhan cig tu zhus she na/_'khor lag na rdo rje khro tshogs lnga brgya dang lhan cig tu zhus pa'i phyir/_/khro gnyer rim par ldan la sogs/_/lag na rdo rje mtha' yas pa/_/zhes smos te/_khro gnyer ni mche ba gtsigs pa dang /_spyan bzlog pa dang /_smin ma
[\[4b.2\]]bsdus pa dang /_'bri gu ta gyen du 'greng ba la sogs pa'o/_/khro tshogs de dag la yang yon tan dang mthu mtha' yas pa dag dang ldan pa'o/_/de dag gis phrin las ci mdzad ce na/_/dpa' bo gdul dka' 'dul ba po/_/zhes smos te/_gong du bshad pa dang 'dra'o/_/ci'i phyir gdul
[\[4b.3\]]dka' zhe na/_drag po btsan thabs kyis 'dul dgos pa'i phyir ro/_/de'i nyams ci 'dra zhe na/_'jigs su rung dang dpa' byed can/_/zhes smos te/_khro bo'i cha byad dang ldan pa'o/_/de dag gi phyag mtshan ci zhe na/_/rdo rje rtse mo rab 'phro ba/_/rang gi lag gis gsor byed pa/_/zhes smos te/_rdo rje'i
[\[4b.4\]]rtse mo las rdo rje phra mo byung nas gdug pa can 'dul ba'o/_/de dag kyang gtso bo'i rjes mthun du sbyong ba'o/_/de dag gi bsam pa'i khyad par ci zhe na/_/snying rje che dang shes rab dang /_/thabs kyis 'gro don byed pa'i mchog_/ces pa la sogs pa smos te/_'gro ba rnams la snying rje chen po dang ldan
[\[4b.5\]]pa ni rgya che ba'o/_/shes rab kyi chos rnam par 'byed pa ni zab pa'o/_/thabs de lta bus gzhan don byed pas na mchog go/_/yon tan gyi khyad par ji lta bus she na/_/dga' mgu rangs pa'i bsam pa can/_/zhes pa 'gro ba'i don byed pa la dga'/_/ston pa mthong ba na mgu/_chos bshad
[\[4b.6\]]pas rjes su yi rang ba'i bsam pa yod pa'o/_/gzugs ci dang ldan pas sangs rgyas kyi phrin las byed ce na/_/khro bo'i lus kyi gzugs ldan pa/_/sangs rgyas phrin las byed pa'i mgon/_/lus btud rnams dang lhan cig tu/_/zhes smos te/_rgyan dang rang bzhin khro bor gnas
[\[4b.7\]]shing mdzad pa bcu gnyis sam phrin las rnam pa bzhi'i sgo nas 'gro ba'i don mdzad la/_khro bo de rnams kyis kyang bag med du ma yin te/_shin tu gus pa'i tshul gyis lus btud nas zhus pa'o/_/tshul lam thabs ji ltar zhus she na/_de bzhin gshegs pa bcom ldan 'das/_/rdzogs
[\[5a\]]
[\[5a.1\]]sangs rgyas la phyag 'tshal nas/_/thal mo sbyar bar byas nas ni/_/spyan sngar 'dug ste 'di skad gsol/_/zhes smos te/_de bzhin nyid du gshegs pa dang /_/'gro ba'i don la gshegs shing bdud bzhi bcom/_legs pa'i yon tan drug dang ldan pa che ba'i yon tan
[\[5a.2\]]thams cad rdzogs pa/_ma rig pa'i sgrib pa sangs rgyas shing ye shes rgyas pa ste/_de yang ma rig gnyid ni sangs phyir dang /_/shes bya la yang blo rgyas phyir/_/sangs rgyas pad+mo ltar sangs rgyas/_/zhes pa lta bu'o/_/de dag gis thal mo sbyar ba'i bar du rdo rje bcug nas/_mdun du tsog tsog por
[\[5a.3\]]'dug nas zhus pa'o/_/dgos ched ci'i don du zhus she na/_khyab bdag bdag la sman pa dang /_/bdag don bdag la thugs brtse'i phyir/_/sgyu 'phrul dra ba'i mngon rdzogs pa'i/_/byang chub ci nas bdag thob mdzod/_/ces smos te/_brtan g.yo kun la khyab pas na khyab bdag ces ston
[\[5a.4\]]pa la bos nas/_'khor bdag cag rnams la sman pa dang /_thugs brtse bar mdzad pas thabs dang shes rab khyad par can zung du 'brel pas sgyu 'phrul dra ba ste/_de'i sgo nas mngon par rdzogs par byang chub bdag gis thob par mdzod cig pa ste/_rang don gzhan don dang 'brel pa'o/_/'o na
[\[5a.5\]]bdag gi don zhus pa de yin na/_gzhan gyi don du zhus pa gang yin zhe na/_nyon mongs pas ni sems dkrugs shing /_/mi shes 'dam du bying ba yi/_/sems can kun la sman pa dang /_/bla med 'bras bu thob bya'i phyir/_/zhes smos te/_zhe sdang la sogs pa nyon mongs pas byang chub sems chu
[\[5a.6\]]rnyogs pa lta bur dkrugs shing /_de kho na nyid mi shes te/_glang po che 'dam du chud pa ltar sdug bsngal gyi rgya mtshor chud pa'i sems can kun la/_de las bzlog nas tshe 'dir sman par bya ba dang /_tshe phyi ma la bla na med pa'i byang chub kyi 'bras bu thob par bya ba'i phyir yang bshad du gsol zhes bya
[\[5a.7\]]ba'o/_/ston pa gang la zhus she na/_rdzogs pa'i sangs rgyas bcom ldan 'das/_/'gro ba'i bla ma ston pa po/_/zhes smos te/_rang dang gzhan gyi don thams cad rdzogs pa'i sangs rgyas bcom ldan 'das la zhus zhes pa'o/_/des 'gro ba rnams la chos ston par mdzad pa'o/_/ston
[\[5b\]]
[\[5b.1\]]pa des don mi mkhyen pa mi srid dam zhe na/_dam tshig chen po de nyid mkhyen/_/zhes so/_/don rtogs pa las mi 'da' bas dam tshig chen po ste/_de nyid ji lta ba mkhyen pa'o/_/des gdul bya'i dbang po dang bsam pa mkhyen zhe na/_dbang po bsam pa mkhyen mchog gis/_/zhes smos te/_dbang
[\[5b.2\]]po'i bye brag gang la gang mos mkhyen pa'o/_/'o na chos gang zhu zhe na/_bcom ldan 'das kyi ye shes sku/_/gtsug tor chen po'i tshig gi bdag_/ye shes sku ste rang byung ba/_/'jam dpal ye shes sems dpa' yi/_/ming ni yang dag brjod pa'i mchog_/ces smos te/_bcom ldan
[\[5b.3\]]'das kyi ye shes sku ni/_me long ltar thams cad la gsal zhing 'char bas me long lta bu'i ye shes so/_/gtsug tor chen po ni chos thams cad mnyam pa nyid kun gyi spyi bo'i gtsug tu bkur ba'i 'os yin pas mnyam pa nyid kyi ye shes so/_/tshig gi bdag po ni chos spyi dang rang gi mtshan
[\[5b.4\]]nyid ma 'dres par mkhyen pa'i sgo nas chos kyi tshig gsungs pa ste/_so sor rtog pa'i ye shes so/_/ye shes sku ni 'gro ba'i bya ba grub par byed pa'i sku ste/_de yang ye shes las grub pa'i sku yin pas bya ba grub pa'i ye shes so/_/rang 'byung ba ni skye ba med pa chos kyi dbyings kyi ye shes so/_/_
[\[5b.5\]]'jam dpal ye shes sems dpa' ni/_rtsa ba byang chub kyi sems te/_ye shes chen pos mnyam pa nyid la sems la thugs rjes 'gro ba'i don la sems pa'o/_/de'i rtags gzugs skur byung ba la yang de skad ces bya'o/_/tshig dang don gyi sgo nas de'i ming yang dag par
[\[5b.6\]]brjod pa ni gzhan pas don che bas na mchog go/_/mdor na ye shes lnga byang chub sems dang drug ro gcig pa'i chos gcig zhus pa'o/_/'o na ming las don ma zhus sam zhe na/_/don zab don ni rgya che zhing /_/don chen mtshungs med rab zhi ba/_/thog ma bar dang mthar dge ba/_/_
[\[5b.7\]]zhes smos te/_ci'i phyir na don zab ce na/_don chen po gsang sngags kyi don chos mnyam pa nyid yin pas kyang zab/_chos gang dang yang mtshungs pa med pas kyang zab/_spros pa'i mtshan ma rab tu zhi bas kyang zab/_dge ba gsum gyi rgya dang ldan pas kyang zab/_/dus gsum gyi
[\[6a\]]
[\[6a.1\]]sangs rgyas kyis gsungs pas kyang zab/_rdo rje theg pa'i glu yin pas kyang zab/_de ltar brjod bya zab pas rjod byed kyang zab po/_/rgya che ba ni rnam sprul sna tshogs su snang ba'o/_/gang dang yang mi mnyam pas mtshungs pa med pa'o/_/spros pa'i mtha' thams cad rab tu zhi ba/_
[\[6a.2\]]thog mar dge ba thos pa'i shes rab/_bar du dge ba bsam pa'i shes rab/_tha mar dge ba bsgom pa'i shes rab po/_/ci'i phyir zhe na/_nyon mongs pa rtsad nas 'byin pas dge ba'o/_/de sus gsungs she na/_'das pa'i sangs rgyas rnams kyis gsungs/_/ma 'ongs rnams kyang gsung
[\[6a.3\]]'gyur la/_/da ltar byung ba rdzogs sangs rgyas/_/yang dang yang du gsungs pa gang /_/zhes smos te/_rgyal ba shAkya thub pas ri bya rkang can du phyag na rdo rje la 'di gsungs pa'i dus su/_de'i byin gyi rlabs kyis byang phyogs kyi 'jig rten gyi khams pad+mo can zhes bya ba ni/_de bzhin gshegs
[\[6a.4\]]pa pad+mo mchog ces bya bas kyang 'khor gyi byang chub sems dpa' rnams la 'di gsungs so/_/de bzhin du phyogs lnga por yang gsungs so/_/chos nyid kyi mkha' rnam par dag pas kyang sangs rgyas rdo rje 'chang gis 'khor gyi de bzhin gshegs pa la 'di gsungs so/_/dpal rnam par snang
[\[6a.5\]]mdzad kyis kyang 'og min du 'khor byang chub sems dpa' rnams la 'di gsungs so/_/ri rab kyi rtser sprul sku 'khor los sgyur ba lta bus kyang sum cu rtsa gsum pa'i lha rnams la 'di gsungs so/_/dga' ldan gyi gnas su yang lha rnams la yang rgyal ba byams pas 'di gsungs so/_/_
[\[6a.6\]]der yang ma zad de rde'u dang shing bu dang nam mkha' la sogs pa la yang 'di'i sgra grag pa 'byung ngo /_/de yang /_sems dpa' mchog gi bstan pa ni/_/dbang sbyor ba dang rtogs pa dang /_/mkha' dang gzugs ni thams cad dang /_/nam mkha' las kyang grag par 'gyur/_/zhes
[\[6a.7\]]bya ba 'byung ngo /_/de nyid rtsa ba'i rgyud khri drug stong par yang lan gcig bshad/_/phyis dga' ba spyod pa 'dir yang lan gcig bshad de/_shAkya thub pas lan gnyis bshad pa'o/_/sgyu 'phrul dra ba glur blangs pa'i don gang yin na/_/rgyud chen sgyu 'phrul dra ba las/_/rdo rje 'chang chen gsang
[\[6b\]]
[\[6b.1\]]sngags 'chang /_/dpag med rnams kyi bka' bzhin du/_/glu blangs gang lags bshad du gsol/_/zhes pa rtsa ba'i rgyud sgyu 'phrul dra ba la sogs par rdo rje 'chang gis kyang don dpag tu med pa rdo rje'i glu gsungs nas 'khor rnams dga' ba bskyed pa de bzhin du/_bdag cag la
[\[6b.2\]]yang bshad du gsol zhes pa'o/_/zhus pa'i don de gzung bar khas blangs pa ni/_mgon po rdzogs sangs rgyas kun gyi/_/gsang 'dzin ci nas bdag 'gyur phyir/_/nges par 'byung ba'i bar du 'di/_/bdag gi bsam pa brtan pos gzung /_/zhes smos te/_sangs rgyas
[\[6b.3\]]kyis gsungs pa'i gsang sngags rnams 'dzin par gyur pa'i phyir nges par byang chub ma thob kyi bar du bdag gi bsam pa la the tshom ma med cing brjod pa med par gzung ngo zhes khas blangs pa'o/_/gzhan don du bshad par khas blangs pa ni/_nyon mongs ma lus bsal ba dang /_/mi shes ma
[\[6b.4\]]lus spangs pa'i phyir/_/bsam pa'i khyad par ji bzhin du/_/sems can rnams la bshad par 'tshal/_/zhes smos te/_bzung nas ci byed na/_sems can gyi nyon mongs pa ma lus bsal ba dang /_de'i rgyu mi shes pa dang ma rig pa spang ba'i phyir bshad do/_/de yang bsam pa ji ltar mos
[\[6b.5\]]pa'i khyad par shes par byas nas bshad kyi thun mong du ma yin no/_/lus ngag yid gsum gus pa'i tshul gyis zhus pa ni/_gsang dbang lag na rdo rje yis/_/de bzhin gshegs la de skad du/_/gsol nas thal mo sbyar byas te/_/lus btud nas ni spyan sngar 'dug_/ces pa ni phyag na rdo
[\[6b.6\]]rjes shAkya thub pa la thal mo sbyar/_lus gus pa'i tshul gyis btud/_gdan pad+ma las 'phags nas gsol ba btab pa'o/_/da ni lan gsungs pa'i le'u bstan pa'i phyir/_de nas bcom ldan shAkya thub/_/rdzogs pa'i sangs rgyas rkang gnyis mchog_/ces pa la sogs pa smos te/_sdud pa pos ston pa la
[\[6b.7\]]zhus ma thag pa'i rjes de nas zhes bya bar mtshams sbyar ro/_/phung po dang /_nyon mongs pa dang /_lha'i bu dang /_'chi bdag gi bdud dang bzhi bcom la/_dpal dang grags dang ye shes dang /_/dbang phyug dang ni gzugs bzang dang /_/brtson 'grus phun sum tshogs pa dang ldan la/_rgyal po
[\[7a\]]
[\[7a.1\]]shAkya'i rigs su skyes pas kyang shAkya lus ngag yid gsum mi dge ba'i las la bsrung mi dgos par rang bzhin gyis thub pas thub ces bya'o/_/bdag dang gzhan gyi don thams cad rdzogs shing /_sgrib pa thams cad sangs shing ye shes rgyas pa'o/_/mi dang lha rkang gnyis
[\[7a.2\]]su gnas pa'i gtso bor gyur pas mchog go/_/yang na sku mchog tu gyur pas mtshan dang dpe byad kyis brgyan pa dang /_gsung mchog tu gyur pas tshangs pa'i dbyangs lta bu/_thugs mchog tu gyur pas thams cad mkhyen pa'i ye shes dang /_yon tan mchog tu gyur pas yid bzhin gyi
[\[7a.3\]]nor bu rin po che ltar zad pa med pa dang /_phrin las mchog tu gyur pas 'gro don la thogs pa med pa dang /_de ltar mchog rnam pa lnga dang ldan pa'o/_/des tshul ji ltar bshad ce na/_nyid kyi zhal nas ljags bzang ba/_/ring zhing yangs pa brkyang mdzad de/_/zhes pa la sogs pa smos te/_
[\[7a.4\]]shAkya thub pa de nyid kyi ljags de ni dam pa'i chos 'byung ba'i gnas yin pas bzang ba dang /_ljags kyis mi dge ba'i chos mi gsung bas bzang ba'o/_/de'i mtshan nyid ni ring zhing zhal gyi nang du yangs pa'i ljags brkyang ba'o/_/de las ci mdzad ce na/_'jig rten gsum po snang mdzad
[\[7a.5\]]cing /_/bdud bzhi'i dgra rnams 'dul mdzad pa/_/sems can rnams kyi ngan song gsum/_/sbyong bar byed pa'i 'dzum bstan nas/_/zhes smos te/_spyir de bzhin gshegs pa la rang bzhin gyi 'od kyang yod de/_de yang lha rnams nga rgyal bskyungs pa'i phyir 'od kyis mog mog por
[\[7a.6\]]byas pa lta bu dang /_de bas kyang khyad par du ljags kyi rtse mo las 'od 'phros te/_dang por ri bya rkang can gsal bar byas/_de nas 'dod pa'i khams dang /_gzugs kyi khams dang /_gzugs med pa'i khams gsal bar byas/_'od zer gyis bdud rnam pa bzhi yang btul/_'od
[\[7a.7\]]zer las khro tshogs spros te/_khyad par du rgyud bshad pa la bar du gcod pa lha'i bu'i bdud btul/_'od zer sems can la phog pas long bas gzugs mthong /_'on pas sgra thos/_lkugs pas smra shes/_dran pa nyams pa rnams dran pa gsal nas/_zha grum gyis 'gro shes/_
[\[7b\]]
[\[7b.1\]]ngan song gsum la phog pas sdug bsngal dang bral/_nyon mongs pa rnams sbyangs/_de nas 'khor rnams la 'dzum pa mdzad pa dang /_ljags brkyang ba dang ljags las 'od zer bkye ba ni chos 'byung ba'i snga ltas gsum yin te/_me 'byung ba'i snga ltas su du ba lta bu'o/_/gsung
[\[7b.2\]]gang gis gsungs she na/_tshangs pa'i gsung ni snyan pa yis/_/'jig rten gsum po kun bkang nas/_/zhes smos te/_dper na tshangs pa gsung sgrogs kyi gsung ni snyan pa dang /_che ba dang /_phra ba dang /_gsal ba dang /_khugs 'byin pa dang /_rgyun ring ba dang /_lteng chags pa dang /_
[\[7b.3\]]mer chags pa dang /_zag pa med pa'i bde ba rgyud la skye ba dang /_shin tu thag ring yang rung /_drung na 'dug pa ltar thos pa la sogs pa gsung gi yon tan dpag tu med pa dang ldan pa'o/_/'dir yang de dang 'dra'o/_/'jig rten gsum du gsungs kyang sems can rnams skad rigs
[\[7b.4\]]mi mthun pas go 'am zhe na/_las 'phro can gyis go bar 'gyur ro/_/'khor gang la gsungs she na/_lag na rdo rje stobs po che/_/gsang dbang la ni slar gsungs pa/_/zhes smos te/_phyag na rdo rje ni sangs rgyas stong rtsa gcig gi tha chungs yin pas/_sangs rgyas thams cad 'dus pas
[\[7b.5\]]dbang bskur ba yin te/_/de yang nga ni khro bo gos sngon can/_/sangs rgyas thams cad 'dus pa'i sku/_/zhes pa lta bu'o/_/gsang mtshan du yang /_lag na rdo rje stobs po che/_/zhes btags so/_/'o na 'di byin gyis brlabs pa'i bka' yin nam snyam pa la ma yin te/_dngos su gsungs
[\[7b.6\]]pa'i bka' yin pas/_gsang dbang la ni slar gsungs pa/_/zhes pa ste/_gsang ba'i dbang thob pas kyang gsang dbang /_sku gsung thugs kyi gsang ba la dbang bskur bas kyang gsang dbang /_gsang sngags kyi sdud pa po yin pas kyang gsang dbang /_sngags kyi theg pa la
[\[7b.7\]]mnga' mdzad pa'i phyir gsang dbang ngo /_/ston pas gong du glur blangs pa de phyag na rdo rje la yang slar gsungs pa'o/_/dgos pa ci'i don du gsungs she na/_/snying rje che dang ldan gyur pas/_/'gro la phan pa'i don du khyod/_/ces pa la sogs pa smos te/_snying rje chen po dang ldan pa
[\[8a\]]
[\[8a.1\]]khyod 'gro ba la 'di dang phyi mar phan pa'i don du khyod nga la 'dri ba la 'di bshad do zhes pa'o/_/gang gi mtshan nas brjod na don che zhe na/_ye shes lus can 'jam dpal gyi/_/ming brjod pas ni don che ba/_/dag par byed cing sdig sel ba/_/zhes smos te/_ye shes drug ro
[\[8a.2\]]gcig pa'i lus can 'jam dpal nyid kyi ming nas brjod na don che pa'o/_/ci'i phyir don che zhe na/_bklags pa tsam gyis rang gi rgyud la yod pa'i sgrib pa thams cad dag par byed cing 'phral gyi sdig pa thams cad sel bar byed pas don che ba'o/_/'khor la nyon cig par bskul ba'i phyir/_nga las
[\[8a.3\]]nyan par brtson pa ni/_/legs so dpal ldan rdo rje 'chang /_/lag na rdo rje khyod legs so/_/gsang ba'i bdag po de phyir ngas/_/khyod la legs par bstan par bya/_/khyod ni rtse gcig yid kyis nyon/_/zhes smos te/_shAkya thub pa nga la khyod nyan pa ni legs so/_/ci'i phyir legs she na/_'jam
[\[8a.4\]]dpal gyis don dri ba'i phyir ro/_/gsang ba'i bdag po zhes sdud pa po la bos na/_ma 'ongs pa'i sems can rnams la phan par byed pa de'i phyir/_khyod la mtshan yang dag par brjod pa'i rigs drug gi bdag nyid can legs par bstan par bya yis/_khyod rtse gcig pa'i yid kyis nyon cig ces
[\[8a.5\]]bskul ba'o/_/'o na phyag na rdo rje la yang bskul dgos sam zhe na/_de dgos pa ma yin te/_phyag na rdo rje la mtshan nas phyi rabs kyi rnal 'byor pa rnams la snod kyis ma zin pa dang /_brjed pa dang /_'dres pa dang gsum spongs la nyon cig par gdams pa'o/_/de ltar gsungs pas 'khor rjes su
[\[8a.6\]]yi rang ba ni/_/bcom ldan de ni legs zhes gsol/_/zhes smos pa yin te/_bcom ldan 'das bdag cag la 'jam dpal gyis chos gnang ba de ni legs so zhes pa'i don to/_/da ni rigs la gzigs pa'i le'u bstan pa'i phyir/_de nas bcom ldan shAkya thub/_/ces pa la sogs pa
[\[8a.7\]]smos te/_nyan par nges ma thag pa de nas bcom ldan 'das kyis gsungs zhes sbyar ro/_/gsang sngags rigs chen thams cad dang /_/zhes pa 'dis ni rigs bsdus pa la gzigs pa bstan te/_gsang sngags 'di man+t+ra zhes pa'i sgras skyob pa la 'jug ste/_mdor na thabs dang
[\[8b\]]
[\[8b.1\]]shes rab khyad par can la bya'o/_/rigs las byung bas na rigs so/_/rigs 'dzin pas na rigs so/_/rigs thams cad kyi bdag por gyur cing /_rigs thams cad 'dus pas na rigs chen no/_/bya ba dang spyod pa dang rnal 'byor gyi theg pa rnams bskyed pa'i gnas su gyur pas kyang de skad
[\[8b.2\]]ces bya'o/_/'di'i dgos pa ni nyon mongs pa lnga cha mnyam du 'dul ba'i gnyen po ste/_mdor bstan gyi tshul lo/_/gsang sngags rig sngags 'chang ba'i rigs/_/zhes pa 'dis ni las kyi rigs la gzigs pa bstan te/_gsang sngags ni pho ste thabs so/_/rig sngags ni mo ste shes
[\[8b.3\]]rab po/_/byed pa las ni gsang sngags kyis ni log par rtogs pa sel lo/_/rig sngags kyis ni ma rig pa sel to/_/de yang /_'da' bar bya ba ma yin la/_/dbye bar dka' ba gsang ba nyid/_/gsang ste bsgrub phyir sngags pa ni/_/gsang sngags zhes bya'i nges par brjod/_/ces pa
[\[8b.4\]]dang /_ngag gi rigs mchog bsgrub pa dang /_/dngos grub 'dod pa yod pa ste/_de phyir rig sngags zhes bya'o/_/zhes gsungs pa lta bu'o/_/'chang ba ni 'dzin pa'o/_/'di'i dgos pa ni gdul bya phrag dog dang le lo shas che ba rnams 'dul ba'o/_/rigs gsum la ni rnam par gzigs/_/_
[\[8b.5\]]zhes pa 'dis ni de bzhin gshegs pa'i rigs la gzigs pa bstan te/_rigs gsum ni sku gsung thugs so/_/rigs de gsum rnam snang la 'dus pas de skad ces bya'o/_/'di'i dgos pa ni gti mug shas che ba rnams 'dul bar byed pa'o/_/'jig rten 'jig rten 'das
[\[8b.6\]]pa'i rigs/_/zhes pa 'dis ni pad+ma'i rigs la gzigs pa bstan te/_so sor rtog pa'i ye shes kyis 'jig rten dang 'jig rten las 'das pa gnyis mkhyen te/_de yang gnyis su snang la gnyis su ma zhen pa'i tshul du mkhyen no/_/des na 'jig rten las 'das pa dang /_'jig rten
[\[8b.7\]]pa gnyis ka'i rigs so/_/'di'i dgos pa ni 'dod chags shas che ba rnams 'dul bar byed do/_/'jig rten snang byed rigs chen dang /_/zhes pa 'dis ni rdo rje'i rigs la gzigs pa bstan te/_'jig rten gyi chos thams cad snang la rang bzhin med par me long gi gzugs brnyan
[\[9a\]]
[\[9a.1\]]ltar rtogs pas 'jig rten snang bar byed do/_/thams cad kyi thugs kyi ngo bor gyur pas rigs chen no/_/'di'i dgos pa ni zhe sdang shas che ba rnams 'dul bar byed do/_/phyag rgya chen po'i rigs mchog dang /_/zhes pa 'dis ni rtsa ba byang chub kyi sems rdo rje'i rigs
[\[9a.2\]]bstan te/_phyag rgya la spyir du ma yod kyang 'dir rgyas 'debs pa'i phyir phyag rgya ste/_chos thams cad skye ba med pa'i rgyas 'debs pa'i mchog go/_/'di'i dgos pa ni spros pa'i mtshan ma thams cad 'joms par byed do/_/rigs chen gtsug tor cher gzigs nas/_
[\[9a.3\]]zhes pa 'dis ni rin po che'i rigs la gzigs pa bstan te/_rin chen 'byung ldan ni sangs rgyas kyi che ba'i yon tan thams cad 'byung ba'i rigs yin pas rigs chen no/_/gtsug tor ni yon tan gyis mtho bar byas pa'o/_/de yang ming gi rnam grangs ni gzigs zhes bya/_ting nge 'dzin
[\[9a.4\]]la snyoms par 'jug ces bya'o/_/de yang tshul ji ltar gzigs ni ye shes kyi spyan gyis zab pa stong pa nyid ji lta ba'i don la gzigs pa dang /_thugs rje'i spyan gyis rgya che ba ji snyed pa la gzigs pa'o/_/yang gsum ste/_spang bya nyon mongs pa dang /_de spong ba'i gnyen po lha'i
[\[9a.5\]]rigs dang /_lha'i rtog pa zlog par byed pa ye shes la gzigs pa rnams su yang sbyar ro/_/da ni sgyu 'phrul dra ba man ngag gi le'u bstan pa'i phyir thams cad la bstod pa/_tshig gi bdag pos tshigs su bcad/_/ces pa/_tshig gi bdag po ni bcom ldan 'das nyid do/_/tshigs su
[\[9a.6\]]bcad pa ni rigs drug gi bdag nyid tsheg bar bdun pa nyid du tshigs su bcad de ston pa gsung gi mnga' bdag yin pas bdag po zhes kyang bya/_rigs la gzigs pa thugs la rtogs nas/_tshig gi bdag pos tshigs su bcad ces bya'o/_/gsang sngags rgyal po drug ldan zhing /_/_
[\[9a.7\]]zhes pa/_oM badzra tI k+Sh+Na la sogs pa ye shes sems dpa' drug gi sngags drug go/_/brjod bya'i gtso bo ji lta bu zhig gsungs she na/_gnyis su med par 'byung ba dang /_/zhes pa la sogs pa ste/_gzung 'dzin gnyis med par ye shes kyi sku'i bdag nyid du sangs rgyas pa'o/_/mi skye
[\[9b\]]
[\[9b.1\]]chos can 'di gsungs pa/_/zhes pa/_rig pa rang gsal ba de yang skye med kyi rang bzhin du gnas pa ste 'bras bu'i mchog go/_/blo brod pa bskyed pa'i phyir 'bras bu'i sa bstan pa ni/_a A i I u U e o au oM aHde yang sangs rgyas kyis bcu gnyis la mtho dman dang rim
[\[9b.2\]]pa yod pa ma yin te/_ye shes gcig la yon tan gyi bye brag bcu gnyis su bstan pa'o/_/de yang sangs rgyas kyi mkhyen pa'i ye shes kyis ma rig pa bcom nas shes bya gsal bar snang ba dang /_nyon mongs pa ma spang par ye shes su gsal ba dang /_mtha' dang dbus med pa dang /_mi
[\[9b.3\]]'gyur zhing dbyer mi phyed pa dang /_sems can gyi dgos 'dod thams cad 'byung ba dang /_'gro ba'i don mdzad kyang skyon gyis ma gos pa dang /_rtsol ba med par gzhan don 'grub pa dang /_yang dag par dpe mtshon pa dang bral ba dang /_phyogs 'dra tsam gyis mtshon du btub pa dang /_rig
[\[9b.4\]]pa rang bzhin gyis 'od gsal ba dang /_shes bya ji lta ba dang ji snyed pa thams cad mkhyen pa dang /_so so rang rig pa gnyis su mkhyen pa'o/_/de rnams su sangs rgyas kyi yon tan ji snyed cig gsungs pa thams cad 'dus par shes par bya'o/_/de yang 'di skad du rdo rje snying po rgyan gyi rgyud
[\[9b.5\]]las/_/kun du 'od kyis chen po/_/de ni nyi ma'i dkyil 'khor 'dra/_/bdud rtsi 'od ni gnyis pa ste/_/shin tu 'od gsal zla ba 'dra/_/nam mkha' 'od ni gsum pa ste/_/nam mkha' ji bzhin rab tu gnas/_/rdo rje 'od ni bzhi pa ste/_/sa de nyid ni yid dga' ba'o/_/lnga pa rin chen 'od ces
[\[9b.6\]]pa/_/dbang bskur ba la rab tu gnas/_/pad+ma'i 'od ni drug pa ste/_/pad+ma bzhin du rab tu gyes/_/bdun pa las ni 'od ces bya/_/sangs rgyas phrin las byed par 'dod/_/brgyad pa dpe med ces pa ste/_/don la dpe dang mnyam pa min/_/dpe ldan zhes pa dgu pa yin/_/thams cad
[\[9b.7\]]dpe ni so sor 'bigs/_/bcu pa shes rab 'od ces pa/_/sangs rgyas sa ni bla na med/_/bcu gcig thams cad mkhyen pa nyid/_/sa chen rab tu 'od gsal ba/_/bcu gnyis so so rang rig pa/_/sangs rgyas ye shes rab tu rdzogs/_/zhes 'byung bas gsal lo/_/_
[\[10a\]]
[\[10a.1\]]dus gsum gyi sangs rgyas thams cad kyi thugs kyi bdag nyid du 'jam dpal nyid bstan pa'i phyir s+thi to hr-i di ni zhes pa la sogs pa smos te/_s+thi to hr-i di ni thugs kar gnas pa'o/_/dz+nyA na mUrti ni ye shes kyi sku'o/_/ra haM bud+d+ho ni dus gsum gyi sangs rgyas so/_/_
[\[10a.2\]]bud+d+ha nan ni bdag nyid sangs rgyas yin no/_/t+r+yai d+h+ra brti nan ni dus gsum du bzhugs pa'o/_/mtha' bsdus pas ni dus gsum du bzhugs pa'i sangs rgyas kyi ye shes kyi sku'i bdag nyid thugs la gnas pa'i sangs rgyas yin zhes pa'o/_/de la shes rab kyi 'khor lo bsgom pa bstan
[\[10a.3\]]pa ni/_oM badzra tIk+Sh+Na ni rdo rje rnon po'o/_/duHkha ts+tshe da ni sdug bsngal gcod pa'o/_/pradz+nyA dz+nyA na mUrta ye ni ye shes kyi gtsug tor ro/_/dz+nyA na kA ya ni ye shes kyi sku can no/_/bA gI shwa ra ni ngag gi dbang phyug go/_/a ra pa tsa na ya te na maHni skye ba med pa'i shes rab chags pa med pa'i spyod yul
[\[10a.4\]]zhes pa'o/_/de dag ni pad+ma dang /_rdo rje dang /_de bzhin gshegs pa dang /_las dang rin po che dang /_byang sems rdo rje'i rigs te/_go rims bzhin du sbyar bar bya'o/_/bsgom zhing sngags bzlas pa'i tshe na ni bdag nyid rje btsun du bsgoms pa'i thugs kar 'khor lo rtsibs drug mu
[\[10a.5\]]khyud dang ldan pa la sngags drug po 'di bkod la spro bsdu bya zhing bzlas pa bya'o/_/mtshan brjod 'don pa'i dus su ni/_'di rnams ming gi gtso bo rnams kyi sgo nas bstod pa yin par shes par bya'o/_/da ni rtsa ba byang chub sems kyi sgo nas 'jam dpal ye shes sems dpa'i le'u
[\[10a.6\]]bstan pa ni/_'di ltar sangs rgyas bcom ldan 'das/_/zhes bya ba la sogs pa smos te/_da ni de'i mtshan rgyas par bshad pa ni 'di ltar yin zhes bya'o/_/rdzogs pa'i sangs rgyas 'byung ba'i rgyu ni/_chos skye ba med pa bsgoms pa las 'byung bas/_/rdzogs pa'i sangs rgyas
[\[10a.7\]]a las byung /_/zhes bya'o/_/'o na yi ge a gcig pu las byung ba ci yin zhe na/_a ni yig 'bru kun gyi mchog_/ces pa'o/_/ci'i phyir mchog yin zhe na/_chos kyi don chen po ston pa'i yi ge yin pas/_/don chen yi ge dam pa yin/_/zhes pa'o/_/de yang ci'i phyir na
[\[10b\]]
[\[10b.1\]]don chen skye ba med pa'i don ston pas/_/khong nas 'byung ba skye ba med/_/ces bya ste/_yi ge gzhan ni so lce mchu dang yar rkan la sogs pa rnams la rag lus la/_a ni de rnams la rag ma lus te/_khong nas rang 'byung du 'byung bas yi ge rnams kyi nang na dam pa'o/_/de nyid la
[\[10b.2\]]brjod du med par gnas pas/_/tshig tu brjod pa spangs pa ste/_/zhes bya'o/_/brjod pa'i sgra thams cad kyi rgyu'i gtso bor gyur te ngag thams cad la 'jug par byed pas/_brjod pa kun gyi rgyu yi mchog_/tshig kun rab tu gsal bar byed/_/ces bya ba la sogs pa smos te/_'o na nyon
[\[10b.3\]]mongs pa ji ltar spang zhe na/_mchod pa chen po 'dod chags che/_/sems can thams cad dga' bar byed/_/ces bya ba la sogs pa smos te/_de mchod pa ni lha mnyes par byed pa'i phyir na mchod pa ste/_'dir nyon mongs pa ma spangs par ye shes su grub pa dgos pa mthun te rang gis mchod
[\[10b.4\]]pa'o/_/de nas kun la sbyar ro/_/chen po'i sgra ni dper na dug sel ba'i sngags la dug sngags zer ba ltar mi mthun pa'i phyogs 'joms pas chen po'o/_/'dod chags ni nyon mongs mnyam pa nyid la dang gis chags pa'o/_/des log pa'i 'dod chags dang bral bar byed cing zag med
[\[10b.5\]]kyi dga' ba skyed par byed pa'o/_/mchod pa chen po zhe sdang che/_/nyon mongs kun gyi dgra che ba/_/zhes pa rnam par rtog pa 'joms pa'i zhe sdang mnga' la/_zhe sdang rang kha ma 'joms pas dgra che ba'o/_/mchod pa chen po gti mug che/_/gti mug blo ste gti mug sel/_/zhes pa
[\[10b.6\]]chos tha dad du byed pa med pa'i don gyi gti mug dang ldan pas des gti mug rang kha ma sel ba'o/_/mchod pa chen po khro ba che/_/khro ba chen po dgra che ba/_/zhes smos te/_nyon mongs pa skyer mi ster bas khro ba che la/_des khong khro rang kha ma 'joms pas dgra che ba'o/_/mchod pa
[\[10b.7\]]chen po chags pa che/_/chags pa thams cad sel bar byed/_/ces pa don zag med kyi bde ba la chags la/_ser sna'i chags zhen rang kha ma sel bar byed do/_/de la gong ma gong ma ni 'joms byed/_'og ma 'og ma ni gzhom bya'o/_/de dag la man ngag tu sbyar na rnam pa bzhi
[\[11a\]]
[\[11a.1\]]ste/_nyon mongs pa de dag la zhen pa'i gdul bya la de dag ma spangs pa'i rjes su mthun pa'i spyod pa'i thabs kyis grol bar byed pas spyod mthun grol ba'i mchod pa'o/_/nyon mongs pa ye shes lngar gnas gyur pas gnas gyur ye shes kyi mchod pa'o/_/nyon
[\[11a.2\]]mongs pa lnga las grol bas rigs lnga'i sku phyag rgya chen po thob pas grol thar phyag rgya'i mchod pa'o/_/nyon mongs pa la brtags na ngo bo grub pa med de chos nyid du gnas pas rang bzhin dag pa'i mchod pa'o/_/'dod pa chen po bde ba che/_/dga' ba chen po mgu ba che/_/_
[\[11a.3\]]zhes pa sems can thar par 'dod pa'i blo yod pa la thar pa'i bde ba skyed par byed cing chos bstan pas dga' la/_/don rtogs pas mgu bar byed pa'o/_/gzugs che lus kyang che ba ste/_/kha dog che zhing lus bong che/_/ming yang che zhing rgya che ba/_/dkyil 'khor chen po
[\[11a.4\]]yangs pa yin/_/zhes snang la rang bzhin med pa'i gzugs dang /_gdol pa can gyi lus lta bur yang sprul te/_de yang ye shes las grub pa yin pas che zhes bya'o/_/nang na ye shes gsal ba'i rtags su sku gzi mdangs dang ldan pas kha dog che ba'o/_/gzhan zil
[\[11a.5\]]gyis gnon pas lus bong che ba'o/_/grags pa chen po yod pas ming che ba'o/_/bsod nams kyi tshogs rgyas pas rgya che ba'o/_/'dir zab pa dang rgya che ba gnyis su med pa dang /_no pi ka mtha' dag 'byung bas dkyil 'khor chen po'o/_/kun la khyab pa dang gang yang
[\[11a.6\]]bkag pa med pas yangs pa'o/_/de la ye shes kyi khyad par ni/_/shes rab mtshon chen 'chad ba ste/_/nyon mongs lcags kyu che ba'i mchog_/grags chen snyan grags chen po ste/_/snang ba chen po gsal ba che/_/zhes smos te/_shes rab kyi mtshon gyis nyon mongs pa 'joms
[\[11a.7\]]pa ste/_/dper na nyon mongs pa glang po che smyon pa la ye shes lcags kyus 'dul ba lta bu'o/_/de yang khams gsum du grags pa khyad par can yod pa dang /_nang du ye shes gsal ba'i rtags su phyir 'od zer gsal bas bskor ba'o/_/de la sprul pa'i tshul ji ltar 'byung zhe
[\[11b\]]
[\[11b.1\]]na/_/mkhas pa sgyu 'phrul chen po 'chang /_/sgyu 'phrul chen po don grub pa/_/sgyu 'phrul chen po dga' bas dga'/_/sgyu 'phrul chen po mig 'phrul can/_/zhes smos te/_'gro ba la tshogs gnyis rdzogs par byed pa'i thabs la mkhas pa ste/_sgyu ma lta bu'i sprul pas 'gro ba'i don
[\[11b.2\]]mdzad pa'i thabs kyis gang 'dod pa'i don 'grub par byed pa ste/_de yang /_sems ni sgyu ma'i rnam pa ste/_/byang chub kyang ni sgyu ma 'dra/_/dper na sgyu ma'i mkhan po 'gas/_/gyo mo la ni sngags bzlas te/_/sbyor ba goms pas bsnun na ni/_/rkang bzhi pa la sogs pa'i gzugs/_/_
[\[11b.3\]]zhen pa'i sems la snang bar 'gyur/_/zhes gsungs pa lta bu'o/_/thugs rjes 'gro ba'i don la dga' ba dang /_shes rab kyis gnyis med kyi don la dga' ba'o/_/med pa 'phrul zhing yod pa bsgyur ba dang 'dra ste/_don zab mo ma rtogs pa rnams la mig 'phrul bstan nas dngos
[\[11b.4\]]'dzin zlog par byed do/_/des thun mong gi lam ji lta bu ston zhe na/_/sbyin bdag chen po gtso bo ste/_/tshul khrims chen po 'chang ba'i mchog_/bzod chen 'chang ba brtan pa po/_/brtson 'grus chen po brtul ba yin/_/bsam gtan chen po'i ting 'dzin gnas/_/shes rab
[\[11b.5\]]chen po lus 'chang ba/_/stobs po che la thabs che ba/_/smon lam ye shes rgya mtsho ste/_/zhes smos te/_'khor gsum yongs su dag pa gtong bas sbyin pa'i gtso bo'o/_/nyes byas mi 'byung bas tshul khrims chen po'o/_/mtshan mas mi 'khrugs pas bzod pa brtan
[\[11b.6\]]pa'o/_/rtogs pas ma gos pas brtson 'grus brtul ba'o/_/g.yeng ba'i sgra med pas bsam gtan chen po'o/_/gnyis med rtogs pas shes rab chen po'o/_/bdud kyi dpung 'joms pas stobs che ba'o/_/bdag dang gzhan grol bar byed pa'i thabs sna tshogs mnga'
[\[11b.7\]]bas thabs che bar 'gyur ro/_/bdag dang gzhan grol bar byed pa'i smon lam mnga' bas dang /_ji lta ba dang ji snyed pa mkhyen pa'i ye shes mnga' ba ste/_rgya che ba dang /_snang la zhen pa med pa rgya mtsho dang 'dra'o/_/de ltar pha rol tu phyin pa bcu dang rje btsun ldan la/_gzhan la
[\[12a\]]
[\[12a.1\]]yang ston par mdzad do/_/byams chen rang bzhin dpag tu med/_/snying rje chen po blo yi mchog_/ces pa 'gro ba la bu gcig pa'i ma bzhin du byams la/_de nyid lam zhen pas byams pa chen po'o/_/ris su che ba dang /_res 'jog med pas dpag tu med do/_/_
[\[12a.2\]]'gro ba la snying rje rgyun mi 'chad pas che ba'o/_/de nyid la'ang ma zhen pas blo'i mchog go/_/'o na tshad med pa bzhi yod pa la dga' ba dang btang snyoms ma smos pa ci yin zhe na/_de ni chos zlas dbye ba ste shugs la bstan to/_/thabs shes rab kyi khyad par ci zhe na/_shes rab chen po blo chen
[\[12a.3\]]ldan/_/mkhas pa chen po thabs che ba/_/zhes smos te/_chos rab tu rnam par phye nas gnyis med rtogs pa'i shes rab chen po mnga' ba ste/_des 'gro ba'i don byed pa'i blo gros dang ldan pa'i sgo nas thabs kyi bya ba la mkhas te/_gdul bya'i bsam pa dang sbyar nas gang la ji ltar 'dul
[\[12a.4\]]ba'i thabs sna tshogs ston pa'o/_/thabs dang shes rab ni khyab che ste/_lam dang 'bras bus bsdus pa yo la gnas so/_/'o na rdzu 'phrul gyi sgo ji lta bus don mdzad ce na/_rdzu 'phrul chen po'i stobs dang ldan/_/shugs chen mgyogs pa chen po ste/_/rdzu 'phrul chen po cher grags
[\[12a.5\]]pa/_/stobs chen pha rol gnon pa po/_/zhes smos te/_stod nas me 'bar ba dang /_smad nas chu 'brub pa dang /_gcig du mar byed pa dang /_du ma gcig tu byed pa dang /_stong gsum phyag rgyar shong ba dang /_phyag rgya stong gsum du sprul pa la sogs pa dang /_tshur mi brdzi ba dang /_gzhan
[\[12a.6\]]phar 'joms pas stobs so/_/'gro ba'i don byed pa la yid ltar mgyogs pa'i shugs dang ldan zhing /_nyan thos dang /_rang rgyal dang /_'jig rten pa dang /_byang chub sems dpa' rnams la cher grags so/_/ye shes kyi stobs kyis bdud bzhi zil gyis gnon pa ste che ba'o/_/_
[\[12a.7\]]de'i nus mthu dngos gang zhe na/_/srid pa'i ri bo chen po 'joms/_/mkhregs shing rdo rje chen po 'chang /_/drag po chen po drag shul che/_/'jigs chen 'jigs par byed pa po/_/zhes smos te/_yang nas yang du 'gro ba drug tu skye bas srid pa'o/_/de ri bo ltar gzhom dka'
[\[12b\]]
[\[12b.1\]]bas/_gnyis med rtogs pas 'joms par byed pa'o/_/de'i mtshan nyid mi 'gyur bas mkhregs la/_stong pa nyid rdo rje ltar dbyer mi phyed pa'o/_/de yang /_/mi phyed mi chod mi shigs pas/_/stong pa nyid la rdo rjer bshad/_/ces pa lta bu'o/_/de yang don gyi sgo nas bag chags
[\[12b.2\]]thams cad 'joms pas drag po che la rtags kyi sgo nas gdug pa can thams cad 'dul bar byed pa'i drag po'i gzugs su sprul pa'o/_/des gang 'jigs par byed na/_khyab 'jug dang /_ma hA de ba la sogs pa 'jigs chen rnams rje btsun gyis 'jigs par byed pa'o/_/khyad
[\[12b.3\]]par gyi lam gyi tshul gang zhe na/_/mgon po rigs mchog chen po ste/_/bla ma gsang sngags che ba'i mchog_/theg pa chen po'i tshul la gnas/_/theg pa chen po'i tshul gyi mchog_/ces smos te/_gdul bya'i mgon skyabs mdzad pa'i sku gsung thugs kyi lha'i rigs la mchog
[\[12b.4\]]tu gyur cing 'gro ba la dam pa'i chos nye bar ston pas bla ma/_thabs dang shes rab khyad par can ston pas gsang sngags che ba'i mchog go/_/de yang /_/don gcig na yang ma rmongs dang /_/thabs mang dka' ba med pa dang /_/dbang po rnon po'i dbang byas pas/_/sa dang pha
[\[12b.5\]]rol phyin pa'o/_/sngags kyi bstan pa khyad par 'phags/_/zhes gsungs pa lta bu'o/_/de yang theg pa chen po ni shes rab dang snying rjes khyad par du byas pa'o/_/skal ba can de la gzud pa'i phyir/_/rang nyid kyang de la gnas pa'i tshul ston na/_/theg pa chen po 'di'i tshul pha
[\[12b.6\]]rol tu phyin pa las mchog tu gyur to/_/gang gis na 'khor 'das dbyer med du ston pa'o/_/da ni chos kyi dbyings kyi sgo nas 'jam dpal ye shes sems dpa'i mtshan bstan pa'i phyir/_sangs rgyas rnam par snang mdzad che/_/thub pa chen po thub chen ldan/_/gsang sngags
[\[12b.7\]]tshul chen las byung ba/_/gsang sngags tshul chen bdag nyid can/_/zhes smos te/_sgrib pa sangs shing ye shes rgyas pas gdul bya la rnam pa sna tshogs su snang zhing /_gzhan don mdzad pas che'o/_/sku gsung thugs kyi mi dge ba'i las la bsrung mi dgos par thub la
[\[13a\]]
[\[13a.1\]]de yang dus rtag tu mnyam pa la bzhag pas thub chen ldan no/_/bsam gyis mi khyab pa'i mthu ston pa dang /_'jig rten dang 'jig rten las 'das pa'i srog bskul bas na sngags so/_/de nyid rtogs dka' ba dang /_gzhan la bstan pa ma yin pas/_gsang
[\[13a.2\]]ba'o/_/tshul ni lam mo/_/de las sangs rgyas 'byung ba ste/_de ni khyad par gyi lam mo/_/rje btsun nyid gsang sngags kyi ngo bo nyid du bzhugs pas na bdag nyid can no/_/thun mong gi lam gang zhe na/_pha rol phyin bcu thob pa ste/_/pha rol phyin pa bcu la gnas/_/pha rol phyin bcu
[\[13a.3\]]dag pa ste/_/pha rol phyin pa bcu yi tshul/_/zhes smos te/_pha rol tu phyin pa bcu la dbang thob cing /_gzhan de la gzud pa'i phyir rang yang de la gnas pa'i tshul ston pa dang /_de rnams lam zhen pa dang /_de dag gi gzhung tshul la mkhas pa'o/_/mgon po sa bcu'i dbang phyug ste/_/_
[\[13a.4\]]sa bcu la ni gnas pa po/_/zhes pas ni yon tan 'phel ba'i rten byed pas shes rab dang ting nge 'dzin las zhes bya ste/_de yang 'jig rten las 'das pa'i sems thob pas sa dang po rab tu dga' ba'o/_/tshul khrims 'chal ba'i dri ma dang bral bas gnyis pa dri ma med pa'o/_/_
[\[13a.5\]]mchog tu gsal ba'i shes rab thob pas gsum pa 'od byed pa'o/_/byang chub kyi phyogs dang mthun pa'i chos kyi 'od 'phro bas bzhi pa 'od 'phro ba'o/_/bsam gtan dang 'gro don mdzad pa gnyis 'joms pas rang gi rgyud sbyang bar dka' bar mdzad pas lnga pa sbyang dka' ba'o/_/_
[\[13a.6\]]mtshan ma med pa'i ting nge 'dzin mngon du gyur pas drug pa mngon du gyur pa'o/_/mtshan ma las ring du song bas na bdun pa ring du song ba'o/_/ting nge 'dzin de la mtshan ma gang gis kyang mi g.yo bar gnas pas brgyad pa mi g.yo ba'o/_/gdul bya rnams la chos ston pa'i blo gros
[\[13a.7\]]chen po dang ldan pas dgu pa legs pa'i blo gros so/_/chos kyi char gyis gdul bya'i chos kyi lo tog smin par byed pa'i yon tan gyi sprin chen po dang ldan pas bcu pa chos kyi sprin gyi sa zhes bya'o/_/sa bcu la dbang bsgyur zhing gzhan la 'chad pa dang /_gzhan de la gzud par bya
[\[13b\]]
[\[13b.1\]]ba'i phyir/_de la gnas pa'i tshul ston pa'o/_/der yang ma zad de che ba'i yon tan du mar snang ba'i phyir/_/shes bcu rnam dag bdag nyid can/_/zhes bya ba la sogs pa smos te/_shes pa bcu ni chos shes pa dang /_rjes su 'gro ba shes pa dang /_pha rol gyi sems shes pa dang /_
[\[13b.2\]]kun rdzob shes pa dang /_sdug bsngal shes pa dang /_kun 'byung shes pa dang /_'gog pa shes pa dang /_lam shes pa dang /_zad pa shes pa dang /_mi skye ba shes pa dang /_shes pa bcu po de rang bzhin med par shes pas rnam dag go/_/de rnams gzhan la ston pas shes bcu rnam dag
[\[13b.3\]]'chang ba po zhes bya'o/_/rnam pa bcu po don bcu'i don/_/zhes pa rnam pa bcu ni 'khor ba'i chos phung po lnga dang /_nyon mongs pa lnga ste bcu'o/_/'khor ba'i chos thams cad bsdus na der 'dus so/_/de dag rnam par dag pas don bcu ste/_rigs lnga ye shes lnga ste bcu'o/_/de bcu
[\[13b.4\]]ni don du gnyer bar bya ba'i 'os yin pas don zhes bya'o/_/thub dbang stobs bcu khyab pa'i bdag_/ces pa thub pa ni rgyal ba rnams so/_/de rnams kyi gtso bor gyur pas thub dbang ngo /_/stobs bcu ni gnas dang gnas ma yin pa mkhyen pa'i stobs dang /_las dang 'bras bu mkhyen
[\[13b.5\]]pa'i stobs dang /_khams rnams ji lta ba bzhin du mkhyen pa'i stobs dang /_lam sna tshogs pa mkhyen pa'i stobs dang /_pha rol gyi mos pa sna tshogs mkhyen pa'i stobs dang /_dbang po mchog dang mchog ma yin pa mkhyen pa'i stobs dang /_kun nas nyon mongs pa dang rnam par byang ba
[\[13b.6\]]mkhyen pa'i stobs dang /_sngon gyi gnas rjes su dran pa mkhyen pa'i stobs dang /_skye ba dang 'chi 'pho mkhyen pa'i stobs dang /_zag bcas dang zag med mkhyen pa'i stobs so/_/de yang thugs rje chen pos kun la khyab pa'i bdag nyid du zhugs pa'o/_/thugs rjes khyab
[\[13b.7\]]pa tsam ma yin te/_gdul bya ma lus pa'i don ji ltar 'tsham par mdzad pas/_/kun gyi don ni ma lus byed/_/ces pa smos pa yin no/_/rnam bcu dbang ldan che ba po/_/zhes pa rje btsun nyid dbang bcu'i yon tan dang ldan te/_tshe la dbang ba dang /_sems dang /_yo byad
[\[14a\]]
[\[14a.1\]]dang /_las dang /_skye ba dang /_rdzu 'phrul dang /_mos pa dang /_smon lam dang /_ye shes dang /_chos la dbang ba'o/_/de ltar na mtshan ma can gyi skyon du mi 'gyur ram zhe na/_thog ma med pa spros med bdag_/de bzhin nyid dag dag pa'i bdag_/ces smos te/_
[\[14a.2\]]chos nyid la thog mtha' med pa la brtags pas mtha' thams cad dang bral bas spros pa med pa'o/_/'gyur ba med pas de bzhin nyid do/_/gzung 'dzin gyi dri ma med pas dag pa'i bdag go/_/de ltar na gzhan gyi don la ji ltar 'dug ce na/_/bden par smra zhing tshig mi 'gyur/_/_
[\[14a.3\]]ji skad smras pa de bzhin byed/_/gnyis med gnyis su med par ston/_/gzhan mi slu bar don dang mthun par smra bas bden par smra la/_gzhan don byed par dam bcas pa kho na bzhin du mdzad pas tshig mi 'gyur ba'o/_/chos thams cad sgyu ma'am rmi lam lta bu yin no zhes smra
[\[14a.4\]]ba kho na bzhin du rang yang spyod par byed do/_/rjes su mthun pas gzhan mos pa bskyed pa'i phyir ro/_/de mi mthun pa'i phyogs zil gyis gnon par bstan pa ni/_/yang dag mtha' la rnam par gnas/_/bdag med seng ge'i sgra dang ldan/_/mu stegs ri dgas ngan 'jigs byed/_/_
[\[14a.5\]]kun du 'gro ba'i don yod stobs/_/de bzhin gshegs pa'i yid ltar mgyogs/_/zhes smos te/_yang dag pa'i mtha' gnyis med la gnas nas/_bdag dang bdag gir mngon par zhen pa med pa'i chos kyi sgra 'jigs pa med par sgrogs par byed pa/_seng ge'i sgra lta bu lta ba
[\[14a.6\]]log pa bdag tu rtog cing /_nad pa la smod pa'i ri dwags lta bu ngan pa 'jigs shing skrag par byed cing 'gro ba kun gyi don skyes bu'i stobs ltar ji ltar yang snang nas mdzad do/_/de yang 'gro ba'i don la de ka bzhin du gshegs te/_myur bar mdzad pa'i dpe ni yid lta bu'o/_/_
[\[14a.7\]]de la sku'i yon tan ji ltar snang na/_rgyal ba rnam rgyal dgra las rgyal/_/'khor los sgyur ba stobs po che/_/tshogs kyi slob dpon tshogs kyi mchog_/tshogs rje tshogs bdag dbang dang ldan/_/mthu chen gces par 'dzin pa ste/_/tshul chen gzhan gyi dring mi 'jog_/ces te/_
[\[14b\]]
[\[14b.1\]]yon tan gyi bgo skal gyis ma pham pas rgyal ba dang /_rnam par rtog pa las rgyal ba dang /_dgra bdud bzhi las rgyal ba ste/_'jig rten pa'i 'khor los sgyur ba'i rgyal po ltar sprul nas 'gro ba'i don mdzad pas kyang 'khor los sgyur ba'o/_/chos kyi 'khor lo bskor
[\[14b.2\]]bas 'gro ba rnams kyi kha lo sgyur bas kyang 'khor los sgyur ba'o/_/dkyil 'khor gyi gtso bo mdzad pas kyang 'khor los sgyur ba'o/_/gzhan gyi dpung 'joms pas kyang stobs che ba'o/_/de yang nyan thos kyi tshogs kyi slob dpon mdzad cing /_rang rgyal ba 'dren pas na tshogs
[\[14b.3\]]kyi mchog go/_/byang chub sems dpa'i tshogs kyi rje bo mdzad cing /_de bzhin gshegs pa tshogs kyi bdag po mdzad/_de rnams la dbang bsgyur ba'i mthu dang ldan pa'o/_/der yang ma zad de gzung 'dzin 'joms pa'i mthu chen po mnga' bas shin tu gces pa'i chos ni gnyis med yin
[\[14b.4\]]pas de 'chang bas 'dzin pa'o/_/des na lam bgrod du med pas/_gzhan gyis bkri mi dgos pa ste/_des na gzhan gyi dring mi 'jog pa'o/_/de la gsung gi yon tan ji lta bu 'byung zhe na/_/tshig rje tshig bdag smra mkhas pa/_/tshig la dbang ba tshig mtha' yas/_/tshig bden bden
[\[14b.5\]]par smra ba ste/_/bden pa bzhi ni ston pa po/_/zhes smos te/_'dis ni so so yang dag par rig pa bzhi bstan te/_tshig rje ni don so so yang dag par rig pa'o/_/tshig bdag ni nges pa'i tshig so so yang dag par rig pa'o/_/smra ba mkhas pa ni chos so so yang dag par rig pa'o/_/tshig
[\[14b.6\]]la dbang ba ni spobs pa so so yang dag par rig pa'o/_/sgra skad sna tshogs kyis don mdzad pas tshig mtha' yas so/_/mi slu ba'i chos gsungs pas tshig bden la/_de yang kun rdzob dang don dam pa gnyis su phye nas smra ba dang /_sdug bsngal dang /_kun 'byung dang /_'gog pa dang /_
[\[14b.7\]]lam ste/_de ltar bden pa bzhi phye nas kyang ston par mdzad do/_/nges par 'byung ba'i chos su ji ltar snang zhe na/_/phyir mi ldog pa phyir mi 'ong /_/'dren pa rang rgyal bse ru'i tshul/_/nges 'byung sna tshogs las 'byung ba/_/'byung ba chen po rgyu gcig po/_/dge slong dgra bcom zag
[\[15a\]]
[\[15a.1\]]pa zad/_/'dod chags bral ba dbang po thul/_/bde ba rnyed pa 'jigs med thob/_/ces smos te/_spyir bzod pa thob nas ngan song du mi ldog_/sa dang po thob nas 'khor bar mi ldog_/sa brgyad pa non nas theg dman du mi ldog ste/_de phyin chad rdzogs
[\[15a.2\]]pa'i byang chub las phyir mi ldog ste/_'khor bar mi 'ong ngo /_/'gro ba'i don du sprul pa ni ma gtogs so/_/de la 'dren pa rang rgyal ni ne tsho ltar tshogs na spyod pa'o/_/bse ru ni bse ru ltar gcig pur gnas pa'o/_/rje btsun der yang sprul lo/_/der yang ma zad de theg pa sna tshogs kyi
[\[15a.3\]]sgo nas gang la gang gis 'dul ba dang /_khams gsum las nges par 'byung ba'i lan sna tshogs ston par mdzad cing /_'byung ba chen po lngar snang nas kyang don mdzad de/_de dag gi rgyu ni gnyis su med pa'i ye shes so/_/de yang dge ba lam du slong zhing /_nyon mongs pa'i dgra 'joms
[\[15a.4\]]pas srid par skye ba'i zag pa zad do/_/'dod chags la sogs pa nyon mongs pa dang bral bas spyod yul gyis mi gos te/_mig la sogs yul lnga la mi chags par shar bas/_'khor ba'i g.yang sas 'jigs par mi 'gyur ro/_/de 'chad pa po'i tshul ci 'dra zhe na/_/bsil bar gyur bas
[\[15a.5\]]rnyog pa med/_/rig pa dang ni rkang par ldan/_/bde gshegs 'jig rten rig pa'i mchog_/bdag gir mi 'dzin ngar mi 'dzin/_/bden pa gnyis kyi tshul la gnas/_/'khor ba'i pha rol mthar son pa/_/bya ba byas pa skam sar gnas/_/ye shes 'ba' zhig las 'byung ba/_/zhes
[\[15a.6\]]smos te/_bsil ba chu lta bu'i chos nyid kyis nyon mongs pa'i gdung ba sel zhing /_glo bur gyi rnam par rtog pa dri ma chu'i rnyog ma lta bu dang bral te/_mig dang 'dra ba'i lta ba rig pa dang /_rkang pa dang 'dra bar spyod pa zung 'brel du ldan pas 'khor ba'i sdug bsngal dang bral bas bde bar gshegs
[\[15a.7\]]pa la sems can gyi las 'phro dang /_mos pa dang snod du rung mi rung dang /_'dul ba'i dus la bab ma bab mkhyen pas nyan thos dang /_rang rgyal las khyad par du 'phags pas 'jig rten rig pa'i mchog go/_/mngon sum du snang ba 'di sgyu ma lta bur mkhyen pas phyi yul la bdag gir mi
[\[15b\]]
[\[15b.1\]]'dzin la/_nang sems la ngar mi 'dzin te/_rang don dang gzhan don gyi dbang gis bden pa gnyis kyi tshul la gnas par byed do/_/'o na 'khor bar mi 'gyur ram zhe na/_/'khor ba'i pha rol mthar son te/_/bya ba byas nas stobs dang ldan pas 'dam nas 'thon pa ltar 'khor ba'i 'dam
[\[15b.2\]]nas 'thon te byang chub kyi skam sa la gnas pa'o/_/de'i rgyu ni gnyis su med par rtogs pa'i ye shes 'ba' zhig la gzugs sku gnyis 'byung ba'o/_/des bstan pa'i chos gang zhe na/_/shes rab mtshon chen rnam 'joms pa/_/dam chos chos rgyal gsal bar ldan/_/'jig rten
[\[15b.3\]]snang bar byed pa'i mchog_/ces bya ba la sogs pa smos te/_shes rab mtshon lta bus nyon mongs pa 'joms pa'o/_/dam pa'i chos rgyal po lta bu thugs la gsal bar ldan pas 'jig rten pa la ye shes snang bar byed pa'o/_/don phra mo tsam ma yin te thar pa la sbyor ba'i mchog go/_/des
[\[15b.4\]]gzhan don 'byung ba'i tshul ni/_chos kyi dbang phyug chos kyi rgyal/_/legs pa'i lam ni ston pa po/_/don grub bsam pa grub pa ste/_/zhes smos te/_chos kyi phung po brgyad khri bzhi stong la rje btsun nyid dbang sgyur bas chos kyi dbang phyug go/_/des gdul bya rnams nyon mongs pa las rgyal
[\[15b.5\]]bar byas nas phyin ci ma log par legs pa'i lam ji ltar 'tsham par bstan te/_sems can gyi don dang bsam pa grub par byed pa'o/_/'o na rje btsun nyid rtog bcas su mi 'gyur ram zhe na/_/kun du rtog pa thams cad spangs/_/rnam par mi rtog dbyings mi zad/_/chos dbyings dam pa
[\[15b.6\]]zad mi shes/_/zhes smos te/_gzhan don mdzad kyang rtog pa med de/_/yang dag pa'i ye shes dang log rtog 'gal ba'i phyir ro/_/rnam par mi rtog kyang dbyings las yon tan zad pa med par 'byung ste/_yon tan gyi 'byung khungs chos kyi dbyings la zad mi shes pa'o/_/de tshogs ji
[\[15b.7\]]ltar rdzogs she na/_/bsod nams ldan pa bsod nams tshogs/_/ye shes ye shes khyad par che/_/ye shes ldan pa yod med shes/_/tshogs gnyis tshogs ni bsags pa'o/_/zhes smos te/_rje btsun nyid ye nas bsod nams kyi tshogs dang ldan la/_gzhan de la gzhug pa'i
[\[16a\]]
[\[16a.1\]]phyir nyid kyang tshogs sogs pa'i tshul ston pa'o/_/ye shes kyi tshogs dang yang ldan te/_de yang nyan thos dang rang rgyal ba'i ye shes las kyang /_byang chub sems dpa'i ye shes khyad par che ste/_de las kyang khyad par du gyur pa de bzhin gshegs pa'i ye shes
[\[16a.2\]]dang ldan pas/_yod pa zhes bya ba ji snyed pa dang /_med pa zhes bya ba ji lta ba shes pa ste/_de ltar tshogs gnyis rdzogs pas ni tshogs bsags pa las 'byung bar bstan pa'o/_/tshogs bsags pa las sangs rgyas kyi sku ji ltar 'byung zhe na/_/rtag pa kun rgyal rnal 'byor can/_/bsam
[\[16a.3\]]gtan bsam bya blo ldan mchog_/so sor rang rig spyod yul ba/_/mchog gi dang po sku gsum 'chang /_/zhes pa la sogs pa smros te/_don dam chos kyi sku mi 'gyur ba de rnam rtog gi sgra las rgyal zhing /_thabs dang shes rab zung du 'brel bas rnal 'byor te/_de yang 'di skad du/_
[\[16a.4\]]thabs dang shes rab snyoms 'jug pa/_/rnal 'byor zhes su brjod pa yin/_/zhes gsungs pa lta bu'o/_/rnam par mi rtog pa'i snying po la rnam par rtog pa mi g.yo bas bsam gtan/_de sangs rgyas don du gnyer ba rnams kyis bsam par bya ba'i 'os yin pas bsam bya/_/gnyis
[\[16a.5\]]med rtogs pas blo dang ldan pa'i mchog go/_/de yang mkhyen tshad ni/_chos spyi dang rang gi mtshan nyid ma 'dres par so sor rang gis rig pa'o/_/de la ma zhen pa ni mi g.yo ba'o/_/de lta bu ni sku thams cad kyi mchog tu gyur pa ste/_sku'i bye brag gzhan 'byung ba'i dngos po la de thob dgos pas
[\[16a.6\]]dang po/_/de'i yon tan gyi khyad par sku gsum du snang ba'o/_/de las sku dang ye shes kyi bye brag ji ltar 'byung zhe na/_/sangs rgyas sku lnga'i bdag nyid can//_khyab bdag ye shes lnga yi bdag_/sangs rgyas lnga bdag cod pan can/_/spyan lnga chags pa med pa 'chang /_/sangs rgyas
[\[16a.7\]]thams cad skyed pa po/_/sangs rgyas sras po dam pa'i mchog_/ces smos te/_sku lnga ni chos kyi sku dang /_longs spyod rdzogs pa'i sku dang /_sprul pa'i sku dang /_rdo rje lta bu'i sku dang /_mngon par byang chub pa'i sku'o/_/khyab bdag ni chos kyi dbyings kyis snod bcud kun la khyab pa'o/_/_
[\[16b\]]
[\[16b.1\]]ye shes lnga ni slad du bshad zin to/_/sangs rgyas lnga ni rnam par snang mdzad la sogs pa lnga'o/_/ye shes lnga las sangs rgyas lngas brgyan pa cod pan can zhes bya'o/_/spyan lnga ni sha'i spyan dang /_lha'i spyan dang /_shes rab kyi spyan dang /_chos kyi spyan dang /_sangs rgyas kyi spyan no/_/de rnams
[\[16b.2\]]la thogs chags med pas mnga' ba'o/_/byang chub kyi sems de kho na nyid rtogs nas sangs rgyas thams cad skyed pa'i yum du 'gyur zhing /_sa la gnas pa'i byang chub sems dpa' rnams ni sangs rgyas kyi sras so/_/'o na nyan thos rnams sras dam pa min pa ci'i phyir zhe na/_dper na/_
[\[16b.3\]]'khor los sgyur ba'i rgyal po la sras stong yod kyang /_mtshan dang ldan pa gcig sras kyi dam par 'dzin pa de bzhin du/_nyan thos dang rang rgyal shes rab dang snying rje chung bas sangs rgyas kyi rigs 'dzin cing mdzad pa sgrub mi nus pas sras kyi dam pa ma yin no/_/byang chub sems dpa' ni
[\[16b.4\]]snying rje dang shes rab che bas sangs rgyas kyi rigs 'dzin cing mdzad pa sgrub pas sras po dam pa'o/_/gnas skabs su byang chub sems dpa'i gzugs su rje btsun nyid bzhugs nas 'gro ba'i don mdzad pas de skad ces bya'o/_/de'i mdzad pa ci zhe na/_shes pa srid 'byung skye gnas med/_/chos
[\[16b.5\]]las byung ba srid pa sel/_/gcig tu sra mkhregs rdo rje'i bdag_/skyes ma thag tu 'gro ba'i bdag_/ces smos te/_de kho na shes pas srid pa las 'byung ste/_'khor bar skye ba'i gnas med do/_/chos kyi sku rtogs pa las ye shes 'byung ste/_de srid pa'i rgyu las dang nyon mongs pa
[\[16b.6\]]sel lo/_/gang gis sel na ye shes drug ro gcig pa/_gnyen po med pa/_dbyer med pa des sel lo/_/dus nam sel na skyes ma thag tu'o/_/ye shes lnga'i tshul gyis gzhan gyis ma rig pa ji ltar sel na/_/nam mkha' las byung rang byung ba/_/shes rab ye shes me'o che/_/'od chen rnam
[\[16b.7\]]par snang bar byed/_/ye shes skar ma lam me ba/_/'gro ba'i mar me ye shes sgron/_/zhes smos te/_chos kyi dbyings nam mkha' dang 'dra ba las yon tan 'gag pa med pa 'byung bas chos kyi dbyings kyi ye shes so/_/de'i don shes rab dam pa rtogs te/_gsal la rtog pa med pa'i ye
[\[17a\]]
[\[17a.1\]]shes kyi mes 'joms te/_me yis rtsi sbur bsreg pa lta bu ni me long lta bu'i ye shes so/_/chos thams cad mnyam par rtogs pa'i ye shes kyi 'od chen po 'bar bas gdul bya la che ba'i yon tan sna tshogs snang bar byed pas mnyam pa nyid kyi ye shes so/_/so sor rtog/_
[\[17a.2\]]pa'i ye shes sprin med pa'i nam mkha' la skar ma'i tshogs ma 'dres par gsal ba ltar chos thams cad kyi mtshan nyid ma 'dres par rtogs pas so sor rtog pa'i ye shes so/_/bya ba grub pa'i ye shes mar me lta bus 'gro ba'i ma rig pa'i mun pa sel zhing /_'dod pa'i don yongs su rdzogs
[\[17a.3\]]par mdzad pas bya ba grub pa'i ye shes so/_/khyad par gsang sngags kyi sgo nas bstan pa'i phyir/_/gzi brjid chen po 'od gsal ba/_/sngags mchog mnga' bdag rig sngags rgyal/_/gsang sngags rgyal bo don chen byed/_/gtsug tor chen po rmad byung gtsug_/ces smos te/_
[\[17a.4\]]gzhan zil gyis gnon pa'i gzi brjid kyi phung po chen po mnga' zhing /_nang na ye shes lnga gsal ba'i rtags su phyi rol du 'od kha dog lnga gsal ba'o/_/sngags kyi mchog tu gyur pas gsang sngags rig sngags yin la de'i mnga' bdag go/_/rig sngags kyi rgyal po ni shes rab dang ye shes
[\[17a.5\]]yin la/_gsang sngags kyi rgyal po ni thabs dang shes rab khyad par can yin pas/_skal ba dang skal bar ldan pa la de gnyis kyi sgo nas don byed pa'o/_/de ni rmad du byung ba'i chos yin pas gtsug tor ltar kun gyi spyi gtsug tu bkur bar 'os pa'o/_/de tsam du ma zad de 'khrul ba sna tshogs su
[\[17a.6\]]'byung ba ni/_nam mkha'i bdag po sna tshogs ston/_/sangs rgyas kun gyi sku yi mchog_/'gro kun dga' ba'i mig dang ldan/_/sna tshogs gzugs can skyed pa po/_/zhes smos te/_zab pa rang gi don nam mkha' lta bu las rgya che ba gzhan gyi don sna tshogs ston pa'o/_/sku'i mchog tu
[\[17a.7\]]gyur pa ni drug po ro gcig pa'o/_/des 'gro ba'i don la gzigs te ji ltar dga' ba'i gzugs sna tshogs su sprul nas don mdzad pa'o/_/mdor na byang chub kyi sems sna tshogs su sprul nas don mdzad pa'o/_/mdor na byang chub kyi sems gzugs sna tshogs su shar bar ston to/_/_
[\[17b\]]
[\[17b.1\]]de nyid don dang ldan pas gzhan gyis bkur ba'i 'os su gyur ba'i phyir/_/drang srong che dgus mchod cing brjod/_/rigs gsum 'chang ba gsang sngags 'chang /_/dam tshig chen po gsang sngags 'dzin/_/gtso bo dkon mchog gsum 'dzin pa/_/zhes pa ste/_drang srong ni spyir rig pa
[\[17b.2\]]sgrub pa rnams la bya/_drang srong chen po ni bcom ldan 'das te rang yang drang po'i lam du zhugs pa la/_gzhan yang drang po'i lam du song ba'i phyir ro/_/des kyang rje btsun nyid la mchod pa dang /_yon tan brjod cing bstod pa'i gnas su gyur pa'o/_/de ci 'chad na/_sku de bzhin gshegs
[\[17b.3\]]pa'i rigs dang /_gsung pad+ma'i rigs dang /_thugs rdo rje'i rigs gsum 'chang zhing thabs dang shes rab khyad par can 'chang bas na/_gsang sngags 'chang ba ste/_don las mi 'da' bas na/_dam tshig chen po gsang sngags kyi sgo nas gdul bya rjes su 'dzin te/_rtsa ba byang chub kyi
[\[17b.4\]]sems te chos thams cad kyi mchog tu gyur pas gtso bo'o/_/des dkon mchog gsum gyi tshul 'dzin cing /_gzhan yang 'dzin du 'jug par mdzad do/_/de yang rgya che ba'i dkon mchog ni spyi dang mthun/_zab pa'i dbang du byas nas byang chub kyi sems gnyis su med pas sangs rgyas
[\[17b.5\]]dkon mchog_/de'i don rtogs pa ni chos dkon mchog go/_/rjes su sgrub pa ni dge 'dun dkon mchog go/_/chos kyi sgo mo ji snyed pa yang theg pa gsum du 'dus te/_gdul bya rjes su gzung ba'i phyir/_/theg pa mchog gsum ston pa po/_/don yod zhags pa rnam par rgyal/_/'dzin
[\[17b.6\]]pa chen po rdo rje zhags/_/rdo rje lcags kyu zhags pa che/_/zhes pa smos te/_nyan thos dang /_rang rgyal ba dang /_theg pa chen po gsum gang zag gi blo dang sbyar nas gang mos pa la ston par byed de/_des 'gro ba'i don yod par mdzad do/_/'khor ba las rgyal bar byed do/_/thugs rje'i
[\[17b.7\]]zhags pas gdul bya rjes su 'dzin pas de yang rgyu ci las 'byung na/_chos kyi sku rdo rje lta bu rtogs pa las 'byung ngo /_/de yang /_/stong nyid chos skur rtogs pa'i rtags/_/byams dang snying rjes rab tu 'phel/_/zhes pa lta bu'o/_/thugs rjes gdul bya rjes su 'dzin pas
[\[18a\]]
[\[18a.1\]]lcags kyu dang 'dra/_nyon mongs pa rnams 'ching bas zhags pa dang 'dra/_de nyid la yang ma zhen pas che zhes bya'o/_/da ni me long lta bu'i ye shes kyi sgo nas 'jam dpal ye shes sems dpa'i mtshan bstan pa'i phyir/_rdo rje 'jigs byed 'jigs par byed/_/ces bya ba
[\[18a.2\]]la sogs pa smos te/_'dir khro bo gshin rje gshed kyi ming bstan te/_de yang rdo rje'i rigs yin pas rdo rje'o/_/shin tu 'jigs par byed pa'i cha byad du bstan nas/_ma hA de ba la sogs pa dang /_las kyi gshin rje rnams zhi bas mi 'dul ba de dag 'jigs shing skrag par byed pas 'dul
[\[18a.3\]]ba'o/_/khro bo'i rgyal po gdong drug 'jigs/_/mig drug lag drug stobs dang ldan/_/keng rus mche ba gtsigs pa po/_/zhes pa 'dis yon tan rtags kyi phyag rgya bstan te/_khro bo ni gsod pa dang skrod pa la sogs pa drag po'i cha byad du ston te/_de yang /_/gsod dang skrod dang drag por
[\[18a.4\]]ston/_/'di ni khro bo'i don du brjod/_/ces pa lta bu'o/_/de'i nang du me long lta bu'i ye shes kyis nyon mongs pa zhe sdang la sogs pa bcom pa'i rtags so/_/de ni khro bo rnams kyi nang na gtso bor gyur pas rgyal po'o/_/de yang rigs drug dang ldan pa'i rtags su gdong drug go/_/ye shes
[\[18a.5\]]drug dang ldan pa'i rtags su mig drug go/_/pha rol tu phyin pa drug dang ldan pa'i rtags su lag pa drug go/_/gdug pa 'joms par byed pa'i stobs dang ldan pa'o/_/mi mgo skam rlon gyis brgyan pas keng rus so/_/nges par 'byed pa'i shes rab rnon pos nyon mongs pa 'joms shing /_
[\[18a.6\]]gdug pa can 'dul ba'i rtags su mche ba gtsigs pa'o/_/ha la ha la gdong brgya pa/_/zhes pa 'dis 'jigs byed chen po'i rgyan bstan te/_ha la ni dug ste/_dug bzhi dang ldan pa'i sprul gyis lus dang yan lag brgyan pa'o/_/gshin rje gshed po bgegs kyi rgyal/_/rdo rje shugs
[\[18a.7\]]can 'jigs byed pa/_/zhes pa 'dis ni sku'i phrin las bstan te/_'di las kyi gshin rje rnams 'dul ba'i gshed du gyur pa ste/_bgegs kyi rgyal po byin ya ka dang /_tshogs bdag glang sna la sogs pa rnams 'dul bar byed pas rgyal po'o/_/rdo rje ltar phrin las thogs pa med par
[\[18b\]]
[\[18b.1\]]mdzad pa'i shugs chen po dang ldan pa'i sgo nas gdug pa can rnams 'jigs shing skrag par mdzad pa'o/_/rdo rje'i grags pa'i khyad par ji tsam zhe na/_/rdo rje grags pa rdo rje snying /_/zhes smos te/_chos thams cad rdo rje ltar dbyer mi phyed cing /_'jig rten gsum du grags pa'i khyad par dang ldan pa'o/_/_
[\[18b.2\]]dbyer mi phyed pa rdo rje lta bu ste/_chos thams cad kyi 'phro bar gyur pa'i gzhir gyur pas kyang snying po/_rdo rje lta bu thugs kyi rigs yin pas kyang rdo rje'i snying /_rtags khro bo rnams kyi thugs kar bzhag pas kyang rdo rje'i snying ngo /_/sku de'i yon tan bstan pa ni/_/sgyu 'phrul rdo rje gsus po che/_/_
[\[18b.3\]]zhes smos te/_sgyu ma lta bu'i sprul pa sna tshogs su sprul zhing /_rdo rje lta bu'i sku de yang nang du che ba'i yon tan thams cad kyis gang ba'i rtags su gsus khyim che ba'o/_/de'i rgyu ci zhe na/_rdo rje las skyes rdo rje'i bdag_/ces pa smos te/_de'i rgyu ni chos sku rdo rje lta bu rtogs pa las skyes te/_rigs
[\[18b.4\]]thams cad kyi gtso bor gyur pas bdag po'o/_/de'i dpe ni/_/rdo rje snying po mkha' 'dra ba/_/zhes smos te/_dngos po med pa dang /_kun la khyab pa dang /_cho 'phrul mi 'gag pa'i phyir nam mkha'o/_/'o na mtshan ma can du mi 'gyur ram zhe na/_/mi g.yo ral pa gcig gis bsgyings/_/_
[\[18b.5\]]glang chen ko rlon gos su gyon/_/zhes pa 'dis yon tan gyi rgyan bstan te mtshan ma'i rnam par rtog pa mi g.yo zhing /_gnyis su med par rtogs pa'i rtags ral pa'i thor tshugs gcig tu bcings pa'o/_/theg pa mchog dang ldan pa'i rtags su glang po che'i ko rlon gos su gyon pa'o/_/khro bo'i
[\[18b.6\]]gsung ji lta bu zhe na/_/drag chen ha ha zhes sgrogs pa/_/hi hi zhes sgrogs 'jigs par byed/_/gad mo chen mo gad rgyangs can/_/rdo rje gad mo cher sgrogs pa/_/zhes smos te/_'gro ba'i don mdzad pa la dgyes pas ha ha zhes pa'i sgra sgrogs shing /_hi hi zhes pa'i sgras ma rungs pa rnams
[\[18b.7\]]'jigs shing brgyal bar byed pa'i gad mo che bar sgrogs te/_rdo rje dang 'dra bar gzhan gyis bar du mi chod par shin tu rgya che ba ste/_'jig rten gsum na thos par sgrogs pa'o/_/'o na thugs kyi rang bzhin ji lta bu lags she na/_rdo rje sems dpa' sems dpa' che/_/rdo rje rgyal
[\[19a\]]
[\[19a.1\]]po bde ba che/_/rdo rje drag po dga' ba che/_/rdo rje hUM ste hUM zhes sgrogs/_/zhes smos te/_rdo rje ltar mi phyed pa'i thugs ye shes chen po/_chos kyi dbyings la sems pa dang /_thugs rjes 'gro ba'i don la sems pa'o/_/de'i gong na gzhan med pas rgyal po'o/_/zag
[\[19a.2\]]pa med pa'i bde ba chen po mnga' zhing /_gdug pa can 'joms pa'i thugs mnga' bas drag po'o/_/des sems can rnams kyi dga' ba chen po skyed par mdzad do/_/rdo rje lta bu thugs su chud pa'i sgo nas/_hUM hUM zhes pa'i sgra bsgrags nas/_gdug pa can tshar gcod par mdzad
[\[19a.3\]]do/_/khro bo de las ci mdzad ce na/_mtshon du rdo rje mda' thogs pa/_/rdo rje ral gris ma lus gcod/_/rdo rje kun 'chang rdo rje can/_/rdo rje gcig pu g.yul sel ba/_/zhes smos te/_phyag mtshan rdo rje ltar nyon mongs pa 'bigs pa'i thabs shes rab kyi mda' gzhu dang /_rnam par
[\[19a.4\]]rtog pa gcod par byed pa'i/_shes rab kyi ral gri thogs pa dang /_dug lnga choms pa'i rtags rdo rje 'chang ba dang /_rdo rje ltar gzhan 'joms par byed pa'i mthu dang ldan pas rdo rje can zhes bya'o/_/de yang rdo rje lta bu gnyis su med pa'i ye shes kyis bdud bzhi dang gdug pa can 'joms
[\[19a.5\]]shing g.yul do zlog par byed do/_/rgyan gyi sgo nas khyad par gyi yon tan bstan pa ni/_/rdo rje 'bar ba mig mi bzad/_/sgra yang rdo rje 'bar ba ste/_/rdo rje 'bebs pa 'bebs pa che/_/mig brgya ba ste rdo rje'i mig_/lus ni rdo rje'i ba spu can/_/rdo rje'i spu ni gcig pu lus/_/sen mo skyes
[\[19a.6\]]ba rdo rje rtse/_/rdo rje snying po pags pa mkhregs/_/rdo rje phreng thogs dpal dang ldan/_/rdo rje rgyan gyis brgyan pa ste/_/zhes smos te/_rdo rje 'bar ba lta bu'i drag po'i spyan shin tu mi bzad par 'jigs pa mnga' zhing dbu skra yang rdo rje'i skra'o/_/gzhan gyi rgyud la yang sku gsung thugs rdo rje lta bu'i
[\[19a.7\]]ye shes 'bebs par mdzad la mig brgya pa zhes pa ni mtshon pa tsam ste/_thams cad du ma 'gags pa shes rab kyi spyan dbyer mi phyed ba dang ldan pa'o/_/lus la rdo rje'i ba spu dngos su 'khyil ba mnga' zhing /_rdo rje'i spu de gnyis su med pa'i lus la brgyan pa'o/_/gdug pa can
[\[19b\]]
[\[19b.1\]]'dul ba'i rtags dang /_rigs lnga ye shes lnga dbyer mi phyed pa'i rtags su sor mo'i rtse mor rdo rje skyes pa'o/_/thams cad gnyis med du bsdus pa'i rtags su/_rdo rje'i pags pa sra la 'thas pa mnga' ba'o/_/rdo rje'i phreng ba thogs nas gzhan don mdzad pas dpal dang ldan pa'o/_/_
[\[19b.2\]]che ba'i yon tan phreng ba brgyus pa ltar rgyun mi 'chad pa dang ldan pa'i rtags so/_/de ltar khyad par gyi rgyan rdo rjes brgyan pa'i sgo nas che ba'i yon tan rnams bstan pa yin te/_/thugs rdo rje'i rigs yin pa'i phyir ro/_/'o na gsung gi sgo nas 'gro ba 'dren pa'i yon tan gang zhe na/_gad
[\[19b.3\]]rgyangs ha ha nges par sgrogs/_/yi ge drug pa rdo rje'i sgra/_/'jam dbyangs chen po sgra che ba/_/'jig rten gsum na sgra gcig pa/_/nam mkha'i mtha' la sgra sgrogs pa/_/sgra dang ldan pa rnams kyi mchog_/ces smos te/_'gro ba'i don mdzad pa la dgyes pa'i sgra ha ha zhes sgrogs shing /_
[\[19b.4\]]yi ge drug pa ni rgyas par yi ge drug pa'i sngags/_de las bsdu na bA gI shwa ri'i 'bru drug pa'o/_/de gnyis ni gsang sngags rdo rje'i theg pa'i sgra'o/_/las 'phro can rnams la snyan cing yid du 'ong bas 'jam dbyangs so/_/don chen po ston pa'i sgra yin pas che bas so/_/de gang du sgrogs
[\[19b.5\]]ni 'jig rten gsum du'o/_/gnyis med ston pa'i sgra yin pas gcig go/_/yang ji snyed cig bsgrags kyang 'gro ba 'dren par gcig pa'o/_/sgra de la 'gran zla med pas kyang sgra gcig pa'o/_/de ji tsam du sgrogs she na/_nam mkha' khyab par sgrogs pa'o/_/sgra rnams kyi nang na
[\[19b.6\]]chos kyi sgra 'di mchog tu gyur pa ste don chen po la sbyor ba'i phyir ro/_/so sor rtog pa'i ye shes kyi sgo nas 'jam dpal ye shes sems dpa'i mtshan bstan pa'i phyir/_/yang dag bdag med de bzhin nyid/_/yang dag mtha' ste yi ge med/_/ces pa la sogs pa smos te/_de la gsung
[\[19b.7\]]gi rgyu ni yang dag pa bdag med de bzhin nyid do/_/gsung gi che ba ni/_stong nyid smra ba'i khyu mchog ste/_/zab cing rgya che sgra sgrogs pa/_/chos kyi dung ste sgra chen ldan/_/chos kyi gaN+DI sgra bo che/_/mi gnas mya ngan 'das pa po/_/phyogs bcu chos kyi rnga bo che/_/zhes smos te/_chos
[\[20a\]]
[\[20a.1\]]thams cad stong pa nyid du smra ba ni smra ba thams cad kyi gtso bo yin pas khyu mchog ste/_dper na/_glang po che'i phru gu pha ma shi nas seng ges nu ma bsnun nas gsos pa la khyu mchog zer te/_des khyus 'gro zil gyis gnon te de dang 'dra ba'i phyir ro/_/ci'i mchog yin
[\[20a.2\]]na/_zab pa dang rgya che ba'i chos kyi sgra sgrogs pa'i phyir ro/_/chos 'byung ba'i snga ltas ni/_chos kyi dung lta bu'i sgra chen pos bdud btul nas/_chos kyi gaN+DI lta bu'i sgra chen pos 'khor bsdus nas/_mtha' gnyis la mi gnas pa'i mya ngan las 'das pa'i chos ston pa ste/_de yang shes
[\[20a.3\]]pas srid la mi gnas dang /_/snying rjes zhi la mi gnas shing /_/zhes pa lta bu'o/_/rgya ji tsam che zhe na/_phyogs bcu thams cad du khyab par byed pa'o/_/gang gis she na/_chos kyi sgra chen po rnga bo che dang 'dra ba sgrogs pa'o/_/de la kun 'byung ba'i gzhi gang zhe na/_gzugs med
[\[20a.4\]]gzugs bzang dam pa ste/_/sna tshogs gzugs can yid las skyes/_/gzugs rnams thams cad snang ba'i dpal/_/gzugs brnyan ma lus 'chang ba po/_/zhes smos te/_chos sku la ngo bo nyid ma grub pas gzugs med pa'o/_/de'i byin gyi rlabs las longs spyod rdzogs
[\[20a.5\]]pa'i sku mtshan dang dpe byad kyis brgyan pa/_gzugs bzang ba'i dam pa'o/_/sprul sku sna tshogs gzugs can de yid ye shes su grol ba las skyes zhes pa dang /_yang sprul sku sna tshogs gzugs can gyi yid la ji ltar 'dod pa ltar skyes zhes bshad do/_/rje btsun de nyid nyan
[\[20a.6\]]thos dang /_rang rgyal ba dang /_byang chub sems dpa' dang /_tshangs ba dang /_khyab 'jug la sogs pa'i gzugs brnyan ma lus par snang nas don mdzad pa'o/_/sku de'i che ba ji lta bu zhe na/_mtshungs pa med cing che bar grags/_/khams gsum dbang phyug chen po ste/_
[\[20a.7\]]'phags lam shin tu mtho la gnas/_/dar ba chen po chos kyi tog_/ces smos te/_tshogs gnyis yongs su rdzogs pa'i dbang gis gnyen po gang gis kyang mi tshugs te/_bdud dang mu stegs la sogs pa gang gis kyang zil gyis mi non pas na che bar grags so/_/de yang
[\[20b\]]
[\[20b.1\]]'phags pa'i lam las mtho bar gyur pas gnyis su med pa'i ye shes la gnas pa'o/_/chos kyi phung po brgyad khri bzhi stong mkhyen pas dar ba chen po'i chos so/_/gnyis su med pa ni rab rtse mo'i tog ces bya'o/_/de gdul bya la ji ltar mos par snang ba ni/_'jig rten gsum na gzhon
[\[20b.2\]]lus gcig_/gnas brtan rgan po skye dgu'i bdag_/sum cu rtsa gnyis mtshan 'tshang ba/_/sbu gu 'jig rten gsum na mdzes/_/zhes smos te/_byang chub sems dpas 'dul ba rnams la bgres rgud mi mnga' ste rtag tu byis pa lo brgyad lon pa lta bu gzhan gyi yid 'phrog par byed pa lta
[\[20b.3\]]bus don mdzad pa'o/_/nyan thos kyis 'dul ba rnams la gnas brtan rab 'byor lta bur sprul/_rang rgyal bas 'dul ba rnams la rang rgyal rgan po rdzu 'phrul cher ston pa lta bur sprul/_sna tshogs kyis 'dul ba la skye dgu'i bdag por sprul nas don mdzad de/_de la skye ba dgu ni
[\[20b.4\]]nyan thos dang /_rang rgyal ba dang /_theg pa chen po dang gsum/_de'i khar 'gro ba rigs drug gi gnas su sprul sku thub pa drug gis don mdzad pa dang /_dgu la bya'o/_/de la mtshan sum cu rtsa gnyis ni thun mong du bstan to/_/phyag dang zhabs 'khor lo'i mtshan dang ldan pa nyid dang /_zhabs
[\[20b.5\]]rus sbal bzhin du gnas pa dang /_phyag dang zhabs kyi sor mo 'brel ba dang /_phyag dang zhabs gzhon zhing 'jam pa dang /_bdun mtho ba dang /_phyag gi sor mo ring ba dang /_rting pa yangs pa dang /_sku che zhing drang ba dang /_'bur mi mngon pa dang /_sku'i spu gyen du 'khyil ba dang /_
[\[20b.6\]]byin pa ri dwags e na ya lta bu dang /_phyag ring zhing mdzes pa dang /_mdoms kyi sba ba sbubs su nub pa dang /_sku mdog gser lta bu dang /_pags pa 'jam pa dang /_spu re re nas g.yas phyogs su 'khyil ba dang /_zhal mdzod spus brgyan pa dang /_ro stod seng ge 'dra ba dang /_
[\[20b.7\]]dpung mgo zlum pa dang /_thal gong rgyas pa dang /_ro bro ba'i mchog mkhyen pa dang /_shing n+ya gro d+ha ltar chu zheng gab pa dang /_dbu gtsug tor dang ldan pa dang /_ljags ring ba dang /_gsung tshangs pa'i dbyangs lta bu dang /_'gram pa seng ge'i 'dra ba dang /_tshems dkar ba dang /_
[\[21a\]]
[\[21a.1\]]tshems mnyam pa dang /_tshems thags bzang ba dang /_tshems bzhi bcu mda' ba dang /_spyan mthon mthing du gnas pa dang /_spyan rdzi ba'i rdzi ma lta bu'o/_/khyad par gyi dbang du byas na/_dpal rnam par snang mdzad la rgyu'i sems dpa' bcu drug 'bras bu'i sems
[\[21a.2\]]dpa' bcu drug gis brgyan pa la bshad do/_/de ltar 'jig rten gsum na shin tu sdug cing yid du 'ong la/_blta bas chog mi shes pa 'dun pa skyes bu'i gnas su gyur pa'o/_/des 'jig rten pa ji ltar skyob ce na/_/'jig rten shes legs slob dpon te/_/'jig rten slob dpon
[\[21a.3\]]'jigs pa med/_/mgon skyob 'jig rten yid gcugs pa/_/skyabs dang skyob pa bla na med/_/ces smos te/_'jig rten pa'i sman dang bzo la sogs pa yang rje btsun nyid kyis bslabs pa yin la/_log pa'i lam las zlog cing dam pa'i lam ston pa'i slob dpon yang mdzad do/_/_
[\[21a.4\]]tha snyad kyi rigs pa dang ldan pas gzhan gyis brtsad bcad kyang 'jigs pa dang bag tsha ba med par 'jig rten skyob pa ste/_ji ltar yid dang mthun par sngar gyi yang skyobs mdzad la/_phyis kyang skyob ste bla na med pa'i byang chub thob par byed do/_/'o na thugs kyi mkhyen tshad ci mnga' zhe na/_
[\[21a.5\]]nam mkha'i mtha' la longs spyod pa/_/thams cad mkhyen pa'i ye shes mtsho/_/zhes pa/_chos kyi sku nam mkha'i mtha' lta bu la longs spyod cing rtogs pas shes bya ji lta ba dang ji snyed pa thams cad mkhyen pa'i ye shes che ba'i yon tan rgya mtsho lta bu mda' ba'o/_/de'i byed pa'i
[\[21a.6\]]las gang zhe na/_ma rig sgo nga'i sbubs 'byed pa/_/srid pa'i dra ba 'joms pa po/_/nyon mongs ma lus zhi byed pa/_/'khor ba'i rgya mtsho'i pha rol phyin/_/zhes smos te/_gnyis su med pa'i don rtogs pas ma rig sgo nga'i shun lpags 'dra ba sbubs phye nas srid pa'i dra ba las dang nyon
[\[21a.7\]]mongs pa dang 'brel ba rnams bcom ste/_nyon mongs pa rtsa ba lnga'am drug dang /_nye ba'i nyon mongs pa nyi shu po dang /_kun nas nyon mongs pa ste brgya dang gsum lta bu zhi nas 'khor ba'i rgya mtsho'i pha rol phyin pa'o/_/de rtogs pa'i phan yon ni/_/ye shes dbang bskur cod pan
[\[21b\]]
[\[21b.1\]]can/_/rdzogs pa'i sangs rgyas rgyan du thogs/_/sdug bsngal gsum gyi sdug bsngal zhi/_/gsum sel mtha' yas grol gsum thob/_/sgrib pa kun las nges par grol/_/mkha' ltar mnyam pa nyid la gnas/_/nyon mongs dri ma kun las 'das/_/zhes smos te/_gnyis
[\[21b.2\]]su med pa'i don rtogs pas nyon mongs pa lnga ma spangs rang sar grol te/_ye shes lngar snang ba ste/_bum pa la sogs pa'i dbang la ltos pa ma yin te/_ye shes gcig rdzogs kyi dbang zhes bya'o/_/bzhi rig pa gcig la snang tshul ye shes kyis brgyan pa de shin tu mdzes pa'i
[\[21b.3\]]phyir cod pan no/_/de yang /_/sems kyis chos la dbang thob na/_/rdzas tshig mtshan ma'i dbang rnams kun/_/ma bskur kyang ni thob par 'gyur/_/zhes pa lta bu'o/_/ye shes lnga'i gzugs brnyan sangs rgyas lngar shar te/_gsal zhing mdzes pa'i phyir rgyan zhes bya'o/_/sdug
[\[21b.4\]]bsngal ni gsum du 'dus/_/de ltar rtog pas sdug bsngal gya sdug bsngal dang /_'du byed kyi sdug bsngal dang /_'gyur ba'i sdug bsngal dang gsum zhi la/_nyon mongs pa rnams kyang dug gsum du 'dus te/_des sel zhing spong ngo /_/de gsum bsal nas 'gro ba mtha' yas pa'i
[\[21b.5\]]don byas nas/_grol ba nyan thos dang /_rang sangs rgyas dang /_byang chub sems dpa' dang gsum thob par byed do/_/khyad par du sku gsum la bya'o/_/de yang nyon mongs pa'i sgrib pa dang /_shes bya'i sgrib pa kun las grol nas/_nam mkha' lta bu'i mnyam pa nyid la gnas te/_
[\[21b.6\]]de phan tshod nyon mongs pa'i dri ma las 'das pa'o/_/de ltar rtogs pa'i ngo bo ci zhe na/_/dus gsum dus med rtog pa po/_/sems can kun gyi gtso bo che/_/yon tan thod can rnams kyi thod/_/lus kun las ni rnam grol ba/_/nam mkha'i lam la rab gnas pa/_/zhes smos te/_mnyam pa nyid la dus gsum
[\[21b.7\]]du dbyer med de/_de yang /_'das pa'i de bzhin nyid gang ma 'ongs de bzhin nyid/_/da ltar de bzhin nyid 'di thams cad bye brag med/_/ces pa lta bu'o/_/de ltar rtogs pa ni sems can kun las ches khyad par 'phags pas gtso bo che'o/_/de yang /_/'jig rten pa bas nyan
[\[22a\]]
[\[22a.1\]]thos yon tan che la/_de las kyang rang rgyal ba/_de las kyang byang chub sems dpa'/_de bas kyang de bzhin gshegs pa yon tan che ba rnams zhes bya'o/_/thod ni yon tan gyis mdzes par brgyan pa'o/_/de las kyang thod ltar mdzes shing rab tu gyur pa ni rje btsun
[\[22a.2\]]nyid do/_/de ltar 'gro ba'i lus kun du skye ba grol nas nam mkha' lta bu'i ye shes la gnas so/_/'o na 'gro ba'i don ji ltar mdzad na/_yid bzhin nor bu chen po 'chang /_/khyab bdag rin chen kun gyi bdag_/dpag bsam shing chen rgyas pa ste/_/bum pa bzang po che ba'i
[\[22a.3\]]mchog_/byed pa sems can kun don byed/_/phan 'dogs sems can mnyes gshin pa/_/zhes smos te/_gzhan don 'byung ba'i dpe yid bzhin nor bu la yang chos brgyad de/_sems can gyi dgos 'dod 'byung ba dang /_de yang gsol ba ma btab na mi 'byung ba dang btab na
[\[22a.4\]]'byung ba dang /_dus su 'byung ba dang /_ji ltar 'tsham par 'byung ba dang /_zad mi shes par 'byung ba dang /_rtog pa med par 'byung ba dang /_phyis lan la re ba med pa'o/_/de dang 'dra ba'i yon tan rin po che lta bu des kun la khyab pa'i bdag nyid do/_/yang dpag bsam shing dang 'dra
[\[22a.5\]]ste/_de la yang chos bcu ste/_snga ma brgyad kyi khar bsil ba dang /_'gro ba ngal sos pa'i gnas su gyur pa lta bu dang bcu'o/_/yang bum pa bzang po bsgrub pa dang 'dra ste/_de la chos bcu ste/_snga ma brgyad kyi khar/_bsgrubs na 'byung ba dang /_ma bsgrubs na mi 'byung ba dang bcu'o/_/_
[\[22a.6\]]de yang /_/bum pa bzang po dang ni dpag bsam shing /_/yid bzhin nor rnams sems dang mi ldan pas/_/sems can rnams kyi don ni 'byung 'gyur na/_/thugs rje cher mnga' rgyal ba smos ci dgos/_/zhes pa lta bu'o/_/de ltar bu gcig pa'i ma ltar phan 'dogs pa'o/_/_
[\[22a.7\]]des gdul bya'i bsam pa ji ltar mkhyen ce na/_bzang ngan shes shing dus shes la/_/khyab bdag dam shes dam tshig ldan/_/dus shes sems can dbang don shes/_/rnam grol gsum la mkhas pa po/_/yon tan ldan zhing yon tan shes/_/zhes smos te/_las bzang ngan shes
[\[22b\]]
[\[22b.1\]]shing /_de'i 'bras bu dus ji tsam na 'byung shes la/_thugs rjes kun la khyab pa'i bdag po gzhan gyi tshig kyang shes la/_rang yang de kho na las mi 'da' ba'i dam tshig dang ldan pa'o/_/don mdzad pa'i tshe 'dul ba'i dus tshod shes shing sems can gyi dbang po rab 'bring tha ma dang /_
[\[22b.2\]]dad pa dang brtson 'grus rab 'bring tha ma'i don shes pa'o/_/de yang thams cad mkhyen pa'i ye shes mnga' bas/_nyan thos dang /_rang rgyal ba dang /_theg pa chen po dang rnam grol gsum la mkhas pa'o/_/sku dang ye shes stobs dang mi 'jigs pa la sogs pa'i yon tan dang
[\[22b.3\]]rje btsun nyid kyang ldan zhing /_nyan thos dang /_rang rgyal ba la sogs pa'i rgyud la yod pa'i yon tan rnams kyang shes pa'o/_/de ltar gyur pa'i bkra shis pa'i dam par bstan pa'i phyir/_/chos shes bkra shis bkra shis 'byung /_/bkra shis kun gyi bkra shis pa/_/grags pa'i bkra shis
[\[22b.4\]]snyan grags dge/_/dbugs 'byin chen po dga' ston che/_/dga' chen rol mo chen po ste/_/zhes smos te/_de ltar chos kyi don shes pas tshe 'dir yang legs pa'i yon tan kun 'byung bas bkra shis la/_phyi mar yang legs pa'i yon tan kun 'byung bas bkra shis 'byung ngo /_/_
[\[22b.5\]]'jig rten pa'i tshe ring ba dang /_nor dang rigs rgyud 'phel ba la sogs pa bkra shis pa rnams kyi nang na yang bkra shis dam pa 'gyur ro/_/khams gsum du grags shing legs pa'i yon tan 'byung bas grags pa'i bkra shis so/_/mi dge ba las log nas dge ba sna tshogs la zhugs
[\[22b.6\]]pas snyan grags dge ba'o/_/'gro ba rnams thar pa'i lam du dbugs 'byin pas kun dga' ba'i chos kyi ston mo chen po mdzad cing /_zag med kyi bde ba chen po thob pas dga' chen no/_/'dod pa'i yon tan mi spong bas rol mo chen po zhes bya'o/_/des 'gro ba skyob pa'i tshul ni/_
[\[22b.7\]]bkur sti rim gro phun sum tshogs/_/mchog tu dga' ba'i grags bdag dpal/_/mchog ldan mchog sbyin gtso bo ste/_/skyabs kyi dam pa skyabs su 'os/_/'jig rten dgra ste rab kyi mchog_/'jigs pa ma lus sel ba po/_/zhes smos te/_kun gyis bkur ba dang /_rim gror
[\[23a\]]
[\[23a.1\]]bya ba'i 'os ni 'jig rten pa dang 'jig rten las 'das pa'i yon tan phun sum tshogs pa thams cad kyi gter du gyur pa/_mchog tu 'gro ba'i don la dga' ba/_khams gsum du grags shing tshogs gnyis rdzogs pas dpal te/_yon tan gyi skal ba mchog dang ldan
[\[23a.2\]]zhing /_gzhan yang mchog ster ba'i gtso bor gyur pa'o/_/des sdug bsngal ba rnams 'khor ba'i 'jigs pa las skyob cing de las lhag pa med pas skyabs su 'os pa'o/_/ci las skyob ce na/_'jig rten gyi rtog pa dgra yin te/_de las skyob pa'o/_/de yang 'jig rten las rab tu gyur pas
[\[23a.3\]]nyan thos so/_/de las rab tu gyur pas rang rgyal lo/_/de las rab tu gyur pas byang chub sems dpa'o/_/de dag las kyang mchog tu gyur pa rje btsun no/_/des bdud dang sdug bsngal thams cad sel bar byed pa'o/_/mu stegs kyi cha byad kyis 'dul ba la der sprul nas 'gro ba'i don
[\[23a.4\]]mdzad pa'i phyir/_gtsug phud phud bu lcang lo can/_/ral pa muny+dza cod pan thogs/_/gdong lnga gtsug phud lnga dang ldan/_/zur phud lnga pa me tog thod/_/ces smos te/_gtsug phud ni skra dang kha spu bzhar bregs nas spyi bor gtsug phud tsam 'dzin pas 'dul ba der sprul lo/_/_
[\[23a.5\]]phud pu ni skra gzhan bregs nas dpral bar bcings pa'o/_/lcang lo can ni skra sil bu ring ba'o/_/ral pa ni ral pa sog kha non pa ni/_lha chen po la dad pa rnams kyi gzugs 'dzin pa'o/_/muny+dza ni rked sor slebs pa'i ral pa ske rags su bcings pa'o/_/cod pan ni dar la
[\[23a.6\]]sogs pa thod du bcings pa'o/_/tha ma cod pan du 'phur ba'o/_/gdong lnga ni phyogs bzhin gdong pa bzhi/_spyi bo'i gtsug na gcig ste lnga'o/_/gdong pa bzhi nas rig byed kyi sgra bzhi 'don te/_shar nas nges brjod kyi rig byed/_lho nas mchod brjod kyi rig byed/_nub nas snyan
[\[23a.7\]]dngags kyi rig byed/_byang nas srid srung gi rig byed 'don pa'o/_/de ltar tshangs pa gdong lnga pa lta bus 'dul ba der sprul lo/_/yang mgo la gtsug phud lnga dang ldan pa mu stegs gzegs zan gyi gzugs kyis 'dul ba la des sprul lo/_/yang mgo la rin po che'i zur phud lnga
[\[23b\]]
[\[23b.1\]]yong pa dri za'i gzugs kyis 'dul ba la der sprul lo/_/yang mgo la me tog gi thod bcings pas gzhan 'phrul dbang byed kyi lha'i gzugs kyis 'dul ba la der sprul lo/_/'o na sangs rgyas pa'i brtul zhugs ji ltar 'dzin zhe na/_/mgo zlum brtul zhugs chen po 'chang /_/tshangs
[\[23b.2\]]par spyod pa brtul zhugs mchog_/dka' thub mthar phyin dka' thub che/_/gtsang gnas dam pa gau tam/_/bram ze tshangs pa tshangs pa shes/_/zhes smos te/_shAkya thub pa lta bu'i rab tu byung bas 'dul ba la mgo zlum du sprul nas gnod pa las zlog pa'i brtul zhugs 'dzin par mdzad do/_/_
[\[23b.3\]]yang tshangs par spyod pa'i sdom pa la gnas shing brtul zhugs 'dzin pas 'dul ba la der ston to/_/shAkya thub pa chu bo ne ra dzA rar dka' thub mdzad pa lta bu la yang der ston to/_/gau ta ma ni shAkya'i rigs te/_/gtsang sbra la gnas pa rgyal rigs su sprul pa dang /_rang bzhin gyis dka' thub
[\[23b.4\]]dang /_gtsang sbra la gnas pa bram ze lta bur kyang sprul pa mdzad do/_/nyid la nyes pa'i skyon gyis ma gos pas tshangs pa/_gzhan skyon dang bral ba'i thabs shes pas tshangs pa shes zhes bya'o/_/de ltar sprul pa'i phan yon ci zhe na/_mya ngan 'das pa tshangs pa thob/_/grol ba thar pa rnam grol
[\[23b.5\]]lus/_/rnam grol zhi ba zhi ba nyid/_/mya ngan 'das pa mya ngan 'das/_/legs par mya ngan 'das dang nye/_/bde sdug sel ba mthar gyur pa/_/zhes smos te/_'khor ba'i sdug bsngal dang bral bas mya ngan las 'das pa'o/_/de nyid la zhen pa dang bral bas tshangs pa thob pa'o/_/de ltar
[\[23b.6\]]'ching ba mtha' dag las grol zhing thar nas ye shes kyi sku thob ste/_des yon tan thams cad 'byung ba'i rten byed pas lus zhes bya'o/_/de ltar nyon mongs pa las grol zhing spros pa'i mtshan ma thams cad zhi bas zhi ba'o/_/zhi ba de nyid las mya ngan las 'das pa'i chos kyi yon tan rnams
[\[23b.7\]]'byung ste/_mya ngan las 'das pa ni nyan thos kyi lam mo/_/mya ngan las 'das pa phyi ma ni rang rgyal ba'i lam mo/_/legs par mya ngan las 'das pa ni byang chub sems dpa' rnams so/_/bde ba mya ngan las 'das pa'i mtha' dang /_sdug bsngal 'khor ba'i mtha' gnyis sel te/_
[\[24a\]]
[\[24a.1\]]mthar gyur pa'i ye shes dang ldan pa ni sangs rgyas nyid do/_/gzhi'i gnas lugs rnam par dag pa'i ngo bo nyid du bstan pa'i phyir/_chags bral lus las 'das pa po/_/thub pa med pa dpe med pa/_/mi mngon mi snang gsal byed min/_/mi 'gyur kun 'gro
[\[24a.2\]]khyab pa po/_/phra zhing zag med sa bon bral/_/rdul med rdul bral dri ma med/_/nyes pa spangs pa skyon med pa/_/zhes smos te/_yul rnams la chags pa'i blo dang bral ba'i ye shes su snang ba las 'das te/_de nyid mi mthun pa'i phyogs kyi stobs kyis mi brdzi bas thub pa med do/_/gang
[\[24a.3\]]dang yang mnyam pa med pas dpe med do/_/'di mtshan nyid dngos po cir yang mi mthong la mtshan ma gang du yang mi snang ste/_rang bzhin gyis 'od gsal ba'i bdag nyid du gnas pas don la gsal byed mi dgos te mar me lta bu'o/_/'dus ma byas pa'i rkyen gang gis kyang mi 'gyur zhing /_bde
[\[24a.4\]]gshegs kyi snying po kun grol des til 'bru la mar bzhin kun la khyab po/_/rtul pos mi shes pas phra zhing zag pa ste srid par skye ba'i sa bon ma rig pa bdag tu 'dzin pa dang bral ba'o/_/de ltar gzhi la rnam par rtog pa'i rdul dag nas med la/_de ma rtogs pa'i blo yang de nyid/_rtogs
[\[24a.5\]]na rtogs pa'i rdul dang bral bar 'gyur la/_de nyid la yang ma zhen pas dri ma med pa'o/_/de ltar sgrib gnyis spangs pas nyes pa'i skyon gang yang med pa'o/_/don gnyis su med pa lhun gyis grub pa'i tshul ni/_/shin tu sad pa sad pa'i bdag_/kun shes kun rig dam pa po/_/rnam par
[\[24a.6\]]shes pa'i chos nyid 'das/_/ye shes gnyis med tshul 'chang ba/_/rnam par rtog med lhun gyis grub/_/ces smos te/_sgrib pa gnyis las sad pa'am/_yang na snang ba ye shes sus sad pa'am/_sems stong par sad pas ji snyed pa kun shes shing /_ji lta ba rig la/_de yang dbyer
[\[24a.7\]]med du shes pas dam pa'o/_/de ltar rtog pa dang bral bas rnam par shes pa'i chos nyid kyi klong du 'das pa'o/_/'das pa tsam na gnyis su med pa'i ye shes kyi tshul 'chang ba'o/_/rnam par rtog pa dang bral ba'i ye shes rgyu rkyen med par lhun gyis grub pa ste/_ngo bo lhun grub po/_/de la yon tan
[\[24b\]]
[\[24b.1\]]thams cad lhun gyis grub pas yon tan lhun grub po/_/rgyu rkyen gyis ji ltar ma bskyed ce na/_dus gsum sangs rgyas las byed pa/_/sangs rgyas thog ma tha ma med/_/dang po'i sangs rgyas rgyu med pa/_/ye shes mig gcig dri ma med/_/ye shes lus can de bzhin gshegs/_/zhes smos te/_
[\[24b.2\]]dus gsum gyi sangs rgyas rnams kyis sems can 'dren pa'i las mdzad de/_sangs rgyas la thog ma 'di nas byung bya ba dang /_tha ma 'dir song bya ba med de dang po nyid nas rgyu med pa'o/_/de la gnyis 'dzin gyi dri ma med pas ye shes mig gcig go/_/ye shes drug ro gcig pa'i lus yin
[\[24b.3\]]pas de skad ces bya'o/_/de la gsung gi khyad par ci zhe na/_/tshig gi dbang phyug smra ba che/_/smra ba'i skyes mchog smra ba'i rgyal/_/smra ba'i dam pa mchog gi gnas/_/smra ba'i seng ge mtshungs pa med/_/ces smras te/_zab cing rgya che ba'i chos gsungs pas tshig gi dbang phyug smra ba che'o/_/mu stegs
[\[24b.4\]]kyi smra ba las mchog tu gyur cing /_nyan thos kyi smra ba zil gyis gnon pas smra ba'i rgyal lo/_/rang rgyal ba'i smra ba las 'phags pas dam pa'o/_/skye med kyi sgra chos smra ba'i gong na gzhan med pas mchog gi gnas so/_/de ni seng ge dang 'dra ste bdud la sogs pa'i rgol bas mi tshugs so/_/_
[\[24b.5\]]'o na sku'i che ba gang zhe na/_/kun du lta ba mchog tu dga'/_/gzi brjid phung po blta na sdug_/'od bzangs 'bar ba dpal gyi be'u/_/lag na 'od 'bar snang ba po/_/zhes smos te/_shes rab dam pas don la lta zhing /_thugs rje dam pas 'gro ba la gzigs pas kun du lta ba'o/_/bde ba chen
[\[24b.6\]]po 'phags pas mchog tu dga'o/_/gzi brjid chen po gzhan yid du 'ong zhing sdug pa'i sku mnga' la/_nang na ye shes drug 'bar bas ma rig pa'i mun pa sel ba'i rtags phyi ru 'od kha dog drug 'bar ba'o/_/mtshan thun mong ma yin pa thugs ka na rin po che dpal be'us brgyan pa'o/_/phyag
[\[24b.7\]]las kyang 'od zer 'bar te zhi bas 'dul ba rnams 'dun pa skyed par byed la/_des mi 'dul ba rnams tshar gcod par byed do/_/des 'gro ba'i nad ji ltar sel zhe na/_/sman pa che mchog gtso bo ste/_/zug rngu 'byin pa bla na med/_/sman rnams ma lus ljon pa'i shing /_/nad do cog gi dgra che ba/_/zhes
[\[25a\]]
[\[25a.1\]]smos te/_sman pa'i mchog ste bdag med kyi don bstan nas bdag 'dzin gyi zug rngu 'byin cing /_de yang sman gyi dpe ni ljon shing dang 'dra ste/_rtsa ba dang yal ga dang lo 'dab dang me tog la brten nas 'bras bu 'byung ba ltar rtsa ba ni byang chub sems so/_/yal ga ni rtogs
[\[25a.2\]]par byed pa'i thabs kyi yan lag rnams so/_/lo ma ni 'dir theg pa so so'i chos kyang bkag pa med pa'o/_/me tog ni rtogs pa'i nyams myong ngo /_/'bras bu ni de mthar phyin pa'o/_/der yang ma zad de phyi nang gi sman sna tshogs su yang sprul lo/_/des dgra phyi nang gi nad sel bar
[\[25a.3\]]byed do/_/'o na sku'i khyad par ci zhe na/_sdu gu 'jig rten gsum gyi mchog_/dpal ldan rgyu skar dkyil 'khor can/_/zhes smos te/_sems can gyi ngo bo la sdug cing mdzes par sprul nas don mdzad de/_dper na rgyu skar rnams kyi nang na zla ba ltar/_lha dang mi rnams zil gyis gnon pa'o/_/des
[\[25a.4\]]skyob pa'i thugs rje ji lta bu zhe na/_phyogs bcu nam mkha'i mthas gtugs pa/_/chos kyi rgyal mtshan legs par 'dzugs/_/'gro na gdugs gcig yangs pa ste/_/byams dang snying rje'i dkyil 'khor can/_/dpal ldan pad+ma gar gyi bdag_/khyab bdag chen po rin chen gdugs/_/_
[\[25a.5\]]zhes smos te/_/rgya ni phyogs bcu nam mkha'i mtha' dang mnyam par dam pa'i chos sgrogs pa'i mtshan mar rgyal mtshan 'dzugs shing /_gdugs kyis char dang nyi ma la sogs pa skyob pa lta bu ni/_byams pa dang snying rjer ldan pa'i dbang gis so/_/de yang ma gos pa pad+ma dang 'dra la/_'gro ba
[\[25a.6\]]'dren pa'i thabs sna tshogs sgyur ba ni gar dang 'dra'o/_/de yang yon tan rin po che'i gdugs lta bus skyob pa'i bdag po ni rje btsun nyid do/_/ji ltar bstan kyang nges pa'i lam gcig las med pa'i phyir/_sangs rgyas kun gyi gzi brjid che/_/sangs rgyas kun gyi sku che ba/_/sangs rgyas kun gyi
[\[25a.7\]]rnal 'byor che/_/sangs rgyas kun gyi bstan pa gcig_/ces smos te/_rje btsun nyid la sangs rgyas kun gyi gzi brjid chen po mnga' la/_sangs rgyas kun gyi sku rnam pa gsum yang 'chang bar mdzad de/_thams cad rje btsun gyi sprul pa yin pa'i phyir ro/_/sangs rgyas kun gyi rnal
[\[25b\]]
[\[25b.1\]]'byor che/_/thabs dang shes rab kyi gtso bor yang zhugs la/_sangs rgyas kyi bstan pa'i chos ji snyed cig gsungs kyang /_yang dag par na gnyis su med par ston pa'i theg pa gcig las med de/_de yang /_theg pa'i sgo mo bsam yas kyang /_/nges pa'i don du gcig las med/_/ces
[\[25b.2\]]pa lta bu'o/_/nges pa'i don gcig la ye shes lngar ji ltar snang zhe na/_rdo rje rin chen dbang bskur dpal/_/rin chen kun bdag dbang phyug ste/_/'jig rten dbang phyug kun gyi bdag_/rdo rje 'chang ba kun gyi rje/_/sangs rgyas kun gyi thugs che ba/_/zhes smos te/_rdo rje ni tshur mi tshugs pa dang
[\[25b.3\]]phar shes bya 'bigs pa ste/_chos kyi dbyings rtogs pa la dbang thob pas/_/de ni me long lta bu'i ye shes mi bskyod pa'i ngo bo ste/_des zhe sdang rang kha ma 'dul bar byed pa'o/_/chos thams cad mnyam pa nyid du rtogs te/_yon tan rin po che kun la dbang sgyur ba'i bdag po ni mnyam pa
[\[25b.4\]]nyid kyi ye shes rin chen 'byung ldan gyi ngo bo ste/_des nga rgyal dang ser sna rang kha ma 'dul lo/_/des 'jig rten gyi chos thams cad kyi ngo bo so so ma 'dres pa la gsal pa la dbang sgyur ba'i bdag po ni so sor rtog pa'i ye shes snang ba mtha' yas kyi ngo bo ste/_des 'dod chags rang kham 'dul
[\[25b.5\]]lo/_/rdo rje ltar phrin las thogs pa med par 'chang ba ni bya ba grub pa'i ye shes don yod grub pa'i ngo bo ste/_des phrag dog dang le lo rang kham 'dul lo/_/sangs rgyas kun gyi thugs chos kyi dbyings rnam par dag pa chen po ni chos kyi dbyings kyi ye shes rnam par snang mdzad kyi ngo bo ste/_des
[\[25b.6\]]gti mug rang kha ma 'dul lo/_/de dag kyang sku gsung thugs su 'dus tshul bstan pa'i phyir/_/sangs rgyas kun gyi thugs la gnas/_/sangs rgyas kun gyi sku che ba/_/sangs rgyas kun gyi gsung yang yin/_/zhes smos te/_rje btsun gyi thugs ni ye shes drug ro gcig cing mnyam pa
[\[25b.7\]]ste/_des sangs rgyas kun gyi thugs la khyab cing gnas pa'o/_/de yang shes bya ma lus pa mkhyen cing rig pas na thugs so/_/sangs rgyas kun gyi skur sprul pa yang rje btsun nyid yin pas sku rnams kyi nang na che ba'o/_/de yang khyab cing rten byed pa dang /_snang bas na sku'o/_/sangs
[\[26a\]]
[\[26a.1\]]rgyas kun gyi gsung 'byung ba'i rgyu dang ngo bo nyid du yang rje btsun 'gyur ba ste/_gsal ba dang go bar byed pa dang grags pa'i phyir na gsung ngo /_/des gzhan gyi mun pa sel zhing ma gos pa ni/_/rdo rje nyi ma snang ba che/_/rdo rje zla ba dri med 'od/_/chags bral la sogs chags pa che/_/_
[\[26a.2\]]kha dog sna tshogs 'bar ba'i 'od/_/rdo rje skyil krung rdzogs sangs rgyas/_/sangs rgyas 'gro ba'i chos 'dzin pa/_/dpal ldan sangs rgyas pad+ma skyes/_/zhes smos te/_gnyis su med pa'i ye shes kyis srid pa'i rgya mtsho skems pas nyi ma che'o/_/ma rig pa'i mun pa sel ba'i zla ba'i 'od do/_/_
[\[26a.3\]]chags pa rang kha ma dang bral zhing don dang gdul bya la chags pa'o/_/yang na pha rol tu phyin pas 'dul ba'i gang zag la chags pa dang bral ba'i tshul du chos bshad la/_/gsang sngags kyi rigs can la chags pa rang rgyud du spyod pa'i tshul gyis chos bshad do/_/nang na ye shes dang thugs
[\[26a.4\]]rje'i 'od 'bar ba'i rtags/_phyi rol du kha dog sna tshogs kyi 'od 'bar ba'o/_/thabs dang shes rab dbyer med pa'i rtags su rdo rje skyil krung du bzhugs pa'o/_/sangs rgyas rnams 'gro ba la byams pa'i chos 'dzin pa ni thugs mi rtog pa'i tshul gyis rang sgrar shar ba la bya'o/_/_
[\[26a.5\]]nyes skyon dang bral ba ni pad+ma lta bu ste/_/de ni sangs rgyas kun gyi skye gnas su gyur pa'o/_/tshul ji lta bu zhe na/_/kun mkhyen ye shes mdzod 'dzin pa/_/rgyal po sgyu 'phrul sna tshogs 'chang /_/che ba gsang sngags rig sngags 'chang /_/zhes smos te/_shes bya ji lta ba dang ji snyed pa
[\[26a.6\]]mkhyen pas kun mkhyen ye shes kyi mdzod 'dzin pa'o/_/yon tan gyi bgo skal las rgyal ba dang bdud las rgyal zhing sgyu ma lta bu'i sprul pa mos pa sna tshogs 'dul ba'i thabs sna tshogs 'chang ba'o/_/che ba'i yon tan khyad par du gsang sngags kyi ngo bo thabs shes rab dang /_rig
[\[26a.7\]]sngags kyi ngo bo shes rab dang ye shes 'chang ba'o/_/'o na shes rab kyi las gang zhe na/_/rdo rje rnon po ral gri che/_/yi ge mchog ste rnam par dag_/theg pa chen po sdug bsngal gcod/_/mtshon cha chen po rdo rje chos/_/rdo rje zab mo dzi na dzika_/rdo rje blo gros don bzhin rig_/ces
[\[26b\]]
[\[26b.1\]]smos te/_gnyis su med pa'i ye shes ral gri dang 'dra bas bdag tu rtog pa thams cad gcod cing /_don mi 'gyur ba yi ge dang 'dra ste/_rtog pa'i dri mas ma gos pas mchog go/_/shes rab dang snying rjes khyad par byas nas theg pa chen po ste/_de rtogs pas sdug bsngal rtsa
[\[26b.2\]]ba nas gcod pa'o/_/de gcod pa'i mtshon cha ni gnyis su med pa'i ye shes rdo rje lta bu'o/_/de lta bu'i zab mo ni rgyal ba'i yang rgyal po yin pas dzi na dzika go/_/shes rab chen po'i blo dang ldan pas/_shes bya ji lta ba rig pa'o/_/de ltar rig pas gdul bya la rgyu 'bras kyi theg pa ston pa ni/_
[\[26b.3\]]pha rol phyin pa kun rdzogs pa/_/sa rnams kun gyi rgyan dang ldan/_/rnam par dag pa bdag med chos/_/yang dag ye shes zla 'od bzang /_/brtson chen sgyu 'phrul dra ba ste/_/rgyud kun gyi ni bdag po mchog_/ces smos te/_rje btsun nyid la pha rol tu phyin pa'i ngo bo rnams kyang rdzogs par
[\[26b.4\]]mnga' la/_sa bcu'i yon tan gyis kyang brgyan te/_ma gos pas rnam par dag pa bdag med chos so/_/yang dag pa'i ye shes zla ba'i 'od lta bus ma rig pa dang gdung ba sel zhing /_/'gro ba'i don la brtson 'grus chen po dang ldan te/_sgyu ma lta bu'i sprul pa sna tshogs ston cing /_khyad par
[\[26b.5\]]du rgyud thams cad kyi mchog tu gyur pa gnyis su med pa'i ye shes ston pa'o/_/rtsa ba byang chub kyi sems gnyis su med pas rgyal ba kun gyi snying por bstan pa'i phyir/_/rdo rje'i gdan ni ma lus ldan/_/ye shes sku rnams ma lus 'chang /_/kun du bzang po blo gros bzang /_/sa yi snying po 'gro
[\[26b.6\]]ba 'dzin/_/sangs rgyas kun gyi snying po che/_/zhes smos te/_gzhi chos sku rdo rje lta bu'i rtogs pa las ye shes kyi sku sna tshogs 'byung zhing bzang ngan dang blang dor gang yang med pas kun du bzang la/_/bdag dang gzhan la phan pa mkhyen pas blo gros bzang ngo /_/sa bzhin du sems can la
[\[26b.7\]]phan pa'i yon tan skyed pa'i phyir dang /_snod kyi 'jig rten du sprul nas 'gro ba'i don mdzad pa'i phyir/_/sangs rgyas kun gyi sprul pa 'byung ba'i snying po chen por gyur pa'o/_/snying po de las sprul pa tshul ji ltar 'byung ba ni/_sprul pa'i 'khor lo sna tshogs 'chang /_/dngos po kun gyi
[\[27a\]]
[\[27a.1\]]rang bzhin mchog_/dngos po kun gyi rang bzhin 'dzin/_/skye med chos de sna tshogs ston/_/zhes smos te/_rig pa byang chub sems cir yang 'char bas sgrub thabs kyi bye brag sna tshogs 'byung ba yin la/_der yang ma zad sku gsung thugs kyi sprul pa sna tshogs
[\[27a.2\]]'byung ba'i gzhi yin la/_snod bcud kyi dngos po kun gyi rang bzhin skye med du gnas pas kyang mchog go/_/don skye ba med pas kyang gzugs nas rnam pa thams cad mkhyen pa'i bar lta bur kyang ma 'gags par shar bas rang bzhin 'dzin to/_/mdor na zab par skye ba med kyang rgya che ba sna
[\[27a.3\]]tshogs su ston to/_/zab pa dang rgya che ba gnyis su med pas theg pa thams cad kyi mchog ces bya'o/_/shes rab dam pa'i ngo bo ci zhe na/_/chos kun ngo bo nyid 'chang ba/_/shes rab chen pos skad cig la/_/chos kun khong du chud pa ste/_/chos kun mngon par rtogs pa ste/_/zhes smos te/_/_
[\[27a.4\]]chos phung po dang /_khams dang /_skye mched dang /_rten cing 'brel par 'byung ba la sogs pa kun gyi ngo bo nyid ni mnyam pa chen po yin la/_de gang gis rtogs na shes rab chen pos skad cig la/_shes bya'i chos thams cad khong du chud de mngon sum du gsal bar rtogs pa'o/_/shes rab de'i
[\[27a.5\]]stobs ji lta bu zhe na/_/thub pa blo mchog 'byung po sel/_/mi g.yo rab tu dang ba'i bdag_/rdzogs pa'i sangs rgyas byang chub 'chang /_/sangs rgyas kun gyi mngon sum pa/_/ye shes me lce 'od rab gsal/_/zhes smos te/_lus ngag yid gsum mi dge ba'i las la thub cing /_chos nyid
[\[27a.6\]]rtogs pa'i blo'i mchog yod pas rnam rtog gi gnod pa 'byung ba lta bu sel te/_mtshan ma gang gis kyang mi g.yo bar chu dang ba lta bu'i bdag nyid gsal la rtog pa med pa ni rdzogs pa'i sangs rgyas kyi byang chub ste/_de yang lam la gnas pa'i rnal 'byor pas ni mchog mkhyen la/_sangs
[\[27a.7\]]rgyas kyis mngon sum mkhyen te/_ye shes de'i dpe ni me lce 'bar ba dang 'dra la/_ma rig pa sel ba dang nyon mongs pa sel ba dang /_srin bu me khyer la sogs pa'i 'od zil gyis gnon pa dang /_zhing khams grangs med du snang bar byed pa'o/_/da ni mnyam pa nyid kyi ye shes kyi sgo nas
[\[27b\]]
[\[27b.1\]]'jam dpal ye shes sems dpa'i mtshan bstan pa'i phyir/_/'dod pa'i don grub dam pa ste/_/ngan song thams cad rnam sbyong ba/_/mgon po sems can kun gyi mchog_/sems can thams cad rab grol byed/_/nyon mongs g.yul du gcig dpa' ba/_/mi shes dgra yi dregs pa
[\[27b.2\]]'joms/_/zhes pa la sogs pa smos te/_mtho ris dang thar pa 'dod pa rnams kyi don du sbyin pa la sogs pa'i sgo nas sgrub par byed de/_dman pa ngan song gsum las kyang thar pa dang rjes su mthun pa'i chos rnams bstan nas rgyu dang 'bras bu sbyong zhing /_sems can kun gyi don
[\[27b.3\]]byed pas mchog go/_/sems can thams cad kyi bsam pa mkhyen pas blo'i rim pa dang sbyar nas nyon mongs pa'i 'ching ba las grol bar byed do/_/chos ji snyed cig bshad kyang nyon mongs pa 'dul ba'i gnyen por gcig go/_/des mu stegs la sogs pa zil gyis gnon pas
[\[27b.4\]]dregs pa 'joms pa'o/_/gzhan gyi nyon mongs pa de ltar 'joms na/_'o na gzhan 'dul ba'i gzugs su ji ltar ston zhe na/_dpal ldan blo dang sgeg par ldan/_/brtan po mi sdug gzugs 'chang ba/_/zhes smos te/_bdag dang gzhan gyi dpal du gyur pas shes rab chen po'i blo dang
[\[27b.5\]]ldan pa/_blta na mdzes par mdzad pas na sgeg pa'o/_/don mi 'gyur bar brtan la/_zhi bas mi 'dul ba la bdud la sogs pa zlog pa'i 'jigs su rung ba'i gzugs 'chang ba'o/_/de yang gar la mos pa la gar du ston pa'i phyir/_/lag pa brgya po kun bskyod cing /_/gom pa'i stabs kyis
[\[27b.6\]]gar byed pa/_/dpal ldan lag pa brgyas gang la/_/nam mkha' khyab par gar byed pa/_/zhes smos te/_tshangs pa 'dul ba'i gar lag pa brgya sprul te bsgyur ba dang /_tshogs gnyis rdzogs pa'i mthus lag pa brgyar sprul te/_/nam mkha' khyab tshad du 'gro ba'i don byed pa'o/_/lus
[\[27b.7\]]kyi rdzu 'phrul gzhan yang ston pa'i phyir/_/sa yi dkyil 'khor gzhi yi khyon/_/rkang pa ya gcig mthil gyis gnon/_/rkang mtheb sen mo'i khyon gyis kyang /_/tshangs pa'i yul sa rtse nas gnon/_/zhes smos te/_gling bzhi'i khyab 'jug gis 'dul ba de'i gnyen por gling bzhi ri rab
[\[28a\]]
[\[28a.1\]]dang bcas pa rkang pa ya gcig gi mthil gyis mnan pa ste/_gling bzhi chung du ma song la zhabs che ru ma song ngo /_/gyen la ni zhabs kyi mthe bong gis tshangs pa'i 'jig rten dus gcig tu gnon to/_/snga ma ltar che chung du ma song ba'i rdzu 'phrul ston to/_/'khor ba 'di ma
[\[28a.2\]]spangs par ji ltar grol bar 'gyur zhe na/_/don gcig gnyis med chos kyi don/_/dam pa'i don de 'jigs pa med/_/rnam rig sna tshogs gzugs don can/_/rnam shes sna tshogs rgyud dang ldan/_/dngos don ma lus rnams la dga'/_/stong pa nyid dga' 'dod chags blo/_/srid pa'i 'dod
[\[28a.3\]]chags spangs pa ste/_/srid gsum dga' ba chen po pa/_/zhes smos te/_gnyis su med pa ni don dam pa chos kyi sku ni don dam pa ste/_gzhan gyis mi thub pas 'jigs pa med de/_thugs rje dang smon lam gyi shugs kyis rnam rig sna tshogs kyi gzugs su sprul lo/_/kun gzhi rnam shes
[\[28a.4\]]nyid rnam rtog sna tshogs dang 'brel pas rgyud do/_/de ltar dngos po 'khor ba'i don ma lus par mdzad pa las dgyes shing /_don dam par stong pa nyid la dga' zhing chags pa'i blos khams gsum gyi 'dod chags rang kha ma las grol bas spangs pa'o/_/shes rab chen pos srid pa las
[\[28a.5\]]grol kyang thugs rjes der sprul nas don mdzad pa la dga'o/_/don mdzad pa'i tshe sku'i gzi mdangs ci 'dra zhe na/_sprin dkar dag pa bzhin du dkar/_/'od bzangs ston ka'i zla ba'i 'od/_/nyi ma 'char ka'i dkyil ltar mdzes/_/sen mo'i 'od ni shas cher dmar/_/zhes smos te/_don lam
[\[28a.6\]]gos pa'i mtshan ma 'od kha dog sprin ltar dkar zhing /_ye shes kyi 'od zer 'phro ba'i dpe ston ka'i zla ba'i 'od lta bus ma rig pa'i mun pa sel zhing gdung ba tshim par byed pa'o/_/de las kyang ye shes drug ro gcig pa'i rtags su 'od kha dog drug dang ldan pa'i sku mnga' ste/_'gro ba la thugs
[\[28a.7\]]rjes chags pa'i rtags su phyag gi sen mo dmar ba'o/_/rgyan gyi khyad par ji lta bu zhe na/_cod pan bzang po mthon ka'i rtse/_/skra mchog mthon ka chen po pa/_/nor bu chen po 'od chags dpal/_/sangs rgyas sprul pa'i rgyan dang ldan/_/zhes smos te/_mtha' gnyis las rgyal ba'i
[\[28b\]]
[\[28b.1\]]rtags su dbu la rin po che'i cod pan bzang zhing mdzes pas brgyan pa'o/_/skra yang gzhan pas mchog tu gyur pas rin po che mthon ka ltar sngo zhing mdzes pa'i skra mnga' ba'o/_/'gro ba'i don rdzogs par mdzad pa'i rtags su thugs ka na yid bzhin gyi nor bu rin po ches brgyan cing /_
[\[28b.2\]]sangs rgyas kyi sprul pa dpag tu med pa mnga' ba'i rtags su ba spu re re la ye shes sems dpa' re re gsal zhing mdzes pas brgyan pa'o/_/de lta bu de la lam gyi khyad par ji lta bu mnga' zhe na/_/'jig rten khams brgya kun bskyod pa/_/rdzu 'phrul rkang pa'i stobs chen ldan/_/de nyid
[\[28b.3\]]dran pa chen po 'chang /_/zhes smos te/_'jig rten khams brgya ni mtshon pa tsam ste/_mtha' yas par bskyod par mdzad do/_/bskyod nas ci mdzad na rdzu 'phrul gyi rkang pa bzhi la sogs pa'i sgo nas 'gro don mdzad de/_rdzu 'phrul gyi rkang pa bzhi ni 'dun pa'i ting nge 'dzin dang ldan pa rdzu
[\[28b.4\]]'phrul gyi rkang pa dang /_sems kyi ting nge 'dzin dang ldan pa rdzu 'phrul gyi rkang pa dang /_brtson 'grus kyi ting nge 'dzin dang ldan pa rdzu 'phrul gyi rkang pa dang /_dpyod pa'i ting nge 'dzin dang ldan pa rdzu 'phrul gyi rkang pa'o/_/de yang don mi bsnyel ba'i dren pa chen po 'chang ste/_gzhan yang byang chub kyi yan
[\[28b.5\]]lag gang zhe na/_dran pa bzhi po ting 'dzin rgyal/_/byang chub yan lag me tog spos/_/de bzhin gshegs pa'i yon tan mtsho/_/lam gyi yan lag brgyad tshul rig_/yang dag sangs rgyas lam rig pa/_/zhes smos te/_dran pa bzhi ni lus dran pa nye par gzhag pa dang /_sems dang /_
[\[28b.6\]]tshor ba dang /_chos so/_/de rnams ni tshogs lam gyi gnas skabs so/_/dran pa bzhi po de la yang ma zhen pas ting nge 'dzin rgyal lo/_/de la mthong lam gyi gnas skabs na byang chub kyi yan lag bdun te/_dran pa yang dag byang chub kyi yan lag dang /_chos rnam par dbye ba dang /_brtson
[\[28b.7\]]'grus dang /_dga' ba dang /_shin tu sbyangs pa dang /_ting nge 'dzin dang /_btang snyoms so/_/de lta bu'i sgo nas 'gro ba'i don byed pa dang /_'phags pa mnyes par byed pas me tog spos so/_/der yang ma zad de sangs rgyas kyi chos ma 'dres pa bco brgyad la sogs te/_de bzhin
[\[29a\]]
[\[29a.1\]]gshegs pa'i yon tan rgya mtsho tsam gyi gzhir rje btsun nyid 'gyur ro/_/gzhan yang bsgom lam gyi gnas skabs na 'phags pa'i lam yan lag brgyad pa ste/_yang dag pa'i lta ba dang /_rtog pa dang /_ngag dang /_las kyi mtha' dang /_'tsho ba dang /_rtsol ba dang /_dran pa dang
[\[29a.2\]]ting nge 'dzin to/_/de lta bu'i tshul rig nas 'gro ba 'dren par mdzad do/_/de ltar rig pa ni yang dag par sangs rgyas pa'i lam rig pa'o/_/don mdzad pa la sngon du thugs rje skye dgos pa'i phyir/_/sems can kun la shas cher chags/_/nam mkha' lta bur chags pa med/_/sems can
[\[29a.3\]]kun gyi yid la 'jug_/sems can kun gyi yid ltar mgyogs/_/zhes smos te/_sems can kun la bu gcig pa'i ma ltar thugs rjes chags shing /_'o na mtshan mar mi 'gyur ram zhe na/_don nam mkha' ltar mkhyen pas chags pa rang kha ma sal lo/_/de yang sems can kun gyi yid la
[\[29a.4\]]khyab par 'jug cing /_'gro ba'i don la brtson 'grus yid ltar mgyogs par mdzad pa'o/_/de yang don bya ba'i yul mkhyen pa bstan pa'i phyir/_/sems can kun gyi dbang don shes/_/sems can kun gyi yid 'phrog pa/_/phung po lnga don de nyid shes/_/rnam dag phung po lnga 'chang ba/_/zhes
[\[29a.5\]]smos te/_sems can kun gyi dbang po rab 'bring tha ma shes shing don gang la mos pa rnams shes pas so/_/sku lta bas chog mi shes pa ston pas kyang sems can kun gyi yid 'phrog la/_yid rtog bcas rtog med du bzlog pas kyang yid 'phrog pa'o/_/de yang phung po lnga'i don kun rdzob sgyu
[\[29a.6\]]ma lta bur shes la/_don dam du skye ba med par shes pa'o/_/de yang rnam par dag pa'i phung po lnga dang ldan te/_tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po'o/_/'o na don
[\[29a.7\]]byed pa'i thabs ji ltar mkhyen ce na/_nges 'byung kun gyi mtha' la gnas/_/nges par 'byung ba kun la mkhas/_/nges 'byung kun gyi lam la gnas/_/nges par 'byung ba kun ston pa/_/zhes smos te/_khams gsum pa las nges par 'byung ba'i chos kun gyi mthar thug pa ni gnyis
[\[29b\]]
[\[29b.1\]]su med pa'i ye shes te/_de la rje btsun nyid ngang gis gnas shing /_nges par 'byung ba'i chos kun ston pa la yang mkhas pa'o/_/nyid kyang lam de la gnas pa'i tshul ston te/_gzhan dang 'dra ba'i phyir ro/_/gdul bya rnams la ji ltar 'tsham par 'byung ba'i chos ston par mdzad do/_/des
[\[29b.2\]]gzhan don ji ltar mdzad ce na/_/yan lag bcu gnyis srid rtsa bton/_/dag pa rnam pa bcu gnyis 'chang /_/bden bzhi'i tshul gyi rnam pa can/_/shes pa brgyad po rtogs pa 'chang /_/bden don rnam pa bcu gnyis ldan/_/de nyid rnam pa bcu drug rig_/rnam pa nyi shus byang chub pa/_/rnam par
[\[29b.3\]]sangs rgyas kun rig mchog_/sangs rgyas kun gyi sprul pa'i sku/_/bye ba dpag med 'gyed pa po/_/zhes smos te/_rten 'brel yan lag bcu gnyis kyis ni srid pa yin te/_ma rig pa'i rkyen gyis 'du byed 'byung /_'du byed kyi rkyen gyis rnam par shes pa/_rnam par shes pa'i rkyen gyis ming
[\[29b.4\]]dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_srid pa'i rkyen gyis len pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi'o/_/de rnams kyi rtsa
[\[29b.5\]]ba ni ma rig pa yin te/_ma rig pa 'gags na de rnams 'gag pa'i phyir ro/_/gnyis su med pa'i ye shes chen pos ma rig pa rtsa ba nas bton pa'o/_/yang skye mched bcu gnyis dag pa'i tshul ni/_mig gi skye mched dang /_gzugs kyi skye mched dang /_rna ba dang sgra dang /_sna
[\[29b.6\]]dang /_dri dang /_lce dang ro dang /_lus dang reg bya dang /_yid dang /_chos kyi'o/_/yang bden pa rnam pa bzhis kyang sems can khrid par mdzad de/_sdug bsngal gyi bden pa dang /_kun 'byung gi bden pa dang /_'gog pa'i bden pa dang /_lam gyi bden pa'o/_de dag ni thun mong
[\[29b.7\]]gi lam mo/_/khyad par gyi lam ni rnam par shes pa'i tshogs brgyad kyi rang bzhin rtogs pa ste/_de yang tshogs bdun ni kun gzhi'i byin gyi rlabs kyis 'byung ba yin la kun gzhi skye med du shes pas 'dres pas brgyad car skye med du shes par 'gyur ro/_/de yang 'di skad du/_brgyad
[\[30a\]]
[\[30a.1\]]po skye med shes pa yis/_/dgongs pa rgyal ba kun dang mnyam/_/zhes pa lta bu'o/_/yang dag pa'i bden pa'i don sangs rgyas pa'i yon tan bcu gnyis dang yang ldan te/_rigs lnga ye shes lnga shes rab dang snying rje khyad par can no/_/de nyid rnam pa bcu drug ni stong pa nyid bcu
[\[30a.2\]]drug ste/_nang stong pa nyid dang /_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa
[\[30a.3\]]nyid dang /_dor ba med pa stong pa nyid dang /_rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa'i ngo bo nyid stong pa nyid do/_/de ma gtogs pa sems can gyi dus na/_/sa la sogs pa 'byung ba
[\[30a.4\]]lnga/_gzugs la sogs pa phung po lnga/_'dod chags la sogs pa nyon mongs pa lnga/_mig la sogs pa dbang po lnga ste/_rnam pa nyi shur snang ba ste/_don rtogs pa'i dus na de dag kyang rigs lnga ye shes lngar shar te/_sangs rgyas kyi chos kyang de dag tu 'dus te/_rnam pa de dag las
[\[30a.5\]]grol nas sangs rgyas kyi byang chub yin pas mchog go/_/de yang 'di skad du/_'byung ba lnga dang nyon mongs phung po lnga/_/dbang po rnam lnga'i zhen pa dang bral nas/_/rigs lnga ye shes lngar snang la/_/rdzogs sangs rgyas pa'i byang chub yin/_/zhes gsungs pa lta bu'o/_/de lta bu'i
[\[30a.6\]]sangs rgyas la rnam pa thams cad mkhyen pa'i ye shes mnga' bas kun rig pa'o/_/rig nas sprul pa bye ba dpag tu med pa bkye nas sems can gyi don mdzad pa'o/_/de yang gdul bya'i blo dang 'tsham pa'i theg pa ston pa'i phyir/_skad cig thams cad mngon par rtogs/_/sems kyi
[\[30a.7\]]skad cig don kun rig_/theg pa sna tshogs thabs tshul gyis/_/'gro ba'i don la rtogs pa po/_/theg pa gsum gyi nges 'byung la/_/theg pa gcig gi 'bras bur gnas/_/zhes smos te/_skad cig gis gdul bya'i bsam pa dang bag la nyal thams cad rig nas don mdzad de/_
[\[30b\]]
[\[30b.1\]]'o na rtog bcas su thal lo zhe na/_rtog byed de rang yang skye med du rig pa'o/_/rig nas theg pa sna tshogs kyis 'gro ba'i don mdzad pa'o/_/de yang 'di skad du/_/ji srid sems rnams 'jug gi bar/_/theg pa'i mtha' la thug pa med/_/ces pa lta bu'o/_/de yang gdul bya theg pa
[\[30b.2\]]gsum gyis 'dul ba la nyan thos dang /_rang rgyal dang /_theg pa chen po bstan to/_/yang dag par theg pa gcig ste 'bras bu rdo rje'i theg pa'o/_/de yang 'bras bu sangs rgyas na ji ltar gnas pa dang de lta nyid nas lam du khyer nas 'bras bur gnas zhes bya'o/_/de yang skye dgu theg pa
[\[30b.3\]]dgu bstan pa yang 'gro ba'i don bstan pa ma gtogs pa/_theg pa 'di kun yang dag pa'i theg pa dag las gzhan ma yin zhes pa lta bu/_de yang gsum po ni rgyu'i theg pa'o/_/gcig ni 'bras bu'i theg pa'o/_/de yang /_rgyu la sbyor ba rgyu yi chos/_/'khor lo shin tu bskor byas
[\[30b.4\]]nas/_/'bras bu'i theg pa nye lam zhig_/dus tshigs phyi mar 'byung bar 'gyur/_/zhes pa lta bu'o/_/de la'ang spangs ba'i khyad par bstan pa'i phyir/_nyon mongs khams rnams dag pa'i bdag_/las kyi khams rnams zad byed pa/_/chu bo rgya mtsho kun las rgal/_/sbyor ba'i
[\[30b.5\]]dgon pa las byung ba/_/nyon mongs nye ba kun nyon mongs/_/bag chags bcas pa gtan spangs pa/_/zhes smos te/_gnyis med rtogs pas nyon mongs pa dag cing /_las ngan slong bar byed pa'i sems med pa dang /_las zad par byed pa'o/_/'khor ba'i spyod yul ji snyed pa
[\[30b.6\]]rnams ni chu bo dang 'dra ste/_rgyun ring ba dang /_rgyun phyogs su khyer bar byed pa dang /_rgal dka' ba dang /_mang ba'i phyir de las rgal zhing don la sbyor ba'i ye shes ni/_rtog pa las dben pas dgon pa zhes bya'o/_/nyon mongs pa'i rtsa ba drug dang /_de yang nye ba'i nyon mongs ba nyi shu
[\[30b.7\]]dang /_kun nas nyon mongs pa sdug bsngal rnams dang bag chags sa bon dang bcas pa gtan nas spangs pa'o/_/de nyid thabs dang shes rab dam pa dang ji ltar ldan zhe na/_snying rje chen po shes rab thabs/_/don yod 'gro ba'i don byed pa/_/'du shes kun gyi don spangs shing /_/_
[\[31a\]]
[\[31a.1\]]rnam shes don ni 'gag par byed/_/ces smos te/_snying rje chen po dang ldan pas zhi ba'i mtha' la mi gnas shing /_shes rab chen po dang ldan pas srid pa'am 'khor ba la mi gnas te/_thabs de lta bus 'gro ba'i don byed do/_/'o na mtshan mar 'dzin pa can du mi
[\[31a.2\]]'gyur ram zhe na/_'du shes ni yul la mtshan mar 'dzin pa ste/_des spangs shing rnam shes zag pa dang bcas pa skye med du rtog pas de'i skyon med do/_/de ltar rang rtogs pa ma nor bas gzhan ma nor ba'i lam la 'god pa'i phyir/_/sems can kun gyi yid dang ldan/_/sangs rgyas kun
[\[31a.3\]]gyi thugs rig pa/_/sems can kun gyi yid la gnas/_/de dag sems dang mthun par 'jug_/sems can kun yid tshim par byed/_/sems can kun gyi yid dga' ba/_/grub pa mthar phyin 'khrul pa med/_/nor ba thams cad rnam par spangs/_/don gsum the tshom med pa'i blo/_/_
[\[31a.4\]]kun don yon tan gsum gyi bdag_/ces smos te/_sems can gyi yid dang mthun par don mdzad pa de yang sangs rgyas kyi thugs mi rtog par rig pa'i sgo nas mdzad de/_des sems can kun gyi yid la khyab par gnas te/_de dag gi sems dang mthun par 'gro ba'i don la 'jug la/_
[\[31a.5\]]zhugs nas sems can ji ltar 'dod pa ltar tshim zhing dga' bar byed de/_sems can gyi don sgrub pa mtha' phyin par byed do/_/de yang 'khrul pa'am nor ba thams cad spangs te/_drang ba'i don dang /_nges pa'i don dang /_theg pa sna tshogs kyi don dang /_gsum la the tshom med pa ste/_grub
[\[31a.6\]]pa'i mtha' rnams nges par shes pa'i phyir ro/_/sems can kun gyi don du gyur pa'i yon tan sku dang gsung dang thugs gsum gyi bdag por gyur pa'o/_/de nyid las kyang /_/sangs rgyas kun gyi thugs la gnas/_/sangs rgyas kun gyi sku che ba/_/sangs rgyas kun gyi gsung yang yin/_/_
[\[31a.7\]]zhes 'byung ngo /_/de yang rgyu rtogs pas 'bras bu mchog tu grub pa'i phyir/_/phung po lnga don dus gsum du/_/skad cig thams cad bye brag phyed/_/skad cig gcig gis rdzogs sangs rgyas/_/sangs rgyas kun gyi rang bzhin 'chang /_/lus med lus te lus kyi mchog_/lus kyi
[\[31b\]]
[\[31b.1\]]mtha' ni rtogs pa po/_/gzugs rnams sna tshogs snang ba'i dpal/_/nor bu chen po rin chen tog_/ces smos te/_rgyu'i dus na phung po lnga la dus gsum gyi skad cig mas gzhig na bye brag phyed de/_mu stegs kyi bdag po la sogs par byed de/_'bras bu'i dus su de kho na nyid thugs su chud pa la
[\[31b.2\]]rim pa yod pa ma yin pas skad cig mas kyang sangs rgyas te/_'di ni las 'phro dang dbang po'i mchog tu gyur pa la byed rtsol gyi spros pa bcad de/_de bzhin nyid bsgoms pas lam nye bar ston to/_/de yang byed rtsol gyi spros pa bcad pa ni 'di skad du/_shes rab dam pas ma zin pa'i/_/_
[\[31b.3\]]lam gyi dge ba stegs bcas kyang /_/mtho ris lha dang mi ru skye/_/skye shi med pa'i sa mi thob/_/ces pa lta bu'o/_/de yang /_/sangs rgyas kun gyi rang bzhin mnyam/_/thugs rjes 'gro don mdzad par mnyam/_/mdzad lugs mi mnyam/_/sku bong dang tshe tshad dang /_tshul dang rigs mi mnyam pa
[\[31b.4\]]ltar snang ngo /_/de yang rang bzhin skye med 'chang bar mdzad do/_/chos kyi sku la zag bcas kyi lus med la/_de'i byin gyi rlabs las longs spyod rdzogs pa'i sku lus kyi mchog tu gyur pa 'byung ngo /_/lus thams cad kyi mtha' skye med du rtogs pa las sprul sku sna tshogs pa 'gro ba'i dpal
[\[31b.5\]]du 'byung ba ni yid bzhin gyi nor bu dang 'dra bar 'dod pa skong bas rab ces bya'o/_/tso to zhes bya ba me tog ces bya'o/_/de yang longs spyod rdzogs pa'i sku ni nges pa rnam pa lnga dang ldan te/_rnam pa nges pa dang /_gnas nges pa dang /_'khor nges pa/_chos nges pa/_dus nges pa'o/_/_
[\[31b.6\]]sprul sku ni rnam pa ma nges/_gnas ma nges/_'khor ma nges/_chos ma nges/_dus ma nges pa'o/_/da ni bya ba grub pa'i ye shes kyi sgo nas 'jam dpal ye shes sems dpa'i mtshan bstan par bya ste/_de yang phrin las kyi rgyu gang zhe na/_/sangs rgyas kun gyis rtogs bya ba/_/sangs
[\[31b.7\]]rgyas byang chub bla na med/_/ces pa la sogs pa smos te/_chos kyi sku gnyis med ni sangs rgyas kun gyi rang bzhin rtogs par bya ba'i chos chen po yin la/_de rtogs nas sangs rgyas kyi byang chub bla na med pa'o/_/gsang sngags las byung yi ge med/_/gsang sngags chen po rigs
[\[32a\]]
[\[32a.1\]]gsum pa/_/gsang sngags don kun skyed pa po/_/thig le chen po yi ge med/_/stong pa chen po yi ge lnga/_/thig le stong pa yi ge brgya/_/zhes pa thabs dang shes rab las byung ba'i chos kyi ngo bo nyid brjod du med pas yi ge med pa'o/_/rgyu che ba thabs dang shes rab
[\[32a.2\]]las 'bras bu che ba sku gsung thugs kyi rigs gsum lhun gyis grub pa'o/_/des gsang sngags kyi don bskyed rim pa dang /_rdzogs rim gzhan gyi rgyud las skyed par byed pa'o/_/don dam par thig chos nyid mi 'gyur ba la/_le khyab cing gdal ba ste/_ngo bo tshig gis brjod du med
[\[32a.3\]]pa'o/_/stong pa chen po chos kyi sku de nyid las de bzhin gshegs pa lnga'i sa bon yi ge ma 'gags par shar ba ni/_/oM AHhUM swA hA/_de lnga'o//_//thig le skye ba med pa de las yi ge brgya ste/_de la brten nas sgrub thabs sna tshogs 'byung ba ste/_don du na chos kyi sku la phyogs ris
[\[32a.4\]]med cing 'gag pa med pa'i mthu'o/_/'o na thugs kyi sprul pa gang zhe na/_/rnam pa kun ldan rnam pa med/_/bcu drug phyed phyed thig le can/_/yan lag med pa'i rtsis las 'das/_/bsam gtan bzhi yi rtse mo can/_/bsam gtan yan lag kun shes shing /_/ting 'dzin rig dang
[\[32a.5\]]rgyud rig pa/_/zhes smos te/_kun rdzob tu mtshan dang dpe byad la sogs te snod bcud kyi rnam pa kun dang ldan la/_don dam par snang ba'i ngo bo nyid med do/_/dbyangs kyi yi ge bcu drug gi phyed yi ge brgyad yin la/_brgyad kyi phyed bzhi yin te/_a A aM aH/_zhes pa'o/_/de bzhi
[\[32a.6\]]ni mtshon byed du byung ba yin te/_de bzhis ci mtshon na/_rnam par thar ba'i sgo bzhi mtshon te/_stong pa nyid kyi rnam par thar pa dang /_mtshan ma med pa'i rnam par thar pa dang /_smon pa med pa'i rnam par thar pa dang /_thabs la mkhas pa'i rnam par thar pa'o/_/de yang stong pa nyid kyis ni
[\[32a.7\]]dngos po las 'byin par byed do/_/mtshan ma med pas ni mtshan ma phra mo'i zhen pa las kyang 'byin par byed do/_/smon pa med pas ni 'bras bu re smon gyi mtha' la dmigs pa las 'byin par byed do/_/thabs la mkhas pas ni thabs dman zhing mi mkhas pa rnams las 'byin par byed
[\[32b\]]
[\[32b.1\]]do/_/de bzhi yang spros pa phyogs re bcad pa'i yon tan gyi cha nas bzhir bshad kyis/_don du na thig le chen po yi ge med pa'o/_/yang spyi bo bde ba chen po'i 'khor lo na byang chub kyi sems thig le cha bcu drug tu gnas te/_de las kyi phyag rgya'i thabs kyi bye brag rnams la brten te/_spyi bo bde
[\[32b.2\]]ba chen po'i 'khor lo'i thig le bcu drug po bzhu ba'i phyed brgyad snying ga chos kyi 'khor lor phab/_de bzhu ba'i phyed lte ba sprul pa'i 'khor lor phab/_de'i phyir gsang ba bde skyong gi 'khor lor phab ste/_gnyis shos gnyis mnyam gyi dus su ngos gzung ngo /_/de yang dang yang du goms par byas
[\[32b.3\]]pas mthar de'i zhen pa bag tsam dang yang bral te/_thig le chen po yi ge med pa rtogs par 'gyur ro/_/de yang 'di skad du/_zab mo rnam par thar pa bzhis/_/rnon po'i don du bshad pa yin/_/'khor lo bzhin du bskor byed pa/_/rtul po'i don du shes par bya/_/zhes 'byung ngo /_/de ltar
[\[32b.4\]]bsgoms pas rnam rtog gi yan lag med pa/_brjod pa'i rtsis las 'das pa'o/_/ting nge 'dzin bzang ba ni bsam gtan bzhi la lta'i ting nge 'dzin lta bu'o/_/nyid kyang de dang ldan zhing gzhan gyi ting nge 'dzin bsam gtan gyi yan lag rnams kyang shes te/_de yang 'dod pa'i khams na lhag
[\[32b.5\]]mthong shas che ba'i bsam gtan kyang shes pa'o/_/gzugs med pa'i khams na zhi gnas shas che ba'i bsam gtan kyang shes pa'o/_/gzugs kyi khams na zhi gnas lhag mthong zung du 'brel ba'i bsam gtan kyang shes te/_de la bsam gtan bzhi la yan lag bco brgyad de/_
[\[32b.6\]]bsam gtan dang po la yang yan lag lnga ste/_rtog pa dang /_dpyod pa dang /_dga' ba dang /_bde ba dang /_sems rtse gcig pa nyid do/_/bsam gtan gnyis pa la yang yan lag bzhi ste/_dga' ba dang /_bde ba dang /_nang rab tu dang ba dang /_sems rtse gcig pa nyid do/_/bsam
[\[32b.7\]]gtan gsum pa la yang yan lag lnga ste/_btang snyoms dang /_dran pa dang /_shes bzhin dang /_bde ba dang /_sems rtse gcig pa nyid do/_/bsam gtan bzhi pa la yang yan lag bzhi ste/_btang snyoms yongs su dag pa dang /_dran pa yongs su dag pa dang /_bde ba yang ma
[\[33a\]]
[\[33a.1\]]yin sdug bsngal ba yang ma yin pa'i tshor ba yongs su dag pa dang /_sems rtse gcig pa nyid do/_/de rnams rje btsun nyid kyis shes pa'o/_/gzhan dpa' bar 'gro ba'i ting nge 'dzin dang /_rin chen phyag rgya'i ting nge 'dzin dang /_seng ge rnam par bsgyings pa'i ting nge 'dzin
[\[33a.2\]]dang /_zla ba'i rgyal mtshan dpal zhes bya ba'i ting nge 'dzin la sogs pa ting nge 'dzin brgya rtsa gcig kyang mkhyen cing /_gang zag gi bsam pa dang bag la nyal dang skye gnas kyi rgyud kyis bsdus pa rnams kyang rig cing mkhyen no/_/'o na longs sku'i mtshon pa ci zhe na/_ting nge 'dzin lus can lus kyi
[\[33a.3\]]mchog_/longs spyod rdzogs sku kun gyi rgyal/_/zhes smos te/_ting nge 'dzin lus can ni chos kyi sku ste/_sku de gnyis kyi rten byed cing mchog tu gyur pa de ni gzhi'o/_/de las theg pa chen po'i chos la longs spyod pa sku rnam par snang mdzad du snang ste/_de yang nges pa lnga dang ldan zhing 'khor los
[\[33a.4\]]sgyur ba'i rgyal po lta bur bzhugs pa ste/_de yang /_/theg chen nye bar longs spyod phyir/_/thub pa'i longs spyod rdzogs skur 'dod/_/ces pa lta bu'o/_/de yang sku'i mdzad spyod rnam par dag pa'i sgo nas 'khor sa bcu'i byang chub sems dpa' rnams kyi gtso bor gyur pa rnams la chos kyi
[\[33a.5\]]'khor lo skor bar mdzad do/_/de la sprul pa'i sku'i mdzad spyod ci zhe na/_sprul pa'i sku ste sku yi mchog_/sangs rgyas sprul pa'i rgyud 'chang ba/_/phyogs bcur sprul pa sna tshogs 'gyed/_/ji bzhin 'gro ba'i don byed pa/_/zhes smos te/_de yang rgyal ba sprul pa'i sku ni/_'khor rigs
[\[33a.6\]]drug gi sems can dang /_nyan thos dang /_rang rgyal ba rnams la gsung gi mdzad spyod rnam par dag pa'i sgo nas chos kyi 'khor lo skor bar mdzad de/_sprul sku ma dag pa las mchog tu gyur pa sangs rgyas rnam par gzigs/_gtsug tor can la sogs pa sangs rgyas stong rtsa gnyis
[\[33a.7\]]kyi rgyud du sprul pa'o/_/sprul nas gang du 'gyed na phyogs bcur 'gyed do/_/bkye nas ci byed na ji ltar 'tsham pa ltar 'gro ba'i don byed pa'o/_/'o na ma dag pa'i sprul sku gang zhe na/_lha yi dbang po lha yi lha/_/lha yi bdag po lha min bdag_/'chi med dbang po lha yi bla/_/'joms
[\[33b\]]
[\[33b.1\]]byed 'joms byed dbang phyug po/_/zhes smos te/_lha'i dbang po ste khyab 'jug gis 'dul ba la khyab 'jug tu sprul lo/_lha'i lha ni tshangs pa'o/_/lha'i bdag po ni brgya byin no/_/lha min bdag ni thags bzangs ris so/_/'chi med dbang po ni 'thab bral la sogs pa'i lha'i rgyal
[\[33b.2\]]po rnams so/_/lha'i bla ni gzhan 'phrul dbang byed la sogs pa'i lha'i rgyal po'o/_/'joms byed ni drag po 'jigs byed do/_/'joms byed dbang phyug ni ma hA de ba'o/_/de rnams kyis 'dul ba la de rnams su sprul nas don mdzad do/_/chos kyi sbyin pa'i tshul ni/_srid pa'i dgon
[\[33b.3\]]pa las rgal ba/_/ston pa gcig pu 'gro ba'i bla/_/'jig rten phyogs bcur rab grags pa/_/chos kyi sbyin bdag che ba po/_/byams pa'i go cha chas pa ste/_/snying rje yi ni ya lad bgos/_/shes rab ral gri mda' gzhu thogs/_/nyon mongs mi shes g.yul ngo sel/_/dpa' bo
[\[33b.4\]]bdud dgra bdud 'dul ba/_/bdud bzhi'i 'jigs pa sel bar byed/_/bdud kyi dpung rnams pham byed pa/_/zhes smos te/_srid pa ni nges pa'i 'byung gnas yin te/_dgon pa ni de las dben pa'o/_/de las rgal te don gnyis med rtogs pas ston pa gcig pu'o/_/yang na bstan
[\[33b.5\]]pa gcig la ston pa gnyis mi 'byung bas so/_/'gro ba thams cad kyi ston par gyur pas na bla ma'o/_/de yis 'jig rten phyogs bcur grags te/_rgyu cis grags na chos kyi sbyin pas grags so/_/de yang rlom pa lta bu ma yin te/_byams pa'i go cha gon zhing /_snying rje'i
[\[33b.6\]]khrab gon pa'o/_/de'i mtshon cha ni nyon mongs pa gcod pa shes rab kyi ral gri dang /_thabs shes rab kyi mda' gzhus nyon mongs pa dang ma rig pa'i g.yul ngo sel lo/_/gang las dpa' na bdud 'dul bas dpa'o/_/gzhan bdud bzhi'i 'jigs pa las kyang skyob cing sel
[\[33b.7\]]bar byed do/_/phyogs gcig sel ba tsam ma yin te/_bdud kyi dpung sde dang bcas pa pham par byed pa ste/_de yang sems skye ba med pa rtogs pas nyon mongs pa'i bdud bcom/_/sems nyid la rgas rgud med pas phung po'i bdud bcom/_sems nyid la skye shi med pas
[\[34a\]]
[\[34a.1\]]'chi bdag gi bdud bcom/_sems nyid rtogs pas the tshom dang bral te lha'i bu'i bdud bcom/_de yang 'di skad du/_gal te bdud kyi tshogs ni bye ba dag_/sangs rgyas skur bsgyur bar chad smra byas kyang /_/chos la mkhas pas chos nyid rab thob ste/_/de dag
[\[34a.2\]]byang chub las ni bzlog mi nus/_/zhes pa lta bu'o/_/de lta bu de mchod pa'i 'os su bstan pa'i phyir/_rdzogs pa'i sangs rgyas 'jig rten 'dren/_/mchod 'os bstod 'os phyag gi gnas/_/rtag tu ri mor bya ba'i 'os/_/bkur 'os rjed par bya ba'i mchog_/phyag byar 'os pa bla
[\[34a.3\]]ma'i rab/_/ces smos te/_sangs rgyas kyi bdag nyid rje btsun gyis 'jig rten pa rnam par thar pa'i gnas su 'dren pas/_mchod pa dang /_bstod pa dang /_phyag bya ba dang /_sku gzugs bris la mchod pa dang /_rgyan gdags pa dang /_phu dud du bkur ba dang /_yon tan bsgrags pa dang /_
[\[34a.4\]]lus ngag yid gsum gus pas phyag bya bar 'os te/_bla ma'i rab tu gyur pa'i phyir ro/_/de'i mkhyen pa'i bye brag ci zhe na/_/'jig rten gsum po gom gcig bgrod/_/mkha' ltar mtha' med rnam par gnon/_/gsum rig gtsang ma dag pa ste/_/mngon shes drug ldan rjes dran
[\[34a.5\]]drug_/ces smos te/_'jig rten gsum po de shes rab kyi gom pa gcig gi bar du bgrod la/_rtags rdzu 'phrul gyi gom pas bgrod do/_/nam mkha' ltar chos kyi sku mtha' med par rtogs pas nyon mongs pa gnon par byed do/_/de yang phyi sde snod gsum rig la/_nang du sku gsung
[\[34a.6\]]thugs rig ste/_bdag gzhan gyi dri ma dang bral bas gtsang ma dag pa'o/_/gzhan yang mngon par shes pa drug ste/_lha'i mig gi mngon par shes pa dang /_lha'i rna ba'i mngon par shes pa dang /_pha rol gyi sems shes pa dang /_sngon gyi gnas rjes su dran pa dang /_rdzu 'phrul
[\[34a.7\]]gyi bya ba shes pa dang /_zag pa zad pa'i mngon par shes pa'o/_/rjes su dran pa drug ni/_/sangs rgyas rjes su dran pa dang /_chos rjes su dran pa dang /_dge 'dun rjes su dran pa dang /_dam tshig rjes su dran pa dang /_thugs rje rjes su dran pa dang /_mdzad pa rjes su dran pa dang drug go/_/_
[\[34b\]]
[\[34b.1\]]shes rab dam pa ji lta bu zhe na/_byang chub sems dpa' sems dpa' che/_/rdzu 'phrul chen po 'jig rten 'das/_/shes rab pha rol phyin pa'i mtha'/_/shes rab kyis ni de nyid thob/_/ces smos te/_byang chub sems dpa' ni rang don no/_/sems dpa' chen po ni gzhan don no/_/de
[\[34b.2\]]yang byang chub ni nam mkha' lta bu'i chos kyi sku la/_sems dpa' de ni de rtogs par 'dod pa'i 'dun pa yod pa dang /_gzhan gyi don la dpa' ba'o/_/de yang 'di skad du/_byang chub nam mkha'i mtshan nyid de/_/kun du rtog pa thams cad spangs/_/gang zhig de rtogs 'dod pa de/_/byang
[\[34b.3\]]chub sems dpa' zhes bya'o/_/zhes pa lta bu'o/_/de yang rdzu 'phrul chen po brnyes te 'jig rten las 'das pa'o/_/pha rol tu phyin pa'i mthar thug pa de kho na nyid ni/_shes rab kyis thob par byed do/_/de nyid dpe las 'das par bstan pa'i phyir/_bdag rig gzhan rig
[\[34b.4\]]thams cad pa/_/kun la phan pa'i gang zag mchog_/dper bya kun las 'das pa ste/_/shes dang shes bya'i bdag po mchog_/ces smos te/_ji lta ba bdag gi don dang /_ji snyed pa gzhan gyi don thams cad rig pa'i sgo nas kun la phan par byed pa ste/_gang zag ltar sprul kyang
[\[34b.5\]]dngos ma yin pas mchog go/_/cung zad du yang mnyam pa med pas na dpe las 'das pa'o/_/shes par byed pa dang shes par bya ba'i don gnyis ka'i bdag po'i mchog tu gyur pa'o/_/gang gi sgo nas shes par byed ce na/_/gtso bo chos kyi sbyin bdag ste/_/phyag rgya bzhi po don
[\[34b.6\]]ston pa/_/'gro ba'i bsnyen bkur gnas kyi mchog_/nges 'byung gsum po bgrod rnams kyi/_/don gyi dam pa rnam dag dpal/_/'jig rten gsum na skal bzang che/_/zhes smos te/_rje btsun nyid sangs rgyas thams cad kyi gtso bor gyur bas kyang chos kyi sbyin pa ni sbyin pa rnams
[\[34b.7\]]kyi gtso bor gyur pa'o/_/de'i bdag po ni rje btsun no/_/de phyag rgya bzhi'i chos ston te/_de la yang bka' rtags kyi phyag rgya bzhi la/_theg pa chung ngu'i bka' rtags kyi phyag rgya bzhi ni/_mi rtag pa dang /_sdug bsngal ba dang /_stong pa dang /_bdag med pa'o/_/de yang /_mi
[\[35a\]]
[\[35a.1\]]rtag sdug bsngal stong dang bdag med pa/_/de ni rdzogs sangs rgyas kyis gsungs pa'i chos/_/zhes 'byung ngo /_/'di nyid las kyang /_bden bzhi'i tshul gyi rnam pa can/_/zhes 'byung ngo /_/theg pa chen po'i dbang du byas na/_dka' la snang /_don dang mthun/_
[\[35a.2\]]rig pa dang 'thad/_gtan tshigs kyis rgyas pa'o/_/de yang /_bka' don rig pa gtan tshigs dang /_/snang dang mi 'gal rgyas 'thad yin/_/zhes pa lta bu'o/_/de la lha'i sku phyag rgya chen po bzhi ni/_sku phyag rgya chen po/_gsung chos kyi phyag rgya/_thugs dam tshig gi phyag rgya/_'phro 'du las
[\[35a.3\]]kyi phyag rgya'o/_/gdul bya lam gyi phyag rgya bzhi ni las kyi phyag rgya dang /_chos kyi phyag rgya dang phyag rgya chen po dang /_dam tshig gi phyag rgya'o/_/de ltar ston pa ni 'gro ba rnams kyi bsnyen bkur ba'i chos kyi mchog go/_/nges 'byung gsum ni theg pa gsum mo/_/de bgrod pa'i 'bras bu ni/_don dam pa
[\[35a.4\]]sgrib pa gnyis dag pas bdag dang gzhan gyi dpal du 'gyur te/_'jig rten gsum na skal ba mchog tu gyur pa'o/_/de lta bu'i ston pa de gang yin zhe na/_tshogs gnyis rdzogs shing bdag dang gzhan gyi dpal du gyur pa 'byor ba phun sum tshogs pa ster bar byed pa rje btsun nyid yin pas/_
[\[35a.5\]]dpal ldan 'byor ba kun byed pa/_/'jam dpal dpal dang ldan pa'i mchog_/ces gsungs pa yin no/_/da ni 'jam dpal ye shes sems dpa' la bstod pa'i le'u bstan pa'i phyir/_mchog sbyin rdo rje mchog khyod 'dud/_/yang dag mthar gyur khyod la 'dud/_/stong nyid las byung khyod la 'dud/_/_
[\[35a.6\]]sangs rgyas byang chub khyod la 'dud/_/ces pa la sogs pa smos te/_de yang 'dis ni chos kyi dbyings kyi ye shes kyi sgo nas bstod pa ste/_mchog tu gyur pa'i chos kyi dbyings gzhan la sbyin par byed pa po ni sku gsung thugs rdo rje ltar dbyer mi phyed pa'i mchog rje btsun 'jam dpal khyod
[\[35a.7\]]yin pas khyod la 'dud cing phyag 'tshal zhes pa'o/_/khyod ces pa ni bod pa'i sgra kun la sbyar ro/_/yang dag pa'i mthar gyur pa ni skye ba med pa khyod la 'dud pa'o/_/stong pa nyid kyi don rtogs pa las byung ba khyod la 'dud do/_/sangs rgyas rnams kyi byang chub dam pa yin pas khyod
[\[35b\]]
[\[35b.1\]]la gus pas 'dud ces pa'o/_/me long lta bu'i ye shes [(]gyi [,]kyi [)]sgo nas bstod pa bstan pa'i phyir/_sangs rgyas chags pa khyod la 'dud/_/sangs rgyas 'dod la phyag 'tshal 'dud/_/sangs rgyas dgyes pa khyod la 'dud/_/sangs rgyas rol la phyag 'tshal 'dud/_/ces smos te/_sangs
[\[35b.2\]]rgyas kyi ye shes me long lta bus chos kyi dbyings la gnas shing chags pa khyod la 'dud do/_/sangs rgyas rnams thugs rjes 'gro ba 'dren par 'dod pa khyod la 'dud do/_/sangs rgyas kyi ye shes me long lta bus chos kyi dbyings rtogs pas dgyes pa khyod la 'dud do/_/sangs rgyas kyi
[\[35b.3\]]dbyings dang ye shes gnyis su med pa la rol pas khyod la phyag 'tshal zhing 'dud do/_/da ni so sor rtog pa'i ye shes kyi sgo nas bstod pa bstan pa'i phyir/_sangs rgyas 'dzum pa khyod la 'dud/_/sangs rgyas bzhad la phyag 'tshal 'dud/_/sangs rgyas gsung nyid khyod la 'dud/_/_
[\[35b.4\]]sangs rgyas thugs la phyag 'tshal 'dud/_/ces smos te/_sangs rgyas kyi de kho na nyid khong du chud pas mnyes nas zhal 'dzum pa mdzad pas khyod la 'dud do/_/sangs rgyas 'gro ba'i don mdzad pa la dgyes nas bzhad pa ni chos gsung ba'i snga ltas ston pa khyod la phyag 'tshal
[\[35b.5\]]zhing 'dud do/_/sangs rgyas gsung gi sgo nas gdul bya la sna tshogs su chos ston pas khyod la 'dud do/_/sangs rgyas 'gro ba'i chos ston par mdzad kyang thugs mnyam pa nyid las ma g.yos pas khyod la phyag 'tshal zhing 'dud ces pa'o/_/da ni mnyam pa nyid kyi ye shes
[\[35b.6\]]kyi sgo nas bstod pa bstan pa'i phyir/_/med pa las byung khyod la 'dud/_/sangs rgyas 'byung ba khyod la 'dud/_/nam mkha' las byung khyod la 'dud/_/ye shes las byung khyod la 'dud/_/ces smos te/_chos thams cad dngos po med par rtogs pa las byung bas khyod la 'dud do/_/_
[\[35b.7\]]sangs rgyas 'gro ba'i don la 'jig rten du 'byung bas khyod la 'dud do/_/chos nyid nam mkha' lta bu rtogs pa las che ba'i yon tan thams cad 'byung bas khyod la 'dud do/_/mnyam pa nyid kyi ye shes las byung ba'i 'jam dpal khyod la 'dud do/_/da ni bya ba grub pa'i ye shes kyi sgo nas
[\[36a\]]
[\[36a.1\]]bstod pa'i phyir/_sgyu 'phrul dra ba khyod la 'dud/_/sangs rgyas rol ston khyod la 'dud/_/thams cad thams cad khyod la 'dud/_/ye shes sku nyid khyod la 'dud/_/ces smos te/_sgyu ma lta bu'i sprul pa thams cad thabs dang shes rab dra ba lta bur 'brel bas med pa sprul
[\[36a.2\]]zhing yod pa bsgyur ba khyod la 'dud do/_/'gro ba'i don du sangs rgyas kyi sku gsung thugs kyi rol pa sna tshogs ston pa khyod la 'dud do/_/yon tan thams cad dang ldan zhing yon tan thams cad kyis gzhan don grub par byed pa khyod la 'dud do/_/ye shes drug ro gcig pa las grub pa'i sku
[\[36a.3\]]nyid 'jam dpal khyod yin pas phyag 'tshal 'dud do zhes bstod pa'o/_/da ni 'bad pa don yod par bya ba'i phyir/_nyams su blangs pa'i phan yon bstan pa ni/_/lag na rdo rje rdo rje 'chang /_/zhes bya ba la sogs pa smos te/_de ni bcom ldan 'das kyis dbang bskur ba'i ming ngo /_/lus
[\[36a.4\]]dang /_/ngag dang /_yid kyi gsang bzhes pa ni/_de snang stong dang /_grag stong dang /_rig stong du rtogs dka' bas gsang ba'o/_/lhag ma ni go sla'o/_/chos thams cad kyi lung ngo zhes pa ni mtshan yang dag pa 'di khyab che bas na lung ngo /_/mi slu bas na lung /_gzung sla bas na lung ngo /_/_
[\[36a.5\]]tshangs pa'i gnas bzhi ni tshad med pa bzhi'o/_/kun du sbyor ba thams cad dang bral ba ni rjes su chags pa'i kun du sbyor ba dang /_khong khro ba'i kun du sbyor ba dang /_nga rgyal ba'i kun du sbyor ba dang /_ma rig pa'i kun du sbyor ba dang /_lta ba'i kun du sbyor ba dang /_mchog tu kun du sbyor ba dang /_
[\[36a.6\]]the tshom gyi kun du sbyor ba dang /_ser sna'i kun du sbyor ba rnams so/_/rdzas thams cad las thar ba ni/_nyon mongs pa dang bcas pa'i phung po dang bral ba'o/_/mi khom pa brgyad po ni/_sems can dmyal bar skye ba dang /_yi dwags dang /_byol song dang /_dbang po ma tshang ba dang /_lta
[\[36a.7\]]ba log par 'dzin pa dang /_yul mtha' 'khob tu skyes pa dang /_sangs rgyas mi bzhugs pa'i zhing du skyes pa dang /_'du shes med pa'i srid par skyes pa'o/_/'jigs pa chen po brgyad ni/_seng ge dang /_stag dang /_glang po che smyon pa dang /_sbrul dang /_rgyal po'i chad pa dang /_
[\[36b\]]
[\[36b.1\]]me dang /_chu dang /_sha za'i 'jigs pa dang brgyad do/_/dbang phyug phun sum tshogs pa ni/_yon tan gyi dbang phyug brgyad la bya ste/_de yang pha rol tu phyin pa'i gzhung gis/_sku yang ba dang /_phra ba dang /_gzhan gyis mchod pa dang /_bdag por gyur pa dang /_longs spyod pa dang /_gar
[\[36b.2\]]yang phyin pa dang /_'dod dgur ldan pa dang /_dga' dgur spyod pa dang brgyad do/_/gsang sngags kyi gzhung gis sku'i dbang phyug dang /_gsung gi dbang phyug dang /_thugs kyi dbang phyug dang /_rdzu 'phrul gyi dbang phyug dang /_phyogs thams cad du song ba'i dbang phyug dang /_'dod
[\[36b.3\]]spyod kyi dbang phyug dang /_ci 'dod sbyin pa'i dbang phyug dang /_gnas kyi dbang phyug dang brgyad do/_/de yang 'di skad du/_yang zhing phra ba mchod pa'i 'os/_/bdag gyur longs spyod gar yang phyin/_/'dod da gur ldan zhing dga' mgur spyod/_/de dag rgyal po'i dbang phyug brgyad/_/_
[\[36b.4\]]ces pa 'byung ngo /_/sku gsung thugs dang rdzu 'phrul che/_/kun song 'dod spyod gzhan la sbyin/_/gnas kyi dbang phyug rnam pa brgyad/_/'di dag rdo rje 'chang gi chos/_/zhes 'byung ngo /_/spyan lnga ni gong du bshad zin to/_/grong ni khang khyim gcig yod pa'o/_/grong khyer ni khyim
[\[36b.5\]]mang po tshan gcig tu spungs pa'o/_/grong rdal ni grong tshom bu mang po yod pa'o/_/ljongs ni yul lung pa gcig gis bsdus pa'o/_/yul 'khor ni yul gru mang po zhig phyogs gcig tu byas pa'o/_/ma mo bdun po ni khyo med ma bzhi/_khyo can ma gsum ste bdun las tshangs
[\[36b.6\]]pa mo dang /_khyab 'jug mo dang /_dbang mo dang /_gzhon nu ma dang /_bzhi khyo med ma'o/_/drag mo dang /_phag mo dang /_rgan byod mo dang gsum ma hA de ba'i chung ma'o/_/snyigs ma lnga ni/_lta ba'i snyigs ma dang /_nyon mongs pa'i snyigs ma dang /_tshe'i snyigs ma dang /_zas kyi
[\[36b.7\]]snyigs ma dang /_dus kyi snyigs ma dang lnga'o/_/lhag ma rnams ni go sla bas ma bshad do/_/da ni shin tu bsdus pa las mtshan thams cad bsdus pa'i sngags bstan pa'i phyir/_oM sarba d+harmA zhes bya ba la sogs pa smos te/_oM ni bkra shis pa'i tshig kyang yin/_/ye
[\[37a\]]
[\[37a.1\]]shes lnga yang yin/_phyag 'tshal zhing byin gyis rlob par byed pa yang yin no/_/sarba ni thams cad d+harmA ni chos a b+hA ba ni dngos po med pa/_swa b+hA ba ni rang bzhin/_bi shud+d+ha ni rnam par dag pa/_tsak+Shu ni mig_/a A aM aHni/_/rnam par thar pa bzhi yi mtshon pa ste/_
[\[37a.2\]]stong pa nyid dang /_mtshan ma med pa dang /_smon pa med pa dang /_thabs mkhas pa dang bzhi ste/_'di bzhi yang don skye ba med par 'du ste/_de ltar mtha' bsdus pas/_chos thams cad dngos po med pa'i rang bzhin gyis rnam par dag pa'i mig gis skye ba med pa shes so zhes bshad pa yin
[\[37a.3\]]no/_/de dag gis ni rtsa ba'i sngags bstan to/_/pra kr-ita ni zab pa dang rgya che ba gnyis su med pa/_pa ri shud+d+ha ni yongs su dag pa sarba d+harmA ni chos thams cad/_ya du ta ni bskyed pa/_sarba ta thA ga ta ni de bzhin gshegs pa thams cad/_dz+nyA na kA ya ni ye shes kyi sku/_many+dzu shrI ni 'jam dpal lo/_/pa ri shud+d+hi ta ni
[\[37a.4\]]yongs su dag pa/_mu pA dA ye ti A zhes pa byin gyis rlob par byed pa zhes kyang ston to/_/khas blang ngo /_/gzung bar bya'o zhes pas kyang ston to/_/mtha' bsdus pas zab pa dang rgya che ba gnyis su med pa yongs su dag pa las chos thams cad skyed par byed pa/_de bzhin gshegs pa
[\[37a.5\]]thams cad kyi sku 'jam dpal yongs su dag par khas blang gzung bar bya zhes pa'o/_/a A ni skye 'gag med pa/_sarba ta thA ga ta ni de bzhin gshegs pa thams cad/_hr-i da ya ni snying po ste thugs so/_/ha ra ha ra 'phrog par byed pa'o/_/oM hUM hrIHni sku gsung thugs byin gyis rlob pa'o/_/_
[\[37a.6\]]b+ha ga bAn ni bcom ldan 'das so/_/dz+nyA na mUrti ni ye shes kyi sku'o/_/wA gI shwa ra ni ngag gi dbang phyug go/_/ma hA pA tsa ni gsung ba chen po'o/_/sarba d+harma ni chos thams cad/_ga ga na ni nam mkha' lta bu'o/_/a ma la ni dri ma med pa/_su pa ri shud+d+ha ni yongs su dag pa'o/_/d+harma d+hA tu ni chos
[\[37a.7\]]kyi dbyings so/_/dz+nyA na gar+b+ha a ni ye shes kyi snying po'o/_/mtha' bsdus pas skye 'gag med pa'i de bzhin gshegs pa thams cad kyi thugs 'phrog par byed pa/_sku gsung thugs byin gyis rlob par byed pa/_bcom ldan 'das kyi ye shes kyi sku dang /_gsung gi dbang phyug gsung ba chen po/_/_
[\[37b\]]
[\[37b.1\]]chos thams cad nam mkha' ltar dri ma med cing yongs su dag pa/_chos kyi dbyings kyi ye shes kyi snying po zhes bya ste/_des ni las sngags bstan te bsdus pa'i don to/_/de ltar ston pa shAkya thub pas lam 'bras bu dang bcas pa'i chos so/_/thun mong ma yin pa'i mtshan gsungs pas
[\[37b.2\]]'khor rjes su yi rang ba bstan pa ni/_de nas dpal ldan rdo rje 'chang /_/dga' zhing mgu nas thal mo sbyar/_/zhes bya ba la sogs pa smos te/_de yang 'dis ni tshul ji ltar yi rang ba bstan te/_mtshan gyi gzhung rdzogs pa'i rjes de nas dpal ldan rdo rje 'chang /_rang dang gzhan gyi don yongs
[\[37b.3\]]su rdzogs pas dga' zhing /_de bshad pa'i ston pa la mgu nas lus tsog pur 'dug_/lag pa thal mo sbyar nas yi rang ngo /_/yul gang la yi rang na/_mgon po bcom ldan de bzhin gshegs/_/rdzogs sangs rgyas la phyag 'tshal nas/_/zhes smos te/_'gro ba rnams kyi don mdzad
[\[37b.4\]]pas kyang shAkya thub pa/_bdud bzhi bcom zhing /_legs pa'i yon tan drug dang ldan pas/_zab pa de bzhin nyid du gshegs pa dang /_rgya che ba 'gro ba'i don la gshegs pa/_tshogs gnyis rdzogs shing /_/spangs pa phun sum tshogs pa dang /_ye shes phun sum tshogs
[\[37b.5\]]pa de la/_lus ngag yid gsum gus pa dang bcas nas/_/gsang ba'i bdag po phyag na rdo rje 'khor mang po dang bcas te phyag 'tshal ba'o/_/'khor gang dang bcas te yi rang na/_/de ni mgon po gsang ba'i bdag_/lag na rdo rje khro bo'i rgyal/_/sna tshogs gzhan dang lhan cig
[\[37b.6\]]tu/_/zhes smos te/_'gro ba'i mgon mdzad pa/_gsang ba'i bdag po lag na rdo rje la sangs rgyas thams cad kyis las kyi khro bor dbang bskur/_dbang rtags su lag tu rdo rje gtad/_gsang mtshan du lag na rdo rje zhes btags pas na/_khro bo'i rgyal po'o/_/yon tan sna tshogs dang
[\[37b.7\]]ldan pa'i 'khor lnga brgya po gzhan dang lhan cig tu yi rang ngo /_/tshig gang gi sgo nas yi rang na/_/gsang bstod nas ni tshig 'di gsol/_/mgon po bdag cag yi rang ngo /_/legs so legs so legs par gsungs/_/zhes smos te/_gsang bstod pa ni zhum pa med par dbu
[\[38a\]]
[\[38a.1\]]'phang bstod pa'o/_/bdag cag 'khor dang bcas pa yi rang ste/_zab pa rang gi don 'byung ba legs so/_/rgya che ba gzhan gyi don 'byung ba legs so/_/zab pa dang rgya che ba gnyis su med par gsungs pas legs par gsungs pa'o/_/dgos pa gang gi phyir yi rang
[\[38a.2\]]na/_rnam grol 'bras bu 'tshal ba yi/_/'gro ba mgon med rnams dang ni/_/bdag cag yang dag rdzogs pa yi/_/byang chub thob pa'i don chen mdzad/_/ces smos te/_nyon mongs pa'i 'ching ba las grol ba'i 'bras bu 'dod pa'i 'gro ba mgon med pa rnams dang /_bdag cag gis rdzogs
[\[38a.3\]]pa'i byang chub thob pa'i don du mdzad pas so/_/chos gang la yi rang na/_sgyu 'phrul dra ba'i tshul bstan pa/_/'di ni rnam dag legs pa'i lam/_/zab cing yangs la rgya che ste/_/don chen 'gro ba'i don byed pa/_/zhes smos te/_sgyu 'phrul dra ba'i chos bstan pa 'di ni shin tu legs pa'i
[\[38a.4\]]lam ste/_zab pa dang yangs shing rgya che ba dang /_'gro ba'i don bgyid pas so/_/yid ches pa'i rgyu mtshan ci yod pa'i phyir rjes su yi rang na/_sangs rgyas rnams kyi yul 'di ni/_/rdzogs pa'i sangs rgyas rnams kyis bshad/_/ces smos te/_sangs rgyas rnams kyi spyod yul gyi chos
[\[38a.5\]]'di ni gang zag gis ma gsungs te/_rdzogs pa'i sangs rgyas kyis gsungs pas/_brdzun dang /_nor ba mi 'byung bas yid ches pa'i phyir/_rjes su yi rang zhes bshad pa yin no/_/de yang /_lung ni yid ches tshig yin te/_/nyes pa zad pa brdzun gyi tshig_/smra bar mi byed rgyu med
[\[38a.6\]]phyir/_/nyes zad lung du shes par bya/_zhes gsungs pa lta bu'o/_/sangs rgyas kun gyi bdag nyid 'jam dpal mtshan/_/zab cing rgya che shin tu dpag dka' yang /_/bshad pa'i rgyud dang gdams ngag la brten nas/_/slob mas gsol btab phyir na bdag gis brtsams/_/_
[\[38a.7\]]nongs par gyur pa 'phags dang mkhas la bshags/_/'di brtsams dge ba ma nor mchis pa yis/_/kun gyis 'jam dpal go 'phang thob par shog_/chos skad byings la ma brten bod kyi mis/_go bar bde phyir rang so'i skad kyis bkrol/_/de phyir mkhas pas tshig skyon brtag mi
[\[38b\]]
[\[38b.1\]]rigs/_/'on kyang rgyal ba'i lung la'ang skur 'debs na/_/bdag 'dra'i gzhung la ci phyir smod mi rigs/_/mtshan yang dag par brjod pa'i 'grel pa mtshan don gsal bar byed pa'i sgron me zhes bya ba rdzogs so//_//slob dpon bi ma la mi tras mdzad nas thugs kyi sras nyang
[\[38b.2\]]ting nge 'dzin gyis zhus pa'o/_/gnyags dz+nyA nas bsgyur ba'o/_/[{D2093}]@##/_/rgya gar skad du/_Ar+ya many+dzu shrI nA ma saM gI ti/_ar+tha A lo ka ra nA ma/_bod skad du/_'phags pa 'jam dpal gyi mtshan yang dag par brjod pa'i don gsal bar byed pa zhes bya ba/_'jam dpal ye
[\[38b.3\]]shes sems dpa' la phyag 'tshal lo/_/mi g.yo 'gag med dag pa'i ngang /_/rang byung ye shes 'od gsal ba/_/'jam dpal zhi ba'i ye shes sems/_/mi rtog gzugs sku rang byung ba'i/_/mgon po de la gus btud de/_/rgya cher rab zab dag pa'i rgyud/_/rin chen lta bu'i dgongs
[\[38b.4\]]pa la/_/'gro ba thabs bsam mi khyab kyang /_/bde gshegs ston pa'i byin rlabs gdams pa yis/_/nges don phyogs gcig bdag gis gsal bar dgrol/_/'jam dpal gyi mtshan yang dag par brjod pa 'di la spyi don rnam pa dgus bstan te/_le'u dang po zhus pa dang /_zhus
[\[38b.5\]]lan du phun sum tshogs pa lnga dang sbyar te bstan pa dang /_le'u gnyis pa mi gnas pa'i ye shes chen po drug pa rdo rje 'chang gi don bstan pa dang /_le'u gsum pa shes bya ngo bos stong pa chos kyi dbyings kyi don bstan pa dang /_le'u bzhi pa gzhi 'gag pa med pa me long lta bu'i ye shes kyi
[\[38b.6\]]don bstan pa dang /_le'u lnga pa gzhi'i rtsal so sor dpyod pa so sor rtog pa'i ye shes kyi don bstan pa dang /_le'u drug pa gzhi'i ngo bo skye 'gag med pa mnyam pa nyid kyi ye shes dang sbyar te bstan pa dang /_le'u bdun pa shes bya thogs pa med pa bya ba grub pa'i ye shes kyi don
[\[38b.7\]]bstan pa dang /_le'u brgyad pa che ba brjod pa sngags kyi sgra dang bcas pa bstan pa dang /_le'u dgu pa rjes su yi rang ba'i sgo nas bdag dang gzhan gyi don mthar phyin par bstan pa'o/_/de nas le'u dang po bshad de/_de nas zhes pa ston pa la sogs pa phun sum tshogs pa gnas
[\[39a\]]
[\[39a.1\]]so/_/'dis dus phun sum tshogs pa bstan pa'o/_/de nas dpal ldan rdo rje 'chang /_/zhes pa zhu ba pos te de yang rtog pa bdag gi dpal dang /_thugs rje gzhan gyi dpal lo/_/don gyi rdo rje chos kyi rgyud dang ldan zhing /_yon tan gyi snang ba rgyu gnyis ngang gis gsal
[\[39a.2\]]te mi 'bral ba'o/_/gdul dka' 'dul ba rnams kyi mchog_/ces pa/_ston pa'i sprul pa gong ma'i phrin las te/_thabs ma 'gags pa'o/_/dpa' bo 'jig rten gsum las rgyal/_/zhes pa/_'jig rten gsum gyi nyon mongs pa dang sdug bsngal 'joms shing /_rang la de'i
[\[39a.3\]]skyon gyis ma gos shing /_'khrul snang gi ye shes su snang ba'o/_/de ltar 'khor ba 'joms nus pa ji lta zhe na/_rdo rje yin pa dang /_dbang phyug yin pa dang /_gsang ba'i bdag po yin pas gong ma las rgyal zhes pa'o/_/pad+ma dkar po rgyas 'dra'i spyan/_/zhes pa zhu ba pos don mdzad pa
[\[39a.4\]]ni/_/gang la gang 'dul mkhyen te/_spyan lnga dang ldan pas don mdzad kyang skyon gyis ma gos te/_pad+ma lta bu'o/_/pad+ma rgyas pa'i gdan la bzhugs/_/zhes pa 'dis gnas phun sum tshogs pa ston to/_/bya rgod phung po'i ri la skyon med pa'i dgongs pa la gnas zhes bya'o/_/rang gi
[\[39a.5\]]lag gi rdo rje mchog_/ces pa/_don gyi rdo rje yod pa'i rtags su phyag mtshan rdo rje bsnams pa'o/_/yang dang yang du gsor byed pa/_/zhes pa ni khams gsum gyi nyon mongs pa dang /_nyon mongs pa thams cad zil gyis gnon pa'o/_/khro gnyer rim par ldan la sogs/_/zhes pa
[\[39a.6\]]da dang /_tshul mthun pa 'khor phun sum tshogs pa'o/_/lag na rdo rje mtha' yas pa/_/zhes pa de'i 'khor rigs 'dzin pa sprul pa'i 'khor bgrang ba las 'das pa'o/_/dpa' bo gdul dka' 'dul ba po/_/zhes pa 'khor de rnams kyang ma rig pa dang log rtog 'joms
[\[39a.7\]]nus pa'o/_/'jigs su rung ba'i dpa' byed can/_/zhes pa bdud dang srin po zil gyis gnon pa'i mdangs dang ldan pa'o/_/rdo rje zhes pa rig pa'o/_/rtse mo zhes pa ye shes so/_/'phro zhes pa ma 'gags pa'o/_/rang gi zhes pa rig pa'o/_/lag gi zhes pa yon tan gyi rtsal
[\[39b\]]
[\[39b.1\]]lo/_/gsor byed pa zhes pa thugs rjes 'gro don mdzad pa'o/_/snying rje che dang zhes pa mdzad pa dang bcas pa'i snying rje ma yin te/_mdzad pa med pa'i thugs rje chen po'o/_/de yang gang las 'byung zhe na/_shes rab dang zhes bya ste/_/phyogs lhung med pa'i shes rab bo/_/thabs kyis 'gro don
[\[39b.2\]]byed pa'i mchog_/ces pa bya brtsal mi mnga' ba'i ye shes lnga byung nas sku gnyis su gyur te/_'gro ba'i don mdzad pa'o/_/de yang gzhan las dpag pa'i don bya brtsal las 'das pa'i sku dang ye shes mtshon pa'o/_/dga' mgu rangs pa'i bsam pa can/_/zhes pa nyon mongs pa mi mnga'
[\[39b.3\]]bar dgyes pa'o/_/khro bo'i lus kyi gzugs ldan pa/_/zhes pa ni/_thabs ma 'gags pa'i skur de ltar yang snang ba'o/_/sangs rgyas phrin las byed pa'i mgon/_/zhes pa ste/_tshad med pa bzhi'am phrin las bzhis sems can skyob pa'o/_/lus btud rnams dang lhan cig pa/_/zhes
[\[39b.4\]]pa/_/de'i 'khor dang bcas pa ston pa la bstod cing mos pa bskyed pa'o/_/de bzhin gshegs pa bcom ldan 'das/_/zhes pa dang /_rdzogs sangs rgyas la phyag 'tshal nas/_/zhes pa ston pa la 'khor rnams kyis so/_/thal mo sbyar ba byas nas ni/_/zhes pa zhu ba po'i lus kyi
[\[39b.5\]]'dug tshul lo/_/spyan sngar 'dug ste 'di skad gsol/_/zhes pa ston pa'i drung du zhu ba po 'dug ste zhu ba dbul ba'o/_/ji skad 'bul zhe na/_khyab bdag ces pa ston pa po bdag la phan pa dang zhes zhu ba po la'o/_/bdag don zhes pa bdag la mi dgos kyang gzhan mos pa skyed
[\[39b.6\]]pa'i ched du tshul bstan pa'o/_/bdag la thugs brtse'i phyir zhes pa ston pa de zhu ba po la byams thugs dang ldan pa'o/_/sgyu 'phrul zhes pa rig pa dang sems so/_/dra ba zhes pa gnyis su med pa'o/_/mngon zhes pa da ltar gsal ba'o/_/rdzogs zhes pa sku la che ba
[\[39b.7\]]rdzogs pa'o/_/yang na rig pa la ye shes rdzogs pa'o/_/byang chub ces pa rig pa'i ye shes so/_/ci nas bdag thob mdzod ces pa ston pa'i thugs rje dang thabs kyis bdag gi don rang la yod pas de rtogs shing thob par mdzad du gsol zhes pa'o/_/nyon mongs pas ni sems
[\[40a\]]
[\[40a.1\]]dkrugs shing /_/mi shes 'dam du bying ba yi/_/sems can kun la sman pa dang /_/bla med 'bras bu thob bya'i phyir/_/zhes pa 'gro drug dug lnga dug gsum gyis zin pa la ye shes kyi skyabs dam pa mdzad du gsol zhes pa ste/_gzhan don du zhus
[\[40a.2\]]pa'o/_/gang la zhus she na/_rdzogs pa'i sangs rgyas bcom ldan 'das la'o/_/de'i phyir na/_/'gro ba'i bla ma ston pa po/_/zhes pa ci ste zhe na/_/dam tshig chen po de nyid mkhyen/_/dbang po bsam pa mkhyen mchog gi/_/zhes pa'o/_/de yang don spyod yin zhes pa'o/_/bcom
[\[40a.3\]]ldan 'das kyi ye shes sku/_/gtsug tor chen po tshig gi bdag_/ye shes sku ste rang 'byung ba/_/zhes pa ston pa'i sku bag chags kyi gdos pa can min te 'od kyi sku yin la/_sku de la nub pa dang 'gyur ba med de/_tshig gi tshogs thams cad kyi mnga' bdag go/_/ci'i phyir zhe na/_ye shes
[\[40a.4\]]sku ste rang 'byung ba/_/zhes pa'o/_/de ni ston pa phun sum tshogs pa'i bdag nyid do/_/'jam zhes pa rig pa'o/_/dpal zhes pa rig 'dzin gyi sa'o/_/ye shes zhes pa longs sku'o/_/sems dpa'i zhes pa sprul pa'i sku'o/_/ming ni yang dag brjod pa'i mchog_/ces pa de'i don
[\[40a.5\]]mtshan tshig la brten te gcod cing mtshon pa'o/_/don zab ba zhes pa sgros 'dogs mi nus shing /_skur pa gdab mi nus te/_gzhan gyi blos dpag par dka' bas so/_/don ni rgya che zhing zhes pa dang po'i gnas lugs/_bar du 'khrul lugs/_tha ma grol lugs la sogs
[\[40a.6\]]pa ston pa'o/_/don chen mtshungs med rab zhi ba/_/zhes pa/_gzhi dag pa chos kyi sku la 'bras bu dag pa shes rab rig pa'i sku lngas brgyan pa de'i gong na gzhan med pa gzhan gyis 'gran zla med pa'o/_/thog ma bar dang mthar dge ba/_/zhes pa/_dus gsum du bzang por
[\[40a.7\]]gnas pa'o/_/ci ste zhe na/_/'das pa'i sangs rgyas rnams kyis gsungs/_/ma 'ongs rnams kyang gsung 'gyur la/_/da ltar byung ba'i rdzogs sangs rgyas/_/yang dang yang du gsungs pa gang /_/zhes pa'o/_/rgyud chen sgyu 'phrul dra ba las/_/zhes pa don gyi rgyud chen po
[\[40b\]]
[\[40b.1\]]rig pa'i ye shes gnyis su med pa las so/_/rdo rje 'chang chen gsang sngags 'chang /_/zhes pa dpal rdo rje sems dpa' sku gsung thugs kyi bdag nyid don gzhan las khyad par 'phags pa gong bzhin rig pas skal ba dang ldan pas so/_/dpag med rnams kyis dga' bzhin du/_
[\[40b.2\]]zhes pa sangs rgyas bsam gyis mi khyab pas gsungs so/_/glu blangs gang lags bshad du gsol/_/zhes zhus pa thugs las ni bkrol/_/mgur gyi bum par dril te/_ljags kyi dbang po la bkrom nas gsungs pa gang lags pa de ston pas bdag la gsungs zhes pa'o/_/_
[\[40b.3\]]mgon po rdzogs sangs rgyas kun gyi/_/gsang 'dzin ci nas bdag 'gyur phyir/_/zhes pa bshad pa'i dgos pa'o/_/de yang dus gsum bud+d+hA'i don gyi mtshan nyid sems la 'dzin te/_ci ste bdag kyang de ltar 'gyur ba'i phyir na'o/_/nges par 'byung gi bar du 'di zhes pa/_don
[\[40b.4\]]ci tsam gsung gi bar du'o/_/bdag gis bsam pa brtan pos gzung /_/zhes pa zhub pos gsungs pa'i don thugs la 'chang ba'o/_/nyon mongs ma lus bsal ba dang /_/mi shes ma lus spang ba'i phyir/_/zhes pa gzhan gyi don gyi dgos pa'o/_/de'i phyir na/_bsam pa'i
[\[40b.5\]]khyad par ji bzhin du/_/sems can rnams la bshad par 'tshal/_/zhes gsungs te/_'gro ba'i blo dang mos pa'i khyad par dang sbyar nas don mdzad ces pa'o/_/gsang dbang lag na rdo rje yis/_/zhes pa zhu ba pos so/_/de bzhin gshegs la de skad du/_/zhes ston pa po
[\[40b.6\]]la'o/_/gsol nas zhes pa dgongs skad do/_/thal mo sbyar ba byas te zhes pa zhu ba'i tshul gyis spyod pa'o/_/de nas zhes pa dgongs skad zhus nas so/_/bcom zhes pa bdud bzhi bcom pa'o/_/ldan zhes pa sku dang ye shes su'o/_/shA zhes pa ston pa rdo rje sems dpa'i
[\[40b.7\]]sprul pa thub pa drug gdul bya so so la snang ba'o/_/kya zhes pa sprul sku re res don re re mdzad pa'o/_/thub ces pa thugs rjes 'gro ba'i ma rig pa dang lag rtog 'joms pa'o/_/rdzogs pa'i sangs rgyas rkang gnyis mchog_/ces pa/_gong ma'i ston pa de 'khor rnams kyi
[\[41a\]]
[\[41a.1\]]nang na mchog tu gyur pa'o/_/nyid kyi zhal nas ljags bzang ba/_/zhes pa thugs las bkrol/_mgur gyi bum par dril/_ljags kyi pad+mar bkram/_tshems kyi bar nas bshar te don gsungs pa'o/_/de yang smra ba'i seng ger gyur pa'o/_/'jig rten gsum po
[\[41a.2\]]snang byed cing /_/bdud bzhi'i dgra rnams sel byed pa/_/zhes pa gong ma'i dgos pa'o/_/sems can rnams kyi ngan song gsum/_/zhes pa sems can las kyi bye brag gis dmyal ba yi dwags kyi tshul dang byol song du snang ba'o/_/sbyong bar byed pa'i 'dzum bstan nas/_/zhes ston pa'i
[\[41a.3\]]thugs rjes gong ma bzhin no/_/tshangs pa'i gsung ni snyan pa yis/_/zhes pa lha tshangs pa'i gsung lta bur 'gyur ba'i gsung blo rab 'bring la 'tsham pa cig gsungs pa'o/_/'jig rten gsum po kun bkang nas/_/zhes chos thams cad 'chad pa'i ston pa sprul pa'i skus gang ba'am/_
[\[41a.4\]]yang na gsung de nyid mi'i gnas su bsgrags pas gzhan du yang de la mi che mi chung bar snang ba'o/_/lag na rdo rje stobs po che/_/zhes pa gang gdul dka' ba 'dul ba las gzhan ye shes kyi stobs kyis dug lnga 'joms pa'i thugs rje'i stobs kyis 'gro ba sgrol ba'i lhag pa'i mthu can no/_/_
[\[41a.5\]]gsang dbang la ni slar gsungs pa/_/zhes pa thun mong ma yin pa'i dgongs pa la mnga' mdzad cing dbang sgyur ba'o/_/de la ston pas zhus lan gsungs pa'o/_/snying rje che dang ldan gyur pas/_/zhes pa lag na rdo rje de la'o/_/'gro la phan pa'i don du khyod/_/ces zhu ba pos gzhan don du
[\[41a.6\]]zhus pa'o/_/ye shes lus can 'jam dpal gyi'o/_/dgos pa ci yod ce na/_/ming brjod pas ni don che'o/_/don ji tsam du che zhe na/_dag par byed cing sdig sel ba/_/nga las nyan par brtson pa ni/_/zhes pa/_ston pa pos zhu ba po la'o/_/legs so dpal ldan rdo rje 'chang /_/zhes pa
[\[41a.7\]]rang don du mi dgos kyang gzhan don du mthar phyin pas so/_/lag na rdo rje khyod legs so/_/zhes pa khyod kyis zhus pa ma nor zhes pa'o/_/gsang ba'i bdag po de phyir ngas/_/zhes pa bstan pa'i dgongs pa thun mong ma yin pa mkhyen cing mnga' bas bdag por 'gyur ba'o/_/_
[\[41b\]]
[\[41b.1\]]de'i phyir khyod la mi dgos kyang gzhan don du bstan zhes pa'o/_/khyod la legs par bstan par bya/_/zhes pa lag na rdo rje la shAkya thub kyis mtshan brjod bstan pa'o/_/dngos chos phun sum tshogs pa 'byung ba'o/_/khyod ni rtse gcig yid kyis nyon/_/zhes pa/_ston pa'i gsung la
[\[41b.2\]]lag na rdo rje nyon cig pa ste ma yengs ma 'phros pa'o/_/bcom ldan de ni legs zhes gsol/_/zhes pa ston pas gsungs pa'i don la zhu ba pos 'khor dang bcas pa dgyes pa'o/_/de nas bcom ldan shAkya thub/_/ces pa ston pa'o/_/gsang sngags rigs chen thams cad dang /_/zhes
[\[41b.3\]]pa ston pa'i rigs 'dzin cing gsang sngags 'chang mos pa'i 'khor ro/_/gsang sngags rig sngags 'chang ba'i rigs/_/zhes pa gong ma'i 'khor gyi dbye ba'o/_/rigs gsum la ni rnam par gzigs/_/zhes pa ston pas 'khor gsum la gzigs nas don gsungs zhes pa'o/_/_
[\[41b.4\]]'jig rten 'jig rten 'das pa'i rigs/_/zhes pa 'khor de dag kyang gnyis su 'dus te/_'jig rten pa dang lha dang mi la sogs pa dang /_'jig rten las 'das pa phyag na rdo rje la sogs pa'o/_/'jig rten snang byed rigs chen dang /_/zhes pa don byed nus pa'o/_/phyag rgya chen po'i
[\[41b.5\]]rigs mchog dang /_/zhes pa/_de'i nang nas don mchog tu gyur pa'i dgongs pa bya brtsal dang bral ba la mos pa'o/_/rigs chen gtsug tor cher gzigs nas/_/zhes pa dang /_'khor gyi nang nas shes rab kyi snying stobs dang ldan par rig pa'i ye shes kyi don rtogs nus pa'o/_/'khor
[\[41b.6\]]gyi nang nas dbu'i gtsug tor ltar gong du 'gyur ba'i dgongs pa nub pa med pa'o/_/de'i don du nges pa'i don du gsungs pa'o/_/ji ltar gsungs na/_tshig gi bdag por gyur pa'i ston pas tshigs su bcad pa'o/_/de yan chad du le'u dang po'i dgos pa bstan pa'o//_//da ni le'u gnyis
[\[41b.7\]]pa mi gnas pa'i ye shes chen po rdo rje 'chang gi don bstan te/_gsang zhes pa/_rig pa dngos med kyi ye shes kun gyi thun mong ma yin pa'o/_/sngags zhes pa de las lhag pa med de/_don mchog tu gyur pa'o/_/rgyal po zhes pa/_rtogs ma rtogs kyi bye brag gam yon tan gyi snang ba
[\[42a\]]
[\[42a.1\]]'khor 'das su shar la/_de 'dus kyang de nyid du 'dus shing grol bas na thams cad kyi bdag po lta bu'o/_/ci'i phyir zhe na/_drug ldan zhing zhes 'byung ste/_gzhi de sku lnga ngo bo nyid kyi sku dang drug tu ldan/_rigs lnga a'i rigs dang drug tu ldan/_/yum lnga bdag tu
[\[42a.2\]]med pa'i yum dang drug tu ldan/_drug lnga khong khro dang drug tu ldan/_rigs drug dang ldan pa'o/_/gnyis su med par 'byung ba dang /_/zhes pa de yang drug pa de rnams dngos su mtshan ma dang bcas par yod pa ma yin te/_yon tan gyi char yod ces bya'o/_/dngos su med pas skyon du mi 'gyur
[\[42a.3\]]yon tan gyi char yod pas phyir snang nus te/_mi skye chos can zhes 'byung ste/_rang 'byung gnyis med la yon tan 'gag med du gnas pa'o/_/de yang ji ltar gnas na chos nyid chos sku dbyer med pa'i ngang na rig pa'i rang gdangs 'byung ba lnga'i bum pa na shes rab rig pa'i sku lnga sa bon
[\[42a.4\]]du smin la/_'bras bur ma smin te/_stong pa ye shes kyi snying po can du gnas pa'o/_/'di gsungs pa zhe na/_de mtshon pa'i thabs sngags kyi sgra ji bzhin pa'o/_/a zhes pa dag pa skyon med de chos nyid yangs pa chen po'o/_/A zhes pa chos nyid de'i klong na chos sku ye nas gnas te/_
[\[42a.5\]]rgyun gyis rtag pa'o/_/i zhes pa thugs rje chen po can/_I zhes pa thugs rje rgyun gyis rtag pa'o/_/u U zhes pa thugs rjes dang po'i rang sar gnyis su med par bsdus pa'o/_/e ai zhes pa mkhyen pa'i ye shes stobs dang ldan pa'o/_/o au zhes pa ngo bo skye med mi rtog
[\[42a.6\]]kyang rtsal dpyod kyi ye shes mi 'gag par phyis 'char nus pa'o/_/aM aHzhes pa gzhi'i yon tan de ltar snang yang don skye med dag pa mnyam nyid du gnas zhes pa'o/_/s+thi to zhes pa rig pa 'gyur ba med pa la thugs rje thogs pa med pa 'byung ba'o/_/hr-i di zhes pa thugs rang 'byung gi
[\[42a.7\]]ye shes mi 'gyur ba'o/_/dz+nyA na mUrti zhes pa thun mong gi ye shes mnyam pa'i thugs rje dang bcas pa mi 'gyur ba'o/_/ra haM zhes pa thugs rje 'gag med kun la snyoms pa'o/_/de bzhin du sgra'i don khong nas brda'o/_/bud+d+ho bud+d+hA nAn d+ya d+h+wa brti naM oM badzra tI k+Sh+Na/_duHkha ts+tshe da pradz+nyA dz+nyA na mUrta ye dz+nyA na
[\[42b\]]
[\[42b.1\]]kA ya bA gI shwa ra/_a ra pa tsa na te na maH/_'di ltar zhes pa gzhi'i yon tan las sku dang ye shes byung lugs ston pa'o/_/sangs rgyas bcom ldan 'das zhes pa rig pa'i ye shes rtog pa'i mtha' dang bral zhing /_yon tan gyi snang ba phyogs med du 'byung ste/_rang gi ngo bo skyon gyi mtha' las
[\[42b.2\]]grol ba'o/_/rdzogs pa'i sangs rgyas a las byung /_/zhes pa gzhi skye ba med pa rang bzhin 'gag pa med pa las yon tan gyi snang ba ye shes su 'char te/_rig pa shes rab kyi sku lnga rin po che 'od 'bar ba'o/_/a ni yig 'bru kun gyi mchog_/ces pa/_dper na a ni yig 'bru thams
[\[42b.3\]]cad kyi ngo bo yin pa dang 'dra bar rig pa ye shes lnga dang 'byung ba las mchog tu 'gyur ba'o/_/don chen yi ge dam pa yin/_/zhes pa/_yi ge a lta bu'am de la brten pa'i tshig dang ming lta bu ma yin te/_rig pa chos kyi sku rang bzhin gyis rnam par dag pa/_rang 'byung dbyer med kyi don
[\[42b.4\]]zhes pa'o/_/dper na yi ge a khong nas 'byung ste sgra gzhan gyi gnas lta bu yin pas sgra rang 'byung ngo /_/rang byung yin pas skye ba med do/_/de bzhin du 'khor 'das kyi chos ni gzhi las 'byung la/_gzhi de la rgyu rkyen med par rang 'byung ba'o/_/de bas skye ba med do/_/tshig tu brjod
[\[42b.5\]]pa spangs pa ste/_/zhes pa rig pa brjod pa las 'das pa'o/_/brjod pa kun gyi rgyu yi mchog_/ces pa de'i yon tan nam rtsal du sgra dang tha snyad thams cad shar ba'o/_/thams cad kyi gzhi rtsa yin zhes pa'o/_/tshig kun rab tu gsal bar byed/_/ces pa mtshon bya don gyi gzhi mo de/_mtshon
[\[42b.6\]]byed tshig gi sgron ma la brten nas mtshon cing brjod pas na tshig gsal bar ston pa'o/_/mchod pa chen po 'dod chags che/_/zhes pa 'di ni ye shes kyi mtshan nyid ston te/_sems can gyi 'dod chags rang rgyud las log ste/_de'i gnyen por rig pa'i shes rab dpyod byed ma 'gags
[\[42b.7\]]pas so sor rtog pa'i ye shes so/_/sems can thams cad dga' bar byed/_/ces pa thugs rje chen pos rtsol ba bya mi dgos par 'dod chags ye shes su bstan pas gnyis su med de dga' ba'o/_/mchod pa chen po zhe sdang che/_/zhes pa 'gro ba'i nyon mongs pa sel te/_rig pa
[\[43a\]]
[\[43a.1\]]'gag pa med de me long ye shes so/_/nyon mongs kun gyi dgra che ba/_/zhes pa nyon mongs pa mi gnas te ye shes ma 'gags pa yin pas so/_/mchod pa chen po gti mug che/_/zhes pa rig pa 'byed pa med pa'i shes rab ste/_chos kyi dbyings kyi ye shes so/_/gti
[\[43a.2\]]mug blo ste zhes pa/_mi rtog pa'i shes rab gcod pa'o/_/gti mug sel zhes pa mi gnas pa'o/_/mchod pa chen po khro ba che/_/zhes pa gnyis 'dzin dang bcas pa'i nyon mongs pa mi gnas te/_rang 'byung gi ye shes 'od du gsal ba'o/_/khro bo chen po dgra che ba/_/zhes pa ma rig pa'i
[\[43a.3\]]khong khro 'joms pa'o/_/mchod pa chen po chags pa che/_/zhes pa zag pa med pa'i bde ba'o/_/chags pa thams cad sel bar byed/_/ces pa rtog bcas so/_/'dod pa chen po bde ba che/_/zhes pa rang gis rang gi sku dang ye shes rtogs par 'dod pa de rtogs pas bya brtsal las
[\[43a.4\]]grol ba'o/_/yang na chags pa med pa'i bde ba'o/_/gnyis med kyi don la dgyes shing nyon mongs pa med pa'o/_/gzugs chen zhes pa ye shes kyi spyan lngas kun du khyab gdal ba'o/_/lus kyang che ba ste zhes pa rin po che'i lus nam mkha' lta bu'o/_/kha dog che zhing zhes pa
[\[43a.5\]]gzugs yin te/_de nyid kha dog rnam pa lnga dang ldan pa'o/_/lus bong che ba ni gzugs kyi rten nas rin po che'i dbugs so/_/che ba ni lus dang gzugs can las grol ba'o/_/ming yang che zhing zhes pa de'i mtshan no/_/rgya che zhes pa 'dogs shing brjod pa'i lugs mang ba'o/_/dkyil
[\[43a.6\]]'khor chen po yangs pa yin/_/zhes pa rig pa'i ye shes dbyings rnam par dag pa'i ngang nas 'gag pa med par ngang gis gnas so/_/shes rab mtshon chen 'chang ba ste/_/zhes pa rtsal dpyod nus pas rang rig rang gsal du rtogs pa'o/_/nyon mongs lcags kyu che ba'i mchog_/_
[\[43a.7\]]ces pa gong mas nyon mongs pa ye shes su sgrol zhing gsal ba'o/_/grags chen zhes pa stobs cir yang snang zhing grags pa'o/_/snyan grags chen po ste zhes pa ma byas par mthun par snang ba'o/_/snang ba chen po gsal ba che/_/zhes pa chos nyid rang snang gsal ba ma 'gags pa/_
[\[43b\]]
[\[43b.1\]]yangs/_khyab/_dag_/gsal/_mi 'gyur ba/_ston pa/_chos nyid mtshan nyid drug ldan no/_/mkhas pa sgyu 'phrul chen po 'chang /_/zhes pa rig pa dang ye shes don gnyis su med de/_dbyings kyi ngang du 'du 'bral med pa'o/_/sgyu 'phrul chen po zhes pa bzhi'o/_/don grub ces pa ji bzhin rang
[\[43b.2\]]gis rang gi don rtogs pa'o/_/sgyu 'phrul chen po dga' bas dga'/_/zhes pa/_rang la gnas pa'i thig le chen po rtogs pa'i don nyams su myong ba ste/_mngon du 'gyur bas na'o/_/sgyu 'phrul chen po mig 'phrul can/_/zhes pa shes rab zab mo nyid thabs kyi bye brag ma 'gags pa cir yang
[\[43b.3\]]snang ba'o/_/sbyin bdag chen po gtso bo ste/_/zhes pa thams cad de las 'byung zhing snang ba'o/_/tshul khrims chen po 'chad pa'i mchog_/ces pa bsrung mtshams med pas mi nyams pa'o/_/bzod chen 'chang ba brtan pa po/_/zhes pa dgongs pa nyag gcig la nyon mongs pa skye ba'i
[\[43b.4\]]yul med de mi rtog pa'o/_/brtson 'grus chen po brtul ba yin/_/zhes pa ye nas byas zin pa'i chos la da sdod byar med pa'o/_/bsam gtan chen po'i ting 'dzin gnas/_/zhes pa rig pa rang gi ngo bo mi g.yo ba'i dgongs pa phun chen po gcig go/_/shes rab chen po'i lus
[\[43b.5\]]'chad pa/_/zhes pa phyogs lhung med pa'i shes rab rig pa rkyang par byung ba/_ye shes gzugs kyi sku gnyis kyi rten rin po che'i sbubs so/_/stobs po che la zhes pa 'khor 'das thams cad snang nus pa'o/_/thabs zhes pa bya brtsal mi mnga' bar grol nus pa'o/_/smon
[\[43b.6\]]lam zhes pa gzhan la smon du med de/_sku dang ye shes chen po'i yon tan thams cad rang la rdzogs pa'o/_/ye shes zhes pa gzhi gnas kyi ye shes chos kyi sku la mtshan nyid 'dzin pa'i ye shes 'od lngar rang chas so/_/rgya mtsho zhes pa de'i bzhugs gnas dbyings kyi thig le'o/_/_
[\[43b.7\]]byams chen zhes pa byin rlabs kyi sku gnyis 'byung ste 'gro la phan 'dogs pa'o/_/rang bzhin zhes pa rig pa snang ba ye shes dang sku mi 'dra ba'i bye brag tu snang ba'o/_/dpag tu med ces pa yon tan stobs la tshad gzung du med pa'o/_/snying rje chen po blo yi mchog_/ces pa
[\[44a\]]
[\[44a.1\]]thugs rje 'gag pa med pa'o/_/shes rab chen po shes pa gzhi'i dgongs pa'o/_/blo cher ldan zhes pa rtsal lo/_/de yang ston pa de dang ldan pa'o/_/mkhas pa chen po thabs che ba/_/zhes pa shes rab rig pa'i sku'o/_/de yang bya brtsal mi mnga' ba'o/_/rdzu 'phrul
[\[44a.2\]]chen po stobs dang ldan/_/zhes pa shes rab rig pa'i sku las nyid las mi zhan pa'i 'khor 'byin cing /_de las tshom bu lnga sprul pa dang /_yang sprul la sogs pa thogs pa med par 'byung nus pa'o/_/shugs chen zhes pa rig pa'i yon tan no/_/mgyogs pa ni skad cig ma la
[\[44a.3\]]bskyod pa'o/_/chen po ste zhes pa rtsol ba dang bcas pas bgrod du med pa'o/_/de yang /_/rdzu 'phrul chen po cher grags pa/_/zhes pa thabs ma 'gags pa'o/_/stobs chen pha rol gnon pa po/_/zhes pa skad cig ma gcig la 'khrul snang ye shes su bsgyur ba'o/_/sprul
[\[44a.4\]]sku'i sa nas longs skur grol nus la de las mya ngan las 'das pa'i sa non pa'o/_/dngos gang zhe na/_/srid pa'i ri bo chen po 'joms/_/zhes bya ste/_srid pa'i ri bo chen po rtogs pas skad cig ma la grol ba'o/_/mkhregs shing rdo rje chen po 'chang /_/zhes pa chos nyid 'gyur ba
[\[44a.5\]]med pa'i ngang nas mi 'bral bar gnas pa'o/_/drag po chen po zhes pa gzhi'o/_/drag shul che/_/zhes pa 'khor ba'i chos can mtshan ma 'joms pa'o/_/'jigs chen 'jigs par byed pa'i mchog_/ces pa sprul pa'i sku thub pa drug gis 'jig rten drug gi gdug pa can
[\[44a.6\]]'dul zhing gzung 'dzin 'joms pa'o/_/mgon po zhes pa rdo rje sems dpa'o/_/rigs mchog chen po ste zhes pa sprul ba'i sku drug ston pa'i rigs 'dzin pa'o/_/mchog ni 'dul byed kyi thabs de las lhag pa med do/_/yang na mthun pa'i sems can las snang ba'o/_/bla ma gsang
[\[44a.7\]]sngags che ba'i mchog_/ces pa gong ma'i sku drug po de 'gro ba drug gi don du chos 'chad de/_/de yang nges pa'i don gtso cher sngags 'chad par 'gyur ba'o/_/des na 'gro ba'i bla ma'o/_/theg pa chen po'i tshul la gnas/_/zhes pa bya brtsal bar sku dang ye shes kyi don la gnas pa'o/_/_
[\[44b\]]
[\[44b.1\]]theg pa chen po'i tshul gyi mchog_/ces pa theg pa chen po'i nang na mchog tu gyur pa'o/_/de yan chad du le'u gnyis pa'i don bshad pa'o//_//da ni gzhi'i ngo bo stong pa nyid kyi don 'chad de/_/sangs rgyas rnam par snang mdzad che/_/zhes pa shes bya ngo bos stong pa nyid chos kyi dbyings kyi ye shes
[\[44b.2\]]te/_de'i mtshan nyid 'dzin pa'i 'od mthing ga'o/_/de'i don gyi sku rnam par snang mdzad rig pa'i sku lnga zhal phyogs bcur gzigs pa gcig tu shar te/_de'i snang ba longs sku'i dkyil 'khor gsal ba nas de longs sku'i gtso bor gyur pa'o/_/thub pa chen po thub chen ldan/_/zhes pa
[\[44b.3\]]'khor gyi sprul pa'i sku drug gis don byed nus pa'i thugs rje'o/_/gsang sngags tshul chen las byung ba/_/zhes pa don gong ma de sngags kyi tshul yin gzhan gyis rtogs par dka' zhes pa'o/_/gsang sngags tshul chen bdag nyid can/_/zhes pa gsang sngags don gyi ngo bo'i bdag por gyur
[\[44b.4\]]pa'o/_/pha rol phyin bcu thob pa ste/_/zhes pa rtsol ba dang bcas pa'i pha rol tu phyin pa ni ma yin te/_'o na gang zhe na/_khams gsum gyi chos la mi gnas pa dang /_'jug sgo med pa dang /_brjod pa med pa dang /_'gran zla med pa dang /_g.yo ba med pa dang /_shes rab chen po yang
[\[44b.5\]]yin pa dang /_bya brtsal mi mnga' ba dang /_skad cig mal 'char bskyod nus pa dang /_yon tan thams cad rang la rdzogs pa dang /_ye nas ye shes chen po'i don la 'du 'bral med pas 'thob cing gnas pa'o/_/pha rol phyin pa bcu la gnas/_/zhes bya'o/_/pha rol phyin
[\[44b.6\]]bcu dag pa ste/_/zhes pa 'og ma pa'i pha rol tu phyin pa bcu re dogs dang rtsol ba dang bcas pa de mi gnas pa'o/_/pha rol phyin pa bcu yi tshul/_/zhes pa don gyi gnas lugs kyi yon tan de ltar snang ba'o/_/mgon po zhes pa sprul pa'i sku rnams so/_/sa bcu'i dbang phyug ni
[\[44b.7\]]sangs rgyas kyis nas thugs rje ye shes shar te/_'gro ba'i don du byang chub sems dpa'i sa la gnas pa don gzhan la sems pa'i sems dpa'o/_/dbang phyug ces pa thams cad kyi mnga' bdag go/_/sa bcu la ni gnas pa po/_/zhes pa sprul pa'i sku bag chags kyi lus can
[\[45a\]]
[\[45a.1\]]de ji ltar gnas na/_rtogs pa rgyud la skyes pa'i dus na mos pa spyod pa'i sa pa yin no/_/bla mas ji bzhin pa rnam pa bzhi'o/_/ngo sprod bzhi dang bcas pas bsdoms pa bsgrags pa'i tshe sku dang ye shes rang bcas gnas pa de mthong bas rab tu dga' ba'o/_/gdeng dang
[\[45a.2\]]ldan pas the tshom med de dri ma med pa'o/_/sems dang ye shes phyed de sems rig dbang du 'dus pas mtshan ma zil gyis gnon nas de bzhin la ston pa rag ma lus tsam na 'od gsal ba'o/_/gzhan don mthar phyin pa ni 'od 'phro ba'o/_/de yang ma rtogs pa dug lnga dug gsum sbyang dka'
[\[45a.3\]]yang rtogs pa khyad par can rgyud la skyes pa ni dug lnga dug gsum ye shes lngar grol ba'o/_/de ni sbyang dka' ba'o/_/drug pa mngon du gyur pa ni sbubs gsum dang sku gsum gyi don ji lta ba bzhin du shes pa'o/_/bdun pa ring du song ba ni zag bcas kyi 'bras bu can las grol ba'o/_/brgyad
[\[45a.4\]]pa mi g.yo ba ni 'byung ba dngas snyigs phyed pa'o/_/dgu pa legs pa'i blo gros ni dgos pa rang las 'byung ba'o/_/bcu pa chos kyi sprin zhes pa chos la dbang thob pa'o/_/sa ni gcig ste de man chad shes pa'i nyams la brtsis pa'o/_/bcu gcig yan chad de'i snang ba'i rtsal lo/_/don de la
[\[45a.5\]]gnas pa ni/_sa bcu la ni gnas pa po/_/zhes bya'o/_/shes bcu ni sa bcu dang pha rol tu phyin pa bcu dang gong bzhin shes pa'o/_/rnam dag ni de rnams kyi mtshan ma la mi gnas pa'o/_/bdag nyid chen po zhes pa ni/_rig pa thams cad kyi mnga' bdag tu 'dug pa'o/_/shes bcu'i
[\[45a.6\]]rnam dag 'chang ba po ni don gyi ngo bo dang mi 'bral zhes pa ste/_sa dang pha rol tu phyin pa nges pa'i don du bstan pa gong ma'o/_/rnam pa bcu po don bcu'i don/_/zhes pa 'byung ba'i dngas ma lnga dang /_snyigs ma lnga'i don rig pa'i mtshan nyid dang ye shes kyi rang gdangs dang lnga lnga snang ba'i don
[\[45a.7\]]to/_/thub ces pa drug ste sprul pa'i sku'o/_/dbang zhes pa zhing drug la so sor mnga' mdzad pa'o/_/stobs bcu zhes pa shes rab kyi stobs lnga yab yum du snang ba'o/_/khyab ces pa chos skus so/_/bdag ces pa rig pa'i ye shes sku gsum du snang ba'o/_/kun gyi don ni ma lus
[\[45b\]]
[\[45b.1\]]byed/_/ces pa sprul pa'i sku drug gis so/_/rnam bcu dbang ldan che ba'i mchog_/ces pa rigs lnga yab yum bcu'i dbang rig pa'i sku lnga la yod la/_de'i dbang dang rig pa ldan te de'i gong na gzhan med pas so/_/thog ma med pa zhes pa chos nyid dang ye shes la dus med de
[\[45b.2\]]ye nas gnas pa'o/_/spros med bdag ces pa gzhi la spros pa'i chos mi gnas pa'o/_/'o na ji ltar gnas she na/_/de bzhin nyid dag dag pa'i bdag_/ces pa 'dis ston te/_chos kyi sku phyi nang med pa'i ye shes zhi ba ngo bos stong pa dang /_ye shes 'gag pa med par gsal ba'i
[\[45b.3\]]bum pa lnga dang rig pa shes rab kyi sku lnga ma 'dres par yongs su rdzogs par gnas so/_/ma rig pa dang log rtog dang gis bcom nas bdag med pa'i bdag nyid chen po lhun gyis grub pa'o/_/bden par smra zhing tshig mi 'gyur/_/zhes pa ston pa la nyes pa zad pas brdzun mi smra ste/_rgyu med pas
[\[45b.4\]]so/_/'gag ma nor bar gsal zhing gsungs pa'i don mi 'gyur ba'o/_/ji skad smras pa de bzhin byed/_/ces pa gsungs pa'i don dang mthun par spyod pa'o/_/ji skad gsungs she na/_gnyis med gnyis su med par ston pa ste/_de yang gnyis pa ni bzhi'o/_/gnyis su med par ston pa'o/_/_
[\[45b.5\]]yang dag mtha' la rnam par gnas/_/zhes pa rin po che'i sbubs na sku gnyis nang gsal du gnas pa'o/_/bdag med ces pa rin po che'i sku la bag chags kyi bdag med pa'o/_/seng ge'i sgra dang ldan zhes pa de ltar ma rtogs pa'i log lta can zil gyis gnon pa'o/_/log lta can gang
[\[45b.6\]]zhe na/_/mu stegs ri dwags ngan 'jigs byed/_/ces pa ste/_mu stegs ni rtag chad gnyis so/_/ri dwags ni nyan thos la sogs pa'o/_/'jigs pa ni don gong ma la'o/_/kun du 'gro ba don yod stobs/_/zhes pa/_/chos kyi dbyings kyi ye shes te/_/shar yang de nyid du shar la/_grol
[\[45b.7\]]yang de nyid du grol ba'o/_/de yang don ni rig pa'o/_/yod pa ni rig pa las yon tan du snang ba'o/_/stobs zhes pa nang ka de nges 'byung ba'o/_/de bzhin gshegs pa'i yid ltar mgyogs pa ni ma 'gags pa'i shes rab dbugs med pa'i rgyu ba dang ngo /_/rgyal ba zhes pa longs
[\[46a\]]
[\[46a.1\]]sku'o/_/rnam rgyal zhes pa tshom bu'o/_/dgra las rgyal zhes pa dug lnga dug gsum la sogs pa mi mnga' ba ste/_'khor ba las grol ba'o/_/'khor los sgyur ba zhes pa yi ge drug pa'i ngo bo'o/_/stobs po che zhes pa sprul pa'i sku drug skyes nas 'gro drug gi nyon mongs
[\[46a.2\]]ba las grol zhing mtshan ma zil gyis gnon pa'o/_/tshogs kyi slob dpon tshogs kyi bdag_/ces pa 'gro drug gi slob dpon thub pa drug_/thub pa drug ni rigs drug gi nang na mchog tu gnas pa'o/_/tshogs rje zhes pa ni rig pa'o/_/tshogs bdag ni 'khor 'das kyi gtso bo ste rig pa
[\[46a.3\]]dang ye shes so/_/dbang dang ldan pa ni de las chos thams cad spros shing sdud pa ste/_mthu chen gces par 'dzin pa ste zhes pa rig pa dngos med kyi ye shes gdos pa can gyi chos yin te/_yon tan gyi sgo yangs pa thams cad kyi mnga' bdag tu gyur pa'o/_/tshul chen gzhan gyi dring mi
[\[46a.4\]]'jog_/ces pa/_rig pa rang 'byung gi ye shes rgyu rkyen gzhan la rag ma lus pa'o/_/tshig rje tshig bdag smra mkhas pa/_/zhes pa chos thams cad kyi bdag po tshig thams cad kyi 'byung gnas rig pa yin pas de'i don ma nor bar gsung ba la smra mkhas pa zhes bya'o/_/tshig la
[\[46a.5\]]dbang ba ni 'khor gyi bye brag dang sbyar nas chos ston pa'o/_/tshig mtha' yas pa ni theg pa sna tshogs so/_/tshig bden par smra ba ni ston pa'o/_/bden pa bzhi ni ston pa po/_/zhes pa chos sku longs sku sprul sku dang thugs rje 'od zer gyi sku dang bzhi'o/_/de bzhin mi slu ba'i brdzun
[\[46a.6\]]te nges pa'o/_/phyir mi ldog pa phyir mi 'ong /_/zhes pa dang po gzhi'i dus na sa bon bzhi rdzogs su bzhugs pa las spyi brtsal gyi dus su 'bras bu skur smin te/_phyis 'bras bu rgyur mi ldog pa'o/_/'dren pa rang rgyal bse ru'i tshul/_/zhes pa thugs rje dang thabs ma 'gags pa sna tshogs
[\[46a.7\]]su bstan pa yang don thig le nyag gcig go/_/nges 'byung sna tshogs las byung ba/_/zhes pa rig pa las ye shes shar te/_rtogs ma rtogs kyis sna tshogs su snang ba'o/_/'byung ba chen po rgyu gcig po/_/zhes pa ye shes kyi 'byung ba lnga rig pa'i yon tan las shar ba'o/_/dge
[\[46b\]]
[\[46b.1\]]slong dgra bcom zag pa zad/_/ces pa rnam par mi rtog pa'i ye shes rang bzhin gyis dag pa'o/_/'dod chags bral bas dbang po thul/_/zhes pa sems can gyi nyon mongs pa mi mnga' ba ste/_rdo rje dang pad+ma mi gnas pa'o/_/bde ba rnyed pas 'jigs med thob/_/ces pa chos sku bya
[\[46b.2\]]brtsal las 'das pa rang chas su rtogs pas 'khor ba la nyam ming ba'o/_/bsil bar gyur pas rnyog pa med/_/ces pa sku gsum rnam par dag pa'o/_/rig pa dang ni rkang par ldan/_/zhes pa rang snang rtogs shing thabs ma 'gags pas skad cig ma la grol nus pa'o/_/bde gshegs
[\[46b.3\]]'jig rten rig pa'i mchog_/ces pa lus bar pa nas chos kyi spyan nam mkha' las nyi ma shar ba lta bur gyur pa'o/_/bdag gir mi 'dzin dar mi 'dzin/_/zhes pa gong bzhin rnam pa thams cad mkhyen yang gnyis 'dzin med de dbugs can min pas so/_/bden pa gnyis kyi
[\[46b.4\]]tshul la gnas/_/zhes pa yar chos sku rin po che'i spugs bden/_mar sprul sku bag chags kyi sbugs bden te/_gnyis snang yod la gnyis 'dzin med pa'o/_/dngos longs sku'o/_/'khor ba'i pha rol mthar son pa/_/zhes pa mya ngan las 'das pa'o/_/bya ba byas pa skam sar
[\[46b.5\]]gnas/_/zhes pa lus bar pa nas sangs rgyas kyi mdzad pa mdzad de/_de nas mya ngan las 'das pa'o/_/ye shes 'ba' zhig las byung ba/_/zhes pa 'khor 'das thams cad ye shes kyi rtsal lo/_/shes rab mtshon chas rnam 'joms pa/_/zhes pa shes rab can gyis de ltar rtogs pa'i dus
[\[46b.6\]]na/_'khor 'das gnyis sam gzung 'dzin gnyis mi gnas pa'o/_/dam chos chos rgyal gsal bar ldan/_/zhes pa sprul pa'i sku drug go/_/yang na gzhi la 'khor 'das kyi tshogs gnyis yon tan du snang ba'o/_/'jig rten snang bar byed pa'i mchog_/ces pa rtsal 'jig rten du snang
[\[46b.7\]]ba'am 'jig rten gyi 'gro ba la sku dang ye shes snang bar byed pa'i mchog go/_/chos kyi dbang phyug chos kyi rgyal/_/zhes pa sangs rgyas kyi sprul pas chos la dbang thob ste mnga' mdzad pa'o/_/legs pa'i lam ni ston pa po/_/zhes pa sprul skus 'gro ba la dbang po rab 'bring tha mal grol
[\[47a\]]
[\[47a.1\]]thabs bstan pa'o/_/don grub bsam pa grub pa ste/_/zhes pa sprul pa'i skus sems can gyi don grub pa ste/_ma nu'i sems la sogs pa shes pas bsam pa sgrub nus pa'o/_/kun du rtog pa thams cad spangs/_/zhes pa thugs kyi dgongs pa mi g.yo ba'o/_/rnam
[\[47a.2\]]par mi rtog dbyings mi zad/_/ces pa dbyings mi g.yo mi 'gyur bas na'o/_/chos dbyings dam pa zad mi shes/_/zhes pa de'i nang nas yon tan 'byung ba rin po che'i sku las/_snang grags thams cad shar yang chos nyid la skye ba dang 'gag pa med pa'o/_/bsod nams ldan pa bsod nams
[\[47a.3\]]tshogs/_/zhes pa gzhi chos kyi sku la mkhas pa tshogs gnyis rdzogs te/_yon tan gyi rtsal 'byung ba lnga ye shes su gsal zhing de ltar grub pa ni ye shes kyi tshogs/_ye shes bsod nams kyi tshogs so/_/ye shes ye shes khyad par che/_/zhes pa zhi gnas kyi ye shes dang mtshan nyid 'dzin
[\[47a.4\]]pa'i ye shes kyi khyad par bstan pa'o/_/de yang zhi gnas las mtshan nyid 'dzin par shar la/_de las de byung ba'o/_/de las de 'phags pa'o/_/ye shes ldan pa yod med shes/_/zhes pa yon tan gyi snang ba gzhil grub tshul brtsi ba'o/_/tshogs gnyis tshogs ni bsags pa po/_/_
[\[47a.5\]]zhes pa chos sku dang gzugs sku gnyis 'du 'bral med par rtogs pa'o/_/rtog pa kun rgyal rnal 'byor can/_/zhes pa 'gyur ba med pa'i dgongs pa'o/_/bsam gtan bsam bya blo ldan mchog_/ces pa/_bsgom bya sku dang ye shes sgom byed rig pa'i rgyal po gnyis kyi 'brel so
[\[47a.6\]]brtsis pa'o/_/so so rang rig mi g.yo ba/_/zhes pa rig pa'i rtsal so sor rdzogs pa'i dus na/_so sor rig ste grol ba'i dus na yang rin chen sbubs na dgongs pa so sor gnas pa'o/_/de shes pa gnas 'gyur gyi ye shes med de/_rig pa zang thal yin pas na'o/_/mchog gi dang po
[\[47a.7\]]sku gsum 'chang /_/zhes pa rin po che'i sbubs la sku gsum nang na gsal lo/_/sangs rgyas sku lnga'i bdag nyid can/_/zhes pa chos kyi sku'i sprul sku'o/_/khyab bdag ye shes lnga yi bdag_/ces pa longs sku'i lus so/_/de yang yum lnga'i nang nas so/_/sangs rgyas mnga'
[\[47b\]]
[\[47b.1\]]bdag cod pan can/_/zhes pa gzhi la grub ste/_lha don gyi ngo bo la snang tsam na/_he ru ka lnga dbu rgyan du gnas pa'o/_/'gro ba 'dul ba'i skabs na/_he ru ka'i dbu rgyan rigs lnga'o/_/spyan lnga chags pa med pa 'chang /_/zhes pa longs sku spyan lnga dang ldan te mi gnas pa'o/_/sangs rgyas thams cad
[\[47b.2\]]skyed pa po/_/zhes pa rig pa las rnam snang la sogs pa shar te de dag la sogs pa thams cad rig pa las 'byung zhes pa'o/_/sangs rgyas sras po dam pa'i mchog_/ces pa gzugs sku'i sangs rgyas thams cad chos sku'i sras te/_dbyer mi phyed pa'o/_/de las gzhan pa mi gnas
[\[47b.3\]]so/_/shes pas srid 'byung skye gnas med/_/ces pa gong ma'i don rtogs pas srid pa gsum dang skye ba bzhi'i rgyu ma rig pa med pa'o/_/chos las 'byung ba srid pa sel/_/zhes pa mtshan ma phra rags rtog pa rtsing zhib las snang ba'o/_/srid pa rtogs pas mi gnas pa'o/_/gcig
[\[47b.4\]]pu sra mkhregs rdo rje'i bdag_/ces pa chos las grol nas chos 'gyur ba med pa'i gdan la sku zang thal chen po'i ngang na rin po che 'od 'bar lnga'i rang bzhin rig pa'i bdag nyid chen por gnas te phyis 'gyur mi srid do/_/skyes ma thag par 'gro ba'i bdag_/ces pa/_shes rab ye shes me bo
[\[47b.5\]]che/_/zhes pa phyogs lhung med pa'i shes rab las rtsal ye shes kyi me chen po lngar gsal ba'o/_/skye ma thag pa'i 'gro ba 'di yin thams cad rang snang yin zhing rang shar bas slar yang grol ba'o/_/nam mkha' las byung rang byung ba/_/zhes pa rig pa nam mkha' lta bu las ye shes kyi snang ba lnga
[\[47b.6\]]chos nyid nam mkha' lta bu la shar ba'o/_/shes rab ye shes gong du bshad/_/'od chen rnam par snang bar byed/_/ces pa ye shes kyi me de ye nas rang 'byung yin la/_kha dog kyang mthing ga la sogs pa lngar gsal zhing de'i snang ba la rtogs ma rtogs kyis 'khor 'das su shar ba'o/_/_
[\[47b.7\]]ye shes snang ba lam me ba/_/zhes pa ye shes lnga'i snang ba ma 'gags pa'o/_/'gro ba'i mar me ye shes sgron/_/zhes pa/_gong ma'i ye shes kyi snang ba de/_'gro ba'i rtags kyi ye shes kho na yin zhes pa'o/_/phyogs gcig ni sprul pa'i sku drug gis 'gro ba'i don byed pa la zer ro/_/gzi
[\[48a\]]
[\[48a.1\]]brjid chen po 'od gsal ba/_/zhes pa rig pa'i ye shes kyis 'khor 'das zil gyis gnon cing ngo bo ma 'gags pa'o/_/sngags mchog mnga' bdag rig sngags rgyal/_/zhes pa sngags kyi nang nas kyang gzhan las lhag pa'i don to/_/rang gi snang ba ma 'gags
[\[48a.2\]]cir yang snang bas/_rig pa ni thams cad kyi bdag po ste mnga' mdzad pa'o/_/gsang sngags rgyal po don chen byed/_/ces pa rig pa'i ye shes de yon tan gyi snang ba ma 'gags pa'o/_/gtsug tor chen po rmad byung gtsug_/ces pa rig pa'i ye shes thams cad kyi bdag po
[\[48a.3\]]nub pa med pa rgyal mtshan gyi rtse mo lta bu'o/_/nam mkha'i bdag po sna tshogs ston/_/zhes pa rig pa'i ye shes kyi stobs ma 'gags pa'o/_/sangs rgyas kun gyi sku yi mchog_/ces pa gzugs thams cad kyi sku ni ye shes kyi phung po lnga yin la/_de'i sku rin po che'i sku'o/_/'gro
[\[48a.4\]]kun dga' ba'i mig dang ldan/_/zhes pa ye shes kyi spyan ma 'gags pa chos kyi spyan du shar la/_chos kyi spyan ma 'gags pa shes rab kyi spyan du shar nas/_'gro ba'i gcod byed ma 'gags pa'o/_/sna tshogs gzugs can skyed pa po/_/zhes pa rig pa'i rtsal ye shes kyi sku rin po
[\[48a.5\]]che 'od 'bar ba ltar snang la de'i snang ba ma rtogs pa 'gro drug gi lus du mar snang ba/_drang srong che dgus mchod cing brjod/_/ces pa dus gsum gyi sangs rgyas kyis de'i don gyi tshe ba dang yon tan ji ltar snang ba ltar gsungs pa'o/_/rigs gsum 'chang ba gsang sngags 'chang /_/_
[\[48a.6\]]zhes pa sku bzhi sku gsum sku gsung thugs dang ldan pa'o/_/de yang mtshan ma'i yi ge gsum mo/_/dam tshig chen po gsang sngags 'dzin/_/zhes pa rig pa'i ye shes gsang sngags thams cad kyi rtsa bar gyur pa'o/_/de yang sku dang ye shes las mi 'da' zhing /_de'i gsang sngags
[\[48a.7\]]oM AH hUM lta bu'o/_/gtso bo dkon mchog gsum 'dzin pa/_/zhes pa gtso bo sangs rgyas dkon mchog dang /_chos dkon mchog dang /_dge 'dun dkon mchog lta bur lta ba'o/_/theg pa mchog gsum ston pa po/_/zhes pa gtso bo des 'khor rnams la'o/_/don yod
[\[48b\]]
[\[48b.1\]]zhags pa rnam par rgyal/_/zhes pa thugs rjes 'gro don mdzad cing rang mtshan ma'i chos las grol ba'o/_/'dzin pa chen po rdo rje zhags/_/zhes pa chos sku dang gzugs sku gnyis ma bzung ba ste/_'du 'bral med pa'i dgongs pa'o/_/rdo rje lcags kyu zhags pa che/_/zhes pa thugs
[\[48b.2\]]rje 'gyur ba med pas zhing dag pa nges pa'i sa la 'dzin cing thugs rjes chos nyid kyi don la sbyor ba'o/_/de yan chad du le'u gsum pa'o//_//shes bya ngo bos stong pa chos kyi dbyings kyi ye shes kyi don bstan pa'o/_/da ni le'u bzhi pa gzhi 'gag pa med pa'i me long ye shes
[\[48b.3\]]kyi don bstan pa'o/_/rdo rje 'jigs byed 'jigs par byed/_/ces pa chos kyi sku rdo rje lta bu ni dang po rgyu med pa/_tha ma rkyen med de mi 'gyur ba nam mkha' lta bur gnas te mtshan ma zil gyis gnon te gzung 'dzin gyi rtog pa 'joms pa'o/_/khro bo'i rgyal po gdong drug 'jigs/_/zhes pa
[\[48b.4\]]gzugs kyi sku khro bo ltar bcos pa ni min te chos kyi sku ngang gis khro bas gzung 'dzin 'joms pa'o/_/de yang zhal phyogs drug gam bcur zang thal bar gzigs pas phyogs drug dang bcu'i mtshan mar mi gnas te/_yum gyi b+ha ga la bde ba klong gcig tu 'khyil zhing zang thal ba'o/_/_
[\[48b.5\]]mig drug lag drug stobs dang ldan/_/zhes pa phyogs drug zang thal du gsal zhing /_ye shes lnga mi gnas pa'i ye shes dang drug ma 'gags pa'o/_/keng rus mche ba gtsigs pa po/_/zhes pa rig pa 'gag pa med pa'i ye shes kyis ma rig pa dang log rtog gzung 'dzin
[\[48b.6\]]la sogs pa ngang gis bcom zhing 'tshal ba'o/_/ha la ha la zhes pa mtshan ma tshogs nas nus pas 'joms pa lta bu ni ma yin te/_rig pa'i stobs kyis 'joms pa'o/_/gdong brgya pa zhes pa rig pa'i ye shes kyi yon tan cir yang snang ba'o/_/gshin rje gshed po bgegs
[\[48b.7\]]kyi rgyal/_/zhes pa chos kyi sku rig pa dngos med kyi ye shes kyis 'khor ba'i chos bcom ste/_ma rig pa ka nas dag_/gzung 'dzin ka nas dag_/thams cad la mnga' mdzad pa'o/_/de ci'i phyir zhe na/_rdo rje shugs 'chang 'jigs byed pa/_/zhes pa 'byung ste chos sku dang
[\[49a\]]
[\[49a.1\]]ngam shugs kyis mtshan ma dang bral ba'o/_/rdo rje grags pa rdo rje'i snying /_/zhes pa chos sku 'gag pa med pa'i me long lta bur gnas pas 'khor 'das su snang zhing grags pa ste/_don rdo rje lta bu'i tshes sku 'gyur ba med par gnas pa'o/_/sgyu 'phrul chen po
[\[49a.2\]]gsus po che/_/zhes pa thabs 'gag pa med pa'i ye shes dang /_shes rab 'gyur ba med pa'i chos nyid gnyis dbyer mi phyed de/_thams cad yon tan du gzhi la byung yang de las byung ste/_thim yang de la thim pa'o/_/thams cad kyi 'byung gnas so/_/rdo rje las skyes rdo rje'i bdag_/_
[\[49a.3\]]ces pa sku gnyis chos sku las byung zhing chos sku dang dbyer med pa'o/_/rdo rje snying po mkha' 'dra ba/_/zhes pa 'gyur ba med pa'i snying po 'gag pa med par gsal te dpe nam mkha' ltar gnas pa'o/_/mi g.yo ral pa gcig gis bsgyings/_/zhes pa chos nyid 'gyur ba med pa las/_ye
[\[49a.4\]]shes 'gag pa med par gsal te/_cir snang cir gsal yang don thig le nyag gcig tu gnas pa'o/_/glang chen ko rlon gos su gyon/_/zhes pa chos nyid 'gyur ba med pa'i ngang la gnas pa'o/_/grags chen ha ha zhes sgrogs pa/_/zhes pa rang byung gi ye shes la gsung 'gag
[\[49a.5\]]pa med pa'o/_/hi hi zhes sgrogs 'jigs par byed/_/ces pa 'gag pa med pa'i thugs rjes mtshan ma zil gyis gnon pa'o/_/gad mo chen po gad rgyangs can/_/zhes pa 'jig rten pa'i gad mo ni ma yin te/_chos nyid kyi don la gnyis su med par bzhad cing rang byung ma
[\[49a.6\]]'gags pa'o/_/rdo rje gad mo cher sgrogs pa/_/zhes pa don la bya brtsal las 'das par gsungs pa'o/_/de sus gsungs she na/_rdo rje sems dpa' sems dpa' che/_/zhes 'byung ste ston pa de lta bus so/_/rdo rje rgyal po bde ba che/_/zhes pa chos sku bya brtsal las
[\[49a.7\]]'das pa'o/_/rdo rje drag po dga' ba che/_/zhes pa mtshan ma dang gis dag ste don gnyis med pa'o/_/rdo rje hUM ste hUM zhes sgrogs/_/zhes pa chos sku ye shes lnga dang ldan la/_thams cad dang ldan pa'i rtsal gyis mi 'gag ces pa'o/_/mtshon du rdo rje'i mda' thogs pa/_/_
[\[49b\]]
[\[49b.1\]]zhes pa rig pa 'gag pa med pas mtshan ma'i gzung 'dzin 'bigs pa'o/_/rdo rje ral gris ma lus gcod/_/ces pa ma rig pa la sogs pa chos nyid la ngang gis mi gnas pa'o/_/rdo rje kun 'chad rdo rje can/_/zhes pa rig pa yon tan thams cad kyi mnga' bdag ste/_don dbyer
[\[49b.2\]]med pa'o/_/rdo rje gcig pu g.yul sel ba/_/zhes pa chos sku nyag gcig la gzung 'dzin mi mnga' ste 'khor ba med pa'o/_/rdo rje 'bar ba mig mi bzad/_/ces pa chos sku la ye shes kyi spyan ma 'gags pa'o/_/skra yang rdo rje 'bar ba ste/_/zhes pa spros pa thams cad ye shes kyi snang
[\[49b.3\]]ba yin zhes pa'o/_/rdo rje 'bebs pa 'bebs pa che/_/zhes pa chos sku'i rtsal bya brtsal mi mnga' bar gzugs sku gnyis kyi snang bar 'char zhes pa'o/_/mig brgya pa ste rdo rje'i mig_/ces pa chos sku'i spyan ma 'gags par cir yang snang ba'o/_/de yang don chos sku thal 'byung ngo /_/_
[\[49b.4\]]lus ni rdo rje'i ba spu can/_/zhes pa skye 'gag med pa rin po che'i sbugs so/_/rdo rje'i spu ni gcig pu'i lus/_/zhes pa gong ma de nyag gcig tu bzhugs pa'o/_/sen mo skyes pa rdo rje'i rtse/_/zhes pa chos sku'i rtsal lo/_/rdo rje snying po zhes pa chos sku 'gyur med 'gag med do/_/_
[\[49b.5\]]pags pa mkhregs zhes pa chos nyid mi 'gyur ba'o/_/rdo rje phreng thogs dpal dang ldan/_/zhes pa chos nyid la rig pas brgyan/_rig pa la ye shes kyis brgyan/_ye shes la thugs rjes brgyan pa'o/_/de yang thugs rje skyob pa ma 'gags pa'o/_/rdo rje'i rgyan gyis brgyan
[\[49b.6\]]pa ste/_/zhes pa chos sku la 'bras bu sku dang ye shes kyis brgyan pa'o/_/rtsal ni rgyan bzhir shar ba'o/_/gad rgyangs ha ha nges par sgrogs/_/zhes pa rang 'byung ye shes kyi gsung ma 'gags pa'o/_/yang dag pa'i don la dgyes pa'o/_/gang zhe na/_yi ge drug pa rdo rje'i sgra/_/_
[\[49b.7\]]zhes pa la gnyis te/_sgra'i yi ge drug pa dang /_chos nyid don gyi yi ge drug ste/_badzra pra tIts+tsha ya hUM zhes pa a ha sha sa ma/_de yang gzhi'i gnas lugs su shes par bya'o/_/de yang zhal gyi sbyor ba'i chos nyid kyi gsung ngo /_/'jam dbyangs chen po sgra chen po/_/zhes pa chos
[\[50a\]]
[\[50a.1\]]kyi sku'i sgra las lhag pa gzhan med pa'o/_/de yang gong ma'o/_/'jig rten gsum na sgra gcig pa/_/zhes pa ste gnyis med brjod pas rang byung ye shes 'gag par gcig pa'o/_/nam mkha'i mtha' las sgra sgrogs pa/_/zhes pa/_zab mo'i don nam mkha'i
[\[50a.2\]]mtha' dang mnyam par ston pa'o/_/sgra dang ldan pa rnams kyi mchog_/ces pa chos sku'i rtsal sgrar shar bas rig pa chos sku ni sgra yon tan du ldan pa'o/_/de yang de ltar snang ba ni rig pa 'gag pa med pa me long lta bu yin pas so/_/de ltar brjod pa ni ma 'gags pa'i sku rdo rje
[\[50a.3\]]sems dpa'o/_/de yan chad du le'u bzhi pa zhes bya ba 'gag pa med pa me long ye shes kyi don bstan pa'o//_//da ni le'u lnga pa shes rab yongs su gcod pa so sor rtog pa'i don ston te/_ma hA pra sha pra ra/_yang dag bdag med de bzhin nyid/_/ces pa yang dag
[\[50a.4\]]pa'i don rig pa'i ye shes la bag chags kyi bdag med de sku gsum 'du 'bral med pa'o/_/yang dag mtha' ste yi ge med/_/ces pa chos sku brjod pa las 'das pa'o/_/stong nyid smra ba'i khyu mchog ste/_/zhes pa chos nyid stong pa 'gag med smra ba ni smra ba'i nang nas
[\[50a.5\]]mchog tu gyur pa'o/_/zab cing rgya che sgra sgrogs pa/_/zhes pa chos sku zab ste dpag par dka' yangs pa'i don 'chad pa'o/_/chos kyi drung ste sgra chen ldan/_/zhes pa rang byung ye shes kyi gsung ma 'gags pa'i don mtshon pa'i tshig go/_/chos kyi gaN+DI sgra bo che/_/zhes pa 'khor
[\[50a.6\]]ba smin pa'i dus su theg pa'i don nges par sgrogs pa'o/_/mi gnas mya ngan 'das pa po/_/zhes pa rtsal so sor rtogs pa de de ltar snang yang gzhi chos nyid kyi sgra dang tha snyad la mi gnas pa'o/_/phyogs bcu chos kyi rnga bo che/_/zhes pa sprul pa'i sku drug gis 'gro ba drug la
[\[50a.7\]]chos ston pa'o/_/gzugs med ces pa chos sku'o/_/gzugs bzang zhes pa gzugs sku gnyis so/_/dam pa ste gnyis su med pa'o/_/dngos rdo rje sems dpa'o/_/dpal ldan sangs rgyas pad+ma skyes/_/zhes pa bya ba dang bral ba'o/_/sna tshogs gzugs can
[\[50b\]]
[\[50b.1\]]yid las skyes/_/zhes pa sems can te srid pa'i sgo nga gnyis la yid kyi sbyor ba shor bas/_nor bu dri ma med pa dang /_nyi ma rab tu snang ba la bya'o/_/yan lag bcu gnyis bya ba dang yang 'brel lo/_/gzugs rnams thams cad snang ba'i dpal/_/zhes pa rigs drug lus kyi
[\[50b.2\]]dbyibs tha dad du shar ba'i dpal du rdo rje sems dpa' byon pa'o/_/gzugs brnyan ma lus 'chang ba po/_/zhes pa sprul pa'i sku dang ldan pa'o/_/tshugs pa med pa che bar grags/_/zhes pa gzhan las dpag pa'i don no/_/khams gsum dbang phyug chen po ste ston pa de khams
[\[50b.3\]]gsum na gnas shing 'gro ba'i kha lo sgyur te khams gsum gyi mnga' mdzad pa'o/_/'phags lam shin tu mtho la gnas/_/zhes pa rtsol ba dang bral ba'i chos nyid kyi don la mi 'bral bar gnas pa'o/_/dar ba chen po chos kyi tog_/ces pa sngags kyi bstan pa rgyas par
[\[50b.4\]]byed pa'o/_/de yang don mi 'gyur bas gnas pa'o/_/'jig rten gsum na gzhon lus gcig_/ces pa 'jig rten gsum gyi gzugs can mang gis kyang sku 'gyur ba med pa'i myu gu bgres rgud mi mnga' ba'o/_/gnas brtan rgan po skye dgu'i bdag_/ces pa gzhi
[\[50b.5\]]gnas lugs thams cad 'byung gnas so/_/sum cu rtsa gnyis mtshan 'chang ba/_/zhes pa longs sku dang sprul sku'o/_/sdu gu 'jig rten gsum na mdzes/_/zhes pa sprul pa'i skus sems can gyi don byed pa'o/_/'jig rten shes legs slob dpon te/_/zhes pa 'jig rten
[\[50b.6\]]pa'i rgyud grol bar bstan pa'o/_/'jig rten slob dpon 'jigs pa med/_/ces pa 'jig rten na don mdzad kyang nyon mongs pas ma gos te 'khor ba la nyam nga ba med pa'o/_/mgon skyob 'jig rten yid gcugs pa/_/zhes pa mthun pa'i sgo nas 'dul zhing sems can dang mdzad
[\[50b.7\]]pa'o/_/de yang gdul bya dang 'tsham par snang ba'o/_/skyabs dang skyob pa bla na med/_/ces pa 'gro ba'i mgon du ston pa las lhag pa gzhan med pa'o/_/nam mkha'i lam la rab gnas pa/_/zhes pa thugs kyi dgongs pa skye 'gag med de/_don gnyis med du gnas pa'o/_/_
[\[51a\]]
[\[51a.1\]]thams cad mkhyen pa'i ye shes mtsho/_/zhes pa 'byed pa med pa'i shes rab dgongs pa chos nyid kyi dang ngo /_/ma rig sgo nga'i sbubs 'byed pa/_/zhes pa sems dang ye shes 'byed thabs dang ngo sprod thabs so/_/srid pa'i ri bo chen po 'joms/_/zhes pa 'khrul snang
[\[51a.2\]]ye shes su gyur pa'o/_/nyon mongs ma lus zhi byed pa/_/zhes pa sems dang ye shes phyed pas gzung 'dzin nam mkha'i mtha' la dengs pa'o/_/'khor ba'i rgya mtsho pha rol phyin/_/zhes pa ma dag pa'i 'khrul pa las grol nas chos nyid kyi bar do la gnas pa'o/_/ye shes dbang bskur
[\[51a.3\]]cod pan can/_/zhes pa dang /_rdzogs pa'i sangs rgyas rgyun du thogs te shes pa lnga ldan gyi dgongs pa mthar phyin te rigs lnga'i bde bar gshegs pa/_'khor tshom bu dang bcas pa snang ste rig pa'i rgyan du thogs la sku de dag la yang he ru ka dbu rgyan du gnas par gsungs so/_/sdug
[\[51a.4\]]bsngal gsum gyi sdug bsngal zhi/_/zhes pa lus ngag gi sdug bsngal las grol ba'o/_/gsum sel mtha' yas grol gsum thob/_/ces pa longs sku yab yum gyi ljags las rin po che sgra'i yi ge drug 'byung ste gsung gi 'od zer la rol pas sprul pa'i sku drug tu gyur te/_'gro
[\[51a.5\]]drug gi lus ngag yid gsum gyi sgrib pa bsal te/_mtha' yas pa'i sems can gyi lus las grol te/_de yang blo rab 'bring gis grol nas sku dang ye shes mngon du gyur pa'o/_/de'i dus su sgrib pa kun las nges par grol te nyon mongs pa'i sgrib pa dang /_shes bya'i sgrib pa ngang gis
[\[51a.6\]]dag pa'o/_/mkha' ltar mnyam pa nyid la gnas/_zhes pa gong gi longs sku tshom bu dang bcas pa dang /_phyis grol ba'i sangs rgyas gnyis ka rin po che'i sbubs nas dgongs pa dbyer med par gnas pa'o/_/de yang rang gsal rtog med de/_so sor ma 'dres pa la mi 'byed pa'o/_/_
[\[51a.7\]]dus der nyon mongs pa'i dri ma kun las 'das te/_dus gsum sku gsum dang du grol/_/dug lnga ye shes kyi bum pa lngar grol/_ma rig pa rig pa zang thal chen por grol bas mya ngan las 'das pa'o/_/dus gsum dus med rtogs pa po/_/zhes pa ma rtogs pa la dus gsum du
[\[51b\]]
[\[51b.1\]]snang yang rtog pa la mi gnas te/_rig pa skye 'gag med pa gcig tu gnas so/_/sems can kun gyi gtso bo che/_/yon tan thod can rnams kyi thod/_/ces pa sprul pa'i sku 'gro drug gi gtso bo'am thod lta bur gyur pa'o/_/lus kun las ni rnam par grol/_/zhes pa sems can
[\[51b.2\]]gyi lus gdos pa can las skad cig ma la grol ba'o/_/nam mkha'i lam la rab gnas pa/_/zhes pa chos nyid nam mkha' lta bu las ma g.yos pa'o/_/yid bzhin nor bu chen po 'chang /_/zhes pa rig pa chos kyi sku yon tan gyi sku gnyis dang mi 'bral ba'i phyir/_/sku gnyis
[\[51b.3\]]nang gsal du 'chang ba'o/_/khyab bdag rin chen kun gyi mchog_/ces pa chos sku dngos med las ye shes 'gag med 'char zhing ye shes 'gag med kyi don gyis thams cad la ma khyab pa med de med pa de ni/_rin po che'i nang nas kyang mchog tu gyur pa'o/_/dpag bsam shing chen rgyas pa ste/_/_
[\[51b.4\]]zhes pa rig pa chos sku rin po che dang 'dra ba las yon tan phyogs med du 'byung ba dang /_rin po che'i shing la rtsa ba yod pa dang 'dra bar rig pa nyid do/_/yal ga yod pa dang 'dra bar spros pa'i chos can no/_/de yang dngos 'khor ba'o/_/lo ma dang me tog dang 'dra bar sku dang ye shes so/_/'bras bu dang 'dra
[\[51b.5\]]ba rtogs pa'i chos sku'o/_/bum pa bzang po che ba'i mchog_/ces pa rin po che'i sbubs na gnas dgos pa grub pa dang 'dra bar chos sku bum pa chen po de'i nang nas ye shes kyi myu gu chen po lnga 'byung ste/_de las rin po che'i sku lnga gsal te/_de las thugs rje sprul pa'i sku byung nas sems
[\[51b.6\]]can gyi don byed de nang nas nor bu rin po che'i mdzod phyung ba'o/_/byed pa sems can kun don byed/_/ces pa sku gnyis kyis so/_/phan 'dogs sems can mnyes gshin pa/_/zhes pa dang /_/bzang ngan shes shing dus shes pa/_/zhes pa 'khor ba'i snod kyi bye brag dang gdul bya skabs la bab ma bab
[\[51b.7\]]mkhyen pa'o/_/khyab bdag dam shes dam tshig ldan/_/zhes pa rig pa'i ye shes kyi don shes shing de dang mi 'bral ba'o/_/de yang rjes 'dug gi rtsa ba'i dam tshig gsum gyi gzungs thub pa'o/_/'du shes sems can dbang don shes/_/zhes pa gdul bya skabs la bab ma bab dang /_sems can
[\[52a\]]
[\[52a.1\]]gyi bsam pa mkhyen pa'o/_/de yang shes rab rno rtul la sogs pa mkhyen pa'o/_/rnam grol gsum la mkhas pa po/_/zhes pa rnam pa gsum las grol ba la mkhas pa ste/_yul sems lus dang gsum mo/_/rnam grol gsum du grol ba la mkhas te rab 'bring tha ma'o/_/_
[\[52a.2\]]yon tan ldan zhing yon tan shes/_/zhes pa gzhi'i yon tan dang zhing gi yon tan shes pa'o/_/dngos sku dang ye shes so/_/chos shes bkra shis bkra shis 'byung /_/zhes pa chos can dang chos nyid kyi don ma 'dres par ji lta bar shes pa de'i don rang chas su gnas par sdug bsngal gyi mtha' las grol ba
[\[52a.3\]]ni bkra shis pa ste/_bkra shis thams cad kyi rtsa bar 'byung ngo /_/don rig pa'i ye shes de bkra shis thams cad yon tan du gnas pas na bkra shis kun gyi bkra shis pa'o/_/grags pa'i bkra shis snyan grags dge_/_zhes pa/_rig pa dang ye shes kun gyi ngo bor gnas to/_bdag gzhan gyi
[\[52a.4\]]dpal gyi gnas su gyur pa dang yon tan thams cad dri ma med par grags pa dang /_ma bsags pa'i tshogs gnyis la dgyes pa'i ngo bo nyid las dge ba'o/_/dbugs 'byin chen po dga' ston che/_/zhes pa don sku gsum ye shes lnga rtogs na bya brtsal bya mi dgos par sdug bsngal zhi bas
[\[52a.5\]]na'o/_/de yang yon tan gyi sgo yangs pas rtsal phyogs med du 'char ba'o/_/dga' chen rol mo chen po pa/_/zhes pa snang srid rgyan dang rol par shar te rig pa rang snang ba'o/_/bkur sti rim gro phun sum tshogs/_/zhes pa 'dod yon dgag sgrub med pa bsam gtan gyi rtse chen por gyur pa'o/_/_
[\[52a.6\]]mchog tu zhes pa chos sku'o/_/dga' ba zhes pa rang la yod pas bya brtsal bya mi dgos so/_/grags zhes pa yon tan 'khor 'das su snang ngo /_/bdag ces pa rig pa bdag por gyur pa'o/_/dpal zhes pa yon tan gyi sku gnyis gdul bya la shar ba'o/_/mchog ces pa sku gsum 'du
[\[52a.7\]]'bral med pa'o/_/ldan zhes pa rig pa'o/_/mchog sbyin zhes pa rtsal sku dang ye shes su shar ba'o/_/gtso bo ste zhes pa rnam snang rig pa'i sku lnga'o/_/skyabs kyi dam pa skyabs kyi 'os/_/zhes pa de'i thugs rje'i sprul pa'i sku drug go/_/'jig rten dgra ste rab kyi mchog_/ces
[\[52b\]]
[\[52b.1\]]pa 'jig rten 'khrul ba'i dgrar 'gyur ba'o/_/de yang 'khrul snang 'joms pa'i mchog tu gyur pa'o/_/'jigs pa ma lus sel ba po/_/zhes pa thugs rjes sdug bsngal dang 'jigs pa las skyob pa'o/_/gtsug phud phud pu lcang lo can/_/zhes pa dang /_ral pa muny+dza cod
[\[52b.2\]]pan thogs/_/zhes pa longs spyod rdzogs pa'i 'khor nyid las mi zhan pa'i rigs lnga'o/_/de yang ye shes lnga'i thugs te he ru ka lnga dang ldan zhing ye shes kyi mdangs dang bcas pa'o/_/gdong lta gtsug phud lnga dang ldan/_/zhes pa rnam snang kun du zhal lo/_/de yang ye shes kyi he ru
[\[52b.3\]]ka dbu la rgyas 'debs su thogs pa'o/_/zur phud lnga pa me tog thod/_/mgo zlum brtul zhugs chen po 'chang /_/zhes pa longs sku'i thugs rje mi mthun pa'o/_/tshangs par spyod pa brtul zhugs mchog_/ces pa dang /_dka' thub mthar phyin dka' thub che/_/zhes pa thub pa de
[\[52b.4\]]rnams kyis so/_/gtsang gnas dam pa gau ta ma/_/zhes pa thub pa'i dgongs pa dag pa dang spyod pa dag pa ste/_/'byed pa med pa'i shes rab la gnas pa'o/_/bram ze tshangs pa tshangs pa shes/_/zhes pa chos sku rnam par dag pa'o/_/de'i don shes shing dgongs pa dang ldan pa'o/_/_
[\[52b.5\]]'bras bu gang zhe na/_mya ngan 'das pa'i tshangs pa thob pa'o/_/ji ltar thob ce na/_/grol ba thar pa rnam grol lus/_/zhes bya ste/_yul sems lus las grol zhing 'khor ba'i rgya mtsho las thar te/_dbang po yang rab ni 'jug pa dang snang ba dang /_shes pa dang grol ba dus mnyam pa'o/_/_
[\[52b.6\]]'bring po bsam gtan lnga pas mya ngan las 'das pa'o/_/de yang gang grol yang bar du sku lnga tshom bu dang bcas par gsal lo/_/tha ma rin chen sbubs na sku gsum na gsal ba'o/_/rnam grol zhes pa chos las grol ba'o/_/zhi ba zhes pa gzhi'i chos nyid do/_/zhi ba nyid ces
[\[52b.7\]]pa rang de'i ngang la gnas pa'o/_/mya ngan 'das zhes pa gzhi'o/_/mya ngan 'das zhes pa sku lnga tshom bu dang bcas pa'o/_/legs par zhes pa de bzhin gshegs pa ji ltar grol ba ltar grol bas lam ma nor ba'o/_/mya ngan 'das dang nye zhes pa thugs rje sprul pa'i sku dang de'i grol ba'i
[\[53a\]]
[\[53a.1\]]yid kyi sku'o/_/bde sdug sel ba'i mthar gyur pa/_/zhes pa sprul skus 'gro don byas nas slar mya ngan las 'das pa'o/_/chags bral lus las 'das pa po/_/zhes pa rin chen sbubs so/_/thub pa med pa dpe med pa de lhag pa med pa'o/_/dpe med pa zhes pa gang
[\[53a.2\]]gis kyang de'i phyogs la dpe mi btub pa'o/_/mi mngon zhes pa mya ngan 'das sku phyir mi mngon pa'o/_/mi snang zhes pa sku lnga po gdul bya la mi snang ngo /_/gsal byed min zhes pa sku lnga la thugs rje mi 'gyur te/_nyon mongs pa dang blo'i rtog pa mi sel lo/_/mi 'gyur zhes pa phyis rgyu
[\[53a.3\]]'bras bur smin nas 'bras bu rgyur mi ldog go/_/kun 'gro ba zhes pa bud+d+hI dur sa'o/_/khyab pa po zhes pa rin chen sbubs la nub pa med pa nam mkha' lta bu'o/_/phra zhing zhes pa don de brtag dka' ba'o/_/zag med sa bon bral zhes pa rtogs pa dang ldan pa la 'khor ba'i sa bon
[\[53a.4\]]mi gnas pa'o/_/rdul med rdul bral dri ma med/_/ces pa mya ngan 'das nas nyon mongs pa zhe sdang la sogs pa mi gnas shing bral ba'o/_/nyes pa spangs pa skyon med pa/_/zhes pa chos sku la nyes pa ngang gis spangs pa ste rtag chad la sogs pa'i skyon med do/_/shin tu sad pa sad
[\[53a.5\]]pa'i bdag_/ces pa/_dper na 'jig rten pa'i rmi lam sad pa dang 'dra bar 'gyur te/_ma rig pa'i gnyid sad nas rig pa'i mar me nang na gsal ba'o/_/kun shes kun rig dam pa po/_/zhes pa/_rin po che'i sbubs na kun gyi shes pa dang rig pa gnyis med par gnas pa'o/_/rnam
[\[53a.6\]]par shes pa'i chos nyid 'das/_/zhes pa da lta'i shes pa rtog bcas 'di las grol zhes pa/_'o na ji ltar gnas she na/_ye shes gnyis med tshul 'chang ba/_/zhes pa stong pa ye shes kyi snying bo can du gnas te/_rig pa'i nang na ye shes gnas pa'o/_/don gnyis med par snang ba mi
[\[53a.7\]]'gag pa'o/_/rnam par rtog med lhun gyis grub/_/ces pa sku gsum nang gsal du gnas te/_bag chags kyi dbugs med pas 'dzin rtog mi rgyu ba'o/_/dus gsum sangs rgyas las byed pa/_/zhes pa thugs rje'i sprul sku drug gis dus gsum gyi bud+d+hI phrin las 'gro
[\[53b\]]
[\[53b.1\]]ba sgrol ba'o/_/sangs rgyas thog ma tha ma med/_/ces pa dang po dang tha ma'i dus med pa ste ye shes pa'o/_/ci'i phyir zhe na/_dang po'i sangs rgyas rgyu med pas so/_/de yang don rang byung gi ye shes so/_/ye shes mig gcig dri ma med/_/ces pa rin po che'i lus la ye shes kyi spyan rnam
[\[53b.2\]]par dag pa gsal ba'o/_/ye shes lus can de bzhin gshegs/_/zhes pa rin po che'i 'od 'bar ba'i sku lnga'o/_/tshig gi dbang phyug smra ba che/_/zhes pa don ngo mtshar can gsungs pa'o/_/smra ba'i skyes mchog smra ba'i rgyal/_/zhes pa gzhan pas lhag par gyur pa'o/_/smra ba'i
[\[53b.3\]]dam pa mchog gi gnas/_/zhes pa gsungs pa'i don khyad par du 'phags pa'o/_/smra ba'i seng ge mtshungs pa med/_/ces pa don nges par sgrogs pa ston pa la 'gran nus pa med pa'o/_/kun du lta ba mchog tu dga'/_/zhes pa chos sku zad thal lo/_/gzi brjid phung po blta na sdug/_/_
[\[53b.4\]]ces pa ye shes kyi bag chags kyi lus can zil gyis gnon cing mdzes pa'o/_/'od bzangs 'bar ba dpal gyi be'u/_/zhes pa thugs rig pa'i ye shes rin po che 'od 'bar ba'o_/lag na 'od 'bar snang ba po/_/zhes pa thugs rjes 'gro ba'i ma rig pa sel ba'o/_/sman pa che mchog
[\[53b.5\]]gtso bo ste/_/zug rngu 'byin pa bla na med/_/sman rnams ma lus ljon pa'i shing /_/zhes pa dpal rdo rje sems dpa' la sogs pa sprul pa'i sku rnams kyis nyon mongs pa'i dug dang gzung 'dzin 'joms pa ste sku gsum ye shes bzhi brtsis pas rlung mkhris sel ba las mchog tu
[\[53b.6\]]gyur pa'o/_/sdu gu 'jig rten gsum gyi mchog_/ces pa sprul sku'o/_/dpal ldan rgyu skar dkyil 'khor can/_/zhes pa longs spyod rdzogs pa'i sku las sprul sku nyi ma dang zer bzhin 'byung ba'o/_/phyogs bcu nam mkha'i mthar thug par/_/chos kyi rgyal mtshan legs
[\[53b.7\]]par 'dzugs/_/zhes pa sangs rgyas kyi sprul pas sangs rgyas kyi bstan pa rim gyis 'dzin te/_de bzhin gshegs pa'i sku la sprul pa rgyun mi 'chad par 'byung bas sems can gyi don zhes pa'o/_/'gro na gdugs gcig yangs pa ste/_/byams dang snying rje'i dkyil 'khor
[\[54a\]]
[\[54a.1\]]can/_/zhes pa phyogs ris med pa'i snying rje dang ldan pa'o/_/de yang don gyi dkyil 'khor gyi rnam pa'o/_/dpal ldan pad+ma gar gyi bdag_/ces pa don mdzad pa'i thabs dang ldan pas na/_don grub la rang la 'khor ba'i skyon gyis ma gos pa'o/_/khyab bdag
[\[54a.2\]]chen po rin chen gdugs/_/zhes pa rin po che dang 'dra/_/gdugs dang 'dra/_sangs rgyas kun gyi bzi brjid che/_/zhes pa nyon mongs pa dang 'khor ba zil gyis gnon pa'o/_/sangs rgyas kun gyi sku 'chang ba/_/zhes pa rig pa la ye shes kyi sku lnga rdzogs pa'o/_/sangs
[\[54a.3\]]rgyas kun gyi rnal 'byor can/_/zhes pa sangs rgyas kun gyi dgongs pa dang ldan pas na'o/_/sangs rgyas kun gyi bstan pa gcig_/ces pa don gyi dgongs pa la gcig las mi mnga' bas na sangs rgyas kun gyi bstan pa gcig go/_/rdo rje rin chen dbang bskur dpal/_/zhes
[\[54a.4\]]pa rig pa rtsal gyi dbang ste/_de yang phyi bum pa'i dbang /_rin po che myu gu'i dbang dang /_nang rgyal rtags phyag rgya'i dbang dang /_shes rab rig pa'i sku lnga'i dbang dang /_gsang ba'i dbang de kho na nyid ces bya'o/_/de yang mtshon na rin po che sgra'i yi ge bstan pa'o/_/de nas rig
[\[54a.5\]]pa rtsal gyi dbang mtshan ma la brten pa'o/_/rin chen kun bdag dbang phyug ste/_/zhes pa rig pa chos sku thams cad kyi bdag por gyur pa'o/_/'jig rten dbang phyug kun gyi bdag_/ces pa rig pa'i rtsal gong du ma shar la/_'du yang de nyid dang du 'du bas bdag po lta
[\[54a.6\]]bur gyur pa'o/_/rdo rje 'chang ba kun gyi rje/_/zhes pa rig pa chos sku'o/_/sangs rgyas kun gyi thugs che ba/_/zhes pa rig pa rang byung gi ye shes so/_/sangs rgyas kun gyi thugs la gnas/_/zhes pa bzhugs pa'i gnas te/_tsit+ta rin po che na gnas/_/zhes gsungs so/_/_
[\[54a.7\]]sangs rgyas kun gyi sku che ba/_/zhes pa ye shes kyi sku ste lhun grub chen po'o/_/sangs rgyas kun gyi gsung yang yin/_/zhes pa rang byung gi ye shes 'gag pa med pa'i rtsal lo/_/rdo rje nyi ma snang ba che/_/zhes pa thabs 'gag pa med pa'i ye shes so/_/rdo rje zla ba dri
[\[54b\]]
[\[54b.1\]]med 'od/_/ces pa shes rab 'gyur ba med pa'i chos nyid ngang gis 'od gsal ba'o/_/rdo rje skyil krung rdzogs sangs rgyas/_/zhes pa rig pa dang ye shes de gzugs kyi skur grub pa'o/_/sangs rgyas 'gro ba'i chos 'dzin pa/_/zhes pa gdul bya dang mthun par snang ba'o/_/_
[\[54b.2\]]dpal ldan sangs rgyas pad+ma skyes/_/zhes pa sangs rgyas dang sems can rgyab gyes pa'i dus bdag gzhan gyi don thugs su chud pa'o/_/dpal rdo rje sems dpa' rtogs pa skad cig ma la grub pa'o/_/kun mkhyen ye shes mdzod 'dzin pa/_/zhes pa ston pa thugs shes rab
[\[54b.3\]]yongs su rgyas pa'i dus kun mkhyen te/_ye shes kyi mdzod dang ldan pa'o/_/rgyal po sgyu 'phrul sna tshogs 'chang /_/zhes pa dbu'i gtsug tor la sogs pa las sprul ba'i sku bsam gyis mi khyab pa 'phros pa'o/_/dngos thugs rje 'gag pa med pa dang ldan pa'o/_/che ba
[\[54b.4\]]sangs rgyas rig sngags 'chang /_zhes pa gsang sngags thams cad kyi bdag por gyur pa'o/_/rdo rje rnon po ral gri che/_/zhes pa so sor rtog pa'i shes rab bo/_/theg pa chen po sdug bsngal gcod/_/ces pa theg pa chen po'i 'bras bu rtogs pas sdug bsngal la gnas
[\[54b.5\]]pa'i skabs med pa'o/_/don rang chas rtsol ba dang bral ba'o/_/mtshon cha chen po rdo rje'i chos/_/zhes pa gnyis su med pa'i ye shes so/_/rdo rje zab mo dzi na dzig_/ces pa nyan thos la sogs pa las rgyal ba las kyang rgyal bar 'gyur ba'i gsang sngags mchog go/_/rdo rje blo
[\[54b.6\]]gros don chen rig_/ces pa dbyer med pa'i don mi rtog pa'o/_/pha rol phyin pa kun rdzogs pa/_/zhes pa mnga' bas na'o/_/sa rnams kun gyi rgyan dang ldan/_/zhes pa dang po rab tu dga' ba nas sa bcu pa man chod sprul sku'i sa'o/_/shes rab kyi rtsal 'byongs pas
[\[54b.7\]]so/_/bcu gcig nas bcu bzhi'i bar du longs sku'i sa ste che ba'i ye shes mthar rdzogs pas sprul pa'i sku'i sa ste/_sprul sku 'byin no/_/zhing dag pa nges pa'i sa la sbyor ba'o/_/bco lnga nas bcu drug tu mya ngan las 'das pa'i sa ste/_zhi ba'i chos kyi sku'i zhing ste 'byed pa
[\[55a\]]
[\[55a.1\]]med pa'i shes rab la gnas pa'o/_/de yang don gyi phyogs cha re re nas brtsis pa'o/_/rnam par dag pa bdag med chos/_/zhes pa chos sku rin po che'i dbugs so/_/yang dag ye shes zla 'od bzang /_/zhes pa shes rab 'gyur ba med pa'i chos nyid ye shes kyi snang ba
[\[55a.2\]]dang bcas pa'o/_/brtson chen sgyu 'phrul dra ba ste/_/zhes pa rtsol ba dang bcas pa'i brtson 'grus min te/_ye nas byas zin pa'i chos te da sdod byar med pa'o/_/rig pa 'gag pa med par gnas pas na'o/_/rgyud kun gyi ni bdag po mchog_/ces pa tshig gi rgyud thams cad don gyi
[\[55a.3\]]rgyud rigs las thams cad 'byung bas na rig pa'o/_/rdo rje'i gdan ni ma lus ldan/_/zhes pa thams cad chos nyid kyi dang la 'dug pa'o/_/ye shes sku rnams ma lus ldan/_/zhes pa sku re re la yang ye shes lnga char rdzogs pa'o/_/de dang rig pa ldan pa'o/_/kun du bzang po
[\[55a.4\]]blo gros bzang /_/zhes pa sems can gyi blo dang gros su mthun pa drug bzang ba'o/_/sa yi snying po 'gro ba 'dzin/_/zhes pa bcu bzhi pa rdo rje 'dzin pa'i sa la thugs rje lcags kyus zhing dag pa 'dzin pa'o/_/sangs rgyas kun gyi snying po can/_/zhes pa rig pa'o/_/sprul pa'i
[\[55a.5\]]'khor lo sna tshogs 'chang /_/zhes pa rdo rje sems dpa' las sprul ba'i sku drug byung ba'am yang na lus bar pa nas sprul pa 'gyed pa'o/_/dngos po kun gyi rang bzhin mchog_/ces pa rigs drug snang ba'o/_/dngos po kun gyi rang bzhin 'dzin/_/ces pa sprul pa'i
[\[55a.6\]]sku drug gis so/_/rigs drug so so'i mtshan nyid 'dzin pa'o/_/skye med chos de zhes pa yang dag pa'i don skye 'gag med pa kho na'o/_/'dul thabs su sna tshogs pa'o/_/chos kun ngo bo nyid 'chang ba/_/zhes pa ston pa'i thugs la'o/_/shes rab chen po'i skad cig la/_/chos
[\[55a.7\]]kun khong du chud pa'o/_/zhes pa rdo rje sems dpa' lus kyi mtha' med rtogs kyis sbubs su rdzogs pa'i tshe thos rtogs dus gcig tu 'char ba'o/_/'khor 'das kyi chos thams cad dus gcig tu mkhyen pa'o/_/chos kun mngon par rtogs pa ste/_/zhes pa 'khor
[\[55b\]]
[\[55b.1\]]'das kyi chos thams cad lkog tu ma gyur par mngon par snang zhing rdzogs pa'o/_/thub pa blo mchog 'byung ba'i mtha'/_/zhes pa ston pa blo'i mchog dang ldan pas 'byung ba'i mtha' chos sku rin po che rtogs pa'o/_/de ji ltar rtogs she na/_/mi g.yo rab tu dang ba'i bdag_/ces pa rin po
[\[55b.2\]]che'i rdo rje'i gdan la dgongs pa mi g.yo bar gnas pa'o/_/rdzogs pa'i sangs rgyas byang chub 'chang /_/zhes pa rig pa ye shes kyi sku lnga rin po che'i sbubs na nang gsal mi 'bral ba'o/_/sangs rgyas kun gyi mngon sum pa/_/zhes pa rig pa shes rab kyi sku la ye shes kyi spyan mngon sum du
[\[55b.3\]]snang ba'o/_/dngos gong zhe na/_ye shes me lce 'od rab gsal/_/zhes pa rig pa'i ngang nas ye shes kyi bum pa lnga gsal te/_de'i ngang nas rig pa shes rab kyi sku lnga gnas so/_/de dag thams cad don so sor rtog pa'i ye shes kyi snang ba'o/_/des le'u lnga pa so sor rtog pa ye shes kyi
[\[55b.4\]]don bstan pa'o//_//da ni don grub pa shes bya rgyun gyis mnyam pa/_mnyam pa nyid kyi ye shes kyi don bshad par bya ste/_rat+na pra sa ra du pa ya ma la ma la/_'dod pa'i don grub dam pa ste/_/zhes pa rig pa chos kyi sku las yon tan gyi snang ba sku gnyis dus gcig tu grub ste/_don
[\[55b.5\]]sku gsum 'du 'bral med pa skye 'gag med pa mnyam pa nyid kyi ye shes su gnas pa'o/_/ngan song thams cad rnam sbyong ba/_/zhes pa thugs rje 'byung ba'i sku gsum mo/_/mgon po sems can kun gyi mchog_/ces pa sprul pa'i sku des sems can drug gi mgon dang skyabs kyi
[\[55b.6\]]mchog tu gyur pa'o/_/sems can thams cad rab grol byed/_/ces pa sprul skus sems can 'khor ba las grol zhes pa'o/_/nyon mongs g.yul du gcig dpa' ba/_/zhes pa rig pa'i ye shes la nyon mongs pa ma grub pas g.yul bzlog pa'o/_/mi shes dgra yi dregs
[\[55b.7\]]pa 'joms/_/zhes pa ma rig pa dang dug lnga dang gzung 'dzin dang snang grags thams cad 'joms pa'o/_/dpal ldan blo dang rtogs par ldan/_/zhes pa mgon po rdo rje sems dpa' de blo dang ldan pas gyur pa'o/_/brtan po mi sdug gzugs 'chang ba/_/zhes pa gzhi
[\[56a\]]
[\[56a.1\]]mi 'gyur ba las yon tan mi 'gag pa 'char nus pa'o/_/lag pa brgya po kun bskyod pa/_/zhes pa rig pa'i rtsal lo/_/gom pa'i stobs kyis gar byed pa/_/zhes pa thabs 'gag pa med pa'i ye shes kyi snang ba 'od du gsal ba'o/_/dpal ldan lag pa brgyas gang
[\[56a.2\]]la/_/zhes pa rtsal lam stobs ma 'gags pa'o/_/nam mkha' khyab par gar byed pa/_/zhes pa rig pa 'od kyi khang pa can 'od mtha' med par 'gyur ba'o/_/sa yi dkyil 'khor gzhi yi khyon/_/rkang pa ya gcig mthil gyis gnon/_/zhes pa chos nyid sa
[\[56a.3\]]gzhi dang 'dra ba de rkang pa ya gcig gi mthil nyid kyis gnon pa'o/_/dngos rig pa'i ye shes nub pa med pa chen po'o/_/rkang mtheb sen mo'i khyon gyis kyang /_/tshangs pa'i yul sa rtse nas gnon/_/zhes pa rig pa ye shes kyi snang bar ma gyur pa med pa'o/_/don gcig ces pa
[\[56a.4\]]'khor 'das thams cad do/_/gang du gcig na gnyis med du'o/_/gang du gcig na chos kyi don/_/zhes pa'o/_/dam pa'i don te 'jigs pa med/_/ces pa mi rtog pa'i ye shes yin pas 'khor ba'i chos la nyam mi dpa'o/_/rnam rig sna tshogs gzugs don can/_/zhes
[\[56a.5\]]pa thams cad rig pa'i ye shes rang shar yin zhes pa'o/_/rnam shes sna tshogs rgyud dang ldan/_/zhes pa ston pas gong ma'i don thugs la gsal zhes pa'o/_/dngos don ma lus rnams la dga'/_/zhes pa gnyis su med par rtogs pas so/_/stong pa nyid dga'
[\[56a.6\]]'dod chags blo/_/zhes pa chos nyid zhi ba dang chos sku dngos med gnyis 'du 'bral med par rtogs pa'o/_/thugs rje chags pa bdag nyid du gnas 'gro ba'i nyon mongs pa rang rgyud la mi mnga' bas srid pa'i 'dod chags spangs pa ste zhes bya'o/_/srid gsum dga' ba chen
[\[56a.7\]]po pa/_/zhes pa thugs rjes te srid pa gsum gyi don la dga' ba'o/_/don la spyod pa'o/_/sprin dkar dag pa bzhin du dkar/_/zhes pa 'gro ba'i don mdzad kyang 'khor ba'i skyon gyis ma gos pa'o/_/'od bzang ston ka'i zla ba'i 'od/_/ces pa gang gi skyon dang bral ba'i don de nyid
[\[56b\]]
[\[56b.1\]]shes rab 'gag pa med pa'i ye shes su gnas pa'o/_/nyi ma 'char ka'i dkyil ltar mdzes/_/zhes pa ye shes kyi snang ba chen po de yang gsal ba 'tsher ba dang ba'o/_/sen mo'i 'od ni shas cher dmar/_/zhes pa thugs rje chags pa'i bdag nyid do/_/yang na bde bar gshegs pa'i
[\[56b.2\]]mtshan dpe'i khyad par ro/_/cod pan bzang po mthon ka'i rtse/_/zhes pa ye shes lnga'i cod pan la nub pa med pa'o/_/dngos rig pa'i rtse la ye shes gsal ba'o/_/skra mchog mthon ka chen po can/_/zhes pa ye shes kyi snang ba ma 'gags par gsal ba'o/_/nor bu chen po 'od
[\[56b.3\]]chags dpal/_/zhes pa rig pa'i ye shes 'gag pa med pa'i thugs rje dang ldan pa'o/_/sangs rgyas sprul pa'i rgyan dang ldan/_/zhes pa chos sku'i sangs rgyas la gzugs skus brgyan pa'o/_/gzugs sku la sprul skus brgyan pa'o/_/'jig rten khams brgya kun bskyod pa/_/_
[\[56b.4\]]zhes pa thugs rje ma 'gags pa 'khrul pa'i snang ba dag pa ye shes kyi snang bar bsgyur ba'o/_/rdzu 'phrul rkang pa'i stobs chen ldan/_/zhes pa sa lam rim pas bgrod mi dgos par ye shes kyi rlung gis skad cig ma la byon pa'o/_/de nyid dran pa chen po 'chang /_/zhes pa sngar 'dris
[\[56b.5\]]pa phyis shes pa lta bu'o/_/dran pa bzhi po ting 'dzin rgyal/_/zhes pa dus der mthong ba'i yul la shes pa'i dran pa sad/_de yang shes rab kyi shes pa skye lugs dang rab dang 'bring dang tha ma'i bye brag gis dran pa sad pa'o/_/byang chub yan lag ces pa dus der sku'i snang ba gsal
[\[56b.6\]]ba'o/_/yan lag ces pa gtso bo'i rtsal lo/_/me tog spos zhes pa lha mo me tog ma dang spos me ma la sogs pa'i tshom bu'i dkyil 'khor lnga gsal ba'o/_/de bzhin gshegs pa'i yon tan mtsho/_/zhes pa rigs lnga'i yon tan sku bzhi bcu rtsa gnyis su snang la de yang
[\[56b.7\]]chos nyid mi g.yo ba'i ngang la gnas pa'o/_/lam gyi yan lag brgyad tshul rig_/'du 'bral med pa'i dgongs pa ste/_/de yang yan lag tu bslab thabs bzhi dang dus bzhir sbyar ba'o/_/yang dag sangs rgyas lam rig pa/_/zhes pa sgom du med pa'i dgongs pa'o/_/_
[\[57a\]]
[\[57a.1\]]sems can kun la shas cher chags/_/zhes pa rig pa la khyad par med pa'i gnad kyis sangs rgyas kyi dgongs pa sems can la yang yod pa'o/_/yang na sprul sku'o/_/nam mkha' lta bur chags pa med/_/ces pa chags bral chags med gnyis med par nam
[\[57a.2\]]mkha' lta bur ye nas gnas pa'o/_/sems can kun gyi yid la 'jug_/ces pa sems can gyi yid dang bud+d+ha'i thugs gnyis su med par yang na sprul skus mthun par snang ba'o/_/sems can kun gyi yid ltar mgyogs/_/zhes pa thugs rje'i rtsal thogs pa med pa'o/_/sems
[\[57a.3\]]can kun gyi dbang don shes/_/zhes pa blo rab 'bring gi bye brag shes pa'o/_/sems can kun gyi yid 'phrog pa/_/zhes pa sprul pa'i skus 'dul ba'i don de la mdzes shid 'tsham par bstan nas don byed pa'o/_/phung po lnga don de nyid shes/_/zhes pa phung po lnga'i don nam de bzhin
[\[57a.4\]]nyid shes pa'o/_/rnam dag phung po lnga 'chang ba/_/zhes pa rig pa de ye shes sgyu ma lnga dang mi 'bral ba'o/_/nges 'byung kun gyi mtha' la gnas/_/zhes pa 'og ma'i nges 'byed cha bzhi las grol te/_don mi 'gyur ba sku dang ye shes kyi mtha' la gnas pa'o/_/nges par 'byung ba kun
[\[57a.5\]]la mkhas/_/zhes pa ni ston pa'o/_/nges 'byung kun gyi lam la gnas/_/zhes pa mi 'bral ba'o/_/nges par 'byung ba kun ston pa/_/zhes pa nges par 'byung ba la gnyis te/_'khor ba dang mya ngan las 'das pa'o/_/de yang lkog tu ma gyur par gsal zhing snang ba'o/_/yan lag
[\[57a.6\]]bcu gnyis srid rtsa bton/_/zhes pa/_dang po lus kyi mtha' ma rdzogs par shes bya'i rtsal ma rdzogs te/_mthong ba'i yul la shes pa'i dran pa sad mnus pas ma rig pa dngos su med pa la nyams pa yod pa'o/_/de la ma rig pa la sogs pa rten 'brel bcu gnyis su 'khrul lo/_/'khrul
[\[57a.7\]]pa'i yan lag srid gsum rtse mo'o/_/dag pa rnam pa bcu gnyis 'chang /_/zhes pa ma rig pa la sogs pa dag nas rtogs pa 'chang ba ste ston pa'o/_/bden bzhi'i tshul gyi rnam pa can/_/zhes pa ngo sprod bzhi'o/_/shes pa brgyad po rtogs pa 'chang /_/zhes pa rnam par shes pa'i
[\[57b\]]
[\[57b.1\]]tshogs brgyad de/_de'i don rig pa'i rtsal shes rab dang /_de'i yon tan sku dang de'i yon tan sgo lnga'i yul dang de las rnam par shes pa'o/_/rang shar rang grol shes pa'o/_/bden don rnam pa bcu gnyis ldan/_/zhes pa bden bzhi'i gong bzhin mthong ba yul gyi gnas dang /_bstan
[\[57b.2\]]pa tshig gi gzer bzhi dang mthar phyin pa'i 'bras bu dang bzhi'o/_/de nyid rnam pa bcu drug rig_/ces pa mthar phyin pa'i 'bras bu'i skabs su re re la yang mu bzhir phye ba ste de'i skabs su thig le nyag gcig gi a ti dang /_thig le nyag gcig gi ma hA dang /_thig le nyag gcig gi a nu
[\[57b.3\]]dang /_/thig le nyag gcig gi dngos po'o/_/rnam pa nyi shus byang chub pa/_/zhes pa dang po rig pa'i rtsal 'byung ba lnga/_/de las thig le lnga/_de las rigs lnga'i sangs rgyas sgur grub pas na'o/_rnam par sangs rgyas kun rig mchog_/ces pa gong ma'i rnam pa nyi shu'o/_/de yang kun
[\[57b.4\]]rig go zhing rtogs pa'o/_/sangs rgyas kun gyi sprul pa'i sku/_/bye ba dpag med 'gyed pa po/_/zhes pa longs sku yab yum gyi zhal gyi bar nas yi ge drug pa'i 'od zer 'phro ba'o/_/skad cig thams cad mngon par rtogs/_/zhes pa skad cig ma la snad pa 'char nub dang skye 'gag
[\[57b.5\]]med pa'i don rtogs pa'o/_/sems kyi skad cig don kun rig_/ces pa rig pa'i rtsal du sems 'char lugs dang /_sems de rang gi gnas la sogs pa'i chos lngar rtogs shing rig pa'o/_/theg pa sna tshogs thabs tshul gyis/_/'gro ba'i don la rtogs pa po/_/zhes
[\[57b.6\]]pa sprul pa'i skus 'gro ba'i don mdzad pa ni gdul bya'i yul dang sbyar nas 'dul thabs theg pa sna tshogs gsungs pa'o/_/theg pa gsum gyi nges 'byung la/_/theg pa gcig gi 'bras bur gnas/_/zhes pa gong gi theg pa de dag kyang gsum du 'byung ste/_nyan
[\[57b.7\]]thos rang rgyal byang chub sems dpa'o/_/gcig gi 'bras bur gnas te gsang sngags yang dag pa'i 'bras bu kho na'o/_/nyon mongs khams rnams dag pa'i bdag_/ces pa ston pa sprul pa'i sku'i bdag po mdzad kyang nyon mongs pas gos pa med de/_don gyi
[\[58a\]]
[\[58a.1\]]dgongs pa dag pa'i bdag nyid du gnas pa'o/_/las kyi khams ni zad byed pa/_/zhes pa ston pa sprul pa'i skus 'gro ba'i skur don mdzad pa'i dgongs pa dang ldan pa'o/_chu bo rgya mtsho kun las rgal/_/zhes pa 'dod pa dang srid pa dang lta ba dang ma rig
[\[58a.2\]]pa'i chu bo dang bzhi las 'das pa'i don de ston pa de'o/_/sbyor ba'i dgon pa las rgal ba/_/zhes pa srid pa la sogs pa bzhi la nges par gnas pa las ston pa nges par 'byung ba'o/_/nyon mongs nye ba kun nyon mongs/_/bag chags bcas pa gtan spangs pa/_/zhes pa
[\[58a.3\]]ston pas dug lnga khong khro la sogs par bcas pa/_ye shes chen por grol zhing bag chags ngang gis mi gnas te/_rig pa ka nas dag par mkhyen cing gnas pa'o/_/snying rje chen po shes rab thabs/_/zhes pa rig pa 'gag pa med pa bya brtsal mi mnga' ba'o/_/don yod
[\[58a.4\]]'gro ba'i don byed pa/_/zhes pa gong ma'i thabs shes rab kyi bdag nyid des so/_/'du shes kun gyi don spangs shing /_/zhes pa don byed pa dang bya ba dang byed pa po'i rtog pa rang rgyud la mi mnga' ba'o/_/rnam shes don ni 'gag pa med/_/ces pa don byas nas rnam par shes
[\[58a.5\]]pa'i tshogs brgyad las grol bar byed pa'o/_/sems can kun yid yul dang ldan/_/zhes pa mngon par shes pa lnga mnga' ba'o/_/sangs rgyas kun gyi thugs rig pa/_/zhes pa dang /_/sems can kun gyi yid la gnas/_/zhes pa sangs rgyas kyi thugs ni dngos med kyi ye shes
[\[58a.6\]]rig pa yin la de 'gro ba'i yid la gnas pa'o/_/de dag sems dang mthun par 'jug_/ces pa sprul skus sems can gyi sems shes pas bsam pa ltar byed pa'o/_/sems can kun yid tshim par byed/_/ces pa bsam pa bsgrub pa'o/_/sems can kun gyi yid dga' ba/_/_
[\[58a.7\]]zhes pa bsam pa 'grub pas dga' ste dngos gang zhe na/_grub pa mthar phyin 'khrul pa med/_/ces pas so/_/de yang gang zhe na/_rin po che'i sbubs na'o/_/nor ba thams cad rnam par spangs/_/zhes pa gol sa dang bral ba'o/_/don gsum the tshom med pa'i blo/_/zhes pa sgra'i bye brag
[\[58b\]]
[\[58b.1\]]'ga' la 'jug ste 'dir ngo sprod gsum la bya'o/_/de yang ngo sprad pas the tshom dang bral ba'o/_/kun don byed ces pa 'khor 'das kun gyi'o/_/yon tan zhes pa thams cad yon tan du shar ba'o/_/gsum gyi bdag ces pa sku gsum gyi bdag po'o/_/phung po lnga don dus gsum du/_/_
[\[58b.2\]]zhes pa phung po lnga'i don dus gsum du mdzad cing gnas pa'o/_/de yang ji ltar gnas na ye shes kyi sku rang gis rnam par dag par gnas so/_/skad cig thams cad bye brag phyed/_/ces pa da ltar skad cig ma gcig yin te/_phyis ye shes skye ba ste/_de ni dbang po rab 'bring gi
[\[58b.3\]]grol lugs so/_/de las lhag pa ni skad cig gcig gis rdzogs sangs rgyas te rab bo/_/sangs rgyas kun gyi rang bzhin 'chang /_/zhes pa longs sku bzhi bcu rtsa gnyis so/_/lus med lus te lus kyi mchog_/ces pa bag chags kyi lus mi gnas te/_ye shes kyi sku'i mchog tu
[\[58b.4\]]gnas pa'o/_/lus kyi mtha' ni rtogs pa po/_/zhes pa rin po che lta bu'i sku rtogs pa'o/_/gzugs rnams sna tshogs kun du ston/_/zhes pa sprul pa'i sku 'byin pa'o/_/nor bu chen po rin chen tog_/ces pa de nas slar mya ngan las 'das te/_chos sku rin po che'i ngang la gnas te/_dgongs
[\[58b.5\]]pa phyis mi 'gyur bar gnas pa'o/_/de yan chad du le'u drug pa gzhi skye 'gag med pa mnyam pa nyid du gnas pas mnyam pa nyid kyi ye shes kyi don bstan pa'o//_//da ni don bdun pa shes bya thogs pa med pa bya ba grub pa'i ye shes kyi don bstan par bya ste/_/a ha dz+nyA na sarba karma
[\[58b.6\]]tsakra'o/_/sangs rgyas kun gyis rtogs bya ba/_/zhes pa dus gsum gyi sangs rgyas kyis rtogs par bya ba ni rang rig pa'i ye shes nyid yin te/_/de rang la rang chas su gnas pa'o/_/sangs rgyas byang chub bla na med/_/ces pa rang bzhin rang chas yin te/_de'i gong na gzhan med
[\[58b.7\]]bla na med pa'o/_/logs na med gung na med pa'o/_/gsang sngags las byung yi ge med/_/ces pa tshig dang yi ge thams cad gsang sngags kyi don ngo bo las byung ba yin la/_/de nyid rang tshig dang yi ge las 'das pa'o/_/gsang sngags chen po rigs gsum pa/_/zhes pa
[\[59a\]]
[\[59a.1\]]mtshon byed tshig gi sgron ma des phyi nang gsum du bstan pa'o/_/gsang sngags don kun skyed pa po/_/zhes pa gzhi gsang sngags kyi rtsa ba las/_/gsang sngags spros pa de nyid kyis de nyid mtshon cing rtogs pa skyed pa'o/_/thig le chen po yi ge med/_/ces
[\[59a.2\]]pa rig pa rang 'byung gi ye shes 'gag pa med pa la gang gi yang sgra dang tha snyad mi gnas pa'o/_/stong pa chen po yi ge lnga/_/zhes pa chos sku dngos med kyi ngang nas rig pa yi ge rnam pa lnga 'od du gsal ba'o/_/de mtshon pa a lta bu'o/_/thig le stong pa yi ge brgya/_/zhes pa stobs
[\[59a.3\]]dang thabs ma 'gags pa'i yi ge brgya zhes bya ste/_'khor 'das kyi chos brjod bya rjod byed sna tshogs su shar ba'o/_/de yang yi ge brgyar grangs bcad pa ni med kyi mang ba'i tha tshig go/_/rnam pa kun ldan rnam pa med/_/ces pa yon tan sku gsum gyi rnam pa dang ldan zhing mtshan mar mi
[\[59a.4\]]gnas pa'o/_/bcu drug phyed phyed thig le can/_/zhes bya ba de la gnyis te longs sku re re la sems dpa' sems ma bzhi bzhis bskor bas/_phyogs bzhi'i tshom bu ste 'khor ro/_/de yang bcu drug ni sems dpa' sems ma bcu drug go/_/phyed ni pho mo brgyad du bcad pa'o/_/phyed phyi
[\[59a.5\]]ma ni bzhi bzhis bskor ba'o/_/sprul sku'i skabs su de la yang 'di ltar bstan par bya ste/_rang 'byung dbyings kyi thig le las rtsal ni phyi dang nang du shar te/_nang du rig pa'i ye shes dang sems su snang ba'o/_/phyi bde chen gsang ba'i thig le las bde ba chen po 'od 'bar ba'i thig
[\[59a.6\]]ler byung /_/de las bde ba chen po yongs la khyab pa'i skabs su bcu drug gi phyed brgyad/_/de'i phyed bzhi ste/_gcig pad+mar shar/_gcig mnyam/_/gcig bde gsal mi rtog pa'o/_/gcig g.yo la ma thogs pa'i skabs su chos sku'i bde ba ngos zin cing thugs rje sprul
[\[59a.7\]]pa'i sku 'byin pa'o/_/yan lag med pa'i rtsis las 'das/_/zhes pa chos sku spros bral chen po gong ma'i rtsis dang grangs de mi gnas zhes pa'o/_/bsam gtan bzhi yi rtse mo can/_/zhes pa 'jig rten pa'i bsam gtan las 'das te/_ngang dang rang bzhin bdag nyid
[\[59b\]]
[\[59b.1\]]chen po lhun gyis grub pa'o/_/de'i don la gnas pa'o/_/bsam gtan yan lag kun shes shing /_/zhes pa bsgom pa bslang thabs dang bsgom pa'i sa mtshams so/_/ting 'dzin rig dang rgyud rig pa/_/zhes pa de bzhin gshegs pa'i bsam gtan ni rang rig rgyud la gsal zhing
[\[59b.2\]]rtogs pa'o/_/ting 'dzin lus can lus kyi mchog_/ces pa ting nge 'dzin mthar phyin pa'o/_/longs spyod rdzogs sku sku yi rgyal/_/zhes pa yar zhing dag cing mar 'khor ston pa'o/_/sku bzhi bcu rtsa gnyis tshom bu dang bcas par snang ngo /_/sprul pa'i sku ste sku yi mchog_/ces pa
[\[59b.3\]]longs sku'i gsung gi zer la rol pa'i thub pa drug ste/_'gro drug gi nang nas mchog tu gyur pa'o/_/sangs rgyas sprul pa'i rgyud 'chang ba/_/zhes pa sprul sku snga ma grol zhing de'i phyi mas 'gro don mdzad de de bzhin gshegs pa'i sku la sprul pa zam ma chad pa'o/_/phyogs bcur sprul pa
[\[59b.4\]]sna tshogs 'gyed/_/ces pa lus bar pa na longs sku la chos kyi spyan shar ba'i dus su/_yi ge drug pa'i sgra las 'phro ba'o/_/ji bzhin 'gro ba'i don byed pa/_/zhes pa ji bzhin pa la gnyis te/_snga ma'i sprul pa'i sku ji bzhin du don mdzad pa dang /_'gro ba ji bzhin mthun par snang bas 'dul
[\[59b.5\]]zhing don mdzad pa'o/_/lha yi dbang po lha yi lha/_/zhes pa dang /_/lha yi bdag po lha min bdag_/ces pa ni/_lhas 'dul ba la lha yi thub pa ltar yang snang /_lha min gyis 'dul ba la lha min ltar snang ste/_'gro drug gi gnyen por thub pa drug shar ba'o/_/'chi med dbang po lha yi
[\[59b.6\]]bla/_/zhes pa lha'i thub pa de lha thams cad kyi bla mar gyur te/_mchog gam gtso bo'o/_/thub pa gzhan go sla'o/_/'joms byed 'joms byed dbang phyug po/_/zhes pa gzung ba dang 'dzin pa 'joms pa'o/_/srid pa'i dgon pa las rgal ba/_/zhes pa rtogs pa can 'chi ba'o/_/ston
[\[59b.7\]]pa gcig pu 'gro ba'i bla/_/zhes pa/_ston pa sprul pa'i skur sprul nas 'gro ba drug gi bla ma dang gong mar gyur pa'o/_/'jig rten phyogs bcur rab grags pa/_/zhes pa gnyis te rig pa'i yon tan de ltar snang ba dang /_de'i sprul pa de ltar snang zhing grags pa'o/_/chos kyi sbyin bdag
[\[60a\]]
[\[60a.1\]]che ba po/_/zhes pa yon tan chos skur 'gyur ba dang /_de brjod par 'gyur ba dang /_/byams pa'i go chas bgos pa ste/_/zhes pa dang /_/snying rje yi ni ya lang bgos/_/zhes pa sprul pa'i sku de dag tshad med pa bzhis 'dul zhing don mdzad pa'o/_/shes rab ral gri mda' gzhu
[\[60a.2\]]thogs/_/zhes pa dang /_/nyon mongs mi shes g.yul ngo sel/_/zhes pa so sor rtog pa'i shes rab kyis nyon mongs pa dang ma rig pa dang gzung 'dzin gyi g.yul sel ba'o/_/dpa' bo gdul dka' 'dul ba po/_/zhes pa dang /_bdud bzhi'i 'jigs pa sel bar byed/_/ces pa ston
[\[60a.3\]]pas bdud bzhi ngang gis bcom zhing thugs rjes 'gro ba'i bdud shugs kyis sel ba'o/_/bdud kyi dpung rnams pham byed pa/_/zhes pa ma rig pa'i rtsa ba yan lag dang bcas pa rtsad nas bcad pa'o/_/rdzogs pa'i sangs rgyas 'jig rten 'dren/_/zhes pa lus bar pa la chos nyid
[\[60a.4\]]kyi mkha' la ye shes kyi sku gsal ba'i tshe/_chos nyid kyi spyan mngon shes dang ldan zhing zhal gyi bar nas yi ge drug pa'i 'khor lo 'byung ste/_sprul pa'i skus 'jig rten gyi 'gro ba 'dren no/_/mchod 'os bstod 'os phyag gi gnas/_/rtag tu ri mor bya ba'i 'os/_/bkur 'os
[\[60a.5\]]rjed par byed pa'i mchog_/phyag byar 'os pa bla ma'i rab/_/ces pa ston pa sprul pa'i sku de yon tan dang ldan pas ci'i phyir zhe na/_/'jig rten gsum po gom gcig bgrod/_/ces 'byung ste ston pa'i thugs rjes rtogs pa rgyud la bskyed nas sangs rgyas kyi sprul pa'i sa 'di
[\[60a.6\]]nas sangs rgyas longs sku'i sar skad cig la seng ge'i mchongs stabs lta bu'o/_/mkha' ltar mtha' med rnam par gnon/_/zhes pa rig pa zang thal nam mkha'i mtha' dang mnyam pa'o/_/gsum rig gtsang ma dag pa ste/_/zhes pa sgra 'ga' la 'jug gis kyang zhes
[\[60a.7\]]sbubs gsum rang lugs chen po'o/_/mngon shes drug ldan rjes dran drug_/ces pa chos kyi spyan rnam pa drug drug go/_/rjes su dran pa yang de rang nyid do/_/rtsol ba'o/_/byang chub sems dpa' sems dpa' che/_/zhes pa don bdag la sems dpa' las log
[\[60b\]]
[\[60b.1\]]ste/_don gzhan la sems dpa' sems dpa'o/_/rdzu 'phrul chen po'i 'jig rten 'das/_/zhes pa de yang rdzu 'phrul dang ldan pa'i sprul sku ste/_'jig rten las 'das te rang sar grol ba'o/_/shes rab pha rol phyin pa'i mtha'/_/shes rab kyis ni de nyid thob/_/ces pa rtsol ba
[\[60b.2\]]dang bcas pas 'khor ba las pha rol tu phyin pa ni ma yin te/_shes rab khyad par can rtogs pa rgyud la shes pa'i stobs kyis pha rol tu phyin te/_phyogs lhung med pa'i shes rab rnam par mi rtog pa la gnas so/_/bdag rig gzhan rig thams cad pa/_/kun la phan pa'i gang
[\[60b.3\]]zag mchog_/ces pa ston pa sprul pa'i sku des bdag gi don kyang rig shes grol lo/_/gzhan gyi don stobs kyang rig shes grol te/_thams cad mkhyen te kun la phan 'dogs pa'i sku'o/_/dper bya kun las 'das pa ste/_/zhes pa [(]'gren [,]'gran [)]pa'i zla med pa'o/_/shes dang
[\[60b.4\]]shes bya'i bdag po mchog_/ces pa shes par bya ba'i dngos po'i gnas lugs dang /_shes par byed pa rnams 'byor ba ste/_blo rnam pa gnyis su med par 'gyur bas bdag po'o/_/de'i gong na gzhan med pas mchog go/_/gtso bo chos kyi sbyin bdag ste/_/zhes pa rigs
[\[60b.5\]]drug gi gtso bo thub pa drug gis gang la gang 'dul gyi chos ston pas na'o/_/phyag rgya bzhi po'i don ston pa/_/zhes pa/_chos sku dngos med 'gag med phyag rgya chen po'o/_/de'i yon tan gyi snang ba longs sku 'od 'bar ba ni dam tshig gi phyag rgya'o/_/rang byung gi ye shes gi sung 'gag pa
[\[60b.6\]]med pa ni chos kyi phyag rgya'o/_/thugs rje sprul ba'i skus gdul bya'i don mdzad pa las kyi phyag rgya'o/_/'gro ba'i bsnyen bkur gnas kyi mchog_/ces pa don de lta bu ston pas na'o/_/nges 'byung gsum po bgrod rnams kyi/_/zhes pa nyan thos rang rgyal byang chub sems dpa'
[\[60b.7\]]de gsum rim pas bgrod pas bsnyen bkur bya ba gong ma bzhin no/_/don gyi dam pa rnam dag dpal/_/zhes pa nges pa'i don gsang sngags bla na med pa'o/_/de yang rang bzhin gyis rnam par dag pa dbyer mi phyed pa'i sku gsum du bstan pa'o/_/'jig rten gsum na
[\[61a\]]
[\[61a.1\]]skal bzang che/_/zhes pa gong ma'i don dang phrad pa rnams so/_/dpal ldan 'byor ba kun byed pa/_/zhes pa bdag dang gzhan gyi dpal dang ldan pas sku dang ye shes kyi 'byor ba byed pa'o/_/gang gis byed ce na/_'jam dpal dpal dang ldan pa'i mchog_/ces pa/_
[\[61a.2\]]'di kho nas so/_/de yan chad du le'u bdun pa shes bya thogs pa med pa'o/_/bya ba grub pa'i ye shes dang sbyar nas bshad pa'o//_//da ni le'u brgyad pa che ba brjod pa sngags kyi sgra dang bcas pa bstan par bya'o/_/radz+nyA a b+h+yi t+ya ma hA rud pra sar/_/mchog sbyin rdo rje mchog khyod
[\[61a.3\]]'dud/_/ces pa gong gi don chen po khyad par 'phags pa rin po che lta bu'i dgongs pa grub/_/chos nyid 'gyur ba med pa dang 'du 'bral med pa'o/_/don gnyis su med par 'gyur ba'o/_/yang dag mthar gyur khyod la 'dud/_/ces pa rin po che'i sku 'gyur ba med pa/_don gyi phug
[\[61a.4\]]chen por 'gyur ba'o/_/stong nyid las byung khyod la 'dud/_/ces pa/_dbyings stong pa dang /_rig pa stong pa dbyer mi phyed pa'i nad nas sku gnyis nad gsal du 'byung ba'o/_/sangs rgyas byang chub khyod la 'dud/_/ces pa rang bzhin gyis rnam par dag par yon tan gzhan dbang du
[\[61a.5\]]ma gyur ba'o/_/sangs rgyas chags pa khyod la 'dud/_/ces pa zag pa med pa'i bde ba'o/_/sangs rgyas 'dod la phyag 'tshal 'dud/_/ces pa thams cad kyis thob bya'o/_/sangs rgyas dgyes pa khyod la 'dud/_/ces pa gnyis su med pa'i don mthar phyin te/_/mya
[\[61a.6\]]ngan las 'das pa'o/_/sangs rgyas rol la phyag 'tshal 'dud/_/ces pa gnyis su med pa'i don mthar phyin pa gdul bya theg pa chen po'i don gzhan la bzhag ste shin tu yang dgyes pa'o/_/sangs rgyas 'dzum pa khyod la 'dud/_/ces pa lung ston pa'o/_/de yang sangs rgyas
[\[61a.7\]]bzhad pa ni mtshan ma zil gyis gnon pa'o/_/sangs rgyas gsung nyid khyod la 'dud/_/ces pa rang byung gi ye shes gsung ma 'gags pa thams cad kyi brjod bya'i rgyur gyur pa'o/_/sangs rgyas thugs la phyag 'tshal 'dud/_/ces pa mi 'gyur ba'i rig pa de bag chags dang
[\[61b\]]
[\[61b.1\]]bral ba'o/_/med pa las byung khyod la 'dud/_/ces pa yon tan gyi stobs sku gsum ye shes lngar 'byung ba'o/_/nam mkha' las byung khyod la 'dud/_/ces pa dngos por med la yon tan du yod pa'o/_/sangs rgyas 'byung ba khyod la 'dud/_/ces pa yon tan gyi stobs
[\[61b.2\]]sku lnga ye shes lnga chos nyid kyi ngang na gnas shing gsal ba'o/_/ye shes las byung khyod la 'dud/_/ces pa gzhi gnas kyi ye shes las mtshan nyid gnyis su med pa'i ye shes lnga 'byung ba'o/_/sgyu 'phrul dra ba khyod la 'dud/_/ces pa rig pa 'gag pa med pa'i ye shes gnyis
[\[61b.3\]]su med par gnas pa'o/_/sangs rgyas rol ston khyod la 'dud/_/ces pa ye shes kyi snang ba ma 'gags pa'o/_/thams cad thams cad khyod la 'dud/_/ces pa thams cad gnyis su med pa'o/_/ye shes sku nyid khyod la 'dud/_/ces pa ye shes kyi skur gyur ba'o/_/oM
[\[61b.4\]]zhes pa zhi gnas kyi ye shes las mtshan nyid 'dzin pa'i ye shes lngar rang bzhin gyis 'od gsal ba'o/_/sa zhes pa de'i bzhugs gnas te/_chos kyi dbyings so/_/rba zhes pa gong ma'i thugs rje skur snang ba'o/_/de bzhin du sgra ji bzhin du bzhi sbag la sogs pa dang bstun la khong
[\[61b.5\]]nas bda'o/_/d+harma a b+hA ba/_swa b+hA ba/_bi shud+d+ha/_badzra tsuk+Sha/_a A aM aH/_pra kr-i ti/_pa rishud+d+ha/_sarba d+harmaHya du ta/_sarba ta thA ga ta/_dz+nyA na kA ya/_many+dzu shrI pa ri shud+d+hi tA/_mu pA dA ya ti/_a AH/_sarba ta thA ga ta/_hr-i da ya/_ha ra ha ra/_oM hUM hrIH/_b+ha ga bAn dz+nyA na mUrti/_bA gI
[\[61b.6\]]shwa ra/_/ma hA pA tsa/_sarba d+harma/_ga ga na/_a ma la/_su pa ri shud+d+ha/_d+harma d+hA tu/_dz+nyA na gar+b+ha AH/_de yan chad du le'u brgyad pa/_che ba brjod pa sngags kyi sgra dang bcas pa bshad pa'o//_//da ni le'u dgu pa rjes su yi rang ba'i sgo nas bdag gzhan gyi sgo nas dgongs pa mthar phyin par bstan te/_de nas
[\[61b.7\]]zhes pa ston pas gong ma'i don gsungs nas bar gzhan gyis mchod de/_zhub pos rjes su yi rang ba phul ba'i tha tshig go/_/dpal ldan zhes pa rtogs pa bdag gi dpal ldan te/_ston pa'i thugs kyi dgongs pa mkhyen pas mkhyen pa'o/_/thugs rje gzhan gyi dpal dang ldan te/_
[\[62a\]]
[\[62a.1\]]gsang sngags kyi don chen po zhus nas 'gro don mdzad pa'o/_/zhu ba po rang rgyud pa med de rdo rje sems dpa'i thugs kyi klong nas phyung /_'od lnga shangs kyi rlung sgrom nas bton nas phyag na rdo rje'i skur gyur pa'o/_/de yang zhib tu gzhan na gsal bas ma smos so/_/rdo rje 'chang zhes
[\[62a.2\]]pa phyag na rdo rje'o/_/dga' zhing mgu nas thal mo sbyar/_/zhes pa ston pa'i bka' phyin ci ma log pa'o/_/de yang bdag gzhan gyi don mthar phyin pa'o/_/mgon po zhes pa bdag gzhan gyi mgon no/_/de yang gang zhe na/_bcom ldan 'das de bzhin gshegs pa'o/_/rdzogs sangs
[\[62a.3\]]rgyas la phyag 'tshal nas/_/zhes pa zhu ba pos ston pa la'o/_/de ni mgon po gsang ba'i bdag_/ces pa zhu ba pos ston pa'i thugs mkhyen pa'o/_/lag na rdo rje khro bo'i rgyal/_/zhes pa khro bo gzhan las lhag par 'gyur ba'o/_/sna tshogs gzhan dang lhan cig tu/_/zhes pa 'khor
[\[62a.4\]]rnams so/_/gsang bstod nas ni tshig 'di gsol/_/zhes pa dgongs pa skyes pa'o/_/mgon po bdag cag yi rang ngo /_/zhes pa phyi nang gsang ba'i don ston pa la zhus pas 'khor dang bcas pa dgyes pa'o/_/legs so zhes pa tshig ma nor bas so/_/legs so gnyis pa don ma
[\[62a.5\]]nor bas so/_/legs par gsungs zhes pa ston pas bdag gzhan gyi don du bshad thabs kyi yan lag dang ldan par gsungs pa'o/_/rnam grol 'bras bu 'tshal ba yi/_/zhes pa skad cig gsum la phyi nang gi rnam pa las grol nas 'bras bu ye shes chen po thob par 'tshal ba'i
[\[62a.6\]]'khor tam gong ma'o/_/gang zhe na/_'gro ba mgon med rnams dang ni/_/zhes pa thun mong gi 'khor rnams so/_/bdag cag yang dag rdzogs pa yi/_/zhes pa ni khyad par gyi 'khor ro/_/byang chub thob pa'i don chen mdzad/_/ces pa gnas skabs kyi 'bras bu tsam yin te/_
[\[62a.7\]]bud+d+ha sa mya ngan las 'das pa'i dgongs pa gsungs pa'o/_/sgyu 'phrul dra ba'i tshul ston pa/_/zhes pa rig pa dang ye shes kyi 'dug tshul lo/_/'di ni rnam dag legs pa'i lam/_/zhes pa don ma nor ba'o/_/zab cing yangs la rgya che ba/_/zhes pa gting dpag dka' ba'o/_/don
[\[62b\]]
[\[62b.1\]]kun 'byung ba'o/_/kun snang chen po'o/_/nam mkha' lta bur nub pa med pa'o/_/don chen 'gro ba'i don byed pa/_/zhes pa ston pas gong ma'i don gsungs pa ni/_don chen 'gro ba'i don mdzad pa'o/_/sangs rgyas rnams kyi yul 'di ni/_/zhes pa dus gsum gyi sangs rgyas kyi shes bya'o/_/_
[\[62b.2\]]rdzogs pa'i sangs rgyas rnams kyis bshad/_/ces pa che ba'i ye shes dang tshogs chen po gnyis ye nas rdzogs pa'i sangs rgyas rnams kyis bshad pa'o/_/bcom ldan 'das 'jam dpal ye shes sems dpa'i don dam pa'i mtshan yang dag par brjod pa'o zhes pa ni bdud bzhi ngang gis
[\[62b.3\]]bcom ste/_sku dang ye shes su shugs kyis ldan nas/_/rtag chad kyi mtha' las ye nas 'das pa'o/_/sku gsum ye shes lnga'i don gnyis su med pa'i mtshon tshig gting nas ma nor bar gsungs pa'o/_/bcom ldan 'das de bzhin gshegs pa shAkya thub pas gsungs pa zhes mi'i
[\[62b.4\]]thub pa des ston pa rdo rje 'chang gi don 'khor rnams la gong bzhin gsungs pa'o/_/de yan chad du le'u dgu pa rjes su yi rang ba'i sgo nas bdag gzhan gyi don mthar phyin par bstan pa'o//_//dam pa'i gdams pa thugs kyi gter/_/rnal 'byor kun gyi thugs 'chang ba/_/_
[\[62b.5\]]'di bris nyes pa 'byung mi srid/_/gal te nyes pa 'byung ba na/_/bla ma bde gshegs chos skyong rnams/_/rtog med ye shes ngang du bzod/_/'di bris 'di yi dge ba yis/_/dri med rgyud chen grol 'gyur shog_/'grel pa rgyun gcod spu gri zhes bya ba dga' rab rdo rjes mdzad
[\[62b.6\]]pa rdzogs so/_/[{D2094}]@#/_/rgya gar skad du/_/nA ma saM gI ti u pa d+ha ra bi tar ka nA ma/_/bod skad du/_mtshan yang dag par brjod pa'i nye bar bsdus pa'i rnam par rtog ge zhes bya ba/_'phags pa 'jam dpal gzhon nur gyur pa la phyag 'tshal lo/_/_
[\[62b.7\]]dpal rdo rje sems dpa' ye shes kyi sku dang ldan pa la phyag 'tshal lo/_/longs spyod min par 'bab pa yis/_/'od gsal las ni yang dag byung /_/sangs rgyas byang chub sems rnams so/_/der gnas thim pas phyag 'tshal te/_/mtshan brjod pa yi rnam grangs tshig_/_
[\[63a\]]
[\[63a.1\]]ming ni du ma bshad par bya/_/ji ltar 'khor lo drug pa sems/_/rtsa ba'i 'khor lor de thim pas/_/'gro dang mi 'gro bar bgyid de/_/rlung dang rnam par shes phyir ro/_/bag chags kyis ni lus sogs gsum/_/tha mal rtag tu 'ching bar byed/_/mkhas pas
[\[63a.2\]]rtag tu mi 'ching ste/_/mya ngan 'das pa'i bag chags tshul/_/stong dang snying rje dbyer med las/_/'gro dang mi 'gro yang dag byung /_/gnyis med bzhi las gzugs brnyan gyis/_/pha rol dag gi don byed pa'o/_/de ltar thabs ni bzhir byas nas/_/bsam gtan rigs kyi
[\[63a.3\]]ming nyid du/_/byang chub sems dpa' brjod pa yin/_/tshigs bcad brgya dang drug cu gnyis/_/de bzhin gnyis lhag de rnams so/_/gzhan dag kyang ni phan yon gyi/_/tshigs bcad brgya dang de bzhin phyed/_/sgyu 'phrul dra ba las byung ba'i/_/rtag tu bstod pa'i rgyal po de/_/_
[\[63a.4\]]dus gsum sangs rgyas rnams kyis bstan/_/de ltar man ngag mang po ni/_/theg bzhi gzhan yang 'jig rten pa'i/_/bstan bcos sna tshogs lugs nyid du/_/dgongs pa'i skad kyis bstan pa yin/_/rnal 'byor 'byung ba che dbus dang /_/gyur pa rgyur byas spyod yul lo/_/_
[\[63a.5\]]de ltar tshigs bcad dang po sogs/_/ye shes sku yi bar du ni/_/phyag 'tshal bstod tshig ji snyed pa/_/a ba d+hU tI la gnas tshig_/de nas yi ge sbyor ba yis/_/tshigs bcad tshig ni mi zad pa/_/rtsa ba'i mtha' ru gnas pa yi/_/'khor lo rnam pa drug gi ming /_/_
[\[63a.6\]]de ni ji ltar rnal 'byor lung /_/mdo ru bsdus te rab bshad bya/_/a ba d+hU tI thams cad rten/_/dga' ba bcu drug mtshan nyid do/_/ur+yan bu ga'i rtsa lam nas/_/dzA lan d+ha ra'i bu gar 'jug_/ye shes cho ga'i nus pa las/_/'og nas steng 'jug yang dag rdzogs/_/a
[\[63a.7\]]ba d+hU tI la brten nas/_/rnam par shes pa'i mtshan nyid do/_/rang bzhin mang po de dag las/_/rang rig pa ni mchog gi dus/_/de rim bral ba ma rungs pa/_/de nas dpa' sogs ro dgur ldan/_/ngag gi brda ru brtags las skyes/_/ji ltar pha yi bde las byung /_/stong
[\[63b\]]
[\[63b.1\]]nyid snying rje dbyer med pas/_/ngag gis brjod pa las ma skyes/_/ji ltar bde las dga' ba'i sems/_/me long ltar gyur gzhan yang khro/_/lus 'dud ye shes 'phags pas so/_/rab 'dud sngon du cho ga yis/_/srog dang rtsol bar rnam dpyad bya/_/bcom ldan rtag tu
[\[63b.2\]]stong nyid de/_/de bzhin gshegs pa chos dbyings so/_/thal mo sbyar ba steng 'og sbyor/_/kun rdzob bden pa'i spyan sngar 'dug_/don dam de bzhin tha dad min/_/nor bu'i nang zhugs rnal 'byor gyis/_/de bzhin longs spyod grol ba'i 'bras/_/dbu ma nyid du rnam
[\[63b.3\]]dpyad par/_/gyur pas bsam gyis mi khyab thob/_/nyon mongs shing don nye nyon mongs/_/mi shes 'dam gyi rtog pa ste/_/de dag rnam dpyod thob par ni/_/rigs med thams cad zad par 'gyur/_/gang zhig rab tu gsal bar 'gyur/_/mar me 'bar ba'i rtse ltar gyur/_/_
[\[63b.4\]]de bzhin rtag tu sangs rgyas te/_/las kyi phyag rgya sogs las skye'o/_/bcom ldan b+ha ga rnal 'byor dang /_/bdag la sogs pa'i bden bzhi yis/_/shes pas shes bya gsal bya ba/_/srid dang mya ngan 'das pa spangs/_/song ba rang bzhin tha mal kun/_/rdo rje chen po'i
[\[63b.5\]]lus bdag nyid/_/rnam pa sna tshogs so gsum mtha'/_/de ni ming brjod pa ru brtags/_/don chen po yi phyag rgya gang /_/de ni 'di ru 'dzin pa'o/_/dus gsum bya ba byed pa ni/_/theg gsum rtogs pa sangs rgyas so/_/ma yi yi ge sbyor ba ni/_/yig bral
[\[63b.6\]]gzhan yang ma yig bral/_/de nas sgyu 'phrul dra bar gsungs/_/a ba d+hU tI'i don rtogs pas/_/bdag nyid rtag tu mchog gis tshim/_/de la rang bzhin med pa ni/_/mi bden pa la bden ltar byung /_/ye shes chen po ma lus pa'i/_/'bras bu rgyu las yang dag byung /_/_
[\[63b.7\]]rgyu dang 'bras bu dbyer med las/_/rnal 'byor lus ni 'bras bu min/_/de skad bya dang mi bya kun/_/gang gis rdo rje rdo rje 'chang /_/shes bya shes byed dbyer med pa/_/tshe 'di la ni 'bras longs spyod/_/de ltar gong du ci gsungs pa'i/_/bsdus pa'i don 'di bshad par bya/_/_
[\[64a\]]
[\[64a.1\]]yi ge dang po'i sbyor ba ni/_/tshigs su bcad pa'i tshig gcig mthar/_/a ba d+hU tI thams cad rten/_/de ni rnam shes mtshan nyid do/_/rang bzhin mang po de dag kyang /_/ngag gi brda ru brtags las skyes/_/de nas snying ga'i lam zhugs nas/_/srog
[\[64a.2\]]dang rtsol ba rnams brtags shing /_/dbu ma nyid du rnam dpyad pas/_/rigs med thams cad zad par 'gyur/_/gang zhig rab tu gsal gyur pa/_/srid dang mya ngan 'das pa spangs/_/tha mal du gyur rang bzhin kun/_/theg gsum rtogs pas sangs rgyas so/_/ma yi
[\[64a.3\]]yi ge sbyor ba ni/_/a ba d+hU tI'i don brtags nas/_/ye shes chen po ma lus pa'i/_/'di nyid la ni 'bras longs spyod/_/de dag mgrin pa'i 'khor lo ste/_/thog ma tha mar rtsa las grub/_/de nyid longs spyod 'khor lo ste/_/gang nas rnam par shes la 'bab/_/tshigs
[\[64a.4\]]su bcad pa bcu drug po/_/phyag na rdo rjes tha mi dad/_/de nyid grub pas thabs su brjod/_/gzhan yang shes rab brjod bya ste/_/de nas shAka thub ces pa yi/_/bcom ldan 'das zhes pa yi mthar/_/nam mkha' 'di ni 'khor lo drug_/'dzum pa gnyis gnyis gzhan don
[\[64a.5\]]te/_/'khor lo drug la rtsa re re/_/'gog pa'i tshul gyis nam mkha' 'gengs/_/shes rab don 'byung gsal bar 'grub/_/'jig rten gsum ni rnam pa gsum/_/tshangs pa rkang gi bu ga 'gengs/_/gyen du gsang ba'i bug gnyis nas/_/gsum pos so so gsum
[\[64a.6\]]snang byed/_/de ltar 'gro ba rdo rje 'dzin/_/legs so zhes ni brjod pa'o/_/snying rjes 'gro ba mngon du byas/_/de ni yan lag drug bzhi'o/_/phyag rgya chen po'i yan lag rdzogs/_/snying rje'i dus ni bcu drug pa'o/_/ye shes lus kyi mtshan brjod pa/_/brdar btags
[\[64a.7\]]sbyor bas pha rol 'gro/_/de ni snying ga'i dbus dang ni/_/gsang ba lte ba dpral ba ru/_/yan lag drug bsam rnal 'byor gyis/_/de dag stong pas nga bla ma/_/de dag gi ni mtshan nyid do/_/don kun bsdus pa'i mtshan nyid de/_/de dag dang po'i yi ge yis/_/ji ltar tshigs
[\[64b\]]
[\[64b.1\]]su bcad pa'i don/_/nam mkha' 'di ni 'khor lo drug_/shes rab don 'byung gsal bar 'grub/_/gsum pos so sor gsum snang byed/_/de ni yan lag drug gi gzhi/_/phyag rgya chen po'i yan lag rdzogs/_/de dag ston mas nga bla ma/_/tshigs su bcad pa de drug gis/_/thub
[\[64b.2\]]pa chen po'i bka' stsal lan/_/gang phyir thub pa'i rnal 'byor de/_/rang rig pa ni rtogs pas na/_/sgra brnyan brag ca lta bu las/_/phyag na rdo rje rtogs pa byung /_/gnyis su med pa'i don brjod pa'i/_/rig pa las ni brjod par bya/_/de nas sogs nas cher gzigs mthar/_/_
[\[64b.3\]]tshigs su bcad gnyis sngags las skyes/_/rigs kyi sgra yis gnyis med grub/_/dbang po kun ni rigs can yin/_/'khor lo drug gi thog ma mthar/_/rlung dang rnam par shes pa brten/_/rnal 'byor dbang pos phra mor dbye/_/bag chags ngan pa'i dri ma bcom/_/dbang po'i
[\[64b.4\]]dbus na snang byed pa/_/rtag tu bdag gzhan med par 'gro/_/phyag rgya chen po'i ming gis ni/_/snang las rigs ni yang dag byung /_/de dag gi yang don bsdus pa/_/tshigs bcad kyis ni bdag gis brjod/_/'khor lo drug gi thog ma mthar/_/snang las rigs ni yang
[\[64b.5\]]dag byung /_/steng 'og rlung ni bkag pa las/_/gnyis dang gnyis med gnyis ka min/_/ye shes lta stangs snang ba yis/_/rigs drug rgyu ba brjod pa'o/_/de dag bdag yin brlabs gsal ba/_/grangs med pa ni rab tu spro/_/de ltar kun don bden pa yi/_/dbus su
[\[64b.6\]]don dam bden pa ste/_/de ni ma skyes pa yi chos/_/sgyu ma yis ni yang dag bsdus/_/gang phyir mngon par rtogs pa ru/_/sems can rnams la yi ge'i don/_/de phyir rtag tu rab bshad pa/_/zab mo'i man ngag dbang las so/_/nye bar bsdus pa 'di dag gis ni/_gsol
[\[64b.7\]]ba btab pa dang /_bka' stsal pa'i lan dang /_de bzhin du rigs drug snang ba'i rtogs pa zhes bya ba ste dang po'o//_//tshigs su bcad pa gsum brjod pas/_/chos kyi phung po stong phrag ni/_/brgyad cu rtsa bzhi grangs med de/_/bsdus nas nye bar brjod pa yin/_/'di
[\[65a\]]
[\[65a.1\]]'dra'i de nyid mang po de/_/dang po yi ge brda ru byas/_/rnal 'byor chen po bcu gnyis te/_/rdo rje 'dzin pa nyid kyis gsungs/_/de yi mtshan nyid rgyas bshad bya/_/shes dang shes par bya ba'i don/_/gus pas de yi mtshan nyid bshad/_/rtag tu gnyis med
[\[65a.2\]]sbyor bsdus pas/_/nam mkha'i bu ga'i dbus gnas te/_/a ba d+hU tI'i mkha' drug ni/_/'khor lo drug gi dbus su 'dod/_/gang phyir bu ga gnyis gnyis po/_/drug po nyis 'gyur las bcu gnyis/_/de la de dag sa bon ni/_/yi ge gnyis gnyis rim bzhin te/_/_
[\[65a.3\]]lte ba'i bu gar a A dgod/_/i I snying ga'i bug gnyis su/_/mgrin pa dag tu u U'o/_/e ai dbral ba'i bug gnyis su'o/_/spyi bor 'khor lo la o au/_/aM aHgsang ba'i bug gnyis la/_/de dag dbyangs yig thung bshad pa/_/'og gi cha yi bu gar ro/_/ring po
[\[65a.4\]]de bzhin steng du dgod/_/thabs dang shes rab lugs nyid du/_/nam mkha' drug gi dbus nyid du/_/rtag tu srog dang rtsol ba sdom/_/bcu gnyis pa ru gnas pa ste/_/sa yi rim par shes bya ste/_/pha rol phyin pa rnam par dag_/de dag gi ni lugs nyid kyang /_/ji ltar
[\[65a.5\]]bla ma'i man ngag gis/_/nam mkha'i dbus su 'dzin cing gnas/_/sngon du bsam par shes par bya/_/gyen du bzlog cing thur du lta/_/e o yid kyis yang dag bsdu/_/de ltar a i gnyis po de/_/lte ba nas thur gsang gnas gyen/_/gzhan yang yi ge A o gnyis/_/_
[\[65a.6\]]lte ba dang ni spyi bor lta/_/mgrin nas thur du snying nas gyen/_/i u gnyis po bshad pa'o/_/de bzhin dpral bar yi ge e/_/mgrin par u yig de bzhin no/_/de bzhin i yig a yi ge/_/'og dang steng du gzhag par bya/_/de ltar A i yang dag sbyor/_/A i de bzhin
[\[65a.7\]]lus nyid do/_/u e u o de bzhin du'o/_/gzhan yang e A rtag tu bsam/_/de bzhin o A yang dag sbyor/_/steng dang 'og tu bsam par bya/_/lta stangs sum cu rtsa drug gis/_/bla na med pa'i gnas la 'jug_/de dag lte ba'i dbus nyid du/_/dang po'i sangs
[\[65b\]]
[\[65b.1\]]rgyas yang dag gnas/_/de yi ming ni gzhan dag kyang /_/'jam dpal gzhon nu zhes byar btags/_/d+hI/_gnas pa'i sgra yis yang de bstan/_/sum cu rtsa gsum yi ge'i gtso/_/oM oM yi ge tshangs pa'i mchog_/ba/_gnas pa khams gsum nyid du'o/_/dzra/_rol pa gang phyir
[\[65b.2\]]rtag tu byed/_/tI/_drag po dman pa'i las 'joms pa/_k+Sh+Na/_yi ge phun sum tshogs pa'o/_/duH/_dka' ba srid pa'i rgya mtsho las/_/kha/_nam mkha' 'dra bar snying rje dag_/ts+tshe/_gcod pa sems kyi bag chags so/_/da/_lta ba dag pa ma lus pas/_/pra/_tha mar dri ma med par
[\[65b.3\]]gsal/_/dz+nyA/_shes dang shes bya'i tshig don te/_/dz+nyA/_ye shes rnam shes dbyer med thim/_/na/_mi gnas ming dang rnam par shes/_/mU/_rtsa ba u ma ni ru brjod/_/rta/_dka' thub de bzhin bzlas pa'o/_/ye/_gang byed gang phyir yid kyis so/_/dz+nyA/_ye shes la goms rnal 'byor
[\[65b.4\]]gyis/_/na/_mi bden bden pa'i rtog pa med/_/kA/_lus kyi las ni rtag tu byed/_/ya/_gang las sangs rgyas mchog 'byung ba'o/_/bA/_bag chags gang phyir rtag tu gnas/_/gI/_brjod de thar pa'i rgyu ru'o/_/shwa/_dbugs dbyung ba ni rlung chen po/_/ra/_bu gar rnal 'byor stobs kyis
[\[65b.5\]]dbab/_/a/_mi 'gyur ba yi gnas skabs dus/_/ra/_gsang ba'i rnal 'byor du brjod pa'o/_/pa/_ji ltar pad+ma'i ze 'bru'i sku/_/tsa/_zla ba 'dzag ltar yang dag byung /_/na/_yod min skye ba cung zad kyang /_/ya/_theg pa gsum las yang dag byung /_/te/_de nas gzhan
[\[65b.6\]]yang theg gsum por/_/na/_ming sogs rdzogs sangs rgyas kyis bsdams/_/ma/_rdo rje chen po'i lugs de las/_/brjod kyis mi lang sangs rgyas 'byung /_/der gnas sangs rgyas zhing nyid du/_/sems can smin phyir rab tu zhugs/_/de ltar sngags [(]gyi [,]kyi [)]yi ge yis/_/_
[\[65b.7\]]don gyi brdar btags rab brjod pa'o/_/de don rtag tu bsgom bya ba/_/snying la 'khor lo brgyad drug sogs/_/de phyir byang sems rdo rje yi/_/sprul pa thog ma tha ma shes/_/de bzhin sgyu 'phrul dra ba las/_/sprul pa 'bum sogs grangs med do/_/de dag bde ba'i
[\[66a\]]
[\[66a.1\]]gzugs su ste/_/tshigs bcad gsum las yang dag byung /_/de dag gzhan yang 'di ltar sogs/_/bskal pa bzang po 'di las skyes/_/a yig gsum las yang dag rdzogs/_/bod+hi tsit+ta'i yi ge de'o/_/de las sku rnams skyes pa ni/_/chos dang
[\[66a.2\]]longs spyod bde chen po/_/sna tshogs rnal 'byor sbyor ba las/_/rtag tu sprul pa nyid kyang skye/_/gang phyir de ni srog chen po/_/mi zad skye ba rnam par spangs/_/sems can 'dul ba'i bsam pa yis/_/ngag gis thams cad brjod pa yin/_/gang phyir sgyu 'phrul dra ba tsam/_/_
[\[66a.3\]]rgyud med sangs rgyas rnams kyis gsungs/_/des na tshigs bcad de gnyis dang /_/sgyu 'phrul dra ba'i de bzhin gsum/_/lnga yis spyi gtsug 'khor lo bshad/_/gnyis gnyis sbyor las yang dag byung /_/yang ni 'di ltar shes bya sogs/_/de yang tshigs bcad bcu
[\[66a.4\]]bzhi ste/_/de rnams tshigs bcad gnyis dang ni/_/lhag ma bcu gnyis kyi nang nas/_/brgyad kyis snying ga'i 'khor lo'o/_/gzhan yang bzhi yis shes bya ba/_/'khor lo'i nang nas dpral ba'i 'o/_/de ltar thams cad shes bya ba/_/ngag gi dbang phyug chos kyi
[\[66a.5\]]dbyings/_/don dam la ni bstod pa'o/_/nye bar bsdus pa las spyi gtsug gi 'khor lo'i rnam par rtog ge zhes bya ba ste gnyis pa'o//_//gzhan yang snying ga'i bu ga yi/_/tshigs bcad brgyad pa brjod par bya/_/sems kyi thig le dag gi ming /_/dang po'i
[\[66a.6\]]ming nas kun gzhi mthar/_/de rnams ming du btags pa ni/_/brgyad cu rtsa drug dag tu brjod/_/gzhan du gsungs pas rnyed sla bas/_/'di ni bdag gis ma brjod de/_/de dag nges tshig tu gyur pa/_/ji ltar bslab pa'i man ngag las/_/chen po chen po chen po
[\[66a.7\]]sogs/_/theg pa chen po'i tshul mchog gis/_/ji srid mtha' ru thug pa'i bar/_/tshig dag drug cu rtsa lnga ste/_/rtag tu zhes bya chen po dag_/de bzhin 'dod chags zhe sdang sogs/_/zla ba nyi ma'i dbye ba las/_/dkyil 'khor dag ni drug cu'o/_/de bzhin sngar
[\[66b\]]
[\[66b.1\]]ni brjod pa las/_/rA hu las ni longs spyod byed/_/de dag gis ni dang po'i don/_/ji ltar gsal bar brjod par bya/_/ji ltar de yi lha rnams ni/_/ngag gi dbang phyug chos kyi dbyings/_/dang po'i sangs rgyas snying ga ru/_/ye shes sems dpa' brjod pa'o/_/de yi snying gar
[\[66b.2\]]sa bon dag_/'dod chags la sogs lnga yi dngos/_/re re dag la bcu gnyis dngos/_/yi ge bcu gnyis dag tu dbye/_/dang po dbyangs yig thung ngu ste/_/gnyis pa de bzhin ring po'o/_/gsum pa thig ler sbyor ba'o/_/tsheg drag sbyor ba bzhi pa yin/_/lnga pa drag po'i
[\[66b.3\]]thig le can/_/dbyangs yig grangs su shes par bya/_/ji ltar dbu yi rnal 'byor la/_/gzung bas rnal 'byor pha rol 'gro/_/de dag thung ngu chen po lnga/_/'dod chags la sogs dbu mar gnas/_/gang phyir rtag tu ring po ni/_/chen po chen po'i de ltar brtags/_/gang
[\[66b.4\]]phyir 'dod chags la sogs bzhi/_/dang po sangs rgyas de bzhin gnyis/_/nam mkha'i dkyil 'khor gnas su ni/_/nyi ma'i lam gyi lha rnams so/_/gzhan yang g.yon pa'i lam gyi ni/_/nam mkha'i dkyil 'khor drug la ni/_/dang po'i sangs rgyas gnyis dag dang /_/_
[\[66b.5\]]de bzhin rdo rje rnon po gzhan/_/rdo rje ral gri ye shes sku/_/dag gi dbang phyug drug pa'o/_/de bzhin g.yon pa'i zla ba las/_/rlung gi dkyil 'khor lha rnams so/_/sna tshogs rdo rje rdo rje las/_/bsrung ba gnod sbyin khu tshur te/_/rdo rje dang po kun ming la/_/de bzhin du
[\[66b.6\]]yang rdo rje gar/_/de la me yi dkyil 'khor ni/_/chos kyi rdo rje rdo rje chos/_/de bzhin rnon po rgyur smra ba/_/de bzhin gzhan yang rdo rje glu/_/ming gi dang por rdo rjer ldan/_/de dag g.yon gyi zla 'bab pa'o/_/de la de bzhin chu dkyil 'khor/_/sems dpa'i rdo rje rdo rje sems/_/_
[\[66b.7\]]rgyal po tshangs pa de bzhin legs/_/de bzhin gzhan yang rdo rje sgeg_/de las sa yi dkyil 'khor las/_/rdo rje rin chen rin rdo rje/_/nyi ma rgyal mtshan de bzhin bzhad/_/de bzhin gzhan yang rdor phreng ma'o/_/de bzhin g.yas kyi nyi ma yi/_/sa la sogs pa'i dkyil
[\[67a\]]
[\[67a.1\]]'khor te/_/spos kyi glang po ye shes tog_/'bar ba'i 'od dang nyi ma'i 'od/_/de bzhin me tog rdo rje zhags/_/gzhan yang chu yi dkyil 'khor las/_/de bzhin byams pa 'jam pa'i dpal/_/de bzhin du ni thabs kun skye/_/mya ngan mun pa thams cad ni/_/nges
[\[67a.2\]]par 'joms pa'i blo gros gzhan/_/bdug spos rdo rje 'gugs byed pa'o/_/de bzhin me yi dkyil 'khor ni/_/de la rgya mtsho'i blo gros dang /_/de bzhin blo gros mi zad rim/_/zla ba'i 'od dang bdud rtsi'i 'od/_/de bzhin mar me lcags sgrog ma'o/_/de la rlung gi dkyil 'khor
[\[67a.3\]]gyi/_/pra ti b+ha na brtsegs pa'i mchog_/gnas chen po ni thob pa dang /_/nam mkha' mdzod ni gsum pa'o/_/sgrib pa rnam par sel ba dang /_/'byung ba rdo rje dril bu ma'o/_/de ltar dbu ma'i rnal 'byor gyis/_/rA hu la yi rgyu bar shes/_/gang phyir rtag tu thim pa ni/_/'dod
[\[67a.4\]]chags la sogs drug cu lnga/_/dkyil 'khor re re'i mtha' ru ni/_/ye shes pha rol 'gro bar shes/_/chen sogs tshigs bcad brgyad kyi mtha'/_/bsam pa ye shes rgya mtsho ste/_/de bzhin byams sogs ji srid pa/_/theg pa chen po'i tshul gyi mchog_/bzhi dag spyi bo nas
[\[67a.5\]]skyes pa'o/_/brgyad ni snying ga nang nas so/_/rdo rje 'jam pa'i rang bzhin la/_/ye shes skyes pa'i bstod pa'o/_/gang phyir brgyad cu rtsa drug tshig_/mtha' ru bshad par yang dag gnas/_/de ltar snying gar 'khor lo yi/_/thig le'i sgra ni yi ge med/_/nye bar bsdus pa
[\[67a.6\]]las ngag gi dbang phyug chos kyi dbyings kyi dkyil 'khor gyi rtog ge zhes bya ba ste gsum pa'o//_//de bzhin dpral ba'i 'khor lo yi/_/rkang gcig med pa nyi shu lnga'i/_/tshigs su bcad pa chos dbyings kyi/_/ji ltar rgyal bas gsal bar bya/_/sangs rgyas
[\[67a.7\]]rnam snang mdzad chen sogs/_/dang po'i ming du brdar btags pas/_/mtshan nyid du ni brjod pa yang /_/rang nyid bsgom par glog pa'o/_/bdag nyid chos kyi dbyings lta bur/_/sems dang sems min brtags pa min/_/dbu ma'i nang gi rnal 'byor ro/_/yid kyi
[\[67b\]]
[\[67b.1\]]mthu bo'i gnas su de/_/gang phyir rnam par snang mdzad che/_/las dag pa yi dbyangs can yin/_/theg pa chen po'i chos yin te/_/sems can dgos pa'i rgyu can du/_/skye ba ma yin 'gag pa med/_/rkyen gyi don phyir 'ba' zhig po/_/gzugs brnyan smig rgyu lta bur ni/_/_
[\[67b.2\]]mthong ste spyod yul dngos ma yin/_/skyes kyang bdag tu grub ma yin/_/de las ma gtogs gzhan yang min/_/de la gang phyir byas skyes min/_/rang nyid ma grub byed po gang /_/sems can chen po de phyir las/_/blo yi ming tsam gyis byas pa'o/_/des na ming dang tshig
[\[67b.3\]]gis bsdus/_/rnam snang mdzad sogs yang dag byung /_/de la sangs rgyas seng ge zhes bya'i ming /_/thub pa chen po rab gsal byed/_/thub chen zhes bya thub pa'o/_/gsang sngags tshul chen sku sdud pa/_/skye 'byung zhes bya me tog go/_/gsang sngags tshul chen bdag
[\[67b.4\]]nyid can/_/de bzhin gshegs pa spyan bzangs so/_/pha rol phyin bcu thob pa ni/_/kun gyi ded dpon du brjod pa'o/_/pha rol phyin pa bcur gnas pa/_/phyag rgya chen po'i ming nyid do/_/pha rol phyin bcu dag pa ni/_/stobs po che ru brjod pa yin/_/pha rol phyin pa bcu
[\[67b.5\]]tshul ni/_/rgyu skar rnams kyi rgyal po'i ming /_/sa bcu yi ni dbang phyug ni/_/sman ldan byang chub sems dpa'o/_/mgon po zhes bya de bzhin grags/_/sa bcu la ni gnas pa po/_/de bzhin gshegs pa rgyal mtshan ming /_/shes bcu po ni 'od zer che/_/rnam dag bdag nyid
[\[67b.6\]]grol phung po/_/shes bcu rnam dag 'chang ba ni/_/de bzhin gshegs pa rnam snang mdzad/_/rnam pa bcu po nyi ma'i snying /_/don bcu zhes pa zla ba'i ming /_/don zhes de bzhin 'od zer can/_/thug dbang zhes pa 'od 'phro bzang /_/stobs bcu zhes pa mya ngan med/_/_
[\[67b.7\]]khyab bdag ces pa de bzhin sgeg_/kun gyi don ni ma lus byed/_/phreng ba 'dzin par brjod pa'o/_/rnam bcu zhes pa yon tan 'od/_/dbang ldan zhes pa don ston pa'o/_/che zhes pa ni me mar ldan/_/thogs med ces par 'grub pa'o/_/spros med bdag ni sman zhe'o/_/_
[\[68a\]]
[\[68a.1\]]dam pa'i bdag ni dpal zhes bya/_/de bzhin nyid bdag mdzod spu zhe'o/_/bden par smra ba brtag pa'o/_/ji skad smras pa de bzhin byed/_/de bzhin gshegs pa dpal gyi lha'o/_/gzhan gyi tshig min mthong bar dka'/_/gnyis su med pa yon tan tog_/_
[\[68a.2\]]gnyis med ldan pa sgra gcan no/_/yang dag mtha' la rnam par gnas/_/byang chub sems dpa' grangs can min/_/bdag med seng ge'i sgra dang ldan/_/de bzhin gshegs pa tshangs pa'i dbyangs/_/mu stegs ri dwags zhes pa'i sgra/_/bstan pa'i mtshams zhes bya ba'i
[\[68a.3\]]ming /_/'jigs byed ces pa rigs par ldan/_/kun du 'gro ba 'od mdzad pa'o/_/don yod stobs po zhes pa ni/_/ri bo chen po zhes brjod pa'o/_/de bzhin gshegs pa'i yid mgyogs ni/_/de bzhin gshegs pa rdo rje'i ming /_/rgyal ba rgyal ming zhes pa'i mtshan/_/dgra
[\[68a.4\]]rgyal zhes pa 'jigs med pa'o/_/rnam par rgyal ba'i rin chen mtshan/_/'khor los sgyur ba pad+mar gsungs/_/stobs po che ni stobs sde can/_/tshogs kyi gtso bo me tog 'od/_/tshogs kyi slob dpon ye shes 'od/_/tshogs rje zhes pa lha chen po/_/tshangs pa tshogs kyi
[\[68a.5\]]bdag po'o/_/btsugs pa chen po snang mtha' yas/_/ring po ste ni klus byin no/_/gzhan gyi tshul ni bstan pa'i rim/_/tshul chen po ni don yod mthong /_/tshig rje zhes pa dpa' bo sbyin/_/tshig bdag ces pa mi ltung ba/_/tshig mkhas pa ni seng rgyal mtshan/_/tshig
[\[68a.6\]]dbang zhes pa rgyal ba'o/_/tshig mtha' yas pa chos pa'o/_/tshig bden pa ni dka' ba'i rgyal/_/bden pa smra ba don 'dod pa'o/_/bden pa bzhi ni nyer ston pa'o/_/de bzhin gshegs pa dga' ba mdzad/_/phyir mi ldog pa chu yi lha/_/phyir mi 'ong ba yon tan lag//bse
[\[68a.7\]]ru zhes pa yangs pa'i spyan/_/'dren pa rang rgyal zhes bya ba/_/don yod dbyangs can zhes pa'i mtshan/_/sna tshogs mya ngan 'das las byung /_/thugs bzang po zhes bya bar brjod/_/'byung ba chen po rgyu gcig po/_/rtag tu zla ba'i mtshan du gnas/_/dgra bcom zhes pa'i
[\[68b\]]
[\[68b.1\]]ri bong can/_/zag pa zad pa grags chen po/_/dge slong zhes pa gtsug nor bu/_/'dod chags bral ba zhes grags pa'o/_/grub pa zhes pa seng ge'i 'gros/_/bde ba rnyed pa dang ba'i ming /_/'jigs med thob pa zhes pa ni/_/de bzhin gshegs pa rnam rgyal don/_/bsil bar
[\[68b.2\]]gyur pa shes rab brtsegs/_/rnyog med pa ni legs gnas pa'o/_/rig pa spyod pa phun sum tshogs/_/de bzhin gshegs pa blo gros mtshan/_/bde gshegs shes pa yan lag skyes/_/'jig rten rig pa'i mchog ces pa/_/bdud rtsi blo zhes pa yi mtshan/_/bdag gir mi 'dzin
[\[68b.3\]]gzugs bzang po/_/ngar mi 'dzin ni ye shes can/_/bden pa gnyis kyi tshul la gnas/_/de bzhin gshegs pa 'od zer mtshan/_/'khor ba'i pha rol mthar son pa/_/sangs rgyas bdar ba'i dkar 'od can/_/bya ba byas pa bkra shis ldan/_/skam sar gnas pa bden pa'i
[\[68b.4\]]tog_/ye shes 'ba' zhig las byung ba/_/de bzhin gshegs pa pad+ma'i mtshan/_/shes rab mtshon chen rnam 'joms pa/_/mi yi theg pa zhes pa'i mtshan/_/dam chos zhes bya bde ba'i lag_/chos rgyal zhes pa'i mtshan yang ni/_/de bzhin ye shes mdzad pa'i blo/_/gsal ldan
[\[68b.5\]]zhes pa 'od bral min/_/'jig rten snang byed ces pa ni/_/de bzhin gshegs pa tshangs pas byin/_/mchog ni de bzhin rin chen mdzad/_/chos kyi dbang phyug me tog lha/_/chos kyi rgyal ni legs bsam don/_/legs pa'i lam ni chos dbang phyug_/nye bar ston pa blo gros
[\[68b.6\]]grags/_/don yod grub pa rdo rje tog_/bsam pa 'grub pa phan sgrub pa'o/_/kun du rtog pa thams cad spangs/_/rnam par rol pa'i ming can no/_/rnam par mi rtog rtogs pa'i mchog_/mi zad ces pa du ma'i lha/_/chos dbyings zhes pa dri yi tog_/chos kyi dbyings
[\[68b.7\]]ni 'od kyi tshogs/_/chos dbyings dam pa mi zad ming /_/dam pa de bzhin rin chen snying /_/bsod nams ldan zhes bya ba ni/_/bsod nams ldan pa grong khyer mthong /_/bsod nams tshogs ni tshes pa'o/_/ye shes shes pa yid kyi yul/_/ye shes mdzad pa yon tan grogs/_/_
[\[69a\]]
[\[69a.1\]]chen po zhes bya zla ba'i don/_/ye shes ldan ni gsal ba'i ro/_/yod med shes zhes bya ba ni/_/de bzhin gshegs pa seng ge'i tog_/tshogs gnyis tshogs ni bsags pa'o/_/lugs las bzlog dpal zhes bya'i mtshan/_/rtag pa zhes bya snying po'i dpal/_/_
[\[69a.2\]]kun rgyal dngos po'i mthar ston pa'o/_/rnal 'byor zhes bya klog gi'o/_/bsam bya zhes bya gser gyi sbyin/_/bsam pa'i bdag po gang phyir tshig_/de bzhin gzhan gyis mi thub tog_/so so rang rig ces pa'i rgyal/_/mi g.yo ba ni rab grub grags/_/mchog gi dang po brtson
[\[69a.3\]]'grus brtan/_/sku gsum 'chang ba zhes pa'i tshig_/dpe bral zhes pa grags pa'i mtshan/_/sku lnga'i bdag nyid can zhes pa/_/sangs rgyas 'jigs pa shin tu gyur/_/sangs rgyas zhes pa dgra bcom lha/_/de la ye shes lnga bdag ni/_/mar me chen po zhes pa'i mtshan
[\[69a.4\]]khyab bdag ces pa 'jig rten 'od/_/sangs rgyas lnga bdag ces bya ni/_/dri yi bdag por grags pa'o/_/yon tan rtse 'dzin cod pan can/_/spyan lnga zhes pa mun bral gyur/_/chags med 'chang ba seng ge spre/_/sangs rgyas thams cad skyed pa'o/_/de bzhin gshegs pa
[\[69a.5\]]rin chen grags/_/sangs rgyas sras po skyo rang bzhin/_/dam chos yid skyes zla ba'o/_/shes rab srid pa legs par ston/_/skye 'byung gzugs brnyan brgyan pa'o/_/skye gnas zhes pa nor bu bzang /_/chos las byung ba gang phyir tshig_/ri bo brtsegs pa tog gi ming /_/_
[\[69a.6\]]'byung ba srid sel chos 'byung gnas/_/de la gcig pu sra mkhregs gzhan/_/rnam par don nges ye shes can/_/rdo rje'i bdag ni cher ster ba'o/_/skyes ma thag ni rin chen gnas/_/gang phyir 'gro ba'i bdag gi tshig_/rgyal ba'i dbang po btags pa'i ming /_/nam mkha'
[\[69a.7\]]las byung ston pa ni/_/seng ge rnam gnon 'gro ba'o/_/rang byung ba ni gnas pa'i blo/_/shes rab ye shes shes pa ni/_/skal bral gdugs zhes pa yi mtshan/_/chen po thu bo de bzhin gshegs/_/rnam par snang mdzad brjod pa'i dpal/_/'od chen po ni seng ge'i sgra/_/snang
[\[69b\]]
[\[69b.1\]]bar byed ni rnam rol pa'o/_/rnam par snang ba klu yi 'od/_/'gro ba'i mar me zhes bya ni/_/me tog ri zhes bya ba'i mtshan/_/ye shes skar ma glu dga' can/_/gzi brjid chen po dri dbang phyug_/'od gsal ba ni shin tu gsal/_/rig sngags rgyal ni stobs kyi lha/_/sngags
[\[69b.2\]]mchog ces pa yon tan phrang /_/gsang sngags rgyal po klu yi phyag_/don chen byed ni gzugs brnyan brgyan/_/gtsug phud chen po rgyas pa'i blo/_/rmad byung gtsug ni ye shes khyab/_/de bzhin sna tshogs ston pa ni/_/bdud rtsi mig can zhes bya'o/_/nam mkha' bdag
[\[69b.3\]]po bden par smra/_/sangs rgyas kun gyi sku yi mchog_/de bzhin gshegs pa rab zhi blo/_/'gro kun dga' ba'i mig ldan ni/_/mtha' yas gzugs zhes bya ba'i mtshan/_/sna tshogs gzugs ni rnam snang mdzad/_/skyes pa po ni rin chen tog_/mchod pa zhes bya 'dod pa
[\[69b.4\]]bral/_/gus pa legs gzhibs zhes pa'i mtshan/_/drang srong chen po zhes pa'i sgra/_/don yod sangs rgyas rim pa'o/_/gzhan yang rigs gsum 'chang zhes pa/_/de bzhin gshegs pa rtogs pa 'chang /_/sngags can zhes pa me tog tog_/dam tshig chen po sngags 'chang ba/_/_
[\[69b.5\]]ming ni rdo rje dbang rgyal po/_/dkon mchog gsum zhes bya ba'i tshig_/sangs rgyas gzi brjid chen po can/_/gtso bo 'dzin pa don yod mdzad/_/theg pa mchog gsum ston pa po/_/de bzhin gshegs pa tshe dpag med/_/don yod zhags pa gang phyir gzhan/_/khro bo dbang
[\[69b.6\]]phyug tu ni 'dod/_/rnal 'byor don gnas ye shes can/_/rdo rje zhags pa de bzhin du/_/mi shigs grags par ming du btags/_/'dzin pa chen por rnam bshad pa/_/de bzhin gshegs pa mya ngan med/_/rdo rje lcags kyu dri ma bral/_/zhags pa che ni tsha ba'i lha'o/_/de ltar
[\[69b.7\]]de dag mtshan kun ni/_/a ba d+hU tI'i nang nas skyes/_/dkyil 'khor gcig gi nang du yang /_/zhugs pas sangs rgyas spyod yul lo/_/skye dang 'gag pa shes pa las/_/lus kyi skye sogs rnam par spangs/_/ye shes chen po chos kyi dbyings/_/brgya dang brgyad cu rtsa gcig
[\[70a\]]
[\[70a.1\]]go/_/gang phyir tha mal 'khrul ba ni/_/dngos po skye dang 'jig la sogs/_/de nyid spangs pas grol ba ni/_/mkhas pas sred pa spangs pas so/_/de ltar rnam par snang mdzad rdzogs/_/sngags kyi ming gi sbyor ba ni/_/de rnams bshad par bya ba ni/_/theg
[\[70a.2\]]pa gsum sogs chos lugs su/_/slob dpon du ma yis ni gsungs/_/de dag gis ni ma bshad de/_/rol pa'i rdo rje 'grel pa las/_/mdo ru bsdus pa rgyu gnyis tsam/_/de yi lhag ma shes par bya'o/_/yang na gzhan du bstan pa ste/_/'on kyang thams cad yongs ma
[\[70a.3\]]rdzogs/_/gang phyir mtha' yas sangs rgyas gsungs/_/tshad mar thams cad mi gnas te/_/de phyir chos ni rgyal ba yis/_/ming nyid mang po chos mang po/_/chos kyi dbyings kyi dang du bshad/_/nye bar bsdus pa las chos kyi rnam par rtog ge zhes bya ba ste bzhi pa'o//_//_
[\[70a.4\]]ming ni mang po bsdus pa yis/_/rnam pa mang po bshad par bya/_/cung zad man ngag gis kun bsgrubs/_/sngon du me long ye shes te/_/rgyud dang rgyud nang tha dad pa/_/'dir ni yang dag bsdus pa'o/_/tshigs su bcad pa bzhi cha sogs/_/mtshan ni bdun cu rtsa gcig gis/_/_
[\[70a.5\]]de yi nang nas tshigs bcad gsum/_/cha lhag ma ni 'bral ba ru/_/lhag ma bdun ni yang dag bshad/_/lte ba'i 'khor lo'i sbubs su ni/_/de phyir rdo rje 'jigs byed sogs/_/sgra dang ldan pa nam mkha'o/_/de lta bu yi bar du ni/_/'jam pa'i rdo rje rtag tu gnas/_/rdo rje 'jigs
[\[70a.6\]]byed rgyud las te/_/rdo rje 'jigs byed khro bo ni/_/phyag dang zhal dang zhabs rnams ni/_/sum cu rtsa gsum dgu bcu drug_/de ltar brda yi gzugs dang ni/_/rnal 'byor dus kyi bdag nyid do/_/dga' ba bcu drug zhabs nyid do/_/bu ga dgu ni zhal nyid do/_/phyag ni lta ba
[\[70a.7\]]bdag nyid bshad/_/gnyis po gzhan ni nang song brtag_/de ltar gsum gyi nang du ni/_/yid kyi sbyor bas 'jigs par byed/_/khro bo'i rgyal po zhes pa'i mtshan/_/khro bo rnam rgyal rgyud las ni/_/rtog pa phung po ma lus pa/_/gang du longs spyod bya phyir ro/_/de la 'di
[\[70b\]]
[\[70b.1\]]ni zhal drug pa/_/yan lag drug tu rnam par bstan/_/de nyid sgyu 'phrul dra ba ru/_/dngos po lnga bcu rtsa drug ste/_/gzhan yang de bzhin bshad par bya/_/gnyis bsdoms grangs ni drug cu ste/_/phyag dang zhabs su shes par bya/_/khro bo'i rgyal po'i ming nyid do/_/'jigs
[\[70b.2\]]pa 'gro kun dbang byed de/_/khro bo'i gzugs ni spros pas so/_/de dag gi ni rang bzhin kun/_/phyag na rdo rje dbang bskur las/_/mig drug ces pa khams drug gi/_/ye shes la sogs pa yi mthar/_/lpags sogs la ni de shes bya/_/gang phyir sdom pa sor yang 'grub/_/_
[\[70b.3\]]lag drug ces pa dkyil 'khor te/_/zla ba nyi ma gnyis la brten/_/rtag tu thim par gyur pa'o/_/rdo rje dkyil 'khor rgyun las so/_/stobs ni kun gzhi rnam par shes/_/srog ni ming du brjod pa yin/_/rnal 'byor rgyud las spyod pa gsungs/_/bla med dpal gyi rgyud
[\[70b.4\]]las so/_/keng rus mche ba gtsigs pa'i sgra/_/de ni nye bar bstan bya ste/_/sngon du mtshe ba bskum pa ni/_/lce yis ha yig la reg bya/_/phyi nas lces ni rkan bskyod gsungs/_/rdo rje tshogs 'thon rgyud las so/_/keng rus zhes pa bshad pa ni/_/'chi ba slu ba'i bdag nyid de/_/_
[\[70b.5\]]rak+ta 'bar bas 'dzag pa ste/_/'khor lo sdom pa'i rgyud las so/_/ha la ha la zhes sdom pa/_/shes rab dbugs kyi bar byed pa/_/gnyis gnyis sbyor ba gsungs pa ste/_/don yod zhags pa'i rgyud las so/_/gdong brgya pa zhes gsungs pa ni/_/rtsa brgya yi ni rang bzhin can/_/de yi
[\[70b.6\]]gtso bo steng nyid de/_/rdo rje rtse mo'i rgyud las so/_/gshin rje gshed ni thig le ste/_/drug gi nang du yid nyid de/_/de yi mtshan nyid bshad pa yang /_/gsang 'dus phyi ma'i rgyud las so/_/bgegs kyi rgyal zhes bya ba'i ming /_/bdud rtsi 'khyil ba'i rnal 'byor can/_/'og gi sgo nas
[\[70b.7\]]bkug pa ste/_/sgyu 'phrul dra sogs rgyud las so/_/rdo rje shugs zhes bya ba'i ming /_/gang du rtag tu skye sa bon/_/sngon du bde ba 'dus pa ste/_/dam tshig chen po'i rgyud las so/_/gzhan yang 'jigs byed gsungs pa ni/_/log pa'i dpa' bo rnam par 'joms/_/steng
[\[71a\]]
[\[71a.1\]]dang 'og tu song zhing blta/_/gsang dbang thig le'i rgyud las so/_/rdo rje grags pa zhes bshad pa/_/lte bar gnyis med spyod yul can/_/rtag tu thabs dang shes rab las/_/gnyis med mnyam pa'i rgyud las so/_/rdo rje snying po zhes bya'i tshig_/mtshan nyid
[\[71a.2\]]mtshan med dang ldan pa/_/gnyis ka spangs par shes par bya/_/zla gsang thig le'i rgyud las gsungs/_/sgyu 'phrul rdo rje zhes pa ni/_/gnyis gnyis rdzogs pa'i mtshan nyid can/_/dngos po dngos med phyin bden/_/sgyu 'phrul dra ba las gsungs pa'o/_/gsus po che
[\[71a.3\]]zhes bya ba'i tshig_/stong gsum stong gi chen por 'gro/_/de 'og yang dag gsungs pa yang /_/thams cad yod min lhag ma'o/_/rdo rje bdag ces bya ba'i tshig_/rdo rje bu ga gnyis nas ni/_/steng dang 'og tu yang dag dbab/_/rdo rje sa 'og rgyud las so/_/rdo rje skye gnas
[\[71a.4\]]shes pa ni/_/'byung bzhi bdag nyid las byung ba/_/rtag tu bdud rtsi rnam lnga 'dzin/_/'byung po 'dul ba'i rgyud las so/_/rdo rje snying po zhes bshad pa/_/spyi bor dri ma med par 'gyur/_/mi 'gyur ba yi rlung nyid de/_/rdor snying rgyan gyi rgyud las so/_/mkha' 'dra ba zhes
[\[71a.5\]]bya ba'i ming /_/khams ni sum cu rtsa drug grangs/_/rigs dang rigs ni gnyis ka bral/_/de yang sangs rgyas rgyud las so/_/mi g.yo byang chub sa bon te/_/rlung dang srog ni g.yo bas so/_/des ni de nyid 'thob pa ste/_/sgyu 'phrul dra ba'i rgyud las so/_/ral pa gcig ces bshad
[\[71a.6\]]pa yang /_/steng dang 'og gi lce gnyis gnyis/_/de dag bsdams pa gnad kyi sgor/_/rdo rje pad+ma'i rgyud las so/_/glang chen ko rlon zhes pa'i tshig_/lha yi phyag rgya'i sbyor ba yis/_/a ba d+hU tIr yid song nas/_/nang gi bu ga'i dbus su bsgom/_/'gro ba dga' dang
[\[71a.7\]]bcas par byed/_/lus dang ngag gnyis yang dag byung /_/rtag tu chos kyi dbyings bdag las/_/'khor lo sdom pa'i rgyud las so/_/rnal 'byor ma rnams gnas las skye/_/tshogs kyi dbus na rol pa yang /_/snying rje ro yi sbyor ba las/_/btub pa sa bon
[\[71b\]]
[\[71b.1\]]bde chen po/_/ha ha zhes sgrogs pa yi ming /_/bsil ba bcu gnyis mtshams su song /_/de yang sgra mtshams lkog gnyis mthar/_/khro bo rnam rgyal rgyud las so/_/de la grags chen zhes bya ba/_/rang 'byung sgra la brten nas ni/_/mthil gnyis sprad pas bdar ba ste/_/lce dang
[\[71b.2\]]lce'u chung phrad pas so/_/hi hi zhes sgrogs zhes bshad pa/_/gong du bshad pa'i tshig bzhin te/_/rnal 'byor gyis ni 'grogs par byed/_/khro zla'i thig le rgyud las so/_/'jigs par byed ces bya ba ni/_/'gog pa mchog gi rim pa las/_/nan tan gyis ni 'du bar 'gyur/_/_
[\[71b.3\]]rgyud kun las ni bsdus las gsungs/_/gad rgyangs zhes pa mchog tshim pa/_/las kyi phyag rgya'i sbyor bas skye/_/rgyun mi 'chad par sbyor ba ni/_/gad mo chen po zhes brjod do/_/sa bon thim par gyur pa'i phyir/_/ye shes gad mo rgya chen po/_/rdo rje gad mo'i rnam grangs te/_/yid
[\[71b.4\]]ldan rnal 'byor spyod pas so/_/cher sgrogs zhes ni rnam bshad pa/_/rtsa gsum dag ni gang ba'o/_/yang na kha dang kha sbyor ba/_/rtag tu shes rab kyis ni byed/_/gsang ba thun mong ma yin dpal/_/rgyan bkod pa yi rgyud las gsungs/_/rdo rje sems dpa' zhes pa'i mtshan/_/_
[\[71b.5\]]mchog gi tshim pa brjod pa'o/_/sems dpa' chen po zhes gsungs pa/_/rgyun mi 'chad par dbab pa'o/_/de bzhin rdo rje rgyal po ni/_/sa bon thim par byed pa'o/_/gang phyir bde ba chen po'i tshig_/rtag tu shes rab las la gus/_/de ltar rdo rje sems dpa' sogs/_/gsum
[\[71b.6\]]po dag ni go rims bzhin/_/mchog gi dang po gsung ba 'dus/_/de bzhin gsang mdzad gzhan yang ni/_/rnal 'byor rgyud gsung las gsungs pa'o/_/de dag thabs kyi mtshan nyid de/_/'khor lo sdom pa 'ba' zhig ni/_/shes rab kyi ni rgyud du bshad/_/des na rdo rje drag
[\[71b.7\]]ces te/_/brjod pa las kyi shes rab las/_/gtum po 'bar ba'i sgyu ma ni/_/rdo rje rtsa bar lam nyid de/_/de ni myur 'gro rnal 'byor te/_/bdud rtsi btung ba steng du 'gro/_/yang dag 'jug la bdag las min/_/rdo rje gsang ba'i rgyud las so/_/dga' ba che zhes bya ba'i
[\[72a\]]
[\[72a.1\]]ming /_/rang gi ye shes bdag nyid che/_/gnas pa ma yin mi gnas min/_/gsang nor thig le'i rgyud las so/_/rdo rje hUM ste hUM zhes pa/_/bsam gtan bzhi pa'i rnam grangs te/_/suM b+ha ni la sogs pa'i sngags/_/de nyid bsdus pa'i rgyud las so/_/mtshon du
[\[72a.2\]]rdo rje mda' thogs ming /_/don nyid kyi ni bshad bya ste/_/ji ltar shugs kyis sbyor gsungs dang /_/dngos po de sgom gnyis pa'o/_/des na rdo rje dang ni mda'/_/rdo rje mda' ni mchog tu 'dzin/_/de dag dgongs pa'i tshig yin te/_/dam tshig chen po'i rgyud las so/_/rdo rje ral gri
[\[72a.3\]]zhes pa'i mtshan/_/de yang gnyis su gsungs pa ste/_/nam mkha' lnga yi dbus rdo rje/_/ral gri gsang ba'i pad+mo'o/_/de ltar rdo rje dang ral gri/_/gnyis ka 'dzin pas phyag mtshan te/_/phan tshun las ni srog 'gugs pa/_/sgyu 'phrul dra ba'i rgyud las so/_/de dag ma lus
[\[72a.4\]]gcod ces pa/_/rtog pa yang dag byung ba gcod/_/'od gsal bar gsungs bdag nyid de/_/sems dang sems byung rtog pa gcod/_/sna tshogs rdo rje 'chang zhes pa/_/srog la sogs pa'i rlung lnga po/_/rnal 'byor gyis ni ma lus gzung /_/mngon par byang chub rgyud las
[\[72a.5\]]so/_/de la rdo rje can zhes pa/_/ye shes dbyer med ngo bo ste/_/de 'dzin pas ni rdo rje can/_/yang na du ba la sogs lam/_/rdo rje gcig pu zhes bshad pa/_/rnal 'byor ngo bo sngar gsungs bzhin/_/gnyis ka thim par thal bar 'gyur/_/gnyis med mnyam pa'i rgyud
[\[72a.6\]]las so/_/gang phyir g.yul las zhes pa'i tshig_/'dod chags la sogs nyon mongs gcod/_/rgyal ba rnam par rgyal ba ste/_/khams gsum rnam rgyal rgyud las so/_/rdo rje 'bar ba mig mi bzang /_/nang gi don du bsgrub pa ste/_/ji ltar me long gzugs brnyan
[\[72a.7\]]bzhin/_/bden pa ma yin mthong ba tsam/_/ji ltar rmi lam de bzhin snang /_/ji ltar sgyu ma de bzhin gzhan/_/de ltar rdo rje dang 'bar ba'i/_/rdo rje 'jigs byed rgyud las so/_/de lta bu yi snang ba ni/_/mtsho skyes rdo rje 'bar ba ste/_/rtsa rnams pad+mar yang dag bshad/_/'bar
[\[72b\]]
[\[72b.1\]]bas sems ni 'gugs pa'o/_/rdo rje 'bebs zhes la sogs pa/_/khro bo bzhi yi ming yin te/_/rtag tu rnal 'byor dbang po las/_/rtag tu rdo rje dbab par bya/_/de bzhin gzhan yang 'bebs pa che/_/spyod yul thim par longs spyod do/_/mig brgyas thams cad mthong ba dag_/_
[\[72b.2\]]rigs mchog gnyis su med pa spong /_/rdo rje mig ces bya ba'i sgra/_/sangs rgyas gnas ni mi zad pa/_/rna bas rna bar brgyud pa yis/_/bla mas slob ma shes par bya/_/de la rdo rje ba spu sogs/_/gnyis su dbye bar gsungs pa ste/_/dang po gcig ni mi 'gyur don/_/rnal
[\[72b.3\]]'byor ma dag rang las skyes/_/rdo rje ba spu gnyis pa ni/_/rtsa ni bye ba phyed dang bzhi/_/yang na brgyad cu grangs kyis te/_/byang chub sems kyi ba spu las/_/myu gu skyed pa de dag go/_/tha mal pa yi dri ma med/_/de yang las la rab 'jug phyir/_/rdo rje spu ni gcig pu lus/_/de yi
[\[72b.4\]]don gyi khyad par yang /_/rdo rje dkyil 'khor rgyal las gsungs/_/rdo rje rtse zhes bya ba'i ming /_/'dzag pa ru ni gsungs pa ste/_/de yi dus kyi gnas skabs kyang /_/rdo rje rtse mo'i rgyud las so/_/de dag dang 'dra gzhan yang ni/_/sen mo skyes pa brjod bya ste/_/mi 'gyur ba ni 'byung
[\[72b.5\]]ba ste/_/rdo rje rtse de sngar gzhan na/_/gang phyir rdo rje snying po'i tshig_/chos 'byung nang du thim pa'o/_/pags pa mkhregs pa rnam bshad pa/_/bla ma brgyud pa'i gus rim gyis/_/rdo rje phreng sogs shes pa ni/_/rtag tu phra mo bya ba las/_/rtog pa thams cad rnam 'joms pa/_/_
[\[72b.6\]]dpal dang ldan pa'i sgrar gsungs pa'o/_/rdo rje rgyan gyis zhes pa ni/_/sngon du gsungs pa rnal 'byor tshul/_/brgyan pa skal ba phun sum tshogs/_/khro bo rnam rgyal rgyud las so/_/ha ha gad rgyangs zhes pa ni/_/rtag tu goms par bya ba ste/_/spyi bo sogs nas nor bu'i mtha'/_/_
[\[72b.7\]]'dar zhing rgod pa thub pa'o/_/rgyangs ni srog gi thig le ste/_/de dag thim par bsam par bya/_/dur khrod sa ni rkang mnan pas/_/rgyangs dang ldan par gnas pa ste/_/dur khrod bcu drug rtag bshad pa/_/khams ni bcu yi bdag nyid do/_/ha ha gad rgyangs steng gi lam/_/lag
[\[73a\]]
[\[73a.1\]]bzangs dpal gyi rgyud las bstan/_/'on kyang de kun brjod pa ni/_/gsang ba la sogs tshig gi rim/_/nges par grags pa zhes pa'i tshig_/nges par 'byung nas 'og tu song /_/zhugs pa'i sgra ni rgyu ba ste/_/dpa' bo gcig pa'i rgyud las so/_/rdo rje
[\[73a.2\]]sgra zhes bya ba ni/_/sgra yang a ba d+hU tI'i dbus/_/dgos pa thams cad nyan pa ni/_/brgya stong bsdus pa'i rgyud las so/_/yi ge drug ces bya ba ni/_/dkyil 'khor drug tu bsdam bya ba/_/mi 'gyur mchog gi rnal 'byor gyis/_/shes rab drug gi tshul rgyud las/_/'jam pa'i
[\[73a.3\]]dbyangs zhes bya ba'i tshig_/rtag tu 'khor lo drug tu srog_/grub pa'i rnal 'byor ma yin sdom/_/'phags pa 'jam dpal rgyud las gsungs/_/sgra che ba zhes bya ba'i tshig_/gnyis med ye shes spyod yul te/_/de bas sprul pa thams cad 'byung /_/mngon par rtogs pa'i
[\[73a.4\]]rgyan las so/_/'jig rten gsum las bya ba'i tshig_/sen phra ba'i rang bzhin can/_/nang dang phyi rol dbyer med de/_/'jig rten gsum rgyal rgyud las so/_/de nas chen po sgra gcig ste/_/sgom pa thu bo'i dbus su ni/_/sgra gcig bstan pa'i chos kyis ni/_/sa 'og sa stengs mtho
[\[73a.5\]]ris la/_/nam mkha'i dbyings la sogs pa yi/_/tshigs bcad du mas de nyid ston/_/pad+ma yongs rdzogs nam mkha' yi/_/khams ni rnam shes brgyad pa ste/_/rnal 'byor dgongs pa'i bar du 'gro/_/rang byung sgra ni sgrogs pa'o/_/de dag dus ni bzhi rnams so/_/sangs
[\[73a.6\]]rgyas byang chub sems dpa' dang /_/yang na gzhan du'ang brjod par bya'o/_/sgra ldan nam mkha' zhes bya ba/_/sngags kun gsungs pa'i mtshan nyid yin/_/'jam dpal gyi ni rgyud las ni/_/rtag tu rnal 'byor pa yis bya/_/de ltar 'dir ni rnal 'byor bshad/_/bdun cu
[\[73a.7\]]rtsa gcig ming gis so/_/thams cad spros pa'i rgyud nyid kyang /_/ji ltar mngon rtogs rim las gsungs/_/rnal 'byor spyod dang bya rgyud dag_/shin tu rgyas pa yang dag byung /_/sna tshogs gzugs ni tshul chen po/_/yang na rnam pa sna tshogs byung /_/me long ye shes kyi ni sku'i/_/_
[\[73b\]]
[\[73b.1\]]cho ga rnam pa du ma byas/_/gzhung ni gsal dang mi gsal bas/_/zhal nas zhal du brjod par bya/_/de ltar mi bskyod rdo rje yi/_/ting nge 'dzin ni thams cad gsungs/_/chos kyi dbyings sogs ye shes kyi/_/nang nyid du ni rtag tu gnas/_/sngon du rnal 'byor yang dag byung /_/sangs
[\[73b.2\]]rgyas kyi ni so so rtog_/rab tu gsal ba'i ye shes ni/_/rab tu gsal ba'i me long ngo /_/nye bar bsdus pa las me long lta bu'i ye shes kyi bstod pa'i rtog ge zhes bya ba ste lnga pa'o//_//sngags kyi mtshan gyis sangs rgyas te/_/de yi mtshan nyid brjod par bya/_/so sor rtog
[\[73b.3\]]pa'i ye shes yin/_/rnal 'byor la brten rnal 'byor pa/_/des na bsam gtan yin pa bas/_/sangs rgyas dag gi phrin las mdzad/_/ming ni don can 'dus zhes bya/_/gnyis med la ni gnyis 'byung ba/_/gnyis ni bden pa yod ma yin/_/sgyu ma lta bur rab tu grags/_/_
[\[73b.4\]]sems can gdul ba'i don du ni/_/snang ba gnyis med rgyu can no/_/de la tshigs bcad bzhi bcu dang /_/de bzhin du ni gnyis lhag gzhan/_/mtshan dag kyang ni gnyis brgya dang /_/de bzhin bdun cu rtsa lnga dang /_/de bzhin nyid ces sogs pa nas/_/ye shes 'od ni 'od gsal mthar/_/_
[\[73b.5\]]de ltar sngon gsungs bdun po dang /_/de bzhin gzhan yang bzhi bcu dang /_/gnyis lhag par ni gsungs pa dang /_/bco lnga mnyam nyid ye shes kyi/_/nyer bsdus lte ba'i 'khor lo yi/_/drug cu ru ni gsungs pa yin/_/de bzhin zhes pa ye shes grags/_/yang dag pa zhes de
[\[73b.6\]]bzhin rgyal/_/bdag med ces pa yon tan 'od/_/yang dag mthar sgra khyad par che/_/yi ge med pa zla ba gang /_/stong nyid smra ba'i khyu mchog ni/_/de bzhin gshegs pa pad+ma'i 'od/_/zab mo zhes pa dka' thub bzang /_/rgya che ba ni mar me rgyal/_/chos kyi dung ste glog
[\[73b.7\]]gi tog_/sgra chen po ni 'od kyi rgyal/_/chos kyi gaN+DI gsal ba'i rgyal/_/sgra bo che zhes bya ba'i mtshan/_/dpe bral grags zhes brjod pa yin/_/mi gnas mya ngan 'das pa ni/_/de bzhin gshegs pa pad+mor grags/_/phyogs bcu'i chos kyi rnga bo che/_/de bzhin gshegs pa
[\[74a\]]
[\[74a.1\]]me tog mtshan/_/gzugs med pa ni spyan bzang mchog_/gzugs bzang ba ni grags med don/_/dam pa zhes pa grags pa'i ste/_/sna tshogs gzugs ni bsod nams 'od/_/yid las skyes pa khyad par ro/_/gzugs rnams thams cad snang ba'i dpal/_/_
[\[74a.2\]]tshogs med blo can zhes pa'i ming /_/gzugs rnams ma lus 'chang ba ni/_/de bzhin gshegs pa rA hu la/_/mtshungs med pa ni ye shes 'od/_/cher grags zhes pa grogs dang ldan/_/khams gsum dbang phyug chen po ni/_/mtshan ni ye shes dbang por btags/_/_
[\[74a.3\]]'phags lam shin tu mtho la gnas/_/de bzhin gshegs pa skar ma'i tog_/chos kyi tog ni rA hu la/_/dar ba chen po sman chen po/_/'jig rten gsum gyi sman pa'i rgyal/_/gzhon lus bsod nams dbang po yi/_/gnas brtan zhes pa rgyu ba'i mtshan/_/rgan po skar ma'i
[\[74a.4\]]rgyal po'o/_/skye dgu'i bdag po zhes pa'i mtshan/_/de bzhin gshegs pa rgyal ba'i sgra/_/sum cu rtsa gnyis mtshan zhes pa/_/nyi ma'i 'od zer 'char ba'o/_/sdu gu zhes pa chos kyi mdzod/_/'jig rten gsum na mdzes zhes pa/_/de bzhin gshegs pa blo gros legs/_/_
[\[74a.5\]]yon tan slob dpon 'jig rten shes/_/rgyal ba'i dbang po mtshan du grags/_/'jig rten slob dpon rdo rje sde/_/'jigs pa med ni rdo rje brtsegs/_/mgon po sangs rgyas legs gnas pa/_/skyob pa zhes pa rgyal ba'i blo/_/'jig rten gsum thob tshangs pa'i dbyangs/_/_
[\[74a.6\]]skyabs zhes bya ba klu yi dbang /_/sgrol ba yon tan gsal dbang phyug_/gang phyir bla na med pa'i tshig_/ming gi mngon par shes pa'i tog_/nam mkha'i mtha' la longs spyod ni/_/de bzhin gshegs pa 'od kyi tog_/thams cad mkhyen pa'i ye shes mtsho/_/de bzhin gshegs
[\[74a.7\]]pa dge ba'i mtshan/_/gzhan yang tshangs pa zhes su brjod/_/ma rig ces pa sgra mi snyan/_/sgo nga'i sbubs ni rol pa'i gar/_/yang dag 'byed ni klus byin no/_/srid pa'i dra ba bden pa'i tog_/'joms pa de bzhin gshegs pa'i mtshan/_/nyon mongs ma lus zhi byed ni/_/_
[\[74b\]]
[\[74b.1\]]mchan ni gzhan gyis mi thub dbyangs/_/'khor ba'i rgya mtsho pha rol phyin/_/sangs rgyas rin chen 'od zer can/_/ye shes dbang bskur cod pan can/_/de bzhin gshegs pa gsung dbyangs sbyin/_/rdzogs pa'i sangs rgyas rgyan byas ni/_/mtshan ni seng ge zhes btags pa'o/_/_
[\[74b.2\]]sdug bsngal gsum gyi sdug bsngal zhi/_/nyi ma sna tshogs shes pa'i mtshan/_/gsum mtha' ye shes dpa' bo yi/_/sel ba pad+ma'i phung po'o/_/gsum grol zhes pa me tog go/_/sgrib pa gsum las nges grol ni/_/rnam par mnan cing 'gro ba'i dpal/_/mkha' ltar mnyam
[\[74b.3\]]pa nyid song ni/_/de bzhin gshegs pa bsod nams dpung /_/nyon mongs dri ma kun spangs ni/_/mtshan ni mchog tu gyur pa'i blo/_/dus gsum zhes pa gsal ba'i mtshan/_/dus med par song rtogs pa ni/_/zla ba'i mar me zhes pa'i mtshan/_/sems can kun ni mi zad pa'o/_/_
[\[74b.4\]]gtso bo che ni blo bzangs spyan/_/yon tan thod can rnams kyi gtsug_/de bzhin gshegs pa yan lag btsugs/_/nyon mongs kun las rnam grol ba/_/shes rab yul zhes bya ba'i mtshan/_/nam mkha' lta bu'i nor bu gnas/_/de bzhin gshegs pa mchog tu gyur/_/_
[\[74b.5\]]yid bzhin nor bu chen po 'chang /_/rab tu 'joms pa'i 'od zer mtshan/_/rin chen kun gyi mchog ces pa/_/sangs rgyas shes pa byin zhes bya/_/gang phyir khyab pa zhes pa'i tshig_/de bzhin gshegs pa 'jam pa'i dbyangs/_/dpag bsam shing chen zhes pa ni/_/tshogs
[\[74b.6\]]med 'dod pa zhes pa'i mtshan/_/sangs rgyas pa zhes thu bo sbyin/_/bum pa bzang po che mchog ni/_/de bzhin gshegs pa dag pa'i mtshan/_/sems can kun don byed ces pa/_/ye shes rnam rig ces pa'i mtshan/_/byed pa de bzhin gshegs pa'i 'od/_/phan don
[\[74b.7\]]zhes pa dbang po yi/_/sems can mnyes gshin zhes pa ni/_/de bzhin gshegs pa thugs 'chang ba'o/_/bzang ngan shes pa zhes pa'i lha/_/dus shes pa ni 'od zer bzang /_/dam tshig ces pa gzugs bzang ba'o/_/dam tshig ldan ni rgyal ba'i mtshan/_/khyab pa dag
[\[75a\]]
[\[75a.1\]]ces pa don grub mdzad/_/sems can dbang po zhes pa ni/_/de bzhin gshegs pa seng ge ste/_/dus shes zhes ni dri ldan no/_/rnam grol gsum la mkhas pa ni/_/de bzhin gshegs pa grags pa'i mtshan/_/yon tan ldan ni rgyal po'o/_/yon tan zhes ni
[\[75a.2\]]mchog snying po'o/_/chos shes bsod nams 'od zer can/_/bkra shis zhes pa mdog bzang po/_/bkra shis 'byung ba nyan 'dod pa'o/_/bkra shis kun zhes bya ba ni/_/mtshan ni mar me'i rgyal po'o/_/bkra shis pa ni rin chen brtsegs/_/grags pa zhes bya tshogs
[\[75a.3\]]med lha/_/de bzhin bkra shis pa yi bdag_/snyan grags zhes pa grol bar 'gro/_/dge ba gser gyi gtsug phud do/_/gang phyir dag pa chen po'i tshig_/rA hu la ni bzang po'i mtshan/_/dbugs chen zhes pa thub pa'o/_/dga' chen khyod ni rang bzhin thub/_/rol mo chen po
[\[75a.4\]]zla ba'i 'od/_/bkur sti zhes pa'i tshig nyid ni/_/gser mdog bzang po'i 'od ces bya/_/rim gro zhes pa dge ba'i mtshan/_/phun tshogs yon tan dpa' bo'i lha/_/mchog tu dga' ba chos kyi gdugs/_/grags bdag dpal zhes bya ba ni/_/de bzhin gshegs
[\[75a.5\]]pa yon tan legs/_/mchog ldan 'gro ming zhes pa ni/_/mchog sbyin zhes pa ye shes rdzogs/_/gtso bo zhes pa zhib mo'i blo/_/skyabs ni 'od zer kun 'bar ba'o/_/dam pa skyabs kyi sman nyid do/_/'jigs pa chen po dgra zhes pa/_/rnam grol rtog ces bya ba'i mtshan/_/_
[\[75a.6\]]rab kyi mchog ni shes rab mchog_/'jigs pa ma lus sel ba ni/_/de bzhin gshegs pa ye shes rgyal/_/gtsug phud ming ni 'jigs pa'i gzugs/_/phud bu zhes pa glo bur 'joms/_/lcang lo can ni thogs med grags/_/ral pa zhes pa bden pa spungs/_/muny+dzar
[\[75a.7\]]mtshan ni ngag snyan pa'o/_/cod pan can ni ngag dbang grags/_/gdong lnga zhes pa chos kyi brtsegs/_/gtsug phud lnga ldan grol ba'i 'od/_/zur phud lnga pa legs par brgyan/_/thod ces pa ni rab zhi lus/_/brtul zhugs chen po 'chang zhes pa/_/yid ces dag
[\[75b\]]
[\[75b.1\]]ces bya ba'i mtshan/_/mgo zlum seng ge mche ba rno/_/tshangs par spyod ni sel ba po/_/brtul zhugs mchog ces bya ba ni/_/'gro ba mchod pa zhes pa'i mtshan/_/dka' thub chen po seng ge reg_/dka' thub chen po phyin zhes pa/_/chos kyi mtshan zhes bya ba'i ming /_/gtsang gnas
[\[75b.2\]]zhes bya skal ba bzang /_/gau tam mi bskyod pa yi mdog_/dam pa bya zhes 'bar rgyal ba'i/_/tshangs pa zhes ni rtogs pa'o/_/bram ze zhes pa spyan bzang ngo /_/tshangs pa don rig pa yi blo/_/mya ngan 'das pa tshangs pa ni/_/'jigs pa med pa'i 'od zer mtshan/_/thob pa zhes pa dri yi 'od/_/_
[\[75b.3\]]grol ba de bzhin dga' ba'o/_/thar pa zhes pa don yod 'gro/_/rnam grol khro bo thal ba'i mdog_/rnam grol mchog ni gzugs zhes bya/_/zhi ba de bzhin nyan pa'o/_/zhi ba zhes pa gtso bor grags/_/mya ngan 'das pa drag pa sbyin/_/mya ngan 'da' ba zhes pa ni/_/nyi ma lha zhes
[\[75b.4\]]bya bar grags/_/zhi ba zhes pa shes rab snang /_/bkra shis zhes brjod pa yi tshig_/gshin rje 'joms pa'i yan lag mtshan/_/bde sdug sel ba mthar 'gyur ba/_/de bzhin gshegs pa shing rta 'gro/_/chags bral zhes pa gser btso ma/_/nyon mongs lus zad ces pa ni/_/_
[\[75b.5\]]skal bar ldan zhing gtsug phud ming /_/thub pa med pa de bzhin phyug_/dpe med ces pa dga' ba brten/_/mi mngon myos pa 'joms pa'o/_/mi snang ba ni ye shes mdzod/_/gsal byed min ni tshangs pa'i grong /_/dus med ces pa tsan+dan no/_/kun 'gro zhes pa mya ngan med/_/khyab
[\[75b.6\]]pa po ni seng ge 'od/_/phra zhing zhes pa tog gi yul/_/sa bon pad+mo'i snying po'o/_/gang phyir zag pa med pa'i tshig_/'od zer mtha' yas zhes pa'i mtshan/_/rdul med ces pa lha yi 'od/_/rdul bral bsod nams me tog mtshan/_/dri ma med ni rig pa'i ho ma/_/nyes pa spangs pa ye
[\[75b.7\]]shes dbang /_/skyon med tshangs pa gsal ba'o/_/shin tu sad pa rin chen phyag_/blo gsal bdag ni dbang po ldan/_/kun shes zhes pa dpe bral 'gro/_/kun rig thu bo the tshom ldan/_/dam pa zhes pa mchod pa'i mtshan/_/rnam par shes pa 'bar ba'o/_/chos nyid spangs pa zhes
[\[76a\]]
[\[76a.1\]]pa'i mtshan/_/de bzhin gshegs pa sangs rgyas gdugs/_/ye shes zhes pa 'dam gyi mchog_/gnyis med tshul 'chang zhes pa ni/_/ye shes 'od dang ldan pa'i mtshan/_/mi rtog ces bya grub pa'o/_/lhun gyis grub pa rma bya'i mtshan/_/dus gsum sangs rgyas
[\[76a.2\]]las byed ni/_/de bzhin gshegs pa chos dang ldan/_/thog ma tha ma med ces pa/_/phan par ldan pa gzugs zhes mtshan/_/sangs rgyas ye shes mtshan de bzhin/_/dang po sangs rgyas zhes bya ba/_/grags pa yi ni mtshan du brjod/_/rgyud med pa ni 'od zer 'bar/_/ye shes mig gcig
[\[76a.3\]]ces pa ni/_/de bzhin gshegs pa ma lus pa/_/dri ma med ces bya ba ni/_/bai DUr+ya yi snying po'o/_/ye shes lus ni rgyu skar ro/_/de bzhin gshegs ni lha nyid ldan/_/tshig gi dbang po zhes pa ni/_/ri bong can zhes bya ba'i mtshan/_/smra ba che ni dran pa'i 'od/_/smra ba'i rgyal po dge ba'i 'od/_/_
[\[76a.4\]]smra ba'i skyes bu zhes pa ni/_/yon tan kun 'byung 'od zer mtshan/_/smra ba'i dam pa zhes sogs nas/_/tshigs bcad phyed kyi nang du ni/_/rgyu dang 'bras bu'i bdag nyid du/_/tshig dbang phyug ni sngon gsungs pa/_/bdag gis des na 'dir ma bshad/_/gzhan du dgongs pa sna tshogs
[\[76a.5\]]gsungs/_/kun du lta ba yid legs pa'o/_/rab tu dga' ba'i zhes pa ni/_/rigs kyi 'od ces bya ba'i mtshan/_/gzi brjid phreng ba spyad pa ni/_/blta na sdug ni ye shes mtsho/_/dpal gyi be'u zhes bya ba ni/_/chos kyi dbang phyug ri yi mtshan/_/'od bzangs skra la lta ba'o/_/'bar ba'i yon
[\[76a.6\]]tan bye ba'i stobs/_/lag pa 'od 'bar zhes pa ni/_/de bzhin gshegs pa 'khor ba'i dbang /_/sman pa che ni legs pa'i dbyangs/_/mchog ces pa ni legs par reg_/gtso bo don grub ces pa'i mtshan/_/zug rngu 'byin pa zhes pa ni/_/yon tan gzi brjid dpal gyi ming /_/de
[\[76a.7\]]la bla na med pa'i tshig_/kun du mnyam nyid ye shes mtshan/_/sman rnams ma lus ljon pa'i shing /_/bdud rtsi dbyangs zhes bya bar brjod/_/nyon mongs nad kyi dgra che ni/_/de bzhin gshegs pa bde bar snang /_/thig le 'jig rten gsum zhes pa/_/legs pa'i blo zhes bya ba'i
[\[76b\]]
[\[76b.1\]]mtshan/_/mchog ni rnam grol don tsam mo/_/dpal ldan zhes pa khyab dbang phyug_/rgyu skar dkyil 'khor zhes pa ni/_/rol pa'i mchog ces bya ba'i mtshan/_/phyogs bcu nam mkha'i mthar thug ni/_/lhag mthong zhi gnas de bzhin gshegs/_/chos kyi rgyal mtshon chen po'i
[\[76b.2\]]tshogs/_/nyes pa spangs zhes bya bar gsungs/_/'gro na gdugs gcig yangs pa ni/_/de bzhin gshegs pa nyi ma'i 'od/_/byams dang snying rje'i dkyil 'khor ni/_/bkra shis rgyas pa blo yi mtshan/_/dpal ldan pad+ma gar zhes pa/_/de bzhin gshegs pa pad+ma'i mchog_/rin chen
[\[76b.3\]]gdugs ni nyi ma'i 'od/_/de bzhin khyab bdag chen por brjod/_/so sor gsung mdog ces pa'i mtshan/_/sangs rgyas kun gyi rgyal bo che/_/de bzhin gshegs pa legs pa'i mu/_/sangs rgyas kun gyi dngos bdag 'chang /_/tshogs kyi dbang po zhes pa'i mtshan/_/sangs
[\[76b.4\]]rgyas kun gyi rnal 'byor ni/_/'jigs pa bral ba'i mtshan yin no/_/sangs rgyas kun gyi bstan pa gcig_/de bzhin gshegs pa ye shes sred/_/rdo rje rin chen zhes pa'i tshig_/spros pa'i mtshan nyid ces bya'i mtshan/_/'on kyang 'di las gzhan du ni/_/de bzhin gshegs
[\[76b.5\]]pa drug tu gsungs/_/dbang bskur ba ni blo yi mchog_/rin chen kun bdag dbang phyug ni/_/de bzhin gshegs pa ri bong can/_/'jig rten dbang phyug kun bdag ni/_/rin chen zla 'od ces pa'i mtshan/_/rdo rje zla 'od kun gyi rje/_/de bzhin gshegs pa thams cad kyi/_/_
[\[76b.6\]]sangs rgyas kun gyi thugs che ni/_/me long chen po zhes pa'i mtshan/_/sangs rgyas kun gyi thugs song ni/_/de bzhin gshegs pa tshangs pa'i dbyangs/_/sangs rgyas kun gyi sku che ba/_/snyan pa'i gsung zhes bya ba'i mtshan/_/sangs rgyas kun gyi gsung smra ni/_/shes rab chen
[\[76b.7\]]po'i mu ru gsungs/_/rdo rje nyi ma snang chen ni/_/kun du mnyam pa blo yi mtshan/_/rdo rje zla ba dri med 'od/_/rdo rje tshogs kyi blo zhes bya/_/chags bral la sogs chags chen ni/_/de bzhin gshegs pa blo dang ldan/_/kha dog sna tshogs 'bar ba'i 'od/_/mtshan ni nam mkha'i
[\[77a\]]
[\[77a.1\]]dbang po'o/_/rdo rje skyil krung rdzogs sangs rgyas/_/de bzhin gshegs pa ngag dbang phyug_/sangs rgyas chos 'dzin yang dag brjod/_/yon tan phyag ces bya ba'i mtshan/_/dpal ldan sangs rgyas pad+ma skyes/_/de bzhin gshegs pa kun gyi dpal/_/kun
[\[77a.2\]]mkhyen ye shes mdzod ces pa/_/mtshan ni 'phags pa 'dod pa'o/_/sna tshogs sgyu 'phrul 'chang zhes pa/_/de bzhin gshegs pa gsal rgyal po/_/rgyal po zhes pa gsal ba'i ri/_/sangs rgyas rigs 'chang zhes pa ni/_/rnga sgra phun sum tshogs dbang rgyal/_/chen po 'dod pa'i
[\[77a.3\]]spyan gdong can/_/rdo rje rnon po zhes pa ni/_/ye shes legs pa zhes brjod do/_/ral gri chen mo zhi gnas mtshan/_/rnam dag ces pa ye shes bzang /_/yi ge mchog ni rab 'dug mtshan/_/sdug bsngal gcod ces pa la sogs/_/tshigs bcad phyed du gsungs pa ste/_/de ni tshig
[\[77a.4\]]rkang bzhi yin pas/_/chos kyi rgyal mtshan bde gshegs so/_/rgyal ba 'dzin ni dri ma bral/_/rdo rje zab po ye shes phyug_/rdo rje blo gros zhes pa'i tshig_/de bzhin gshegs pa skar bral sgra/_/de bzhin rin zhes bya ba ni/_/yon tan gzi brjid 'od kyi mtshan/_/thams cad pha rol phyin
[\[77a.5\]]pa 'gengs/_/de bzhin gshegs pa drang srong dbang /_/sangs rgyas kun gyi rgyal yin no/_/blo gros phan zhes pa yi mtshan/_/rnam dag chos ni bdag med pa/_/de bzhin spros pa'i 'khor lo'o/_/yang dag ye shes zla 'od snying /_/de bzhin gshegs pa zla ba'i zhal/_/brtson chen
[\[77a.6\]]sgyu 'phrul dra ba ni/_/bde gshegs nyi ma zla ba'o/_/rgyud kun gyi ni mchog ces pa/_/yon tan rgya mtsho zhes pa'i mtshan/_/ma lus rdo rje skyil krung ni/_/bde gshegs yon tan bsdus pa'i mtshan/_/ye shes sku rnams ma lus 'chang /_/de bzhin gshegs pa bla med thog_/kun du
[\[77a.7\]]bzang po bsod nams tog_/blo gros bzang ni spobs pa'i yul/_/sa snying zhes pa rigs skyes mtshan/_/'gro ba 'dzin ni rgyal rigs so/_/sangs rgyas kun gyi snying po che/_/rnam grol don bsam zhes pa'i mtshan/_/sprul pa'i 'khor lo sna tshogs mtshan/_/gnyis pa'i
[\[77b\]]
[\[77b.1\]]mtshan du bstan pa las/_/khyad par dbang phyug brjod pa'o/_/dngos po kun gyi rang bzhin mchog_/gang phyir de yi tshig gnyis ni/_/de bzhin gshegs pa mchog gi'o/_/dngos po kun gyi rang bzhin 'dzin/_/ye shes spangs zhes pa yi mtshan/_/skye med chos ni sna tshogs don/_/_
[\[77b.2\]]de bzhin gshegs pa nam mkha'i khams/_/chos rnams kun gyi rang bzhin 'chang /_/de bzhin gshegs pa mchod byed mtshan/_/skad cig la sogs tshig gnyis ni/_/dpung tshogs dpal zhes bya ba'i mtshan/_/chos kun mngon par rtogs pa ni/_/bde gshegs yon tan zla
[\[77b.3\]]ba'i mtshan/_/thub pa blo mchog 'byung po sel/_/yang ni rA hu la yi mtshan/_/mi g.yo rab tu dang ba'i bdag_/bdud rtsi 'od ces bya bar brjod/_/rdzogs pa'i sangs rgyas byang chub 'chang /_/de bzhin gshegs pa rin chen 'od/_/sangs rgyas kun gyi mngon sum ni/_/zla ba 'dod
[\[77b.4\]]pa zhes pa'i mtshan/_/gang phyir ye shes 'od kyi tshig_/blo ldan seng ge stobs kyi mtshan/_/rab tu 'od gsal zhes pa ni/_/ye shes sku zhes bya bar gsungs/_/gzhan yang rdo rje 'jam pa'i mtshan/_/sangs rgyas kun la khyab pa'o/_/gcig dang du ma'i rang bzhin las/_/_
[\[77b.5\]]bsam gyis mi khyab yang dag 'byung /_/so sor rtog pa'i ye shes dang /_/rang rig ye shes skye ba ste/_/'on kyang ji ltar shing las me/_/ma gtsubs par ni 'byung mi 'gyur/_/de bzhin lus las ye shes ni/_/srid pas bsdams las skye ma yin/_/de phyir bla ma dam pa las/_/_
[\[77b.6\]]bsrubs pas 'byung bar the tshom med/_/rnam par rtog pa kun 'joms pa'i/_/gnyis med pa ni bsrubs las skyes/_/de ltar ma lus phun sum tshogs/_/gang phyir pa ni srid mthar phyin/_/a wa d+hU tI'i dbus gnas yang /_/sangs rgyas la sogs sku dag 'byung /_/dkyil
[\[77b.7\]]'khor gcig gi dus su ste/_/sngar la ltos pas gnyis pa'o/_/de dag rnal 'byor mchog gi gtso/_/dbang po 'bring dang dman pa la'o/_/dbang po mchog tu gyur pa la/_/de bzhin pha rol phyin pa'i theg_/mchog gi mchog tu gyur pa la/_/pha rol phyin dang gsang sngags
[\[78a\]]
[\[78a.1\]]gnyis/_/de dag 'khor lo drug gi lam/_/srid pa [(]'chid [,]'ching [)]las grol bar byed/_/nye bar bsdus pa las/_dpral ba dang lte ba'i 'khor lo gnas pa/_so sor rtog pa'i ye shes kyi rnam par rtog ge zhes bya ba ste drug pa'o//_//ji ltar ming gi rnam grangs don/_/_
[\[78a.2\]]mnyam nyid ye shes brjod par bya/_/brgya las bzhi lhag pa yi ming /_/tshigs bcad nyi shu rtsa bzhi yis/_/rnal 'byor dang ni ldan par brjod/_/dang por 'dod pa'i don grub nas/_/nor bu chen po zhes pa'i mthar/_/ji snyed dbang po don phyir song /_/skyes so cog ni 'gag par 'gyur/_/_
[\[78a.3\]]de dang ldan pa'i mtshan gsungs pa/_/ji skad du gsungs las skyes te/_/'dod pa'i don grub ces pa ni/_/de bzhin gshegs pa bsgrub pa'i dpal/_/dam pa ye shes nyi ma'o/_/ngan song thams cad rnam spyod ni/_/don grub ces ni bya ba'i mtshan/_/sems can kun mchog
[\[78a.4\]]ces pa ni/_/de bzhin gshegs pa ri rab brtsegs/_/mgon po zhes pa drag sbyin mtshan/_/sems can kun rab grol zhes pa/_/de bzhin gshegs pa pad+mo'i mtshan/_/nyon mongs g.yul las gcig dpa' ni/_/drag bcom grags zhes bya ba'i mtshan/_/mi shes dgra
[\[78a.5\]]yi dregs 'joms ni/_/de bzhin gshegs pa ye shes stobs/_/blo ldan zhes bya nyon mongs 'joms/_/sgeg par 'chang ni me zhes pa'o/_/dpa' bo mi sdug gzugs 'chang ni/_/de bzhin gshegs pa bde ba'i dri/_/lag brgya zhes sogs tshig gnyis kyi/_/dpe bral
[\[78a.6\]]bkod pa zhes pa'i mtshan/_/dpal ldan lag pa zhes sogs ni/_/de bzhin gshegs pa ri bo grags/_/gcig sogs nas ni tshig gnyis kyis/_/srid pa'i mtha' ston pa yi mtshan/_/tshangs sogs de bzhin tshig gnyis ni/_/de bzhin gshegs pa zla ba'i mtshan/_/_
[\[78a.7\]]gnyis med chos ni rin chen zla/_/dam pa'i don ni seng ge rgyal/_/'jigs pa med ni bsam gtan don/_/rnam rig sna tshogs gzugs don ni/_/de bzhin gshegs pa dpe dang bral/_/sems shes pa ni rnam par rol/_/rnam shes yon tan rin chen no/_/rgyud ldan tshig ni
[\[78b\]]
[\[78b.1\]]don grub mtshan/_/dngos don ma lus dga' ba ni/_/dgra bcom grags chen zhes pa'i mtshan/_/stong nyid dga' ba rin chen 'od/_/blo mchog ces pa gnyis su 'dod/_/gcig ni srid pas bcings pa ste/_/gnyis pa spyod pas rnam par 'khrul/_/srid pa'i 'dod chags
[\[78b.2\]]spangs pa ni/_/de bzhin gshegs pa'i mdzod spu'o/_/srid gsum dga' ba chen po ni/_/spobs pa grags pa zhes pa'i mtshan/_/sprin dkar dag pa zhes pa ni/_/bde gshegs rdo rje nor bu'o/_/'od bzang ston ka'i zla ba ni/_/tshe dpag med ces bya ba'i mtshan/_/nyi ma shar ba'i
[\[78b.3\]]dkyil 'khor ni/_/de bzhin gshegs pa nor bu bkod/_/sen mo'i mdangs ni shas cher dmar/_/dbang po chen po zhes pa'i mtshan/_/cod pan bzang po mthon ka'i rtse/_/de bzhin gshegs pa yon tan 'od/_/skra mchog mthon ka chen po 'chad/_/ri bo grags pa brtsegs
[\[78b.4\]]pa'i mtshan/_/nor bu chen po 'od dpal ni/_/de bzhin gshegs pa 'od zer bcu/_/sangs rgyas sprul pa'i rgyan ldan ni/_/gnyis dang bral zhes bya ba'i mtshan/_/'jig rten khams brgya kun bskyod ni/_/de bzhin gshegs pa klu yi stobs/_/rdzu 'phrul rkang pa stobs chen ni/_/_
[\[78b.5\]]yid du 'ong ba zhes pa'i mtshan/_/dran pa chen po 'chang zhes pa/_/bde gshegs rin chen zla ba yin/_/de nyid ces pa shugs kyi mtshan/_/dran pa bzhi po'i ting 'dzin rgyal/_/de bzhin gshegs pa gsal bar byed/_/byang chub yan lag me tog spos/_/dga' ba'i dbang phyug
[\[78b.6\]]ces pa'i mtshan/_/de bzhin gshegs pa'i yon tan mtsho/_/bde gshegs gtsug phud 'od zer ro/_/lam gyi yan lag brgyad tshul rig_/'jigs bral zhes bya ba yi mtshan/_/rdzogs pa'i sangs rgyas lam rig ni/_/bde gshegs yon tan snying po'o/_/sems can
[\[78b.7\]]kun la shas cher chags/_/dri med grags zhes bya ba'i mtshan/_/nam mkha' lta bur chags med ni/_/de bzhin gshegs pa gzi brjid zhi/_/sems can kun gyi yid 'jug ni/_/gdung ba grags zhes bya ba'i mtshan/_/sems can kun gyi yid mgyogs ni/_/de bzhin
[\[79a\]]
[\[79a.1\]]gshegs pa lha mang po/_/sems can kun gyi dbang don shes/_/legs par mnyam zhes pa yi mtshan/_/sems can kun gyi yid 'phrog ni/_/sangs rgyas lnga yi 'dod pa'o/_/phung po lnga don de nyid shes/_/de bzhin gshegs pa rin chen gzugs/_/rnam
[\[79a.2\]]dag phung po lnga 'chang ni/_/rgyal ba'i stobs zhes bya bar 'dod/_/nges 'byung kun gyi mtha' la gnas/_/bde gshegs seng ge gshog pa'o/_/nges par 'byung ba kun la mkhas/_/grong khyer cher mthong zhes pa'i mtshan/_/nges 'byung kun gyi lam gnas ni/_/de bzhin
[\[79a.3\]]gshegs pa blo gros legs/_/nges par 'byung ba kun ston pa/_/'jig rten 'od ces bya ba'i mtshan/_/yan lag bcu gnyis srid rtsa 'byin/_/de bzhin gshegs pa rin chen lha/_/dag pa rnam pa bcu gnyis 'chang /_/skal ldan shing rta zhes pa'i mtshan/_/bden bzhi'i tshul gyi
[\[79a.4\]]rnam pa ni/_/yang dag rgyal ba zhes pa'i mtshan/_/shes pa brgyad po rtogs pa 'chang /_/de bzhin gshegs pa dga' ba'i bkod/_/bden pa rnam pa bcu gnyis so/_/'od kyi mu zhes bya ba'i mtshan/_/de nyid rnam pa bcu drug rig_/de bzhin gshegs pa dka' thub che/_/rnam
[\[79a.5\]]pa nyi shu mngon byang chub/_/bde gshegs zla ba'i mtshan zhes pa'o/_/rnam par sangs rgyas kun rig mchog_/de bzhin gshegs pa chos brtan pa/_/sangs rgyas grangs med sprul pa ni/_/mi thub zla ba zhes pa'i mtshan/_/sku ni bye ba rnam grub pa/_/de bzhin gshegs pa ri bo
[\[79a.6\]]'od/_/skad cig thams cad mngon rtogs ni/_/tshangs pa'i dbyangs zhes bya ba'i mtshan/_/sems kyi skad cig don kun rig_/de bzhin gshegs pa bden pa'i lha/_/sna tshogs theg sogs tshigs bcad gnyis/_/yon tan brtsegs zhes bya ba'i mtshan/_/theg pa gsum gyi
[\[79a.7\]]nges 'byung ni/_/bde gshegs seng ge zla ba'o/_/theg pa gcig gi 'bras bur gnas/_/nor bu go cha zhes pa'i mtshan/_/nyon mongs khams rnams dag pa'i bdag_/de bzhin gshegs pa zla ba'i mtshan/_/las kyi khams rnams zad byed ni/_/sgra dang mtshungs
[\[79b\]]
[\[79b.1\]]par bya ba'i mtshan/_/chu bo rgya mtsho kun las rgal/_/de bzhin gshegs pa grags chen no/_/sbyor ba'i dgon pa las rgal ba/_/gzi brjid shugs zhes bya ba'i mtshan/_/nyon mongs zhes sogs tshig gnyis ni/_/de bzhin gshegs pa chos kyi grags/_/snying rje chen po shes
[\[79b.2\]]rab thabs/_/dga' bar ldan zhes bya ba'i mtshan/_/don yod 'gro ba'i don byed ni/_/de bzhin gshegs pa dri bzang po/_/'du shes kun gyi don spangs shing /_/ri bo'i rgyal mtshan zhes pa'i mtshan/_/rnam shes don ni dga' ba'i 'od/_/'gog 'chang zhes bya ba yi sgra/_/de
[\[79b.3\]]bzhin mchod yon can zhes brjod/_/sems can kun yid yid ldan ni/_/srid mtha'i nor bu zhes pa'i mtshan/_/sangs rgyas kun gyi thugs rig pa/_/de bzhin gshegs pa bden par gsungs/_/sems can kun gyi yid la gnas/_/rnam snang mdzad ces bya ba'i mtshan/_/_
[\[79b.4\]]de dag sems dang mthun par 'jug_/rnam par nges pa zhes pa'i mtshan/_/sems can kun yid tshim pa ni/_/grags pa'i mtha' zhes bya bar brjod/_/sems can kun gyi yid dga' ba/_/de bzhin gshegs pa yid 'chang ba/_/grub pa mthar phyin 'khrul med ni/_/sangs
[\[79b.5\]]rgyas seng ge'i 'od zer ro/_/nor ba thams cad rnam par spangs/_/srog dang ldan zhes bya ba'i mtshan/_/don gsum the tshom med blo ni/_/de bzhin gshegs pa 'gro ba'i theg_/kun don zhes ni bya ba'i mtshan/_/de bzhin gshegs pa thun tshod do/_/yon tan kun gyi bdag
[\[79b.6\]]ces pa/_/de bzhin gshegs pa grags pa'i mchog_/phung po lnga don dus gsum ni/_/blo bzangs byang chub sems pa'o/_/skad cig thams cad bye brag phyed/_/nor bu zla ba zhes pa'i mtshan/_/skad cig gis ni rdzogs sangs rgyas/_/dka' thub mi bzad ces pa'i mtshan/_/_
[\[79b.7\]]sangs rgyas kun gyi rang bzhin 'chang /_/gsal ldan sems can don byed pa'o/_/lus med lus ni nor bus 'khor/_/lus kyi mchog ni 'jig rten 'das/_/lus kyi mtha' ni rtogs pa po/_/seng ge glang po zhes pa'i mtshan/_/gzugs rnams ma lus kun ston no/_/_
[\[80a\]]
[\[80a.1\]]sangs rgyas yon tan rgyan zhes bya/_/nor bu chen po rin chen tog_/de bzhin gshegs pa rin chen 'od/_/de ltar de dag gsungs pa ni/_/mtshan ni sngags kyi ngo bo ste/_/dkyil 'khor gcig gi sbyor ba las/_/sngar la ltos par gsungs pa yin/_/rtogs
[\[80a.2\]]bcas shes pa ma lus pa/_/rtog bral bdag nyid dngos po'o/_/dngos po dngos por mnyam gzhag pas/_/chos dbyings nang gi spyod yul lo/_/sangs rgyas byang chub sems dpa' rnams/_/de nyid dmigs pa thim pa ni/_/kun rdzob tshul ni rnam pa ste/_/don dam gyi ni mtha' ru
[\[80a.3\]]thim/_/rang rig pas ni mchog yin la/_/gsang gnas spyi bo'i mthar lam skye/_/gang phyir 'dir ni gal te nang /_/de dag mtshan ni brjod pa ni/_/rnal 'byor rgyud kyi gtso bo ste/_/sgyu 'phrul dra sogs gsung phyir ro/_/ji ltar nang gi bdag nyid de/_/rnal 'byor rtag tu bshad dam ci/_/_
[\[80a.4\]]'dus pa la sogs ma gsungs phyir/_/bcom ldan 'das ni bden pa min/_/bya dang byed pa ma grub pas/_/rnam par 'khrul ba'i rnal 'byor bsgom/_/des na 'di dag brdzun min nam/_/yin na dmyal bar yang ni 'gro/_/phyin ci log tu bstan pas na/_/bdag dang gzhan dag brlag
[\[80a.5\]]par byed/_/'di lta bu yi dgongs par ni/_/gyur pa de la brjod par bya/_/gang phyir 'di ni bstan pa ste/_/'jig rten byis pa'i ma yin te/_/gang phyir sgyu 'phrul dra ba las/_/rgyud kun gyi ni gtso bor gsungs/_/gang de ji ltar sngon du ni/_/bcom ldan shAkya thub pa yis/_/phyag na rdo rje
[\[80a.6\]]dbang bskur phyir/_/chos dbyings dag gi dbang phyug gi/_/dkyil 'khor chen por rab tu bskor/_/khams gsum dag tu lung bstan pa/_/de yang sgyu 'phrul dra ba'i tshul/_/gsang 'dus la sogs dgongs pas min/_/gal te 'du sogs ma yin na/_/'o na bcom ldan
[\[80a.7\]]brdzun smra mdzad/_/bcom ldan 'das kyis gsungs pa yang /_/res 'ga' dag tu pu stir gsung /_/ji srid gsung 'dus la sogs nas/_/gang phyir nam mkha' mnyam la sogs/_/gshin rje gshed mthar sngags dang ni/_/'khrul 'khor dag ste gnyis kyi tshig_/ma yin
[\[80b\]]
[\[80b.1\]]pa dang ma grub par/_/bcom ldan 'das kyis de skad gsungs/_/de yang lung dang rigs pa min/_/sgyu 'phrul dra ba'i sbyor ba ni/_/gang phyir mtshan ni brjod pa yin/_/rgyud kun rdo rje'i tshig rnams la/_/de bzhin gshegs pas dang por gsungs/_/thog ma med nas mi gnas min/_/_
[\[80b.2\]]'jig rten pa las grub pa'i gtam/_/sbyin bdag len pa po yi dus/_/dbang po dang ni ldan par ro/_/phyi ma'i dus su dag par 'gyur/_/de ltar de dag tshig mthun par/_/rdo rje can zhes bstan pa dag_/gsang 'dus la sogs nang nas ni/_/gtso bor sgyu 'phrul dra ba ste/_/_
[\[80b.3\]]dbang bskur ba yi khyad par yang /_/skal bar ldan yang skal med gyur/_/grub pas nang gi bdag nyid sbyor/_/mtshan brjod pa la sogs pas gsungs/_/rnal 'byor spyod pa bya ba sogs/_/de bzhin gzhan yang rgyud kun las/_/mtshan brjod pa ni thams cad kyis/_/bstod
[\[80b.4\]]pa zhib mo'i rgyal po ste/_/gang de rmongs pa'i bdag nyid dang /_/snyigs ma lnga yi dus yin pas/_/dka' ba'i sems ni 'ba' zhig dag_/rtog ge skam po'i bdag nyid do/_/gzhan yang rtog ge skam po yis/_/gal te sems ni zhi gyur na/_/des na thams cad sangs rgyas su/_/mngon sum nyid du
[\[80b.5\]]gdon mi za/_/nye bar bsdus pa las mnyam pa nyid kyi ye shes kyi ming bstan pa'i rnam par rtog ge zhes bya ba ste bdun pa'o//_//'dir ni gzhan yang brjod bya ba/_/bya ba grub pa'i ye shes te/_/gang phyir tshigs bcad bco lngas 'dir/_/dgu bcu rtsa lnga'i ming can te/_/'od gsal
[\[80b.6\]]las ni yang dag byung /_/byang chub sems dpa'i tshogs rnams so/_/de dag mtshan ni bstan pa yang /_/sems nyid sgom par 'gyur phyir ro/_/sangs rgyas kun zhes rdzogs pa nas/_/dpal dang ldan pa mchog mthar ro/_/de la mtshan ni 'di dag kun/_/rnal 'byor sgom pa po
[\[80b.7\]]yi rtags/_/sangs rgyas kun gyis rtogs bya ni/_/dbang du byed pa'i rgyal por gsungs/_/sangs rgyas byang chub ces pa'i sgra/_/bdud rtsi rab tu zhi ba'i mtshan/_/bla med de bzhin gshegs bya ba/_/sangs rgyas mnyam pa'i bsam gtan can/_/yi ge med cing rtog bral ba'o/_/_
[\[81a\]]
[\[81a.1\]]gsang sngags las byung zhes pa ni/_/dri ma rab tu zhi ba'i mtshan/_/gsang sngags zhes pa rigs gsum pa/_/rmongs pa ston pa'i sangs rgyas so/_/gsang sngags don kun skyed pa ni/_/de bzhin gshegs pa rol pa'o/_/thig le chen po zhes bshad pa/_/dge bzang po yi
[\[81a.2\]]mtshan zhes bya/_/gang phyir yi ge med pa'i tshig_/gzhan yang rnam pa'i ye shes shugs/_/yi ge lnga ni smra ba'i dbang /_/stong pa che ni lha chen po/_/thig le stong ni blo gros zab/_/yi ge drug ces bya ba ni/_/de bzhin gshegs pa tshe dpag med/_/rnam pa kun ldan rnam med ni/_/chos kyi stobs
[\[81a.3\]]zhes bya ba'i mtshan/_/bcu drug phyed phyed thig le 'chang /_/'jig rten gsum mchod sangs rgyas so/_/dus dang dus min zhes pa ni/_/de bzhin sgra gcan nyi ma'i snying /_/bsam gtan bzhi yi rtse mo can/_/de bzhin gshegs pa rgyal mtshan grol/_/bsam gtan dus kun shes zhes pa/_/_
[\[81a.4\]]sman pa mchod pa'i mtshan zhes pa/_/ting 'dzin rigs dang rgyud 'dzin pa/_/de bzhin gshegs pa me tog 'od/_/ting 'dzin lus te lus mchog ni/_/dge ba'i gtsug phud ces pa'i mtshan/_/longs spyod rdzogs sku kun gyi rgyal/_/de bzhin gshegs pa bdud rtsi 'od/_/sprul pa'i sku ste
[\[81a.5\]]sku mchog ni/_/byang chub sems dpa' rdo rje 'od/_/sangs rgyas sprul pa'i rgyud 'chang ba/_/rgya mtsho brtan zhes bya ba'i mtshan/_/phyogs bcur sprul pa sna tshogs ni/_/bde gshegs rin chen phung po'o/_/ji bzhin 'gro ba'i don byed pa/_/rol pa'i stobs zhes bya ba'i mtshan/_/_
[\[81a.6\]]lha yi lha ni nyi ma'i mtshan/_/lha yi dbang po dag pa'i 'od/_/lha min dbang ni rin chen gtsug_/srid pa'i bdag po zhes pa ni/_/dpal ni rjes su mthun pa'i mtshan/_/'chi med dbang po seng ge'i 'gros/_/lha yi bla ma zhes pa ni/_/de bzhin gshegs pas gsungs pa'o/_/'joms
[\[81a.7\]]byed ces pa me tog sbyin/_/'joms byed dbang phyug grol ba'i 'od/_/srid pa'i dgon pa las rgal ni/_/de bzhin gshegs pa pad+mo'i mtshan/_/gcig ces pa ni ye shes 'dor/_/ston pa rol pa bkod pa'o/_/'gro ba'i bla ma zhes pa'i tshig_/don yod gnas pa zhes pa'i mtshan/_/_
[\[81b\]]
[\[81b.1\]]rab grags la sogs brtan pa'i 'od/_/che ba po ni rgyal mtshan tog_/byams pa'i go cha bgos pa'o/_/de bzhin gshegs pa bde ba'i bsam/_/snying rje'i ya lad gyon pa ni/_/rnam grol rgyal po zhes pa'i mtshan/_/shes rab ral gri mnga' gzhu ni/_/byang chub sems dpa'i tshul shes
[\[81b.2\]]pa/_/nyon mongs mi shes g.yul ngo sel/_/rgya mtsho zhes pa'i sangs rgyas so/_/bdud dgra zhes pa rin chen 'dzin/_/bdud 'dul zhes pa mi thub pa'o/_/dpa' bo 'gro ba mnyes pa'o/_/bdud bzhi'i 'jigs pa sel byed pa/_/de bzhin gshegs pa sgra chen po/_/bdud kyi dpung
[\[81b.3\]]las rgyal byed pa/_/de bzhin gshegs pa dul ba'i mtshan/_/rdzogs sangs rgyas zhes mngon gsungs pa/_/dkyil 'khor drug po dag gi lha/_/sangs rgyas byang chub sems dpa' rnams/_/de dag kun gyi rdzogs sangs rgyas/_/de bzhin gzhan yang nang du gnas/_/'jig rten 'dren
[\[81b.4\]]pa zhes pa'i mtshan/_/dngos po srid pa'i dri ma spong /_/phyag ces pa ni mchog gi mu/_/mchod pa zhes pa lha mang sgra/_/bstod pa'i gnas ni rin chen stobs/_/rtag tu rim gro bya ba'i 'os/_/de bzhin gshegs pa pad+ma'i phyag_/bkur 'os mchod ces bya ba ni/_/de bzhin gshegs pa
[\[81b.5\]]dgra las rgyal/_/phyag ces pa ni rtog pa grub/_/bla ma'i rab ni yul bzang po/_/'jig rten gsum po gom gcig bgrod/_/mi rtog 'od ces bya ba'i mtshan/_/mkha' ltar mtha' med rnam med de/_/de bzhin gshegs pa seng ge'i sgra/_/gsum rig pa ni zla ba smra/_/thos
[\[81b.6\]]pa po ni rdul bkrus pa'o/_/gtsang ma zhes pa mi g.yo'i mtshan/_/mngon shes drug ni blo gros mtshan/_/rjes drug ldan zhes bya ba'i sgra/_/bsod nams mar me'i rgyal po'o/_/byang chub sems dpa' zhes pa ni/_/rtog pa'i sgra zhes bya bar brjod/_/sems dpa' che ni gau
[\[81b.7\]]tam/_/'jig rten las 'das gzi brjid stobs/_/sgyu 'phrul che zhes bya ba'i tshig_/blo rnams gzugs zhes bya ba'i ming /_/shes rab pha rol phyin mtha' ni/_/de bzhin gshegs pa zla ba bzang /_/shes rab de nyid ces pa ni/_/byang chub yan lag me tog mtshan/_/thob
[\[82a\]]
[\[82a.1\]]ces pa ni ston pa'o/_/bdag rig ces pa gzi brjid bzang /_/gzhan rig ces ni bya ba'i tshig_/ye shes gzi brjid stobs zhes brjod/_/thams cad ces pa dge ba'i 'od/_/kun la zhes pa brten pa'i stobs/_/gang phyir gang zag mchog ces pa/_/lha yi bu zhes
[\[82a.2\]]pa yi mtshan/_/dper bya kun las 'das pa ni/_/de bzhin gshegs pa rab zhi ba'o/_/shes bya zhes pa nyi ma'i zhal/_/shes bya'i bdag po grol ba'i 'od/_/mchog ni tshul khrims 'od ces brjod/_/chos kyi sbyin bdag ces pa ni/_/dka' thub rnam pa zhes pa'i mtshan/_/gtso bo de
[\[82a.3\]]bzhin rdul med pa'o/_/phyag rgya bzhi yi don ston pa'o/_/de bzhin gshegs pa rgya mtsho'i gsung /_/bsnyen bkur gnas kyi mchog ces pa/_/mig sman zhes pa'i mtshan du brjod/_/'gro ba zhes pa kun las rgyal/_/nges 'byung gsum ni sems can 'od/_/bgrod rnams
[\[82a.4\]]shes pa dri ma med/_/dam pa'i don zhes bya ba ni/_/dran pa'i dbang po zhes su brjod/_/rnam dag dpal ni zhal ras sdug_/'jig rten gsum skal bzang zhes pa/_/rgyal mtshan mtha' yas zhes pa'i mtshan/_/chen po zhes pa blo mchog go/_/'byor pa kun zhes bya ba ni/_
[\[82a.5\]]de bzhin dpung zhi rab zhi'i mtshan/_/dpal ldan zhes pa rin chen 'dod/_/'jam dpal zhes pa chos dbang phyug_/dpal dang ldan pa mchog gi ming /_/de bzhin gshegs pa sna tshogs lha/_/kun gyi tshig don brjod pa dag_/ming nyid sngags kyi mtshan dag ste/_/de dag ltar
[\[82a.6\]]na bu ga'i mda'/_/sangs rgyas mtshan ni sbyor la skye/_/dkyil 'khor gcig gi dbus su yang /_/sngar bshad ltos pas bzhi pa'o/_/a wa d+hU la brten rnal 'byor/_/sa la sogs pa'i dkyil 'khor bzhi/_/g.yas pa dang ni g.yon gnyis la/_/nyi ma dang ni zla ba 'bab/_/_
[\[82a.7\]]dkyil 'khor re re dag la yang /_/dkyil 'khor bzhi bzhi dag tu brtags/_/yang na dbus ni gcig la yang /_/khyab par thams cad skye bar 'gyur/_/go rims ji ltar bzhi 'gyur gyis/_/nyi khri chig stong drug brgya'o/_/de dag bgrangs pa'i yon tan 'gyur/_/stong phrag
[\[82b\]]
[\[82b.1\]]brgyad cu rtsa bzhi'o/_/lhag ma brgya phrag drug po ni/_/drug dang brgyad kyi grangs 'gyur las/_/stong phrag brgya dang drug brgya'o/_/re re la yang go rims bzhin/_/brgya phrag drug tu shes par bya/_/drug brgya dag gi yon tan ni/_/de kun ston pa'i grangs shes ni/_/khri phrag bzhi dang stong
[\[82b.2\]]phrag gsum/_/de ni brgya phrag gcig gi 'gyur/_/gnyis ka bsdom pa'i grangs nyid kyang /_/'bum phrag bzhi bcu rtsa gsum mo/_/bya dang byed par gsungs pa ste/_/de ltar 'khor lo drug po la/_/dbugs rgyu ba ni lha rnams so/_/'khor lo gnyis su bshad par bya/_/_
[\[82b.3\]]gcig ni nang du bsgom bya ste/_/spyi gtsug sogs nas gsang ba'i mthar/_/rgyud dang rgyud kyi nang du gsungs/_/gnyis pa rdo rje dbyings la sogs/_/bya ba grub pa'i ye shes mthar/_/de dag ji bzhin rim pa bzhin/_/mgrin pa spyi gtsug snying ga dpral/_/de bzhin gsang ba lte ba
[\[82b.4\]]ru/_/yang na ming gi rnam grangs ni/_/ngag gi dbang phyug chos dbyings kyi/_/ming can spyi gtsug 'khor lo'o/_/chos dbyings rnam par dag pa yi/_/ming ni mgrin par gsungs pa'o/_/me long ye shes sku yi ni/_/chos kyi dkyil 'khor 'dod pa'o/_/so sor rtog pa'i ye
[\[82b.5\]]shes ni/_/lte ba'i 'khor lo'i ming can no/_/dpral ba'i 'khor lor gsungs pa ni/_/de bzhin mnyam nyid ye shes kyi/_/bya ba grub pa'i ye shes ni/_/gsang ba'i 'khor lo'i bdag nyid do/_/de ltar rnal 'byor rgyud kun la/_/ston pa'i rgyal po chen pos khyab/_/sna tshogs ye shes lnga
[\[82b.6\]]bdag nyid/_/sangs rgyas lnga yi bdag nyid dngos/_/sangs rgyas byang chub sems dpa' rnams/_/gong nas gong du brgyud pa'o/_/gzhan dag lhag ma gzhan kun ni/_/slob dpon la sogs bdag chen rnams/_/kun gyis bsgom par bya ba dang /_/bklags pa tsam gyis grol
[\[82b.7\]]bar 'gyur/_/nye bar bsdus pa las bya ba grub pa'i ye shes kyi 'khor lo'i rnam par rtog ge zhes bya ba ste brgyad pa'o//_//da ni rnal 'byor de dag gi_/ye shes lnga po brjod par bya/_/phyag 'tshal 'dud la sogs pa nas/_/ye shes sku nyid tshig gi mthar/_/gang phyir tshigs
[\[83a\]]
[\[83a.1\]]su bcad pa'i tshig_/nyi shu bya dang byed pa ste/_/bdag nyid chen po'i tshigs bcad ni/_/dang po nyid du byed pa'i rgyud/_/lhag ma bzhi ni gsungs pa ni/_/gang phyir bya ba ji ltar rim/_/de dag ye shes lnga nyid de/_/rgyu la sogs pa ji ltar rim/_/rgyu dang rkyen gyi ye shes dang /_/_
[\[83a.2\]]gnad kyi ye shes de bzhin gzhan/_/sgom pa'i ye shes gsungs pa dang /_/lnga pa grol ba ye shes so/_/rgyu ni me long yang dag bshad/_/rkyen ni chos kyi dbyings nyid do/_/so sor rtog pa gnad kyi'o/_/mnyam pa nyid ni bsgom pa'i mchog_/grol ba'i ye shes bya grub kyi'o/_/de ltar rim bzhin
[\[83a.3\]]shes par bya/_/rgyu yi ye shes rnam pa bzhi/_/phyi rol dang ni nang du 'dod/_/phyi rol dpe yi mtshan nyid de/_/nang nyid dpe yis mtshon pa'o/_/mchog sbyin rdo rje 'dud ces pa/_/dga' ba bzhi yi rang bzhin nas/_/yang dag mtha' yi bar du ni/_/bde ba'i longs spyod bzhi yi mchog_/gang phyir
[\[83a.4\]]stong pa nyid kyi tshig_/rtag tu gzhi la dran med thob/_/de bzhin snying po zhes pa'i tshig_/bde dang stong nyid dbyer med pa'o/_/sangs rgyas byang chub ces pa yang /_/rnal 'byor dag ni sngon byang chub/_/de dag dpe tsam gzhan yod min/_/bde yang gsungs shing bstod pa'i mchog_/phyag
[\[83a.5\]]'tshal 'dud pa rnam bzhi ste/_/mchod dang mchod bya'i rang bzhin can/_/rtag tu mchod bya'i las bya ba'ang /_/sngar gsungs me long ye shes la'o/_/de bzhin du ni mchod pa'i ming /_/bla ma rdo rje 'dzin pa'i dngos/_/de nyid 'od gsal bar ni bshad/_/steng 'og sbyor la phyag 'tshal lo/_/de ltar
[\[83a.6\]]rnal 'byor rnam gsungs pa/_/dpe yis nye bar mtshon pa'i mchog_/phyi rol gnyis gnyis snyoms 'jug pas/_/gzhan yang shes rab ye shes so/_/thabs dang rgyu yi sbyor bas ni/_/phyi rol ston pa ma yin no/_/des na sangs rgyas chags pa sogs/_/bcu drug po yi tshig rnams ni/_/_
[\[83a.7\]]de bzhin dga' ba bcu drug ste/_/tshig ni re re'i mtha' nyid do/_/de la sangs rgyas chags pa'i tshig_/dga' ba bzhi yi mtshan nyid do/_/rnal 'byor dbang po mdzad dus su/_/thog ma tha ma dbus nyid yin/_/de yi chags chen zhes pa nas/_/gang de bzhi pa zhes pa'i mthar/_/gang
[\[83b\]]
[\[83b.1\]]phyir rtag tu chos dbyings ni/_/rdo rje mchog ces bya bar gsungs/_/sangs rgyas sku zhes bya ba'i gzhi/_/yang dag mtha' ru gsungs pa'o/_/chos kyi sku zhes gsungs pa ni/_/dga' bral ba ni bzhi pa'o/_/sangs rgyas dgyes pa'i tshig nyid ni/_/de bzhin stong nyid snying po las/_/lhan cig skyes
[\[83b.2\]]pa'i dus nyid du/_/gnyis spangs par ni gsungs pa'o/_/de bzhin sangs rgyas rol pa ni/_/sangs rgyas byang chub rkyen can no/_/dga' ba la sogs bzhi pa yi/_/lhag ma lhag ma'i bar du ste/_/gang phyir sangs rgyas 'dzum pa'i tshig_/so sor rtog pa gsung ba'o/_/gnad kyi ye shes bshad pa
[\[83b.3\]]yang /_/bcu gnyis dang po gnad kyi sgo/_/sangs rgyas bshad pa zhes pa'i tshig_/las kyi bya ba'i rang bzhin can/_/rnam pa gnyis su yang dag bshad/_/phyi rol dang ni nang du 'dod/_/sangs rgyas nyid ces bya ba'i mtshan/_/las kyi phyag rgya nyid kyi brdas/_/de la a wa d+hU tI gnas/_/srog dang rlung
[\[83b.4\]]du rnam par gsungs/_/sangs rgyas 'byung ba zhes pa'i tshig_/longs spyod du yang gsungs pa'o/_/sprul pa dag ni ma lus dang /_/lhan cig skyes dang chos sku mchog_/de dag gang phyir med las byung /_/med pa rtag tu stong pa ste/_/ye shes 'byung ba nyid du bshad/_/sku bzhi po dag grangs
[\[83b.5\]]med pa'i/_/de la gzhan yang sangs rgyas 'byung /_/rang bzhin nyid ni sku dang ldan/_/nam mkha' zhes pa'i mtshan nyid ni/_/bzhi pa la ltos lnga pa yi/_/de yi rang bzhin sangs rgyas nyid/_/nam mkha' las byung rab brtags pa/_/mkha' ni lhan cig skyes par bshad/_/rnal 'byor pa dang
[\[83b.6\]]rang las skyes/_/ye shes las byung ba yi tshig_/ji ltar sems ni bzhi pa'i mtha'/_/yod dang med las rnam par 'das/_/rang rig pa yi sangs rgyas mchog_/sgyu 'phrul zhes pa'i tshig nyid kyang /_/bshad pa nang gi bdag nyid 'dod/_/rnal 'byor ma rnams sgyu 'phrul tshig_/dra ba mchog tu
[\[83b.7\]]bde ba'o/_/sangs rgyas rol pa zhes pa'i tshul/_/rnal 'byor rgyud dang rnal 'byor ma'o/_/thams cad lhan cig skyes pa tsam/_/bsam gtan bzhi yi nang las skye/_/thams cad thams cad ces pa ni/_/bcu drug phyed phyed thig le can/_/shes dang shes bya nyid du gsungs/_/rdo rje snying
[\[84a\]]
[\[84a.1\]]po rtse mo can/_/dga' ba zhes pa'i ming nyid ni/_/gsang ba'i gnas su skye ba ste/_/bcu drug tshig tu shes par bya/_/dang po sogs nas gang ba'i mthar/_/dang po reg pa'i dga' ba'o/_/de bzhin gzhan yang chags pa'i dga'/_/'dod pa'i dga' ba gsum po yang /_/_
[\[84a.2\]]rus sbal dga' ba mchog tu 'dod/_/zla ba'i dga' ba de bzhin gshegs/_/keng rus dga' ba drug pa'o/_/bdun pa ru ni gsungs pa ni/_/sgra yi dga' ba ma lus pa'o/_/'jigs pa'i dga' ba brgyad par gsungs/_/de bzhin gzhan yang sna tshogs dga'/_/bcu pa bcu yi dga' ba'o/_/_
[\[84a.3\]]gzhan yang snying gi dga' ba'o/_/bcu gnyis pa ni nam mkha'i dga'/_/de dga' ba dang mchog tu dga'/_/bco lnga par ni gsungs pa ni/_/lhan cig skyes pa'i dga' bar 'dod/_/bcu drug pa yi mtshan nyid ni/_/dga' bral du ni bshad pa yin/_/de dag dga' chen bcu drug ni/_/_
[\[84a.4\]]zla ba lta bu'i dbus na'o/_/dkar po'i phyogs la yang dag bshad/_/gang ba gsum gyi bye brag gis/_/go rims ji bzhin bshad pa yang /_/dga' ba gsum ste rtsa gsum pa'o/_/thams cad gzung bar ldan pa ni/_/go rims ji bzhin 'pho ba ste/_/shes rab de nyid khyab par ro/_/_
[\[84a.5\]]thabs ni bcu drug gsungs pa yang /_/rtag tu stong pa nyid la bshad/_/dang po sogs nas gnam stong bar/_/gang phyir phyag 'tshal ba yi tshig_/bcu drug pa yi ming can no/_/gnyis med rnal 'byor phun sum tshogs/_/dkar nag phyogs ni gnyis med 'dod/_/bdag nyid chen
[\[84a.6\]]por gang spyod de/_/srid pa las ni rgal nas 'gro/_/lhan cig skyes pa gtsang ba yin/_/lhan cig skyes pa rtogs pa'ang yin/_/lhan cig skyes pa bla ma yin/_/mchod pa'i gnas kyang lhan cig skyes/_/slob ma lta bu mkhas pa'ang de/_/mchod pa po ni sgom pa dngos/_/gang phyir
[\[84a.7\]]lhan skyes gnyis med ni/_/lhan skyes bya ba de yi mchog_/lhan skyes bya ba ru yang bshad/_/ldang dang nyal la sogs pa'ang de/_/ji srid lhan skyes tsam nyid la/_/sems nyid ngal so spyod yul lo/_/de la bya dang byed pa yi/_/gnyis po dag las gnyis med 'byung /_/de ni rtog med
[\[84b\]]
[\[84b.1\]]mtshan nyid de/_/rnal 'byor ma yi kha na las/_/de dag de rnams gsungs pa ni/_/bdag nyid 'ba' zhig dran pa'o/_/yang na dad pa can dag gi/_/rang gi slob ma brgyud pa las/_/mngon par dga' dang klags pa dang /_/mnyan pa dang ni sgom pa dang /_/gzhan dag la ni bstan pa ste/_/skal dang
[\[84b.2\]]skal med rnam dpyad nas/_/de dag gsang ba'i 'khor lo yi/_/tshigs bcad dag la go rims bzhin/_/dgu pa dang ni bco lnga lnga/_/de bzhin du ni steng 'og gnyis/_/gcig pa nyid ni spyi gtsug dbus/_/kun bsdus sum cu rtsa gnyis mchog_/nye bar bsdus pa las ye shes lnga'i bstod
[\[84b.3\]]pa don bsdus pa rnam par rtog ge zhes bya ba ste dgu pa'o//_//de bzhin gzhan yang phan yon ni/_/tshigs bcad lnga yi nang du ste/_/'di de rdo rje la sogs pa/_/bstod pa yi ni nang du gsungs/_/gzhan dag kyang ni rnyed bla ba/_/nye bar bsdus par ngas ma bshad/_/bla ma rdo rje 'dzin
[\[84b.4\]]pa dang /_/sangs rgyas gzugs ni grangs med rnams/_/byang chub sems dpa'i tshogs mchog nyid/_/ma lus bdag la bzod par gsol/_/sgyu 'phrul dra sogs mdor bsdus nas/_/gleng gzhi mchog tu gsungs pa ste/_/bsod nams de yis 'jig rten pa/_/ji ltar de bzhin rol
[\[84b.5\]]par smon/_/gnas ni phra ba pu ri ru/_/gzhan dag gis ni gsol btab nas/_/mtshon ma mchog dag mthong gyur pas/_/gnyis su med pa'i rdo rjes byas/_/nye bar bsdus pa las phan yon rtogs par sla ba rnam par rtog ge zhes bya ba ste bcu pa'o//_//mtshan yang dag par brjod
[\[84b.6\]]pa'i nye bar bsdus pa rnam par rtog ge zhes bya ba mkhas pa chen po nges par sbyangs pa dpal gnyis su med pa'i rdo rje zhes bya bas mdzad pa rdzogs so//_//rgya gar gyi mkhan po chen po shrI badzra bo d+hi dang /_zhu chen gyi lo tsA ba dpyal ser tsa bsod nams rgyal mtshan
[\[84b.7\]]gyis bsgyur cing gtan la phab pa'o//_//byang chub sems dpa'i rnam 'phrul gyis/_/gnas mchog smin lung gtsug lag khang /_/rdzogs pa'i rim pa'i skal ldan mang /_/de dag don du legs par bsgyur//_//_
[\[85a\]]
[\[85a.1\]]'jam dpal gyi sngags don rnam gzigs dang /_/[{D2095}]@##/_/nye bar bsdus pa'i rnam par rtog ge gnyis kyi don bsdus pa mtshan gyi sgron me bzhugs so/_/_@##/_/klu rigs mchog tu sangs rgyas kyang /_/kun du gzigs pas gdod byon pa/_/sangs rgyas kun bskyed yab 'gyur zhes/_/mtshan gsol 'jam dbyangs der btud
[\[85a.2\]]nas/_/rnyed la gdu sogs phyir min gyi/_/ma 'dres mtshan la dad sems kyis/_/bdag dran phyir byas 'gal ba med/_/gzhan du gyur na'ang de mi 'gal/_/sangs rgyas kun gyi ye shes sku/_/gtsug tor chen po tshig bdag gi_/mtshan rnams yang dag brjod pa la/_/spyi don
[\[85a.3\]]bcu bzhi der bsdus bzhi/_/de la spyi don bcu bzhi yi/_/rnam par dbye bar bya ba ni/_/zhus nas slar gsungs rigs drug gzigs/_/rdzu 'phrul mngon par byang chub dang /_/rdo rje 'chang chen dkyil 'khor dang /_/rnam par snang mdzad mi bskyod dang /_/tshe dpag med dang rin chen 'byung /_/don
[\[85a.4\]]yod 'khor lo dag bstod pa/_/phan yon dang ni sngags rings dang /_/bsdus pa'i tshigs su bcad pa'o/_/zhus la tshigs bcad bcu drug ste/_/de la nang gses rnam pa bdun/_/gang gis zhus la tshigs bcad lnga/_/gang ltar zhus la tshigs bcad gcig_/gang phyir zhus la gnyis su
[\[85a.5\]]gnas/_/gang la zhus la gcig yin no/_/gang zhus pa la tshigs bcad bzhi/_/ji skad zhus pa'i don bzhin du/_/sgrub par khas blangs pa la gnyis/_/de phyir gus nyan tshigs bcad gcig_/slar gsungs pa la tshigs bcad drug_/nang gi dbye ba rnam pa bdun/_/gang gis gsungs
[\[85a.6\]]la tshig rkang gnyis/_/gang ltar gsungs la sh+lo ka gnyis/_/gang la gsungs la sh+lo ka phyed/_/gang phyir gsungs la tshig rkang gnyis/_/gang gsungs pa la rkang pa gsum/_/rna gtod nyon cig 'doms pa la/_/tshigs bcad phyed dang gnyis su bzhed/_/gnang nas gtang rag
[\[85a.7\]]phul rkang gcig_/ris drug gzigs la tshigs bcad gnyis/_/'dis gzigs dang po tshig rkang gnyis/_/de 'og tshig gcig spyi la gzigs/_/lha drug don yod rnam snang mdzad/_/mi bskyod mtha' yas rin chen 'byung /_/rdo rje sems dang drug rim bzhin/_/gzhung lugs
[\[85b\]]
[\[85b.1\]]gzhan la gzhan du snang /_/de la gzigs nas 'di mtshan brjod/_/dkyil 'khor drug dang bstod pa dang /_/phan yon sngags rigs bsdus sogs kyi/_/gzhung tshad mtshan don go rims bzhin/_/rang rang skabs su 'og nas 'chad/_/bsdus pa'i don bzhir gzhag pa yin/_/rnam par dbye
[\[85b.2\]]bar bya ba ni/_/zhus dang slar gsungs rigs drug gzigs/_/dmigs pa'i yul du gzhag par bya/_/mngon rtogs dkyil 'khor drug dang bstod/_/sngags rings dang dgus nyams blang thabs/_/phan yon gyis ni bskyed pa dang /_/thob bya'i 'bras bu bstan pa yin/_/bsdus pa'i
[\[85b.3\]]tshigs su bcad pa lngas/_/dmigs thabs 'bras bu gsum bsdus bstan/_/'dis zhus 'dis gsungs 'di gsungs gsum/_/'khor dang ston pa rnam pa gsum/_/mchog gsum rgyu 'bras thabs dang gsum/_/thob bya'i yul du gzhag pa yin/_/gzhan yang zhus
[\[85b.4\]]lan gzigs pa gsum/_/thabs dang de bzhin shes rab dang /_/gnyis su med dang rnam gsum du/_/nang gi tshe na gzhag pa yin/_/nyams su blang ba'i thabs dag ni/_/rnal 'byor gzhung gi 'khor lo ste/_/de yang phyi nang dbye ba yis/_/rnam pa gnyis su bstan pa yin/_/phyi rol
[\[85b.5\]]la yang rnam gsum ste/_/snying ga shes rab 'khor lo dang /_/pho brang lha yi 'khor lo dang /_/'khrul 'khor las kyi 'khor lo'o/_/nang gi 'khor lo gcig nyid de/_/lus gnas rtsa yi 'khor lo'o/_/'khor lo bzhi po de dag la/_/re re la yang bdun bdun no/_/de la shes rab
[\[85b.6\]]'khor lo ni/_/ji ltar rnam par bsam zhe na/_/dang por rang rang 'dod pa'i lha/_/sa bon mdog dang so so'i rgya/_/de thugs dang po'i sangs rgyas ni/_/zhal lnga phyag brgyad kun thun mong /_/de yi thugs kar 'khor lo ni/_/rigs drug dbye bas rnam pa drug_/bsdus pa dang ni bdun
[\[85b.7\]]gyur te/_/lte ba rtsibs dang rtsibs rten can/_/lte ba mu khyud gnyis kyis bskor/_/rtsibs rten mu khyud gnyis yod pa/_/lte ba'i mu khyud nang ma la/_/sngags rings gnyis phyi rtsa ba dgod/_/phyi la A li rnams dgod de/_/rtsibs rten mu khyud nang ma la/_/sngags rings gnyis
[\[86a\]]
[\[86a.1\]]phye phreng sngags dgod/_/phyi la kA li legs par dgod/_/mu khyud sngags dang mdog dkar mtshungs/_/rtsibs grangs so so'i dang po la/_/drug ste sngags drug mtshan re dgod/_/mdog drug ldan par dgod par bya/_/dbus su a ni dkar por bkod/_/so sor rtog
[\[86a.2\]]pa'i rtsibs brgyad la/_/badzra ti k+Sh+NA la sogs dgod/_/yig 'bru re re kha dog dmar/_/dbus su hrIHyang kha dog mthun/_/me long lta bu'i rtsibs kyi brgyad/_/duHkha ts+tshe da la sogs pa/_/'bru re re ste kha dog sngo/_/lte dbus hUM yang mdog mchog sngo/_/chos dbyings ye shes rtsibs
[\[86a.3\]]bcu pa/_/rtsibs rnams kun la dgod pa ni/_/pradz+nyA dz+nyA na la sogs bcu/_/dbus kyi a dang de kun dkar/_/bya grub ye shes 'khor lo ni/_/rtsibs brgyad dz+nyA na kA la sogs/_/rtsibs re 'bru re lte bar A/_/shin tu mdzes pa'i ljang gu'o/_/mnyam nyid 'khor lo rtsibs brgyad pa/_/_
[\[86a.4\]]de la bA gI shwa ra sogs/_/'bru re dgod cid kha dog ser/_/dbus su oM yang rab tu ser/_/drug pa'i 'khor lo rtsibs brgyad pa/_/a ra pa tsa la sogs pa/_/yig dgu gcig la gnyis dgod bya/_/dbus su A ni rab tu dkar/_/shes rab 'khor lo'i lte ba ru/_/dang po
[\[86a.5\]]la ni ye shes sems/_/thun mong mtshan dang ldan par bsam/_/gzhan la mtshan yang so so ste/_/so sor rtog la rdo rje rno/_/me long ral gri sdug bsngal gcod/_/chos dbyings shes rab ye shes so/_/bya ba grub pa'i ye shes sku/_/mnyam pa nyid la ngag dbang phyug_/rdo rje sems
[\[86a.6\]]la mtshan mchog ni/_/a ra pa tsa na zhes pa/_/mdog dang phyag mtshan so sor bsam/_/mngon rtogs la ni tshigs bcad gsum/_/tshigs bcad dngos gcig sngags la gnyis/_/de ltar shes rab 'khor lo ni/_/gzhung tshad bcas pa legs bstan nas/_/da ni pho brang lha
[\[86a.7\]]'khor lo/_/de yi dbye ba bstan par bya/_/rnam par snang mdzad che zhes pa/_/byang chub sems kyi rdo rje ni/_/lnga yi rang bzhin drug pa ste/_/rtsa ba'i dkyil 'khor lha dang mtshan/_/gtso bo'i thugs ka'i ye shes sems/_/'di ltar sangs rgyas bcom ldan 'das/_/mtshan
[\[86b\]]
[\[86b.1\]]rnams rnam pa gnyis su bzhed/_/de yi thugs ka'i zla dkyil na/_/mtshan ni rnam pa gnyis yin te/_/rdzogs sangs rgyas dang a las byung /_/de steng a la rnam gsum ste/_/a ni yig 'bru kun mchog dang /_/don chen zhes ni 'byung ba dang /_/yi ge dam pa zhes pa gsum/_/de ltar de
[\[86b.2\]]dag gsum po ni/_/mtshan mchog rnam pa bdun du bzhed/_/gsang ba'i yum bzhi'i rnams la ni/_/khong nas byung dang skye med gnyis/_/satwa badzri ma yi mtshan/_/tshig tu brjod pa spangs gcig pu/_/rat+Na badzri ma yi mtshan/_/brjod pa kun gyi rgyu mchog nyid/_/d+harma badzri ma yi mtshan/_
[\[86b.3\]]tshig kun shes ni 'byung ba dang /_/rab tu gsal byed ma dang gnyis/_/karma badzri ma yi mtshan/_/de dag la ni mtshan drug ste/_/dang po tha ma gnyis gnyis so/_/rgyal ba lnga la tshan gsum gsum/_/tshig rkang dang po gnyis gnyis so/_/gong ma gong ma la gnyis gnyis/_/'og ma
[\[86b.4\]]'og ma re re la/_/mchod pa chen po chags chen nas/_/khro ba chen po dgra che'i mthar/_/rgyal rnams bco lnga yum bzhi drug_/nyi shu rtsa gcig dag tu bshad/_/'dod pa che dang bde ba che/_/rdo rje sems dang rgyal po gnyis/_/dga' ba che dang mgu che gnyis/_/chags pa dang ni
[\[86b.5\]]legs pa'i mtshan/_/tshig rkang gnyis la bzhir bzhed de/_/byang chub sems kyi mtshan rnams so/_/gzugs che lus kyang che ba nas/_/dkyil 'khor chen po yangs pa yin/_/tshigs su bcad pa gcig la ni/_/sems dpa' bzhi ste mtshan rnams lnga/_/gzi brjid mchog che lus che gnyis/_/de dag
[\[86b.6\]]dbang bskur sems dpa' bzhi/_/shes rab mtshon chen 'chang ba nas/_/snang ba chen po gsal che'i mthar/_/tshigs su bcad pa gcig la ni/_/sems dpa' bzhi ste mtshan mchog bdun/_/rkang pa dang po rdo rje chos/_/mtshan mchog gcig tu shes par bya/_/rnon po la ni
[\[86b.7\]]gnyis yin te/_/nyon mongs lcags kyu che dang mchog_/rgyu la grags chen snyan grags gnyis/_/smra la snang che gsal che gnyis/_/ye shes sems dpar grags pa yin/_/mkhas pa sgyu 'phrul che 'chang nas/_/sgyu 'phrul chen po mig 'phrul mthar/_/tshigs bcad gcig
[\[87a\]]
[\[87a.1\]]la sems dpa' bzhi/_/mtshan rnams drug tu bzhed pa yin/_/mkhas pa sgyu 'phrul che 'chang gnyis/_/rdo rje las su shes par bya/_/sgyu 'phrul che dang don grub pa/_/rdo rje bsrung ba'i mtshan yin no/_/lhag ma gnyis la re re'o/_/sems dpa' de dag bzhi po ni/_/las
[\[87a.2\]]kyi sems dpa' rnams yin no/_/sems dpa' bcu drug rnams la ni/_/tshigs su bcad pa phyed dang bzhi/_/mtshan rnams nyi shu rtsa gnyis te/_/sems dpa'i bsdus don de yin no/_/sbyin bdag chen po zhes pa nas/_/smon lam ye shes rgya mtsho'i bar/_/pha rol phyin bcu'i
[\[87a.3\]]tshigs bcad gnyis/_/lha mo brgyad dang sgo mar bzhed/_/sbyin bdag chen dang gtso bo gnyis/_/sgeg mo yi ni mtshan yin no/_/tshul khrims chen dang 'chang mchog ni/_/phreng ba ma la gnyis su bzhed/_/bzod chen 'chang dang brtan pa gnyis/_/glu ma yi ni mtshan yin no/_/brtson 'grus
[\[87a.4\]]che dang brtul ba gnyis/_/gar mkhan ma yi mtshan yin no/_/me tog ma la mtshan gcig ste/_/bsam gtan chen po'i ting 'dzin gnas/_/shes rab che dang lus 'chang gnyis/_/bdug pa ma yi mtshan yin no/_/bsam gtan zhes pa mar me ma/_/thabs chen zhes pa dri
[\[87a.5\]]chab ma/_/stobs ni dad sogs rnam pa lnga/_/ye shes rgya mtsho mthong sgom gnyis/_/yan lag bdun dang 'phags lam brgyad/_/stobs dang ye shes sgom par bzhed/_/gsang mchod la brgyad phyi la lnga/_/sgo ba la gnyis spyir bco lnga/_/byams chen rang bzhin zhes pa nas/_/_
[\[87a.6\]]mkhas pa chen po thabs che'i bar/_/tshig rkang bzhi la rim bzhin du/_/shar phyogs gnas pa'i skal bzangs bzhi/_/tshig rkang dang po byams pa yin/_/snying rje dang ni blo mchog gnyis/_/'jam dpal gyi ni mtshan yin no/_/spos glang shes rab blo chen gnyis/_/mkhas pa
[\[87a.7\]]che dang thabs che gnyis/_/ye shes tog gi mtshan yin no/_/lho yi sems dpa' rnam bzhi ni/_/rdzu 'phrul stobs ldan bzang skyong gi/_/shugs chen mgyogs pa chen po ni/_/blo gros rgya mtsho'i mtshan yin no/_/rdzu 'phrul chen po cher grags pa/_/blo gros mi bzad pa yi mtshan/_/_
[\[87b\]]
[\[87b.1\]]spobs pa brtsegs pa zhes bya ba/_/stobs chen pha rol gnon gcig pu/_/nub kyi phyogs kyi sems dpa' bzhi/_/srid pa'i ri bo che 'joms nas/_/'jigs chen 'jigs par byed pa'i mthar/_/mthu chen thob dang ngan song 'dren/_/mya ngan 'joms dang dra ba can/_/go rims bzhin
[\[87b.2\]]du tshig re la/_/mtshan yang re re dag tu 'dod/_/byang phyogs kyi yang sems dpa' bzhi/_/mgon po rigs mchog chen po nas/_/theg pa chen po tshul mchog mthar/_/go rims bzhin du legs sbyar te/_/mgon po rigs dang mchog chen gnyis/_/zla 'od gzhon nu'i mtshan
[\[87b.3\]]yin no/_/'od dpag med dang nam mkha' mdzod/_/sgrib pa rnam par sel dang gsum/_/tshig gsum mtshan gsum go rims bzhin/_/tshigs bcad dag ni bcu bzhi ste/_/mtshan don brgyad cu rtsa drug bzhed/_/rigs bsdus tshe na dbus dkyil 'khor/_/bde gshegs
[\[87b.4\]]dkyil 'khor lha rnams ni/_/seng ge dang ni rab gsal byed/_/thub pa dang ni me tog dang /_/me tog mdzes dang spyan bzang po/_/kun ded dpon dang phyag rgya che/_/stobs po che dang rgyu skar rgyal/_/sman pa dang ni grags pa dang /_/rgyal mtshan dang ni 'od zer che/_/grol phung dang ni rnam snang
[\[87b.5\]]mdzad/_/nyi bzang po dang zla ba bzang /_/'od zer can dang 'od 'phro bzang /_/mya ngan med dang de bzhin skar/_/'od 'phro 'dzin dang yon tan 'od/_/don ston pa dang mar me ldan/_/rab bzang dang ni sman bzang po/_/dpa' bo dang ni mdzod spu dang /_/brtan po dang ni dpal gyi lha/_/_
[\[87b.6\]]mthong bar dka' dang yon tan 'od/_/skra can dang ni grangs can dang /_/tshangs pa'i dbyangs dang brtan pa'i mtshams/_/rig pa ldan dang 'od mdzad pa/_/ri bo che dang rdo rje che/_/rgyal min dang ni 'jigs med pa/_/rin po che dang pad+ma dang /_/stobs sde can dang me tog 'od/_/ye shes
[\[87b.7\]]'od dang lha chen po/_/tshig gi bdag dang snang mtha' yas/_/klus sbyin dang ni bstan pa'i rim/_/don yod mthong dang dbang po sbyin/_/mi lhung ba dang seng rgyal mtshan/_/rgyal ba dang ni tshogs pa po/_/dga' ba'i rgyal dang don 'dod pa/_/dga' bar mdzad dang chu yi lha/_/yon tan
[\[88a\]]
[\[88a.1\]]lag dang spos glang po/_/don yod dbyangs dang thugs bzang po/_/zla ba dang ni ri bong can/_/grags chen pa dang gtsug nor bu/_/drug po dang ni seng ge 'gros/_/ngang pa dang ni rnam rgyal don/_/shes rab brtsegs dang legs gnas pa/_/blo gros dang ni yan lag skyes/_/_
[\[88a.2\]]bdud rtsi bu dang gzugs bzang po/_/ye shes can dang 'od zer can/_/dka' thub brtan dang bkra shis ldan/_/bde ba'i tog dang pad+ma dang /_/mi yi theg dang bde ba'i phyag_/ye shes mdzad blo dang 'od bral/_/tshangs pas byin dang rin chen mdzod/_/me tog lha dang legs pa'i don/_/_
[\[88a.3\]]chos dbang phyug dang blo gros grags/_/rdo rje tog dang pad+ma sgrub/_/rnam par rol dang du ma'i lha/_/ri yi tog dang 'od kyi tshogs/_/mi zad pa dang rin chen snying /_/bzod chen pa dang chos kyi blo/_/yid kyi yul dang yon tan grags/_/zla ba'i 'od dang gsal ba'i ro/_/seng ge tog dang
[\[88a.4\]]lus las bzlog_/snying po'i dpal dang nges pa'i tog_/glog gi 'od dang gser sbyin cha/_/gzhan gyis mi thub tog gi rgyal/_/rab tu grags dang brtson 'grus brtan/_/dpe bral grags dang gshin 'jigs 'gyur/_/dgra bcom lha dang mar me che/_/'jig rten 'od dang dri
[\[88a.5\]]dang po/_/yon tan 'dzin dang mun bral 'gyur/_/seng ge spro dang rin chen grags/_/skye rang bzhin dang yid skyes zla/_/legs par ston dang gzugs brnyan brgyan/_/nor bu bzang dang rin chen tog_/chos 'byung gnas dang rnam nges don/_/chos ster ba dang rin chen gnas/_/_
[\[88a.6\]]rgyal dbang po dang rin chen mnan/_/gnas pa'i blo dang bskal bral gdugs/_/rnam snang dpal dang seng ge sgra/_/rnam par rol dang klu yi 'od/_/me tog ro dang klu dbang can/_/ri dbang phyug dang shin tu bsam/_/stobs kyi lha dang yon tan phreng /_/klu yi phyag dang gzugs brnyan
[\[88a.7\]]brgyan/_/rgyal ba'i blo dang ye shes khyab/_/bdud rtsi sgra dang bden par smra/_/rab zhi blo dang mtha' yas gzugs/_/rnam snang mdzad dang rin chen tog_/'dod pa bral dang legs gzhibs pa/_/don yod sangs rgyas rtogs pa 'chang /_/me tog dang ni rdor dbang rgyal/_/gzi brjid
[\[88b\]]
[\[88b.1\]]can dang don ston pa/_/tshe dpag med dang khro dbang phyug_/don gnas can dang mi shigs grags/_/mya ngan med dang dri ma bral/_/tshangs pa'i lha zhes bya ba'o/_/'di yi gzhung gi tshad dag kyang /_/tshigs bcad nyi shu rtsa lngar ni/_/tshig rkang gcig gis ma tshang ba/_/rgyal ba lnga la rim bzhin du/_
[\[88b.2\]]sum cu rtsa drug rtsa drug mtshan/_/bsdoms pas brgya dang brgyad cu gcig_/mi bskyod dkyil 'khor lha rnams ni/_/rdo rje 'jigs byed rgyud las gnyis/_/khro bo rnam rgyal sgyu 'phrul dra/_/phyag rdor dbang bskur rgyud las gnyis/_/rdo rje brgyan dang rig pa mchog_/bde mchog rgyan
[\[88b.3\]]dang rdo rje 'dus/_/don yod zhags dang rdo rje thod/_/gsang ba 'dus dang rnam snang dra/_/dam tshig che nang zla gsang thig_/gnyis med mnyam dang zla gsang thig_/rgyu de rnams las mtshan re re/_/sgyu 'phrul drug stong pa las gnyis/_/'byung po phyag rdor sa 'og rgyud/_/sgyu 'phrul dra
[\[88b.4\]]dang bde mchog rgyud/_/khro bo bde mchog sad dang ni/_/rgyud de rnams la mtshan re 'byung /_/khro bo rnam rgyal rgyud gnyis las/_/khro zla dang ni rta mchog rgyud/_/mtshan ni re re shes par bya/_/mi mnyam mnyam dang gsang rgyud de/_/rgyud de las ni bzhi 'byung ngo /_/dpal mchog dang po gsang ba
[\[88b.5\]]'dus/_/gsang ba mdzod dang gsang ba 'dus/_/rdo rje gsang rgyan nor bu gsal/_/de nyid 'dus pa'i rgyud dang ni/_/rgyud de rnams las mtshan re re/_/dam tshig chen po'i rgyud las gnyis/_/rnam snang mngon byang chub las gnyis/_/gnyis med mnyam dang khams gsum rgyal/_/rgyud de
[\[88b.6\]]las ni re re'o/_/rdo rje 'jigs byed rgyud las gnyis/_/phyag na rdo rje dbang bskur ba'i/_/rgyud las khro bo bzhi 'byung ngo /_/rdo rje snying po'i rgyud las gnyis/_/rdo rje thod phreng rgyud las gnyis/_/khro bo rnam rgyal rgyud las gnyis/_/dpung bzangs rgyud dang legs par grub/_/yi ge drug
[\[88b.7\]]dang 'bum pa dang /_/'jam dpal rgyud dang mngon dam rgyan/_/de bzhin khams gsum rnam rgyal dang /_/rgyud de rnams las re re'o/_/'jam dpal rgyud las gnyis 'byung ngo /_/'di yi gzhung tshad bstan pa ni/_/tshigs bcad bcu dang rkang pa gcig_/mtshan rnams bdun cu rtsa gcig ste/_/_
[\[89a\]]
[\[89a.1\]]rgyal ba lnga la bcu bzhi re/_/rgyud sde so sor lha dbye byas/_/pad+ma gar dbang dkyil 'khor gyi/_/lha rnams nges par brjod pa ni/_/ye shes grags dang de bzhin rgyal/_/yon tan 'od dang khyad par che/_/zla ba rgyal dang pad+ma'i 'od/_/dka' thub rgyal dang mar me bzang /_/_
[\[89a.2\]]glog gi tog dang 'od kyi rgyal/_/gsal ba pa dang dpe bral grags/_/pad+ma grags dang me tog mtshan/_/spyan bzang mchog dang grangs med don/_/drag po sde dang bsod nams 'od/_/khyad par can dang thogs med blo/_/rA hu la dang ye shes 'od/_/grags dbang dang ni ye shes dbang /_/_
[\[89a.3\]]skar ma'i tog dang rA hu la/_/sman pa che dang sman pa'i rgyal/_/bsod nams dbang dang rgyu ba po/_/skar ma'i rgyal dang rgyal ba pa/_/nyi 'od 'char dang chos kyi mdzod/_/blo gros legs dang rgyal dbang po/_/rdo rje sde dang rdo rje brtsegs/_/legs par gnas dang rgyal ba'i blo/_/tshangs pa'i
[\[89a.4\]]dbyangs dang klu dbang po/_/yon gsal dbang dang mngon shes tog_/'od kyi tog dang dga' tshangs pa/_/sgra mi snyan dang rol pa'i gar/_/klu sbyin dang ni bde ba'i tog_/mkhas dang gzhan gyis mi thub dbyangs/_/rin chen 'od dang gsung dbyangs sbyin/_/seng ge dang ni nyi sna tshogs/_/ye
[\[89a.5\]]shes dpal dang pad phung po/_/me tog dang ni rnam mnan 'gro/_/bsod nams dpung dang mchog gyur blo/_/gsal ba dang ni zla mar me/_/mi bzad pa dang blo bzangs spyan/_/yan lag gtsug dang shes rab yul/_/mchog tu gyur dang rab 'joms zer/_/shes rab sbyin dang 'jam
[\[89a.6\]]pa'i dbyangs/_/tshig med spyod dang thu bo sbyin/_/dag pa dang ni ye shes gnam/_/bde gshegs 'od dang dbang po'o/_/thub pa 'chang dang lha zhes pa/_/'od zer bzang dang gzugs bzang po/_/rgyal po dang ni don grub mdzad/_/seng ge dang ni dri ldan dang /_/grags pa zhes dang rgyal
[\[89a.7\]]ba'o/_/mchog snying dang ni bsod nams zer/_/mdog bzangs dang ni nyan 'dod pa/_/mar me dang ni rin chen brtsegs/_/tshogs med lha dang sa yi bdag_/grol bar 'gro dang gser gtsug phud/_/sgra gcan bzang dang mi thub pa/_/rang bzhin thub dang zla ba'i 'od/_/gser
[\[89b\]]
[\[89b.1\]]mdog bzang po dang dge ba/_/yon dbang lha dang chos kyi gdugs/_/yon tan legs dang grol zhes pa/_/ye shes rdzogs dang zhib mo'i blo/_/'od rab 'bar dang skyabs kyi sman/_/rnam grol tog dang shes rab mchog_/ye shes rgyal dang 'jigs pa'i gzugs/_/glo bur
[\[89b.2\]]'joms dang thogs med grags/_/bden par gsung dang ngag snyan pa/_/ri dbang grags dang chos brtsegs la/_/'gro ba'i 'od dang legs par brgyan/_/rang gi lus dang ye shes dag_/seng mche rno dang sel ba po/_/'gro ba mchod dang seng ge grags/_/chos kyi mtshan dang
[\[89b.3\]]skal ba bzang /_/mi bskyod mdog dang 'bar ba'i rgyal/_/rtogs pa dang ni spyan bzang po/_/don rig blo dang 'jigs med gser/_/dri yi 'od dang dga' ba'o/_/don yod 'gro dang khro thal mdog_/mchog gi gzugs dang nyan pa po/_/gtso bo grags dang drag po sbyin/_/nyi ma'i
[\[89b.4\]]lha dang gshin 'joms lhag_/shing rta'i 'gros dang blo gros bzang /_/gser 'od bcom dang skal ldan gtsug_/dbang phyug dang ni dga' ba bstan/_/mos pa 'joms dang ye shes mdzod/_/tshangs pa'i 'gros dang tsan+dan dang /_/mya ngan med dang seng ge'o/_/rtog gi yul dang
[\[89b.5\]]pad+ma'i snying /_/'od mtha' yas dang lha yi yul/_/bsod nams me tog rig pa'i lha/_/ye shes dbang dang tshangs pa gsal/_/rin chen phyag dang dbang po ldan/_/dpe bral 'gros dang the tshom ldan/_/mchod pa dang ni 'bar ba dang /_/sangs rgyas gdugs dang 'dam gyi mchog_/_
[\[89b.6\]]yid 'ong ldan dang bya grub pa/_/rma bya dang ni chos ldan dang /_/phan ldan gzugs dang ye shes dang /_/grags pa dang ni 'od zer 'bar/_/ma lus phan dang bai DUr snying /_/rgyu skar dang ni lha nyid ldan/_/ri bong can dang dra ba'i 'od/_/dge ba'i 'od dang yon tan zer/_/yid lags
[\[89b.7\]]pa dang rigs kyi 'od/_/spyod pa po dang rigs kyi mtsho/_/chos dbang phyug dang sku yi lha/_/yon tan stobs dang 'khor lo dbang /_/legs pa'i dbyangs dang legs par reg_/don grub pa dang gzi brjid dpal/_/kun mnyam nyid dang bdud rtsi dbyangs/_/bde bar snang dang
[\[90a\]]
[\[90a.1\]]legs pa'i blo/_/rnam grol don dang khyad dbang phyug_/rol pa'i mchog dang lhag mthong nas/_/nyes pa spangs dang nyi ma'i 'od/_/bkra rgyal blo dang pad+ma'i mchog_/nyi ma'i 'od dang so sor gsungs/_/legs pa dang ni tshogs dbang po/_/'jigs pa bral dang ye shes srid/_/spobs pa'i mtshan nyid dang blo mchog_/ri bong can dang
[\[90a.2\]]rin chen zla/_/mi 'jigs pa dang me long che/_/tshangs pa'i dbyangs dang snyan pa'i gsung /_/shes rab 'od dang kun mnyam blo/_/rdo rje dang ni blo dang ldan/_/nam mkha'i dbang dang ngag dbang phyug_/yon tan dpal dang gnas kyi dpal/_/'phags pa'i 'od dang gsal ba'i shugs/_/gsal ba'i ro dang dri dbang phyug_/'dod can gdong
[\[90a.3\]]dang ye shes gsung /_/zhi gnas dang ni ye shes legs/_/rab tu 'dug dang chos rgyal mtshan/_/dri ma bral dang chos dbang phyug_/skal bral sgra dang gzi brjid 'od/_/drang srong dbang dang blo gros ngan/_/spobs pa'i 'khor lo dang zla zhal/_/nyi zla'i 'od dang yon tan mtsho/_/yon tan gsung pad bla med rtog_/bsod nams rtog dang spobs
[\[90a.4\]]pa'i yul/_/rigs pa bskyed dang rgyal rigs dang /_/rnam grol bsam dang dbang phyug go/_/mchog ces pa dang ye shes dbyangs/_/nam mkha'i mtha' dang mchod pa dang /_/dpung tshogs dpal dang yon tan zla/_/rA hu la dang bdud rtsi 'od/_/rin chen 'od dang zla ba'i 'od/_/seng ge stobs dang ye shes sku/_/'di yi gzhung tshad bstan pa ni/_/tshigs
[\[90a.5\]]bcad bzhi bcu rtsa gnyis so/_/mtshan ni nyis brgya bdun cu lnga/_/ye shes lnga po re re la/_/lnga bcu rtsa ni lnga lnga'o/_/rin chen 'byung ldan dkyil 'khor gyi/_/lha rnams ma lus bstan pa ni/_/don grub dpal dang yes nyi ma/_/don yod grub dang ri dbang brtsegs/_/dgras sbyin dang ni pad+ma dang /_/dgra bcom grags dang ye shes tog_/nyon mongs
[\[90a.6\]]'joms dang me zhes pa/_/bde ba dri dang dpe bral 'od/_/ri bo grags dang srid mtha' ston/_/zla ba dang ni rin chen zla/_/seng ge rgyal dang bsam gtan 'dod/_/dpe dang bral dang rnam par rol/_/yon tan rin chen dang don grub/_/dgra bcom grags pa rin chen 'od/_/srid pa bcings dang spyod lam 'phrul/_/mdzod spu dang ni spobs
[\[90a.7\]]pa grags/_/rdor nor bu dang tshe dpag med/_/nor bu bkod dang dbang chen po/_/yon tan 'od dang ri bo grags/_/'od zer bcu dang gnyis dang bral/_/klu yi stobs dang yid du 'ong /_/rin chen zla dang shugs can dang /_/gsal ba dang ni dga' dbang phyug_/gtsug phud 'od dang 'jigs bral dang /_/yon snying po dri med grags/_/_
[\[90b\]]
[\[90b.1\]]gzi brjid zhing dang gdang ba grags/_/lha mang po dang legs par grags/_/sangs rgyas lnga 'dod rin chen gzugs/_/sangs rgyas stobs dang seng ge gshog_/grong chen mtho dang blo gros legs/_/'jig rten 'od dang rin chen lha/_/skal ldan shing rta yang dag rgyal/_dga' ba bkod dang 'od kyi mu/_/dka' thub che dang zla ba
[\[90b.2\]]dang /_/chos bstan pa dang mi thub zla/_ri bo 'od dang tshangs pa'i dbyangs/_/bden pa'i lha dang yon tan brtsegs/_/seng ge zla dang nor go cha/_/zla ba dang ni skra dang mtshungs/_/grags chen dang ni gzi brjid shugs/_/chos kyi grags dang dga' ba ldan/_/dri bzang po dang ri rgyal mtshan/_/dga' ba'i 'od dang mchod yon
[\[90b.3\]]can/_/srid mtha'i nor bu dang bden mtshungs/_/rnam snang mdzad dang rnam par nges/_/grags pa'i mtha' dang glog 'chang ba/_/seng ge 'od zer srog dang ldan/_/'gro ba'i theg dang thun tshod dang /_/grags pa mchog dang blo bzang chub/_/nor lha 'od srungs thub mi bzang /_/skar rgyal don byed dang nor 'khor/_/seng ge glang
[\[90b.4\]]des yon tan brgyan/_/rin chen 'od sa bya ba ste/_/mnyam nyid ye shes 'khor lo la/_/gzhung ni tshigs bcad nyi shu bzhi/_/mtshan ni brgya dang rtsa bzhi'o/_/rigs re nyi shu nyi shu ste/_/nyi shu rtsa gcig grangs lhag pa/_/bzhi phrag bzhi dang lnga phrag gcig_/rigs rnams bzhi dang gtso bo la/_/go rims bzhin du brtag
[\[90b.5\]]par bya/_/de phyir brgya dang rtsa bzhir nges/_/don yod grub pa'i dkyil 'khor lha/_/nges par sbyar bar bya ba ni/_/dbang byed rgyal dang bdud rab zhi/_/sangs rgyas mnyam dang rtog bral dang /_/dri rab zhi dang rmongs la ston/_/rol pa dang ni dge bzang po/_/ye shes thugs dang smra ba'i dbang /_/lha chen po dang blo gros bzang /_/tshe
[\[90b.6\]]dpag med dang chos kyi stobs/_/'jig rten mchog dang sgra gcan nyi/_/rgyal mtshan grol dang sman pa mchog_/me tog dang ni dge gtsug phud/_/bdud rtsi 'od dang byang sems rdor/_/rgya mtsho brtan dang rin chen dpung /_/rol pa'i stobs dang nyi ma'i dpung /_/dga' ba'i 'od dang rin chen dang /_/rjes mthun dpal dang
[\[90b.7\]]seng ge 'gros/_/gsungs pa po dang me tog sbyin/_/grol ba'i 'od dang pad+ma dang /_/ye shes 'od dang rol pa'i bkod/_/don yod gnas dang brten pa'i 'od/_/rgyal mtshan tog dang bde ba'i bsam/_/rnam grol rgyal dang sems tshul shes/_/rgya mtsho dga' dang rin chen 'dzin/_/mi thub pa dang 'gro ba mnyes/_/sgra
[\[91a\]]
[\[91a.1\]]chen po dang dul ba dang /_/dkyil 'khor sngar gsungs kun lha dang /_/srid dri spong dang mchog gi mu/_/lha mang sgra dang rin chen stobs/_/pad+ma'i phyag dang dgra las rgyal/_/rtogs grub dang ni yul bzang po/_/me tog 'od dang seng ge sgra/_/zla ba smra dang rdul spangs ba/_/mi g.yo ba dang blo gros dang /_/bsod nams mar me
[\[91a.2\]]dang rtogs sgra/_/gau ta ma gza' yi tog_/gzi brjid stobs dang blo gnas gzugs/_/zla ba gsang dang byang yon tan/_/ston pa dang ni gzi brjid bzang /_/ye shes gzi stobs dang dge'o/_/brten pa'i stobs dang lha yi bu/_/rab zhi ba dang nyi ma'i zhal/_/grol ba'i 'od dang tshul khrims 'od/_/dka' thub dang ni rdul med dad/_/rgya
[\[91a.3\]]mtsho'i gsung dang mig sman dang /_/kun las rgyal dang sems can 'od/_/dri med 'od dang dran pa po/_/zhal ras sdug dang rgyal mtha' yas/_/blo yi mchog dang dpung rab zhi/_/rin chen 'od dang chos dbang phyug_/sna tshogs lha zhes bya ba'o/_/bya grub ye shes 'khor lo la/_/tshigs bcad bco lnga gzhung tshad yin/_/mtshan ni
[\[91a.4\]]dgu bcu rtsa lnga ste/_/rigs re re la bcu dgu dgu'o/_/sgyu 'phrul mngon par byang chub pa/_/tshig gi bdag pos tshigs bcad nas/_/ya te na ma'i mthar tshig gsum/_/ma lus pa dang de bzhin du/_/rdo rje dbyings kyi dkyil 'khor gyi/_/'di ltar sangs rgyas bcom ldan nas/_/tshig kun gsal bar byed pa'i mthar/_/gnyis te
[\[91a.5\]]lnga yis spyi gtsug 'khor/_/byams chen rang bzhin zhes pa nas/_/theg pa chen po'i tshul mchog mthar/_/tshigs bcad bzhi dang bde gshegs kyi/_/nyi shu rtsa lnga 'chang ba dang /_/me long rdo rje 'jigs byed nas/_/glang chen ko rlon zhes pa'i mthar/_/tshigs bcad gsum dang rkang gcig ste/_/sum cu rtsa gnyis dbral 'khor lo/_/_
[\[91a.6\]]rdo rje dbyings kyi dum bu yi/_/mchod pa chen po chags che nas/_/smon lam ye shes rgya mtsho'i mthar/_/tshigs bcad brgyad kyis snying 'khor lo/_/me long lta bu'i ye shes kyi/_/grags chen ha ha zhes sbrogs nas/_/sgra dang ldan mthar tshigs bcad bdun/_/lte ba'i 'khor lo'i tshig tu 'gyur/_/so sor rtog pa'i ye shes
[\[91a.7\]]kyi/_/bzhi bcu rtsa gnyis 'chang ba dang /_/mnyam nyid ye shes dkyil 'khor gyi/_/'dod pa'i don grub dam pa nas/_/rnam pa kun rig sangs rgyas par/_/tshigs su bcad pa bco lnga ste/_/spyi sdom drug cu rtsa bzhi yis/_/lte ba'i 'khor lor rab tu grags/_/mnyam nyid ye shes dgu lus pa'i/_/sangs rgyas kun gyi sprul
[\[91b\]]
[\[91b.1\]]sku nas/_/sangs rgyas kun gyi rang bzhin mthar/_/brgyad ni mgrin pa'i 'khor lor bzhed/_/bya ba grub pa'i ye shes kyi/_/tshigs bcad bco lnga tshang ba la/_/mnyam nyid tha ma'i tshig bsnan pas/_/bcu drug gsung ba'i 'khor lo'o/_/sgyu 'phrul mngon par byang chub dang /_/rdo rje dbyings dang de bzhin gshegs/_/rdo rje'i
[\[91b.2\]]rigs dang pad+ma'i rigs/_/rin po che dang las rigs bdun/_/tshigs bcad brgya dang sum cu gsum/_/nang gi 'khor lo drug pa'o/_/'dab grangs tshigs bcad grangs kyang mnyam/_/tshig gcig lhag pa lte bar brtags/_/kun gyi lte bar de 'gyur brtags/_/gnas lugs gong du bstan pa yin/_/las su bya
[\[91b.3\]]ba'i 'khrul 'khor yang /_/nang gi 'khor lo ji bzhin du/_/'khor lo zlum po rim pa drug_/dang po 'dab bde gnyis pa brgyad/_/rim pa gsum la bcu drug ste/_/bzhi pa sum cu rtsa gnyis po/_/lnga pa drug cu rtsa bzhi'o/_/drug pa yang ni sum cu gnyis/_/shri kha d+ha sogs kyi ni bris/_/dbus su bsgrub bya'i ming
[\[91b.4\]]bzhag la/_/shar du aHdang byang du AH/_/nub tu aHdang lho ru AH/_/de yi phyi rol 'dab brgyad la/_/shar du i dang shar lhor I/_/lho ru r-i dang lho nub r-I/_/nub tu l-i dang nub byang l-I/_/byang du u dang byang shar U/_de yi phyi rol 'khor lo ni/_/gsum pa'i 'dab ma bcu drug la/_/shar du e ai shar lhor yang /_/yaM yaM
[\[91b.5\]]de bzhin lho ru ni/_/ar Ar ra rA bden bral gnyis/_/nub kyi gnyis la a A la lA/_/nub byang la lA byang du o o/_/byang shar rtsibs gnyis waM waM'o/_/rim pa bzhi pa sum cu gnyis/_/shar gyi rtsibs la tsa sde lnga/_/lho'i rtsibs la Ta sde lnga/_/nub kyi 'dab ma ta sde lnga/_/byang gi 'dab mar pa sde lnga/_/_
[\[91b.6\]]byang shar mtshams kyi 'dab gsum la/_/ka kha ga nga legs par dgod/_/shar lho mtshams su g+ha da k+Sha/_/lho nub mtshams na na thASh+Ta/_/nub byang mtshams na sha thA ha/_/de yi phyi rol 'dab ma ni/_/drug cu rtsa bzhi pa de la/_/phyogs bzhir bsgrub bya'i ming bzhi bri/_/shar gyi 'dab ma bcu gnyis la/_/ya yA
[\[91b.7\]]yi yI y+r-i y+r-i drug_/yu yU y+l-i y+l-I yaM yaM drug_/de ltar bcu gnyis dgod par bya/_/de nas lho yi bcu gnyis la/_/ra rA ri rI r-i r-I drug_/ru rU rl-i rl-I raM ra ste/_/de ltar bcu gnyis dgod par bya/_/nub kyi 'dab ma bcu gnyis la/_/la lA li lI l-I l+l-I dang /_/lu lU l+l-i l+l-I laM la drug_/de ltar bcu gnyis dgod par bya/_/byang gi
[\[92a\]]
[\[92a.1\]]'dab ma bcu gnyis la/_/wa wA wi wI w+r-i w+r-I dang /_/wu wU w+l-i w+l-i waM wa drug_/de ltar bcu gnyis legs par bris/_/phyogs kyi bsgrub bya'i ming bzhi dang /_/lhan cig shar du ha bri ste/_/nub tu'ang ha ste byang du hAM/_/lho ru hAHni tsheg drag can/_/hi hI shar stod g.yon skor du/_/_
[\[92a.2\]]hr-i hr-I lho stod me mtshams su/_/h+l-i h+l-I nub stod bden bral drug_/hu hU byang stod rlung mtshams su/_/hUM ni shar du AHni lhor/_/ho ni nub ste oM ni byang /_/de ltar yi ge bzhi po yang /_/bsgrub bya'i ming dang lhan cig tu'o/_/dbus kyi ming dang lhan cig tu/_/hUM gcig legs par bri bar bya/_/de yi
[\[92a.3\]]phyi rol rim drug pa/_/'dab ma sum cu rtsa gnyis la/_/shar nas brtsams nas g.yon skor du/_/phyogs mtshams brgyad kyi bzhi bzhi la/_/badzra tik+Sh+Na zhes pa nas/_/ya ten maHzhes pa'i mthar/_/rim pa bzhin du g.yas skor du/_/yi ge bzhi bzhi dgod par bya/_/de yi phyi rol las
[\[92a.4\]]kyi ni/_/dbye bas 'byung ba bzhi rnams kyi/_/yi ge yar waM la yis/_/bskor ba 'khrul 'khor 'khor lo ste/_/zhus nas bya grub 'khor lo'i mthar/_/spyi don bcu bzhi'i tshig grangs dang /_/brgya dang lnga bcu rtsa bdun mnyam/_/tshig gcig lhag pa lte bar brtag_/bstod pa'i rim par phye ba la/_/_
[\[92a.5\]]tshig rkang nyi shu tshigs bcad lnga/_/me long chos dbyings so sor rtog_/mnyam nyid bya grub go rims bzhin/_/byang sems rdo rje'i 'khor lo la/_/tshigs bcad lnga po kun gyis bstod/_/lhag ma 'khor lo lnga la ni/_/sngar smos ye shes lnga dang ni/_/'dud kyi tshigs bcad re re dang /_/sbyar zhing
[\[92a.6\]]so sor bstod par bya/_/rigs kun bsdus pa'i 'khor lo la/_/dang po'i sgo nas kun gyis bstod/_/lhag ma sgo rnams so so la/_/tshigs bcad ye shes bstun zhing bstod/_/gsang ba lus kyi 'khor lo la/_/bstod pa dag dang ye shes su/_/sbyar te dang po 'dud bzhi'o/_/mchog gi
[\[92a.7\]]dga' bzhi me long ngo /_/lhag ma bzhi tshig bcu drug go/_/dga' ba bcu drug rim pa bzhin/_/chos dbyings kun rtog mnyam nyid dang /_/bya grub rim gzhin 'dud bzhi bzhi/_/nang gi rgyas bshad 'dir ma byas/_/gsang ba'i phyir dang mdor bsdus phyir/_/phan yon brjod pa'i
[\[92b\]]
[\[92b.1\]]gzhung tshad ni/_/brgya dang lnga bcur shes par bya/_/lag na rdo rje rdo rje 'chang /_/zhes pa pos nas gsungs bdun la/_/dang po gnyis kyi 'khor lo ni/_/dang po yi ni phan yon bstan/_/lhag ma bzhi ni 'khor lo bzhi'i/_/rim pa bzhin du phan yon yin/_/zhes pa rang la bsdus phan yon/_/yang na
[\[92b.2\]]klog sems la sogs so/_/gsang sngags rim par dbye ba yis/_/gzhung tshad tshigs bcad byed dang bzhi/_/de la dbye na rnam gnyis te/_/oM zhes pa nas aM aH'i mthar/_/rtsa ba'i sngags su shes par bya/_/pra kr-i ti nas a yi mthar/_/phreng ba'i sngags zhes bya ba yin/_/snying po la sogs sngags kun la/_/thun mong ming
[\[92b.3\]]ni rnam bzhi ste/_/mgo med mtha' med bsdus pa sprul/_/'di ni mtha' med ces bya yin/_/sku kun bskyed pa'i sngon du ni/_/bzlas dang rgyun du bzlas pa dang /_/'khor lo dgod par bya ba dang /_/bya ba thams cad 'dis byed de/_/sangs rgyas mdzad pa kun byed phyir/_/bsdus pa'i tshigs su bcad pa la/_/tshig rkang nyi shu tshigs bcad lnga/_/_
[\[92b.4\]]bde gshegs rnams kyi dri med shes rab sku/_/'jam dbyangs mtshan gsol zab cing rgya che ba/_/des lung mi 'gal bla mas man ngag rgyud/_/de la brten nas bdag don tsam brtsams te/_/bshad mdzad dgongs 'grel ba dag gis 'gal ba med/_/nyes pa ci mthong bdag blo dpyad pa'i rigs/_/bdag pas dman la phan pa 'ga'
[\[92b.5\]]srid na/_/dge des 'gro kun mtshan mchog rtogs gyur cig/_//'jam dpal sgyu 'phrul dra ba khri drug stong pa ting nge 'dzin dra ba'i le'u las/_'phags pa mtshan yang dag par brjod pa phan yon dang bcas pa'i bshad pa/_/nor bu'i gling du sku 'khrungs pa dpal ldan byang chub mchog gi skal ba can/_/dpal sna tshogs
[\[92b.6\]]gzugs kyis mdzad pa'i 'grel pa/_/sngags don rnam par gzigs pa dang /_/de'i rjes su 'brangs pa'i slob dpon chen po gnyis med rdo rjes mdzad pa/_nye bar bsdus pa'i rnam par rtog ge dang sbyar ba'i bsdus don mtshan gyi sgron ma zhes bya ba rdzogs so//_//pradz+nyA gu rus mdzad do//_//_
[\[92b.7\]{D2096}]@##/_/rgya gar skad du/_Ar+ya dz+nyA nas twa many+dzu shrI no pi ka nA ma/_bod skad du/_'phags pa 'jam dpal ye shes sems dpa'i mngon par rtogs pa zhes bya ba/_'phags pa 'jam dpal ye shes sems dpa' la phyag 'tshal lo/_/sangs rgyas kun gyi mes po ni/_/sku gsung thugs kyi rdo rje can/_/'jam
[\[93a\]]
[\[93a.1\]]dpal ye shes sems dpa' ni/_/rgyal ba kun gyi yab gyur te/_/'khor los sgyur bcas thams cad kyis/_/rang gi rigs la bstod byas te/_/bskyed pa'i rim las rdzogs 'gyur ba'i/_/brjod dang des brjod bshad par bya/_/thog mar bsam gtan pas dben zhing nyams
[\[93a.2\]]dga' ba'i sa phyogs su cung zhig blo bde bar gnas te sems bskyed par bya'o/_/de nas rang gi snying gar sa bon gyi yi ge gzi brjid dang ldan pas 'gro ba ma lus pa sbyangs shing dag par yid kyis bltas te/_dbyangs kyi yi ges bstod la rjes su bya ba nyid kyis gzhug cing rnam par bsgom par bya'o/_/_
[\[93a.3\]]de nas 'jam dpal ye shes sems dpa' 'gro ba'i bla ma dang ldan pa spyan drangs te/_'dud nyi shus bstod par bya'o/_/de nas sngags kyi phreng ba lan bdun du blangs te/_me tog gi mchod pas sangs rgyas kyi dbang bskur ba mi bzad pa gnang bas byin gyis brlabs pa'i sems mi g.yo bar bya'o/_/_
[\[93a.4\]]de nas yang A lis sbyangs te/_'od zer rnon po can dang ldan pa'i bsrung ba'i 'khor lo bya'o/_/de'i dkyil du sna tshogs pa'i pad+ma shes rab dang thabs yang dag par 'dus pa'i blo gros chen po ye shes kyis mtshan pa'i sa bon las sngar gyi bde bar gshegs pa bla ma dang ldan pa'i tshogs ji snyed pa bcug
[\[93a.5\]]ste/_/de dag las skyes pa'i 'jam dpal ye shes sems dpa' ni zhal gsum pa phyag drug pa/_/rdo rje skyil mo krung las cung zhig 'gying ba/_dkar ba dang sngo zhing dmar ba dang /_dmar zhing dkar ba'i mdog can nyi ma dang /_zla ba dang /_ut+pal blo gros chen pos mtshan pa dang /_zla ba dang /_
[\[93a.6\]]gzhu dang /_ut+pal rtsa ba dang ldan pa ye shes chen pos mtshan pa'i phyag rgya can/_khro ba dang zhi ba mnyam pa'i nyams mnga' ba/_rin po che'i rgyan rnam pa sna tshogs pas spras pa/_zla ba rgyas pa lta bu bsgom par bya'o/_/de nas rang gi snying gi'i sa bon gyis 'jam dpal ye shes sems
[\[93a.7\]]dpa' 'am/_dkyil 'khor gyi 'khor lo chen po spyan drangs te/_yang bstod nas rab tu gnas pa dang /_dbang bskur ba dang /_byin gyis brlabs pa ni de nyid las yongs su rdzogs par bya'o/_/de nas yang sangs rgyas thams cad kyi snang ba thob nas/_mtshan yang dag par brjod pa'i bstod pa bya'o/_/de dag
[\[93b\]]
[\[93b.1\]]ni brjod pa'o/_/yang skad cig gis 'jam dpal ye shes sems dpar dmigs te/_rang gi sa bon las spyan drangs nas/_a dang re pha las gyur pa'i shes rab dang thabs 'dus byas pa'i dbus su yi ge mu dmar ser gyis 'gro ba sbyangs nas/_gcig tu gyur pa'i bcom ldan 'das nam mkha'i khams su bzhugs su gsol te/_
[\[93b.2\]]stegs bu dri zhim pa rin po che'am/_me tog gis gcal bkram pa'i steng du glegs bam bzhag la/_sardza rardza la sogs pa btul te/_lkog ma sbyang ba byas nas/_mtshan yang dag par brjod pa bklag par bya'o/_/de nas yan lag bdun pa byas la/_yang sngar bzhin sangs rgyas thams cad kyi dbang bskur ba rin po che thob
[\[93b.3\]]nas/_/lhan cig skyes pa'i rnal 'byor la gnas par bya'o/_/'di dag gi rnal 'byor ni zhal gsum dkar zhing zhi ba dang /_phyag bzhi pa nyi ma dang zla ba yangs pa'o/_/yid la mi byed pa'i rnal 'byor glegs bam gyi go 'phang dang ldan pa rnams kyis ni brag ca lta bu'i kha ton bya ste/_nges par brjod pa'o/_/bdag
[\[93b.4\]]gis mngon par rtogs pa 'dis/_blun po rnams ni blo 'phel zhing /_/blo gros can rnams bde rnyed nas/_/ye shes sems dpa'i gnas 'gyur shog_/rin chen rgyud rgyal 'di ni sa phyogs gang na gnas pa dang /_/'don cing klog par byed pa'i skyes bu de nyid ni/_/yid bzhin nor bu brgya byin gtsug na gnas pa
[\[93b.5\]]bzhin/_/bdud rnams zil gnon 'jigs pa thams cad bde bar 'gyur/_/'phags pa 'jam dpal ye shes sems dpa'i mngon par rtogs pa zhes bya ba/_/rgya gar gyi mkhan po dpal ldan gnyis su med pa'i rdo rjes mdzad pa/_rnal 'byor pa pradz+nyA shrI dz+nyA na kIrtis rang 'gyur du mdzad pa'o//_//_
[\[93b.6\]{D2097}]@##/_/rgya gar skad du/_dz+nyA na satwa many+dzu shrI na bi ma la rat+na mu dra bi d+hi nA ma/_bod skad du/_'jam dpal ye shes sems dpa'i rin po che'i phyag rgya dri ma med pa'i cho ga zhes bya ba/_'phags pa 'jam dpal ye shes sems dpa' chen po la phyag 'tshal lo/_/bdag blo yangs ldan cho ga rdzogs pa dang /_/drin ldan
[\[93b.7\]]mnyes gshin byang chub sems dpa' des/_/rtsod dus rkyen dbang shes rab nyam chung la/_/rgyud kyi rin chen phyag rgya btud de bshad/_/snying rje che dang chen por ldan/_/brtse bas don byed skyo ba med/_/spobs pa che zhing phan blor ldan/_/ngang tshul bzang zhing skyo bar bzod/_/shes rab che zhing nus pa yod/_/rtsod
[\[94a\]]
[\[94a.1\]]dang tshig gi sbyor sdeb mkhas/_/dpa' zhing rtul phod brtson 'grus che/_/bkas bsgo ba la dring mi 'jog_/dad dang shes rab gtso bor gnas/_/bla ma'i brgyud thabs srog bzhin srung /_/yid la mi byed don bstan na/_/pad+ma'i mdangs 'phro gnas las ldog_/dam tshig gsum ni mig bzhin
[\[94a.2\]]du/_/srung byed rin chen phyag rgya'i snod/_/de la 'jam dpal ye shes sems dpa'i mtshan thos pa tsam gyis yid la mos par 'gyur ba'i skyes bu des ni grub pa'i tshegs chung ngus bdag gis byed par 'gyur ro/_/de yang bsam gtan gyi khang par yid du 'ong ba'i ras ris kyi mdun du glegs
[\[94a.3\]]bam rab tu gnas par byas te bzhag la/_de dang nye bar tsan+dan dkar pos byugs pa'i maN+Dal khru gang ba gru bzhi pa'i steng du me tog gi tshom bus mchod la/_tsan+dan gyi bdar bu dang /_me tog dkar po snyim pa gang thogs te/_'phags pa 'jam dpal ye shes sems dpa' la phyag 'tshal lo/_/_
[\[94a.4\]]ye shes sems dpa' chen po mchog nyid la phyag 'tshal lo/_/mtshan gyi 'khor lo thams cad la phyag 'tshal lo/_/bdag gi rnam par shes pa'i tshogs thams cad dang yang dag pa'i don gyi rnal 'byor du mdzad du gsol zhes lan nyi shu rtsa gcig tu brjod la/_me tog dkar po'i phreng ba mgo
[\[94a.5\]]la bcings te/_tsan+dan sen rtse dang /_til mar la bdar ba'i chu mig la byugs la/_rmi lam brtag pa'i ltas kyang shes par bya'o/_/de nas tho rangs ci rigs pa'i rnal 'byor du gnas te/_slob ma rtags dang rmi lam gyis shes par yo byad kyis spras nas nye ba dang lha'i maN+Dal dang /_sems bskyed pa rin po
[\[94a.6\]]che'i phyag rgya'i yon phul te/_tshul dang mthun pa'i gnas la/_oM kye kye kye ye shes sems dang zhi ba rab mdzes sku/_/khyod thugs bskyed pa 'gro la sman pa'i gtso/_/'khor lo'i phyag rgyas gti mug dral mdzad cing /_/me long lta bu'i mtshan bstod thugs chud ltar/_/sems bskyed la mos
[\[94a.7\]]bde gshegs rigs 'gyur dag_/'gro ba rnams kyi sku yi gdul bya'i phyir/_/bde gshegs rigs kyi sems bskyed gzung bar bgyi/_/dkyil 'khor 'khor lo bdag byin brlab tu gsol/_/zhes lan gsum dang gsum gsum du brjod pa ni dbang po dang shes pa'i bye brag gis shes
[\[94b\]]
[\[94b.1\]]par bya'o/_/phyag rgya'i bye brag ni man ngag gis so/_/de nas tshes gcig nas nye bar bzung ste/_rnal 'byor bas rang gi spyod pa bcu la zhugs nas/_lha'i bsgrub pa ldan pa'i mtshan yang dag par brjod pa'i bsnyen pa ji srid spro'i bar bya'o/_/thun mtshams dang glo bur gyi las
[\[94b.2\]]ni mkhas pa dag gis ci rigs par sbyar ro/_/paN+Di ta dang /_rgyal po dang /_blon po chen po dang /_dmag dpon dang /_bram ze sgo ba dang grong du 'jug pa dang /_don gnyer ba la sogs pa'i tshogs na gnas pa rnams kyis ni dran pa gcig pa'i byin gyis brlabs pa tsam la ci
[\[94b.3\]]rigs pas bstod de/_bdag dang 'gro ba sbyang tsam bya'o/_/tshe la sogs pa'i sbyor ba 'phel ba dang /_/'dir gsungs yon tan rnams ni 'grub par 'gyur/_/lha dang mi yi mchog gyur gtso bo bzhin/_/lo ka dag las lhag pa'i gnas su 'gro/_/mun nag mthug po
[\[94b.4\]]dag gis dkris pa rnams/_/zad 'gyur dri ma med pa'i 'od zer spung /_/pad+ma'i rtsa bar rtsi yis mchog gnas gang /_/g+ha tra shing gi 'dab mas len bzhin du/_/bskal pa'i grangs la rag las mi 'gyur bar/_/mi yi tshe 'di nyid kyis 'dod bzhin thob/_/yang dag
[\[94b.5\]]mtshan 'di'i sgo la dad pa gang /_/de yi mtshams med lnga yang skad cig des/_/dag na 'don dang klog pa smos ci dgos/_/ri khrod mgon po las thob pa'i/_/rgyud kyi rin chen phyag rgya 'di/_/sgyu 'phrul dra ba'i ting nge 'dzin/_/skye ba'i rim 'byung byams pas byas/_/_
[\[94b.6\]]rigs gang rigs kyi lha las ni/_/dngos grub thogs med thob gyur cig_/nam mkhas gar khyab lo ka 'gro ba rnams/_/ma rig phyag rgyas rab tu bcings gyur pa/_/blo gros chen po'i phyag rgyas bcad nas kyang /_/'jam dpal ye shes sems dpa'i zhabs grub shog_/'phags pa
[\[94b.7\]]'jam dpal ye shes sems dpa' rin po che'i phyag rgya dri ma med pa'i cho ga zhes bya ba rgya gar gyi mkhan po dpal ldan gnyis su med pa'i rdo rjes mdzad pa rdzogs so//_//rnal 'byor pa bsod snyoms pa pradz+nyA shrI dz+nyA na kI rtis rang 'gyur du mdzad pa'o//_//_
[\[95a\]]
[\[95a.1\]{D2098}]@#/_/rgya gar skad du/_Ar+ya many+dzu shrI nA ma saM gI ti TI kA sA ra no pi ka nA ma/_bod skad du/_/'phags pa 'jam dpal gyi mtshan yang dag par brjod pa'i 'grel pa snying po mngon par rtogs pa zhes bya ba/_'phags pa 'jam dpal gzhon nur gyur pa la phyag 'tshal lo/_/_
[\[95a.2\]]gzugs sogs dbang po'i yul las 'das pa yi/_/rnam dag 'dus ma byas pa'i chos kyi sku/_/dbang po'i gzhu 'dras sa lam rab grol zhing /_/gzhon nu'i 'o mas bu ltar gso mdzad lha/_/dam pa'i skyes mchog nges ston mdzad pa yi/_/zhabs kyi mtsho skyes gnas der spyis btud
[\[95a.3\]]nas/_/tshig rgyas pa yi las rab bsdus pa'i don/_/dpag med 'byung gnas thabs mang ston pa'o/_/blo ni rmongs 'gyur rig pa'i gnas med kyang /_/rje btsun drin gyis rgyud rnams kun gyi bcud/_/rtogs shing gsung rab la sogs gzhung gzhan yang /_/mthong bas snying po'i mngon
[\[95a.4\]]rtogs bshad par bya/_/rgyud gzhan rim pa ma yin pa'i/_/'jam dpal sgyu 'phrul dra ba las/_/thig le bzhir 'gyur dgur bcas pa/_/mda' gnyis rab tu phye ba la/_/rim gnyis rab tu sbyor ba ste/_/rgyud kyi rgyud nyid bshad kyis nyon/_/de la rgyud 'di ni rin po che lta bu yin te/_dbang po bzhi
[\[95a.5\]]dang shin tu sbyor ba'i phyir ro/_/la la dag ni bya ba dang /_spyod pa dang /_rnal 'byor dang /_/rnal 'byor chen po'i rgyud kyi thabs dang shes rab kyi rgyud kho na'o zhes zer te/_/de dag ni snying po la spyod pa'i gang zag ma yin no/_/de ci'i phyir zhe na/_chos thams cad kyi rang bzhin spros pa thams cad kyis
[\[95a.6\]]dben zhing brtags pa'i rtog pa gang gis kyang ma gos par gcig pas du ma mi gnas kyis kyang gdul bya'i blo'i khyad par gyis du mar snang zhing rang rang gi rtog pa la bden par 'dzin pa'i phyir ro/_/de'i phyir/_sangs rgyas rnams kyis 'ga' zhig tu/_/yi ge gcig kyang ma gsungs par/_/_
[\[95a.7\]]chos kyi char gyis tshim mdzad pa/_/sems can gzhug pa'i ched du gnas/_/zhes gsungs pas so/_/de bas na kho bo ni 'og nas 'byung ba'i 'bras bu ni gtso bor ston to/_/gzhan gyi rig pa ma yin pa'ang /_/chos kyi dbyings la dbyer med phyir/_/gtso bos theg dbye ma mchis kyang /_/_
[\[95b\]]
[\[95b.1\]]gang gis theg pa gsum bstan pa/_/nga ni thabs la mkhas pa'i dngos/_/zhes gsungs pas na/_dman pa dang 'bring dang rab kyi khyad par gyis nyan thos dang /_rang sangs rgyas dang /_theg pa chen po bstan pa yin no/_/rgyud du ston pa nyid du yang rigs te/_sngon du byung bas yang rgyud gcig nyid
[\[95b.2\]]la du mar gzhag pa nyid de/_de ltar yang rgyud gcig nyid la du mar go ba'o/_/de yang mkha' 'gro ma rdo rje dra ba'i gur las/_skyes bu bsdu bar bya ba'i phyir/_/rnal 'byor pa yi rgyud bshad do/_/btsun mo bsdu bar bya ba'i phyir/_/rnal 'byor ma yi rgyud bshad do/_/dman pa las ni las kyi rgyud/_/_
[\[95b.3\]]las kyi rnal 'byor de ltag la/_/sems can mchog la lhag rnal 'byor/_/bla med rnal 'byor de ltag la/_/zhes gsungs pas na/_rten la sogs pa'i khyad par du shes par bya'o/_/gling gzhi bstan pa nyid kyis chog pa ma yin te/_/sngar bzhin no/_/dbang po rab dang yang rab tu gyur ba la/_e
[\[95b.4\]]waM ma ya shru ta sa ma ya e ka_/zhes gsungs pa nyid kyis snying po la 'gro ba brtson par 'gyur ro/_/thams cad kyang ldan pa yin te/_/chos kyi phung po brgyad khri dang /_/bzhi stong gi ni grangs snyed kyi/_/kun gyi gzhi dang pha ma ni/_/yi ge gnyis su yang dag bstan/_/yi ge e ni mar gyur la/_/_
[\[95b.5\]]waM ni pha zhes bya bar grags/_/thig le de gnyis sbyor ba ste/_/sbyor de shin tu rmad du 'byung /_/zhes gsungs pas so/_/thams cad du mi 'gyur ba ma yin te/_thabs dang shes rab 'dus byas pa'i sbyor ba las nam mkha' dang mnyam pa'i sangs rgyas kyi chos gsungs par gyur to/_/de bas na
[\[95b.6\]]skyes pa dang bud med gnyis sbyor ba ni ma ning ste/_de 'jug pa'i khyad par gcig pu pa lhan cig skyes pa'i rang bzhin phyag rgya chen po brjod pa ni nges pa ste/_de bas na/_/gcig pu thams cad mkhyen pa ste/_/kun du 'gro ba shin tu phra/_/zhes gsungs pa dang /_gzhung gzhan gyis kyang shes
[\[95b.7\]]par bya'o/_/de ltar don gyi rang bzhin gtan la phab nas/_/tshig gi tshogs blo la rab tu sbyor ba'i dgos pas don bsdus nas bstan par bya ste/_/de nas dpal ldan rdo rje 'chang /_/zhes pa nas/_/yang dang yang du gsor byed pa/_/zhes bya ba'i par gyis thun mong ma yin pa'i 'khor bstan
[\[96a\]]
[\[96a.1\]]to/_/khro gnyer rim par ldan la sogs/_/zhes pa nas/_lus btud rnams dang lhan cig tu/_/zhes pa'i bar gyis thun mong gi 'khor bstan to/_/de bzhin gshegs pa bcom ldan 'das/_/zhes pa nas/_/spyan sngar 'dug ste 'di skad gsol/_/zhes pa'i bar
[\[96a.2\]]gyis mchod par brjod pa bstan to/_/khyab bdag bdag la sman pa dang /_/zhes pa nas/_byang chub ci nas bdag thob mdzad/_/ces pa'i bar gyis bdag gi don du gsol ba bstan to/_/nyon mongs pas ni sems dkrugs shing /_/zhes pa nas/_bla med 'bras bu thob bya'i bar gyis gzhan
[\[96a.3\]]gyi don du gsol ba bstan to/_/rdzogs pa'i sangs rgyas bcom ldan 'das/_/zhes pa nas/_dbang po'i bsam pa mkhyen mchog gis/_/zhes pa'i bar gyis spangs pa dang ye shes phun sum tshogs pa'i gnas bstan to/_/bcom ldan 'das kyi ye shes sku/_/zhes pa nas/_glur blangs gang
[\[96a.4\]]lags bshad du gsol/_/zhes bya ba'i bar gyis yang dag pa'i mtshan gyi don gsol ba bstan to/_/mgon po rdzogs sangs rgyas kun gyi/_/zhes pa nas/_sems can rnams la bshad par 'tshal/_/zhes pa'i bar gyis mi gnas pa'i mya ngan las 'das pa'i don gyi gsol ba'o/_/_
[\[96a.5\]]de dag ni gleng gzhi'i don gleng bslang ba dang 'brel bar bstan pa ste 'khor phun sum tshogs pa'o/_/gsang dbang lag na rdo rje yis/_/zhes pa nas/_/lus btud nas ni spyan sngar 'dug_/ces pa rgyud nyan pa la gus pa'i sbyor ba bstan to/_/de nas bcom ldan shAkya
[\[96a.6\]]thub/_/ces pa nas/_/sbyong bar byed pa'i 'dzum bstan nas/_/zhes pa'i bar gyis ljags byin gyis brlabs pa bdud mthar byed pa'i sbyor ba bstan to/_/tshangs pa'i gsung ni snyan pa yis/_/zhes pa nas/_legs so dpal ldan rdo rje 'chang /_/zhes pa'i bar gyis tshangs pa'i
[\[96a.7\]]gsung gi 'khor la ched du brjod pa bstan to/_/lag na rdo rje khyod legs so/_/zhes pa nas/_/khyod ni rtse gcig yid kyis nyon/_/zhes pa'i bar gyis nyan pa po thos pa dang sbyar bar bstan to/_/rkang pa ya gcig gis mtshams sbyar bar bstan to/_/'di dag ni sbyor ba phun
[\[96b\]]
[\[96b.1\]]sum tshogs pa'o/_/de nas bcom ldan shAkya thub/_/ces pa nas/_rigs chen gtsug tor cher gzigs nas/_/zhes pa'i bar gyis rigs la gzigs pa bstan to/_/tshig gi bdag pos tshigs su bcad/_/ces pa nas/_sde tshan bzhi pa dang lnga pa'i mthas byang chub kyi sems
[\[96b.2\]]rdo rje'i ting nge 'dzin bstan cing bshad do/_/'di ltar sangs rgyas bcom ldan 'das/_/zhes pa nas/_/tshig kun rab tu gsal bar byed/_/ces pa'i bar gyis chos thams cad yi ge gcig gi lus la gnas par bstan to/_/mchod pa chen po 'dod chags che/_/zhes pa nas/_chags pa thams cad sel bar byed/_/_
[\[96b.3\]]ces pa'i bar gyis nyon mongs pa dang rigs rnam par dag pa'i mchod pa bstan to/_/'dod pa chen po bde ba che/_/zhes pa nas/_/sgyu 'phrul chen po mig 'phrul che/_/zhes pa'i bar gyis khams dang che ba bcu drug gi rnam dag bstan to/_/sbyin bdag chen po gtso bo che/_/zhes pa nas/_bsam pa'i ye shes
[\[96b.4\]]rgya mtsho ste/_/zhes pa'i bar gyis rnam shes tshogs dang lha mo'i rnam dag bstan to/_/byams chen rang bzhin dpag tu med/_/ces pa nas/_theg pa chen po'i tshul gyi mchog_/ces pa'i bar gyis sa dang bskal bzang bcu drug gi rnam dag bstan to/_/de dag ni rdo rje dbyings kyi dkyil 'khor
[\[96b.5\]]chen po'i rnam dag de kho na nyid kyi snying po bstan pa'o/_/sangs rgyas rnam par snang mdzad che/_/zhes pa nas/_gsang sngags tshul chen bdag nyid can/_/zhes pa'i bar gyis chos kyi dbyings kyi rang bzhin bstan to/_/pha rol phyin bcu thob pa ste/_/zhes pa nas/_rnam bcu dbang ldan che ba
[\[96b.6\]]po/_/zhes pa'i bar gyis lam gyi yon tan rdzogs par bstod pa bstan to/_/thog ma med pa spros med bdag_/ces pa nas/_yang dag mtha' la rnam par gnas/_/zhes pa'i bar gyis thugs kyi byin rlabs la bstod pa bstan to/_/bdag med seng ge'i sgra dang ldan/_/zhes pa nas/_
[\[96b.7\]]'khor los sgyur ba stobs po che/_/zhes pa'i bar gyis gsung gi byin rlabs la bstod pa bstan to/_/tshogs kyi slob dpon tshogs kyi bdag_/ces pa nas/_/tshul chen gzhan gyi dring mi 'jog_/ces pa'i bar gyis sku'i byin rlabs la bstod pa bstan to/_/tshig rje tshig bdag
[\[97a\]]
[\[97a.1\]]smra mkhas pa/_/zhes pa nas/_bden pa bzhi ni ston pa po/_/zhes pa'i bar gyis 'gro ba'i 'dren ston du gyur pa bstan to/_/phyir mi ldog pa phyir mi 'ong /_/zhes pa nas/_/bde gshegs 'jig rten rig pa'i mchog_/ces pa'i bar gyis theg pa gsum gyi lus ye shes
[\[97a.2\]]su bstan to/_/bdag gir mi 'dzin ngar mi 'dzin/_/zhes pa nas/_/'jig rten snang bar byed pa'i mchog_/ces pa'i bar gyis 'jam dpal ye shes sems dpa'i ye shes bstan to/_/chos kyi dbang phyug chos kyi rgyal/_/zhes pa nas/_/bsam gtan bsam bya blo ldan bdag_/ces pa'i bar
[\[97a.3\]]gyis de thams cad rnal 'byor gyi ye shes kyi bdag nyid du bstan to/_/so so rang rig mi g.yo ba/_/zhes pa nas/_sangs rgyas sras po dam pa'i mchog_/ces pa'i bar gyis rang rig tu gzhi gcig par bstan to/_/shes pa srid 'byung skye gnas med/_/ces pa nas/_/gzi brjid chen po 'od
[\[97a.4\]]gsal ba/_/zhes pa'i bar gyis de nyid la rnyog pa bcus ma gos par bstan to/_/sngags mchog mnga' bdag rig sngags rgyal/_/zhes pa nas/_/drang srong che dgus mchod cing rjed/_/ces pa'i bar gyis sku'i 'khor lo bstan to/_/rigs gsum 'chang ba gsang sngags 'chang /_/zhes pa nas/_
[\[97a.5\]]theg pa mchog gsum ston pa po/_/zhes pa'i bar gyis ye shes kyi 'khor lo bstan to/_/don yod zhags pa rnam par rgyal/_/zhes pa nas/_/rdo rje lcags kyu zhags pa che/_/zhes pa'i bar gyis rigs kyi 'khor lo bstan to/_/rdo rje 'jigs byed 'jigs par byed/_/ces pa nas/_
[\[97a.6\]]sgra dang ldan pa rnams kyi mchog_/ces pa'i bar gyis me long lta bu'i ye shes kyi 'khor lo bstan to/_/yang dag bdag med la sogs pa'i rkang pa gnyis kyis don gyi rgyud la bstod pa bston to/_/stong nyid smra ba'i khyung mchog ste/_/zhes pa nas/_/chos kyi gaN+DI sgra bo che/_/zhes pa'i
[\[97a.7\]]bar gyis tshig gi rgyud bstan to/_/mi gnas pa la sogs pa rkang pa gnyis kyis rab tu byed pa'i rgyud bstan to/_/gzugs med gzugs bzang dam pa ste/_/zhes pa nas/_/gzugs rnams ma lus 'chang ba po/_/zhes pa'i bar gyis bde ba chen po'i rgyud bstan to/_/mtshungs
[\[97b\]]
[\[97b.1\]]pa med cing che bar grags/_/zhes pa nas/_dar ba chen po chos kyi tog_/ces pa'i bar gyis bsam gyis mi khyab pa'i rgyud bstan to/_/'jig rten gsum na gzhon lus gcig_/ces pa nas/_sdu gu 'jig rten gsum na mdzes/_/zhes pa'i bar gyis 'bras bu'i rgyud bstan
[\[97b.2\]]to/_/'jig rten shes legs slob dpon te/_/zhes pa nas/_/skyabs dang skyob pa bla na med/_/ces pa'i bar gyis thabs kyi rgyud bstan to/_/nam mkha'i mtha' la longs spyod pa/_/zhes pa nas/_/'khor ba'i rgya mtsho pha rol phyin/_/zhes pa'i bar gyis thabs ye shes sems
[\[97b.3\]]dpa'i rgyud bstan to/_/ye shes dbang bskur cod pan can/_/zhes pa nas/_gsum sel mtha' yas grol gsum thob/_/ces pa'i bar gyis dri ma rnam par dag pa'i rgyud bstan to/_/sgrib pa kun las nges par grol/_/zhes pa nas/_/lus kun las ni rnam par gnas/_/zhes pa'i bar
[\[97b.4\]]gyis bya ba dang bral ba'i rgyud bstan to/_/nam mkha'i mtha' la rab gnas pa/_/zhes pa nas/_yon tan ldan zhing yon tan shes/_/zhes pa'i bar gyis gzhan gyi don phun sum tshogs pa bstan to/_/chos shes bkra shis bkra shis 'byung /_/zhes pa nas/_/bkur sti rim gro phun sum
[\[97b.5\]]tshogs/_/zhes bya ba'i bar gyis rang don bkra shis rgyud las skye bar bstan to/_/mchog tu dga' ba grags bdag dpal/_/zhes pa nas/_'jig rten sgra ste rab kyi mchog_/ces bya ba'i bar gyis rang bzhin brtags pas dben pa bstan to/_/'jigs pa ma lus sel ba po/_/zhes pa
[\[97b.6\]]nas/_/gdong lnga gtsug phud lnga dang ldan/_/zhes pa'i bar gyis tha mar dge ba phyag rgya chen por bstan to/_/zur phud lnga pa me tog thod/_/ces pa nas/_/dka' thub mthar phyin dka' thub che/_/zhes pa'i bar gyis bar du dge ba chos kyi phyag rgya bstan to/_/gtsang gnas dam pa gau ta ma/_/_
[\[97b.7\]]zhes pa nas/_/grol ba thar pa rnam grol lus/_/zhes pa'i bar gyis tha mar dge ba las kyi phyag rgya bstan to/_/rnam grol zhi ba zhi ba nyid/_/ces pa nas/_/ye shes lus can de bzhin gshegs/_/zhes bya ba'i bar gyis bde ba chen po'i lus lhan cig skyes pa bstan to/_/tshig gi dbang phyug
[\[98a\]]
[\[98a.1\]]smra ba che/_/zhes pa nas/_smra ba'i seng ge tshugs pa med/_/ces bya ba'i bar gyis tshig la mi gnas pa'i tshig gi gnas su bstan to/_/kun du dga' ba mchog tu dga'/_/zhes pa nas/_lag na 'od 'bar snang ba bo/_/zhes pa'i bar gyis sku dang ye shes la sogs pa'i snang ba bstan
[\[98a.2\]]to/_/sman pa che mchog gtso bo ste/_/zhes pa nas/_nad do cog gi dgra che ba/_/zhes pa'i bar gyis 'gro ba la sman par snang ba bstan to/_/sdu gu 'jig rten gsum gyi mchog_/ces pa nas/_chos kyi rgyal mtshan legs par 'dzugs/_/zhes pa'i bar gyis chos kyi rgyal mtshan du snang ba bstan to/_/'gro na
[\[98a.3\]]gdugs gcig yangs pa ste/_/zhes pa nas/_sangs rgyas kun gyi bstan pa gcig_/ces pa'i bar gyis rim pa gnyis su snang ba bstan to/_/rdo rje rin chen dbang bskur dpal/_/zhes pa nas/_/sangs rgyas kun gyi gsung yang yin/_/zhes pa'i bar gyis rigs su snang ba bstan to/_/rdo rje'i
[\[98a.4\]]nyi ma nas rkang pa gnyis kyis bklag pa'i thabs dang mi gnas pa bstan to/_/chags bral la sogs chags pa che/_/zhes pa nas/_yi ge mchog ste rnam par dag_/ces pa'i bar gyis lam gyi ye shes lhun gyis grub pa bstan to/_/theg pa chen po sdug bsngal gcod/_/ces pa nas/_
[\[98a.5\]]rgyud kun gyi ni bdag po mchog_/ces pa'i bar gyis ye shes lhun gyis grub pa bstan to/_/rdo rje gdan ni ma lus ldan/_/zhes pa nas/_sprul pa'i 'khor lo sna tshogs 'chang /_/zhes pa'i bar gyis gsang don lhun gyis grub pa bstan to/_/dngos po kun gyi rang bzhin mchog_/ces pa
[\[98a.6\]]nas/_/ye shes me lce 'od rab gsal/_/zhes pa'i bar gyis ye shes lhun gyis grub pa bstan to/_/'dod pa'i don grub dam pa ste/_/zhes pa nas/_/sems can thams cad rab grol byed/_/ces pa'i bar gyis mnyam pa nyid kyi ye shes mdor bstan to/_/nyon mongs g.yul du gcig
[\[98a.7\]]dpa' ba/_/zhes pa nas/_/tshangs pa'i g.yul sa rtse nas gnon/_/zhes pa'i bar gyis las kyi phyag rgya bstan to/_/don gcig gnyis med chos kyi don/_/zhes pa nas/_nyi ma 'char ka'i dkyil ltar mdzes/_/zhes pa'i bar gyis dpe don gyi 'brel ba bstan to/_/sen mo'i
[\[98b\]]
[\[98b.1\]]'od ni shas cher dmar/_/zhes pa nas/_sangs rgyas sprul pa'i rgyud dang ldan/_/zhes pa'i bar gyis mtshan dpe bstan to/_/'jig rten khams brgya kun bskyod pa/_/zhes pa nas/_nges par 'byung ba kun ston pa/_/zhes pa'i bar gyis thun mong gi lam rdzogs par bstan to/_/yan lag bcu gnyis
[\[98b.2\]]srid rtsa bton/_/zhes pa nas/_/bye ba dpag med 'gyed pa po/_/zhes pa'i bar gyis spangs pa phun sum tshogs pa bstan to/_/skad cig thams cad mngon par rtogs/_/zhes pa nas/_theg pa gcig gi 'bras bur gnas/_/zhes pa'i bar gyis skad cig gi ye shes bstan to/_/nyon mongs
[\[98b.3\]]khams rnams dag pa'i bdag_/ces pa nas/_sbyor ba'i dgon pa las byung ba/_/zhes bya ba'i bar gyis gsang sngags mtha'i don du bstan to/_/nyon mongs pa la sogs pa rkang pa gnyis kyis 'khor ba'i sa bon dang bral bar bstan to/_/snying rje chen po shes rab thabs/_/zhes pa nas/_/_
[\[98b.4\]]nor ba thams cad rnam par spangs/_/zhes pa'i bar gyis gzhan don mdzad pa bstan to/_/don gsum the tshom med pa'i blo/_/zhes pa nas/_/sangs rgyas kun gyi rang bzhin 'chang /_/zhes pa'i bar gyis de nyid kyi 'thad pa bstan to/_/lus med lus te lus kyi mchog_/ces pa nas/_/nor
[\[98b.5\]]bu chen po rin chen tog_/ces pa'i bar gyis ye shes kyi lus kyi mdzad pa bstan to/_/sangs rgyas la sogs pa rkang pa gnyis kyis bya ba nan tan gyi ye shes mdor bstan to/_/gsang sngags las byung yi ge med/_/ces pa nas/_thig le stong pa yi ge brgya/_/zhes pa'i bar gyis yi ge thams cad tshogs
[\[98b.6\]]gcig pa'i stong par bstan to/_/rnam pa kun ldan rnam pa med/_/ces pa nas/_/bsam gtan bzhi yi rtse mo can/_/zhes pa'i bar gyis e waM gyis dbugs dbyung ba bstan to/_/bsam gtan yan lag kun shes shing /_/zhes pa nas/_/phyogs bcur sprul pa sna tshogs 'gyed/_/ces pa'i
[\[98b.7\]]bar gyis sku gsum du bstan to/_/de bzhin 'gro ba'i don byed pa/_/zhes pa nas/_/srid pa'i dgon pa las brgal ba/_/zhes pa'i bar gyis 'gro ba gsum gyi gtso bor snang ba bstan to/_/ston pa gcig pu 'gro ba'i bla/_/zhes pa nas/_/bdud kyi dpung rnams pham byed pa/_/zhes pa'i bar
[\[99a\]]
[\[99a.1\]]gyis bdud pham par byed pa bstan to/_/rdzogs pa'i sangs rgyas 'jig rten 'dren/_/zhes pa nas/_/phyag byar 'os pa bla ma'i rab/_/ces pa'i bar gyis bsnyen bkur gyi gnas su bstan to/_/'jig rten gsum po gom gcig bgrod/_/ces pa nas/_/shes dang shes
[\[99a.2\]]bya'i bdag po mchog_/ces pa'i bar gyis 'jig rten dang 'jig rten las 'das pa'i sprul pa mnga' bar bstan to/_/gtso bo chos kyi sbyin bdag ste/_/zhes pa nas/_/'jam dpal dpal dang ldan pa'i mchog_/ces pa'i bar gyis mjug bsdu ba bstan te/_de dag gis ni byang chub kyi sems rdo
[\[99a.3\]]rje zhes bya ba'i snang ba ye shes lngar bstod pa'o/_/mchog sbyin rdo rje mchog khyod 'dud/_/ces pa nas/_/yi ge re re zhing chos kyi dbyings la sogs pa la bstod pa bstan to/_/rigs kyi bdag po nas bzung ste/_an+tas+tha dang /_ush+ma Sha'i gnyis pa dang /_bzhi pa'i bar gyis ye shes sngags kyi rang
[\[99a.4\]]bzhin du bstan to/_/rigs kyi bdag po nas bcu drug pa'i bar gyis de yang 'jam dpal ye shes sems dpa'i sngags kyi rang bzhin du bstan te/_de dag ni don gyi snying po yon tan bsdus pa'i don gyi bstod pa'o/_/de nas dpal ldan rdo rje 'chang /_/zhes pa nas/_rdzogs sangs rgyas la phyag 'tshal
[\[99a.5\]]nas/_/zhes pa'i bar gyis 'khor gyi mchod pa brjod par bstan to/_/de ni mgon po gsang ba'i bdag_/ces pa nas/_/rdzogs pa'i sangs rgyas kun gyis bshad/_/ces pa'i bar gyis ched du brjod pa'i bstod pa bstan to/_/de dag ni ye shes kyi rjes su mthun pa'o/_/mtshan nas rjod pa'i
[\[99a.6\]]yon tan gyi sgo nas bstod pa ni sgo lnga'i khyad par shes par bya'o/_/de ltar bsdus pa'i don yongs su shes shing /_don lhag par rnyed pa'i gang zag gis rgyud kyi rab tu byed pa'i don 'di nyid kyang bde blag tu rnyed par 'gyur ro/_/da ni tshig gi don gsal bar dbye bar bya ste/_/de nas dpal ldan rdo rje
[\[99a.7\]]'chang /_/zhes bya ba la sogs pa la mchog dang thun mong gi dngos grub thams cad 'byung ba'i gnas mtshon pa la gang nas she na/_man+t+ra'i rang bzhin shes shing skyob pa'o/_/des spangs pa dang ye shes phun sum tshogs par 'gyur ba'i phyir dpal ldan rdo rje 'chang ngo /_/gdul dka' ba ni theg pa
[\[99b\]]
[\[99b.1\]]gsum ste/_sprul pa dang /_longs spyod rdzogs pa'i 'khor los skyar ba dang /_longs spyod rdzogs pa'i 'dul ba rnams so/_/kyi zhes pa ni drug pa'i don gyi gnyis pa'o/_/'dod chags dang zhe sdang dang gti mug rnam par dag pa ni theg pa'i yang rnam par dag pa ste/_bde ba dang /_stong pa dang /_
[\[99b.2\]]gnyis su med pas na mchog go/_/dpa' bo ni 'jigs shing thub pa med pa ste sku dang /_gsung dang thugs kyi khyad par gyis sa 'og dang sa steng dang /_/sa bla las rgyal ba'o/_/rdo rje ni stong pa nyid bde ba chen po'i snying po can te/_gang la yod pa ni dbang phyug go/_/de lnga'i gsang ba las thob pa ni rgyal
[\[99b.3\]]po'o/_/pad+ma dkar po ni dkar ba la sogs pa'i yon tan lnga dang ldan pa ste/_/'dir rnam par rtog pa bzhi pa la sogs pa dang ldan pa'o/_/ye shes la ched du brjod pa ni rang las te/_'gro ba 'dzin pa'i don gyis na yang zhes sbyar ro/_/khro gnyer dang sku dang /_og spu ser la brdzes pa dang /_mig
[\[99b.4\]]dmar dang /_lce 'dril zhing ya sos ma mchu mnan pa dang /_thung zhing gel ba dang /_gsus pa che ba dang /_yan lag rab tu bgrad pa dang /_nying lag rdo rje rtse mo lta bu dang /_dur khrod dang /_gdug pa'i rgyan gyis brgyan pa dang /_/mtshon cha 'bar zhing 'phro ba dang /_mgo bo'i do shal dang /_me 'bar ba'i
[\[99b.5\]]gnas ni rim par ldan pa la sogs pa ste/_lag na rdo rje dang mtshungs par mtha' yas pa la yod pa ni ma rig pa la sogs pa rten cing 'brel bar 'byung ba bcu gnyis zad pa'i don to/_/de snyed kyi ba spu'i khung nas 'phro ba yang rdo rje rtse mo ste khro bo'i gzugs so/_/rang gi lag gis gsor bar byed
[\[99b.6\]]pa ni snga ma bzhin te/_/de'i don kyang snying rje chen po dang shes rab dang zhes pa'o/_/thabs ni sngon rang gi don du gyur pa ji ltar de nyid kyis gzhan don du 'gyur ba'o/_/de ltar sprul pa dang yang sprul gyi gzugs thams cad bcom ldan 'das rdo rje 'chang gi rang bzhin lus ngag yid gsum gyis
[\[99b.7\]]mchod pa'i phyir/_dga' mgu rangs pa'i bsam pa can no/_/khro bo 'ba' zhig mi rigs pa ma yin te/_sangs rgyas kyi phrin las sems can gyi mgon du gyur pas so/_/de dang lhan cig pa ni phyag na rdo rje'o/_/thams cad bsam pa mthun par zhes pa'o/_/de bzhin gshegs pa ni de
[\[100a\]]
[\[100a.1\]]bzhin nyid snang ba med pa'i ye shes thugs su chud nas 'gro ba'i don la gshegs pas so/_/shes rab kyis bcom pa nyid kyi phyir dang /_dbang phyug la sogs pa'i yon tan dang ldan pas mi gnas pa brnyes pas na bcom ldan 'das so/_/de bzhin gshegs pa zhes bya ba'i
[\[100a.2\]]sgra ni byang chub sems dpa' la yang gsungs shing bshad pa ste/_yang dag par rdzogs pa'i sangs rgyas la sogs pa'i yon tan ni bde ba chen po thob pa 'ba' zhig la'o/_/khyab bdag ni yongs su dag pa'i ye shes thams cad la khyab pa'i bdag nyid do/_/yang na sems can thams cad kyi snying
[\[100a.3\]]por gnas pa dang /_chos thams cad kyi rang bzhin du gnas pa dang /_kun nas nyon mongs pa dang rnam par byang ba'i byed pa po nyid kyis 'gro ba bzhi'i dbang po la khyab pa'i bdag nyid do/_/bdag ni bdag nyid kho na'o/_/sman pa ni tshig dang /_don dang spobs pa'i gzungs kyis so/_/bdag don
[\[100a.4\]]ni mthar thug pa'i don to/_/phyir ni dgos pa'o/_/thabs khyad par can gyi sgyu ma dang 'phrul gyi rnam pa lta bu ste/_nang gi rten cing 'brel par 'byung ba'i sbyor bar bde ba chen po'i dra bas kun la g.yogs par bya ba nyid kyis rdzogs pa'i byang chub tu 'gyur bar ro/_/ci nas zhes pa ni/_nan tan du
[\[100a.5\]]bya ba'i tha tshig go/_/theg pa chen por 'gyur ba nyid yin te/_dper na sa bon gyi ma gtogs par myu gu la sogs pa'i yon tan 'byin par ga la nus/_de bas na/_/ma rdzogs rdzogs byed mda' yin no/_/zhes gsungs pas/_rgyu'i gnas skabs kyi thabs kyi sbyor ba la yang bkag na/_
[\[100a.6\]]phun sum tshogs pa'i 'bras bu'i phyir lta smos kyang ci dgos/_dang por nang gi bdag nyid la bzhag cing sbyar bar bya ba'i phyir/_/sems can mos pa sna tshogs pa/_/rgyal bas kyang ni ma gsungs na/_/bdag 'dra ngan pa smos ci dgos/_/de bas 'jig rten bsam pa btang /_/zhes gsungs pa'i
[\[100a.7\]]don kyang de'o/_/rgyu 'bras rjes su mi mthun pa ma yin te/_byams pa dang snying rje sngon du song ba'i byang chub kyi sems smon pa dang 'jug pa dang /_shin tu 'jug pa la sogs pas sems can gyi don gyi phyir nang du gzhag pa'o/_/de bas na rnam par rtog pa gang gang gis/_gang gang blo ni bsgoms
[\[100b\]]
[\[100b.1\]]pa dang /_/bsgoms pa'i stobs ni rdzogs pa dang /_/bde gsal mi rtog blo 'bras can/_/zhes pas kyang shes par bya'o/_/nyon mongs pa ni thams cad rang bzhin dngos po dang /_dngos po med pa dang /_btang snyoms kyi rnyog bas sems dkrugs pa'o/_/mi shes pa ni brgyud pa'i gzhung lugs dang
[\[100b.2\]]bral bas don ma phrad de smig rgyu la chur bzung bas ngal zhing gdungs pa bzhin/_'dir yang brtags pa'i rnyog pa'i 'dam du bying bar gyur pa rnams so/_/sman pa ni gzhan shes rab gsum la sbyar ro/_/nang gi bdag nyid la 'jug pa'i dgos pas na phyir ro/_/bla ni 'bras bu ster ba'i don gyis so/_/_
[\[100b.3\]]ston pa ni log rtog bzlog pa'o/_/dam tshig ni sdom pa ste/_bde ba dang stong pa'i dra ba phyed pa de nyid ji lta ba mkhyen cing thugs su chud pa'o/_/de nyid kyi phyir sangs rgyas kun gyi sdom pa ni/_e waM las ni rab tu zhugs/_/zhes gsungs so/_/dbang po gdul bya'i rgyud mkhyen pa'o/_/bsam pa
[\[100b.4\]]ni gdul bya'i 'dod pa mkhyen pa'o/_/de dag ni gnas su gyur pas mchog go/_/gis ni drug pa'i don gyi gnyis pa'o/_/ye shes sku ni ye shes phung po can te bde ba chen po'i rang bzhin gyis rtag pa nyid rtag tu 'byung ba'o/_/de bas na/_gang gis nga la gzugs su mthong /_/gang gis ngal
[\[100b.5\]]sgrar shes pa/_/log par rtog pa spang ba ste/_/skye bo de yis nga mi mthong /_/sangs rgyas rnams ni chos kyi sku/_/'dren pa rnams kyi chos nyid ni/_/de ni rnam par shes mi nus/_/zhes gsungs pa'i phyir ro/_/gtsug tor ni bltar mi mngon pa ste/_/de nyid zil gyis mi non pa'i rtags yin pas na gtsug tor chen
[\[100b.6\]]po'o/_/tshig gis rjod par byed pa ste/_mi zad pa'i gsung mnga' bas bdag po'o/_/ye shes ni mtha' dang bral ba ste mi 'gyur bas na sku'o/_/de'i mtshan nyid ni rang 'byung ba ste/_'jam dpal ye shes sems dpa'i mtshan gyi don brjod pa'o/_/'brel pa gcig pas mchog go/_/don zab pa ni rtogs par dka' ba'o/_/_
[\[100b.7\]]don rgya che ba ni blo'i yul ma yin pas so/_/don chen po ni rang gzhan grub pas so/_/mtshungs pa med pa ni gcig pur gyur pas so/_/zhi ba ni glo bur gyi dri ma dang bral bas so/_/dge ba gsum ni skye ba dang /_/gnas pa dang /_'gag pas dben pa'o/_/yang na lus dang ngag dang /_yid gsum las 'byung ba gsum mo/_/yang
[\[101a\]]
[\[101a.1\]]na dus gsum du gsungs pa dang /_/gsung bar 'gyur ba dang gsung ba'o/_/de nyid ni yang dag pa'i shes par sgrub par byed par yang sbyar bar bya'o/_/rgyud ni tshig dang don to/_/rgyu dang lam dang 'bras bu chen po ste/_de rab tu rgyas par gsal bar byed pas tshig la yang ngo /_/thabs
[\[101a.2\]]kyi rgyud sgyu 'phrul dra ba mtshon pas btags pa ste/_lha sbyin zhang po can zhes bya ba lta bu'o/_/las ni skal ba'i rgyud de gong du bstan zin to/_/rdo rje 'chang chen ni grags chen la/_/gsang sngags 'chang ni snying po don gyi sangs rgyas so/_/ji snyed pa ni dpag med rnams kyis so/_/dgyes bzhin du glur
[\[101a.3\]]blangs pa bshad du gsol zhes pa ni nges pa'i don to/_/gsang 'dzin ni rgyud 'di nyid sngar bshad pa'i don yang ngo /_/phyir ni gtso bor gyur pa gzhan med pa'o/_/nges pa ni mi gnas pa'i mya ngan las 'das pa ste/_der ma byung gi bar la 'byung gi bar zhes bya'o/_/gzung ba ni bdag don du'o/_/_
[\[101a.4\]]gsang ba spang ba ni gzhan gyi don gyi phyir ro/_/bsam pa'i khyad par ni dbang po'i bye brag la'o/_/bshad par 'tshal ba ni de kho na nyid bcu dang /_rim pa gnyis dang zung du 'jug pa'o/_/gsang dbang ni dug bcom pa'i de nyid la dbang ba'i lag na rdo rjes so/_/de skad du zhes pa ni lnga'i gsol
[\[101a.5\]]ba gdab bo/_/spyod lam ni gus pa'i rtags so/_/de nas de ma thag tu'o/_/rigs dang stobs mtshon pas shAkya thub pa'o/_/rkang gnyis ni lha dang mi'i ste/_de'i mchog tu gyur pa'o/_/bzang ba dang /_kha dog dang dbyibs phun sum tshogs pa'o/_/ring zhing yangs pa ni chu dang zheng ngo /_/_
[\[101a.6\]]brkyang ba dang /_'od phyung ba dang /_/'dzum pa bstan pa'i bdud btul ba dang /_'khor bag dang ldan pa la dgod pa dang /_thugs rje chen pos sems can gyi yid dang mthun par bstan pa'o/_/tshangs pa'i gsung dbyangs ni yan lag drug cu dang ldan pa ste/_/'dir snyan pa dang /_che ba dang
[\[101a.7\]]gsal ba dang /_don go bar nus par 'dus pa ston pa'o/_/bkang ba ni grags pa'o/_/gsang ba ni gsang ba chen po la'o/_/slar gsungs pa ni zhus pa'i lan no/_/snying rje chen po ni thun mong dang thun mong ma yin pa'o/_/dag par byed pa ni nyon mongs pa dag par byed pa ste/_bkra shis
[\[101b\]]
[\[101b.1\]]par ro/_/sdig sel ba ni rdul dang bral ba'o/_/brtson pa ni ma yengs par rtse gcig pa'o/_/rang don nyid kyis legs so zhes pa'o/_/gnyis pas gzhan don gzung ba'o/_/legs par bstan pa ni 'bras bu dang bcas pa'i lam du'o/_/nyon zhes pa ni/_rdo rje 'chang sangs rgyas thams cad kyi
[\[101b.2\]]rang bzhin du blta ba dang rgyud kyi rgyal po 'di nyid yid bzhin gyi nor bu rin po ches brtan pa ltar blta ba dang /_thun mong gi 'khor rin po che lta bu'i gang zag tu blta ba dang /_bshad bya sems kyi rang bzhin shes rab dang snying rje dbyer mi phyed par blta ba dang /_gsung dri ma med pa'i bdud rtsis dbang po
[\[101b.3\]]tshim zhing khyab par 'gyur ba'i phyir/_/gsang sngags ni 'gro ba 'dul ba'i dum bu lha'i 'khor lo ste/_snying po dang /_phyag rgya dang /_rig sngags rnams la thams cad ces bya'o/_/de dag ni rdo rje dbyings la sogs pa'i lha'i 'khor lo gzung ngo /_/de nyid kyi rigs shes par yang bya'o/_/rigs
[\[101b.4\]]chen ni rnam par snang mdzad chen po'i rang bzhin lnga pa dang drug pa'o/_/kho bo ni rigs 'pho bar 'dod pa ste/_dam pa'i zhal las 'ongs pa ni rgyas gdab gsum gyi ngo bo nyid yin pa'i phyir te mdor bstan pa'o/_/gsang sngags rig sngags 'chang ba'i rigs/_/zhes pa ni gsang sngags la
[\[101b.5\]]sogs pa ni rig sngags kyi las byed cing /_don bsgrubs na 'chang ba ste las kyi rigs so/_/yang na thams cad shes rab kyi rtags su shes par byas la/_des de la nan tan du byas pas de 'grub ces pa'o/_/sku dang gsung dang thugs ni rigs gsum ste/_la ni de nyid gzhir
[\[101b.6\]]byas pa'o/_/de bzhin gshegs pa'i rigs la ni/_/zhes bya ba la rnam par gzigs pa ni sku'o/_/'jig rten ni log pa'i shes pas brtags pa'i 'khor ba ste/_de nyid rang gi ngo bo rnam par dag pa ni 'jig rten las 'das pa'i rang bzhin la/_'khor ba'i skyon gyis ma gos pas na
[\[101b.7\]]pad+ma'i rigs so/_/de bas na/_dpal dgyes pa'i rdo rje las gti mug la sogs kyis mi 'ching /_/rang rang nyid ni rdzogs byang chub/_/ces gsungs pa'i phyir ro/_/'jig rten gzugs la sogs pa ste/_/snang ba'i dbang po'i yul du 'gyur ba'o/_/de'i byed pa po ni mnyam pa nyid
[\[102a\]]
[\[102a.1\]]kyi ye shes te/_/rin po che'i rigs la phyogs med pas na chen po'o/_/phyag rgya ni khyab cing mi 'da' ba'i don gyis te/_'bras bu 'ba' zhig pas chen po'o/_/rigs mchog ces pa ni/_rigs lnga dbyer mi phyed pas rtsod 'das kyi rigs so/_/rdo rje'i rigs ni chen po ste/_rigs
[\[102a.2\]]bzhi'i bdag nyid yin pa'i phyir 'khor rnams la zil gyis mi gnon pa'i skye mched yod pa dang nyid kyis zil gyis mi gnon pa'i skye mched kyi 'khor rnams rigs drug gi rgyud du mkhyen pas gtsug tor cher gzigs nas zhes bya'o/_/gtso bo rdo rje dbang phyug la dgongs pa dang /_'bras
[\[102a.3\]]bu kho na lam du bya ba'i phyir/_rigs drug gi rang bzhin byang chub kyi sems bde ba chen po nyid bshad par bya ste/_tshig ces pa ni tshig gi rgyud do/_/bdag po ni 'jam dpal ye shes sems dpa' ste rdo rje 'chang ngo /_/tshigs su bcad pa ni rkyang ba bsdus pa'o/_/bka' stsal pa shugs
[\[102a.4\]]kyis shes par bya ste/_longs spyod rdzogs pa chen po dang /_'khor los sgyur ba dang /_bstan pa'i bdag pos so/_/gsang sngags ni skye ba med pa'i snying po can yi ge a'o/_/rgyal po ni thams cad kyi bdag por gyur bas so/_/drug ni sde tshan shes rab kyi yi ge'o/_/ldan pa ni sde tshan
[\[102a.5\]]bdun pa'i thabs kyi yi ge'o/_/de mtshon byed du gyur cing /_/thun mong dang mchog gi nus pa 'byung zhing shes par bya'o/_/gnyis su med par 'byung ba dang /_/zhes bya ba ni ma ning yi ge'i rang bzhin mtshon par bya'o/_/mi skye ba ni ngo bo ste chos so/_/chos ni rkyen las skyes pa ste chos
[\[102a.6\]]can no/_/can ni tha mi dad pa'i rang bzhin 'di gsungs pa'o/_/de ltar gnyis su med pa'i ye shes yongs su dag cing dri ma med pa ji ltar gnas she na/_ring thung gi bye brag gis rigs dang rigs kyi ye shes so/_/de bzhin gshegs pa'i rigs ni me long lta bu'i ye shes te/_mtshan dang
[\[102a.7\]]dpe byad kyi 'khor lor snang ba dang /_sna tshogs dkar dmar gyi rnam par snang ba ni gdul bya'i snang ba'i khyad par te/_de nyid rnam par dag pa dang rnam pas rang bzhin gyis 'od gsal ba i I zhes bya'o/_/rin po che'i rigs ni mnyam pa nyid kyi ye shes te/_thun mong ma
[\[102b\]]
[\[102b.1\]]yin pa'i dbang po'i longs spyod du gyur pa dang /_thun mong gi dbang po'i spyod yul du gyur pa ni gdul bya'i dbang po'i khyad par te/_rnam par dag pa dang rnam par dag pas mtha' bzhi la mi gnas pa ni au au zhes bya'o/_/pad+ma'i rigs ni so sor rtog pa'i ye shes te/_
[\[102b.2\]]khro ba dang mnyam pa dang zhi ba'i khyad par gyi rigs bsdus rgyas bye brag tu snang ba dang /_rnam shes skye ba'i sgo tha dad par snang ba ni gdul bya'i dbang po'i khyad par te/_rnam par dag pa dang rnam par dag pas kun nas nyon mongs pa dang rnam par byang ba rgyud gcig tu gnas pa u U zhes
[\[102b.3\]]bya'o/_/las kyi rigs ni bya ba nan tan gyi ye shes te/_thogs pa med pa'i skus rigs so so'i phrin las rtag tu rgyun mi 'chad par mdzad pa dang /_dag pa'i kun rdzob kyi mtshan nyid rang dang mthun pa'i don byed/_gdul bya'i snang ba'i khyad par te/_rnam par dag pa dang rnam par dag pas
[\[102b.4\]]'bad pa med par rang gi ngang gis 'byung ba ni aM a'o/_/rdo rje'i rigs chos kyi dbyings kyi ye shes te/_thams cad gcig tu gyur pa nyid dang /_sgro skur dang bral ba nyid ni de bzhin gshegs pa dang gang zag gi khyad par te/_rang gi ngo bos ni gcig la rtag tu 'byung ba dang rjes 'jog tu gnas
[\[102b.5\]]pas rnam par dag pa dang /_rnam par dag pas 'di'i zhes 'ga' la yang mi gnas pa'i e ai zhes bya'o/_/rdo rje sems dpa'i rigs ni bde ba chen po'i ye shes te/_gzugs can ma yin pa dang /_skye 'jig med pa dang /_yul la mi gnas pa dang /_'gro 'ong med pa dang /_phyi dang
[\[102b.6\]]nang gi chos thams cad de'i ngo bor gcig pa dang /_zug rngu gang gis kyang ma gos pa'i ye shes snang ba med pa la sogs pa 'bras bu'i lus brgyad dang ldan pa dang /_mtshan ma thams cad rang grol bas dbang po rang bzhi zhing ming gis dben pa'i zung 'jug rgyud las skyes pa ni/_rigs thams
[\[102b.7\]]cad ye shes thams cad nyid yin pas rtsod 'das zhes bya ste/_dbye ba med pa la a A zhes bya'o/_/de rtogs par bya ba ni rnam par rtog pa'i blo'i khyad par nang rten cing 'brel te 'byung bas 'jug pa ste/_s+thi to hr-i de zhes bya ba ni re zhig pa'i gnas mtshon pa ste/_snying ga chos kyi 'khor
[\[103a\]]
[\[103a.1\]]lo la sogs pa'o/_/dz+nyA na zhes bya ba ni dga' ba dang mchog tu dga' ba dang /_dga' bral dang /_lhan cig skyes pa'i dga' ba'i ye shes gnas de dag tu rnyed par 'gyur ba'o/_/mUrti zhes bya ba ni spyi gtsug la bya ste/_phra mo'i rnal 'byor gyi sbyor bas 'khrul 'khor gyi sbyor
[\[103a.2\]]bas lam nges par sbyangs nas thig le'i rnal 'byor gyis shigs pa med pa'i yi ge haM las byang chub kyi sems 'dzag pa 'dren cing rol pas bde ba rnyed par 'gyur ba'o/_/ra ga ra ste chags pa chen po'i sbyor bas 'og nas 'byung ba'i bcom ldan 'das ma'i ye shes de nyid haM ngo /_/ji ltar rnal
[\[103a.3\]]'byor du bya ba ni ra ste rdo rje dang pad+ma'o/_/de yang ye shes kyi byed pa po dang phrad pa las byang chub kyi sems gnyis ni a dang bud+d+ho'o/_/de nyid nang gi 'jug pa'i rim pas rtogs par gyur pa ni bud+d+ha nAM no/_/dga' ba gsum lhan cig skyes pa'i ngo bor 'byung ba dang /_lhan cig skyes pa dus
[\[103a.4\]]gsum du 'byung ba ni t+r+ya d+h+wa brti nI'o/_/man ngag bla ma'i zhal las shes par bya'o/_/ji ltar nyams su blang ba yang dbyer mi phyed pa'i ye shes blo'i yul ring du gyur pa ni badzra tI k+Sh+Na'o/_/de ltar yang sdug bsngal gcod par nus pa yang ma yin te/_dam pa'i zhabs kyi pad+mo la btud pa'i
[\[103a.5\]]drin gyis/_skad cig la rnyed par gyur pas duHkha ts+tshe da'o/_/de bas/_kye ho grogs dag lhan cig skyes pa de/_/gzhan nas mi rnyed bla ma'i zhal las dris/_/zhes gsungs pas so/_/des gnang bar gyur pa'i rim pa ni pradz+nyA dz+nyA na'o/_/mUrti ni rgyun te bzhi pa'o/_/ya ni ya te gnas
[\[103a.6\]]pa'i don to/_/de nyid gnyug ma'i ye shes rang gi mtshan nyid du byas pa ni dz+nyA na ste/_de bzhin gshegs pa thams cad kyi sku gsung thugs rdo rje nyid yin par kA ya wAka go/_/yang ni bA gI shwa ri ni gsung gi dbang phyug gi rgyud pas de nyid shes par bya ste/_lung dang rang gi rigs
[\[103a.7\]]pa dang bla ma'i gdams ngag gis zhes gzhan du bstan to/_/a la sogs pa'i don ni skye ba med pa'i bde ba chen po'i snying po zhes dang /_mngon par zhen pa dang bral ba'i stobs kyis dam tshig gi spyod pa dang /_/rigs pas thams cad kyang de bzhin du bsdu ba dang /_de kho na nyid
[\[103b\]]
[\[103b.1\]]re re dang bral ba dang zhes bya ba'i don la yang mi gnas pa'o/_/'di ltar ni bshad zin pa dang sbyar ro/_/a las 'byung ba ni sangs rgyas kyi rgyud don A'o/_/don chen la sogs pa ni don che bas phan yon che ba 'byung bas na skye ba med pa'i snying rje'i snying po can ni yi ge dam pa a las 'byung ba
[\[103b.2\]]yin no zhes bya'o/_/mchog ni mchod pa dang rjed gzhi thams cad kyi srog tu gyur pa ste/_khong nas 'byung bas na srog go/_/de'i phyir skye ba med pa mtshon par nus te/_dper na srog gi rlung 'gags na thams cad 'gag par 'gyur ba bzhin no/_/brjod pa dang bral bas phun sum tshogs
[\[103b.3\]]pa 'byung ba ste/_brjod pa ni ming yin la de las blo skye ba'i phyir ro/_/thams cad du brjod pa ma bkag pa ni ma yin te/_srog yin pas rgyur 'gyur la/_yan lag gi gsal bar byed pa'o/_/de ltar yi ge gtso bo las mngon par 'phel ba ni dkyil 'khor gyi 'khor lo thams cad kyi
[\[103b.4\]]sa bon dang /_snying po dang sngags su gyur pa'o/_/gsal yig ma 'phel ba ma yin te/_srog tu brjod pa'i phyir dang /_bcu gcig pa'i thig les thabs kyi rang bzhin gzung ba'o/_/thabs su mi 'gyur ba ma yin te/_mkha' 'gro ma dra ba'i gur las/_bde ba chen po 'khor ba khyab/_
[\[103b.5\]]bde ba spangs ni de ma yin/_/zhes pas/_thig le spangs pa la rnyed par ma gsungs so/_/bde ba chen po ni shes rab ma yin te/_de nyid las/_bud med bzang mo'i reg bde ba/_/glu thos pa yi zhi ba bde/_/dri bsnams pa yi bde ba che/_/skyes nas reg pa'i bde ba che/_/bcud len
[\[103b.6\]]rab tu sbyor ba yis/_/bde ba su zhig 'gog par byed/_/ces gsungs pas na/_shes rab dang thabs tha mi dad pa nyid las dkyil 'khor pa thams cad rdzogs par 'gyur ba'i phyir mchod pa chen po zhes bya ba la sogs pa gsungs te/_'dod chags dang /_'du shes dang /_me'i
[\[103b.7\]]khams rnam par dag pa ni mchod pa chen po ste bde ba'o/_/des rgyu dang 'bras bu'i skabs su sems can thams cad dga' bar byed do/_/zhe sdang dang /_rnam par shes pa dang /_chu'i khams rnam par dag pa ni zhe sdang chen po ste mchod pa'o/_/des nyon mongs pa dang nye ba'i
[\[104a\]]
[\[104a.1\]]nyon mongs pa gcod par byed do/_/gti mug dang gzugs dang /_sa'i khams rnam par dag pa ni gnyis med de/_gti mug chen po'i mchod pa'o/_/de mi shes shing shes pa med pas na gti mug blo ste ma rig pa'i rtsa ba can gyi gti mug sel to/_/phrag dog dang /_
[\[104a.2\]]'du byed dang /_rlung gi khams rnam par dag pa ni 'gro 'ong med pa'i rang grol du gyur pa ste/_phrag dog chen po'i mchod pa'o/_/de yang tha mal pa'i phrag dog gcod par byed pas na sgra che ba zhes bya'o/_/ser sna dang /_tshor ba rnam par dag pa'i khams ni blo yis ma spags pa ste/_chags
[\[104a.3\]]pa chen po'i mchod pa'o/_/des mngon par zhen pa thams cad sel bar byed do/_/de ltar 'khor ba'i rnam par dag pa rigs dang de bzhin gshegs par bstan la/_de yang ye shes kyis dag par byas la rtsod 'das su shes par bya'o/_/bstan pa la dgos pa med pa ma yin te/_
[\[104a.4\]]phal ba'i rnam par spangs pa'i phyir/_/bsgom par yang dag rab tu grags/_/phal ba'i rang bzhin spangs nas ni/_/bsgom pa de ni sgom pa min/_/zhes gsungs pas so/_/'dod pa chen po zhes bya ba la sogs pa las sems bskyed pa'i rang bzhin du bstan par bya ste/_dga' ba dang mchog
[\[104a.5\]]tu dga' ba dang /_lhan cig skyes pa'i dga' ba dang /_dga' bral gyi mtshan nyid ni/_'dod chags chen po dang /_bde ba chen po dang /_mgu ba chen po ste/_de yang /_sna tshogs rnam pa sna tshogs brjod/_/'khyud dang 'o byed la sogs pa/_/rnam par smin pa de las bzlog_/bde ba'i
[\[104a.6\]]ye shes za ba nyid/_/rnam par nyed pa spyod pa mdzod/_/bdag gis bde ba spyad do zhes/_/mtshan nyid bral la gsum las gzhan/_/chags dang chags med rnam par spangs/_/zhes gsungs pas shes par bya'o/_/gzugs chen zhes bya ba la sogs pas ni dbang bskur ba'i
[\[104a.7\]]rang bzhin du bshad par bya ste/_de yang ye shes la dbang ba dang /_nyon mongs pa la dbang ba dang /_rlung la dbang ba dang /_bdud la dbang ba ste/_de yang gzugs lus che ba dang /_kha dog dang dbyibs che ba dang /_ming dang rgya che ba dang /_dkyil 'khor che zhing yangs pa ste/_brda dang
[\[104b\]]
[\[104b.1\]]nyams su myong ba rtogs pa dang /_don gcig pa nyid kyis gzugs dang don lus ni snang ba thams cad de chen po ni brdar gyur pa'i don bsam gyis mi khyab pa nyid du'o/_/kha dog dang lus ni bye brag 'dzin pa'i shes pa ste/_nyon mongs brgyad khri bzhi stong ngo /_/che ba ni mchod pa mchog
[\[104b.2\]]gi dus su'o/_/snying por gyur pa ni de bzhin nyid rig pa ste/_de bas na/_rang rig pa yi bdag nyid de/_/dag pa gzhan gyis grol mi 'gyur/_/zhes gsungs pas so/_/ming dang rgya che ba ni ji srid du ming du btags pa de srid du brtags pa'i rtogs pa ste/_de dag thams cad kyi byed pa
[\[104b.3\]]po ni rlung lnga'i bdag nyid bcu'i ming can rnam shes kyi bzhon pa ste/_de yang dag par byed pa ni bla ma'i zhabs kyi pad+mo las rnyed pa'o/_/thams cad lhan cig skyes pa'i 'jug pa nyid kyi che ba ste/_de ni yang dag pa ma yin pa'i rtog pa'i chos mtha' dag gi 'obs kyis bskor ba'i nang
[\[104b.4\]]du dri ma dang bcas pa'i srid pa'i chus bkang ba ste/_srid pa'i shing spangs shing gtor bas bskyed pa las shin tu ring du skyes nas 'dod pa'i 'bras bu mig dga' ba bskyed pa dang /_rna ba bde ba byed pa dang /_dri zhim pa dang /_ro zhim pa mkhrang zhing spom la sna tshogs rnam pa mang po nyams
[\[104b.5\]]su myong bar byed cing /_rgyu gsar du bskyed pa'i sred pa las ldog par 'gyur zhes gsungs pas so/_/dkyil 'khor chen po ni sku bzhi dbyer med 'khor lo ste/_bde ba chen por gcig pas yangs pa'o/_/de nyid la dngos grub dang bar du gcod pa mi gnas pa'i don to/_/dman
[\[104b.6\]]pa rnams kyis ni lus ngag gi brdas so/_/shes rab mtshon chen po la sogs pas ni chos bshad pa'i rang bzhin du bstan par bya ste/_don gcig pa dang /_ma rmongs pa dang /_thabs mang ba dang /_dka' ba med pa'o/_/de nyid dgag sgrub dang bral ba dang nyams su myong ba dang /_
[\[104b.7\]]phyag rgya bzhi pa dang /_'bras bu lam du byed pa'o/_/de ni 'di ltar shes par bya ste/_shes rab kyi pha rol tu phyin pa rig pas dbu mar shes par bya ste/_de ni mtshon chen po yin pas/_/sgro btags kun las rnam grol ba/_/de ni dbu ma pa yis rig_/ces bshad pa yang ming
[\[105a\]]
[\[105a.1\]]du btags pa dang /_blo yis brtags pa thams cad grol ba ye shes kyi rgyud nyid du 'chang ba'o/_/nyon mongs pa ni 'dod chags la sogs pa ste/_rlung gnas su zhugs pa'i man ngag ni lcags kyu chen po'o/_/de yang spyi'i rnam pa las grol ba ste/_spyi'i rnam
[\[105a.2\]]pa ni slob dpon klu sgrub kyi zhal snga nas/_/'on kyang sgra las skyes pa yi/_/rnam rtog gzugs brnyan nyid yin no/_/zhes gsungs pas so/_/rang gi mtshan nyid ni/_/lhan cig skyes pa'i ngo bo dang /_/mchog mtha' dga' bral dang po can/_/mun pa la ni mar me bzhin/_/de bzhin
[\[105a.3\]]bus kyang yid ches gyis/_/zhes gsungs pa'i phyir mchog go/_/grags chen ni pha rol tu phyin pa drug ste/_snyan par grags pa ni thabs che ba la sogs pa'o/_/snang ba chen po ni bdag dang gzhan gyi don phun sum tshogs pa'i 'bras bu ste/_de nyid rgyu'i dus nyid du rang gi ngo bor gyur
[\[105a.4\]]pa gsal ba che zhes pa'o/_/tha dad pa ma yin te/_/de yi rang bzhin de yin phyir/_/de yi nus pa de la gnas/_/de phyir de yi rang bzhin no/_/lam nyid nas ni bsgom par bya/_/zhes gsungs pas so/_/mkhas pa la sogs pa phrin las kyi rang bzhin du bshad par bya ste/_de yang
[\[105a.5\]]rigs mtha' yas pa rigs gcig tu byed pa yang rigs mthun pa gnyen por byed pa dang /_rigs kyi mtshan ma dngos grub bsgrub pa dang chos thams cad lhan cig skyes par byed pa'i las so/_/de ni rnam 'phrul sna tshogs pa gcig pa nyid dang /_thabs khyad par can nyid
[\[105a.6\]]dang rjes su mthun pas byin gyis brlabs pa nyid dang /_'khrul pa zhig pa'i rang bzhin te/_de ni dper na chu zla dang /_dug gis dug gso ba dang /_'khor los sgyur ba'i rgyal po'i bu dang /_chu rnams rgya mtsho chen por lan tshwar ro gcig pa bzhin no/_/de lta bas na/_
[\[105a.7\]]mkhas pa rnams ni bde ba chen po ste/_/bden pa gnyis las yongs su grub pas so/_/sgyu 'phrul chen po ni de nyid las rigs snang ba'o/_/'chang ba ni mnga' ba zhes bya ba'i don to/_/de bas na/_gang+gA'i klung bcu'i bye ma dang mtshungs pa/_/rigs gcig la ni de
[\[105b\]]
[\[105b.1\]]bzhin gshegs pa'i tshogs/_/rigs kyi tshogs las rigs ni du ma ste/_/rigs de las ni rigs ni du ma brgya/_/de las yang ni rigs 'bum chen po ste/_/rigs ni sa ya phrag mang po yin pas/_/mi yi rigs ni grangs med de/_/dam pa dga' ba'i rigs las 'byung ba'o/_/_
[\[105b.2\]]zhes gsungs pa'i phyir ro/_/sgyu 'phrul chen po ni bskyed pa longs spyod rdzogs pa'i 'khor lo'o/_/de dag gi dgos pa ni kun du brtags par byed pa'i don te/_de yang /_bskyed pa'i rim pa'i yi ge phyogs/_/gang dang gang gis 'jig rten bcings/_/de dang de ni bcings las grol/_/de
[\[105b.3\]]nyid mi shes 'jig rten 'ching /_/de nyid rnam spangs grub mi thob/_/ces gsungs pas so/_/mtshan mas mtshan ma 'jig pa mi 'thad pa ma yin te/_de yang /_/zhal phyag kha dog dbyibs las ni/_/'on kyang tha mal bag chags 'jigs/_/dug gi dum bu gang nyid kyis/_/skye bo
[\[105b.4\]]thams cad 'chi ba ste/_/dug gi de nyid shes de yis/_dug gis dug ni 'joms par byed/_/ces bya ba la sogs pa gsungs so/_/de bas na don grub pa zhes bya'o/_/dga' ba ni sngar bzhin la/_de bas dga' ba ni rigs kyi mtshan mas mtshan pa'o/_/de'i dgos pa ni dgos
[\[105b.5\]]pas gzhan ldog pa dang /_dngos grub myur du grub pa'i phyag rgya'o/_/de yang dbang bskur nas spyi bor rang gi rigs kyi bdag por gyur par bsam mo zhes gsungs pa ni 'khor rnams ye shes la dmigs pa yin pa'i phyir lus spangs sems spangs kyis/_bsgrub bya zung
[\[105b.6\]]'jug bsgrub par bya ba'i rgyu nyid du gsungs so/_/ma nges pa ma yin te/_ye shes mngon du gyur pa nyid kyis/_gtso bos ni bde ba chen po mtshon pa'o/_/sgyu 'phrul chen po ni chos thams cad de/_de'i mtshan nyid ni mig 'phrul lta bu'o/_/can zhes bya ba ni sems lhan cig skyes
[\[105b.7\]]pa'i ngo bor gyur pa ni sangs rgyas nyid de/_/'jig rten khams ni gang nas kyang /_/gzhan du sangs rgyas mi rnyed de/_/sems nyid rdzogs pa'i sangs rgyas nyid/_/sangs rgyas gzhan du bstan du med/_/ces gsungs pas so/_/sbyin bdag chen po la sogs pa'i pha
[\[106a\]]
[\[106a.1\]]rol tu phyin pa'i rnam par dag pa bshad par bya ste/_sbyin bdag chen po ni sbyin pa'i pha rol tu phyin pa ste/_tshul khrims chen po la sogs pa yang ngo /_/gtso bo chen po ni bde ba chen po'i nyams myong gis sgeg pa'o/_/'chang ba ni brgyud pa'i gzhung lugs kyi phreng
[\[106a.2\]]ba 'dzin pa ste/_de nyid las mi 'da' ba'i don gyis na mchog go/_/bstan pa ni rang byung gi ye shes kyis rgyud la goms pa'o/_/brtul ba ni sna tshogs pa thams cad rdo rje 'chang gi bar du goms pa ste/_de yang khams gsum sna tshogs pa 'di thams cad sems kyi rang
[\[106a.3\]]bzhin du gnas pa ste/_de ltar la lar ni snying rje dang srin po'i bdag nyid do/_/la lar ni mi snang ba dang /_mu cor du smra bar ro/_/la lar ni srid pa dang nor bu bzhin no/_/la lar ni gnyid log pa dang sad cing bsdams par ro zhes bya ba la sogs pa rgya cher gsungs pas so/_/ting nge
[\[106a.4\]]'dzin gnas ni blos ma bslad pa'i me tog go/_/lus 'chang ba ni dbang po rang snang ba'i 'jug pa'o/_/stobs dang thabs ni ltos pa med par rang nyid gsal ba ste/_de yang /_chu bo klung 'bab rgyun dang ni/_/mar me 'bar ba'i rtse mo bzhin/_/sngags kyi de rig rnal 'byor pas/_
[\[106a.5\]]rgyun mi 'chad pa'i bsam gtan bsgom/_/zhes pa gsungs pas so/_/rgya mtsho ni bdag gzhan gyi dbye ba spangs pa'i ye shes kyi byug pa chen po'o/_/ma chags pa dang /_mi 'da' ba dang /_mi 'khrug pa dang /_bar chad med pa dang /_rtse gcig pa dang /_rgya che ba dang /_mi thub pa
[\[106a.6\]]pa dang /_tshegs chung ba dang /_don 'byung ba dang /_zung du 'jug par yang sbyar ro/_/gnyis ldan pa ni thams cad la khyab par sbyar ba'i tha tshig go/_/byams chen la sogs pa ni me long lta bu'i ye shes su bshad par bya ste/_phyogs med par snang ba dang /_nyams su myong ba dang /_mtshan
[\[106a.7\]]ma'i rlom sems dang bral ba dang /_'bad pa la rag ma las par snang ba'o/_/de yang byams pa ni byams pa chen po ste/_de'i rang bzhin dpag tu med pa ste tshad ma bshad pa'o/_/snying rje chen po ni bsam gyis mi khyab pa'i nyams myong ste/_blo thams cad las mchog tu gyur pa'o/_/_
[\[106b\]]
[\[106b.1\]]shes rab chen po ni mi dmigs pa dang mi gnas pa ste/_'bras bu dang shes rab dang ldan pa'o/_/mkhas pa chen po ni 'khrul ba zhig pa ste/_rang gi ngang gis 'byung bas na thabs che ba zhes bya'o/_/rdzu 'phrul chen po mnyam snyoms pa ni mnyam pa nyid kyi ye shes su bshad par bya ste/_snang brtags
[\[106b.2\]]mnyam pa nyid dang /_rgyu 'bras dang /_dpe don dang /_'khor 'das mnyam pa nyid do/_/de yang rdzu 'phrul chen po ni gzugs la sogs pa ste/_rgyu rkyen la rag las pa'i phyir skye ba med pa'i stobs dang ldan pa'o/_/shugs chen zhes bya ba ni the tshom med pa ste/_gnyug ma'i shes pa rgyur brtags
[\[106b.3\]]pa nyid la 'bras bu yang de kho na nyid yin pa'i phyir/_bskal pa du ma la rag ma las pas mgyogs pa chen po tha dad pa ma yin te/_nye bar len pa'i rgyu ni 'bras bu dang rjes su mthun par dgos pa las 'dir mi ldan pa'i phyir ro/_/rgyu dang 'bras bur ma grub phyir/_/byang chub med cing
[\[106b.4\]]bsgom pa med/_/ces gsungs pas so/_/rdzu 'phrul chen po 'dra bas 'dra ba mtshon par nus pa ste/_de yang dngos ma yin pa nyid do/_/de bas na me long gi nang du byed kyi gzugs brnyan 'byung ba de byed du mi 'gyur ba dang 'dra'o zhes gsungs so/_/gzhan dag la khyad par ni dpe
[\[106b.5\]]don de dag yod pa ma yin te/_las kyi phyag rgya la brten nas/_/chos kyi phyag rgya rnam par bsgom/_/de yi steng du phyag rgya che/_/gang las dam tshig 'byung ba'o/_/zhes bshad pa yang /_de lta na ni rnal 'byor pa'i/_/nyams su myong ba skye mi 'gyur/_/zhes gsungs pa'i phyir ro/_/de nyid
[\[106b.6\]]tshad mar dbye ba yang brgya la dul ba'i sems kyi mtshon cha mngon sum du byas na ni/_tshe 'di nyid la sangs rgyas sam rdo rje sems dpa' nyid kyang 'thob la sems can gang gis mtshon bya ji ltar bstan pa bzhin mtshon nam bstan pa tsam gyis bsam gyis mi khyab pa'i gnas ma
[\[106b.7\]]rnyed kyi bar du mtho ris dag tu bde blag tu 'gyur ro zhes gsungs pas na cher grags zhes bya'o/_/stobs chen po ni 'khor ba dang mya ngan las 'das pa ste/_rtogs pa dang ma rtogs pa'i khyad par gyi pha rol gnon pa ste/_bdag nyid gcig pu shes par bya'o/_/srid pa'i ri la
[\[107a\]]
[\[107a.1\]]sogs pa ni so sor rtog pa'i ye shes su bshad par bya ste/_sangs rgyas dang sems can rgyu gcig pa dang /_rtogs shing myong nas rgyud la goms par bya ba dang /_bag chags gcig bcad pas gcod pa dang /_gnyis su zhen pas gnyis med du rtogs pa'o/_/_
[\[107a.2\]]de yang srid pa ni ma rig pa ste/_ri bo chen po ni khams gsum pa'o/_/'joms pa ni sangs rgyas kyi ye shes 'dir rig pa'o/_/mkhregs shing zhes bya ba ni/_/rdo rje chen po'i mtshan nyid de/_/snying po brtan zhing khang stong med/_/mi chod mi phyed mtshan nyid can/_/mi shigs pa ni mi
[\[107a.3\]]nyams pas/_/stong pa rdo rje zhes bshad do/_/zhes gsungs pas so/_/'chang ba ni bde ba dang tha mi dad pa ste/_'bras bu thams cad pa nyid kyi bar du'o/_/drag po chen po ni rnyed par gyur pa'o/_/drag shul che zhes pa ni bag chags thams cad kyi ye shes ngo bor mkhyen nas gnyen po
[\[107a.4\]]med pa ste/_de bas na/_bsod nams sdig pa dag dang 'bral med pa/_/zhes gsungs so/_/'jigs pa chen po ni gzung ba dang 'dzin pa ste/_de yang 'jigs par byed pa ni dus gsum gyi cha dang bral ba'i ye shes so/_/mgon po rigs mchog la sogs pa ni bya ba nan
[\[107a.5\]]tan gyi ye shes su bshad par bya ste/_rigs gcig tu nan tan bya ba dang /_bla mas bstan pa'i don dang /_de nyid lam du bya ba dang rang dang gzhan gyi don du phun sum tshogs pa la nan tan du bya ba'o/_/de yang mgon po ni sangs rgyas so/_/rigs mchog ni lnga'o/_/chen po ste
[\[107a.6\]]zhes bya ba ni bde ba chen po'i rigs so/_/bla ma gsang sngags ni bla mas bstan pa gsang sngags kyi de kho na nyid de/_chos thams cad la rab tu mi gnas pa'i zung 'jug ni che ba'i mchog go/_/de nyid lam du byed pa ni tshul la gnas pa'o/_/de ji lta bur 'gyur zhe na/_rang dang
[\[107a.7\]]gzhan gyi phun sum tshogs pa ste/_theg pa chen po'i tshul gyi mchog_/ces bya'o/_/don mchog ma yin par bstan pa yang /_gzhan don phun tshogs sangs rgyas kyi 'bras bu gtso bor bshad pa ste/_sangs rgyas la sogs go 'phang gzhan/_/des na don de 'bras bur
[\[107b\]]
[\[107b.1\]]brjod/_/ces gsungs so/_/ma ning gi yi ge ni/_sdud par byed pa nyid kyis lcags kyu la sogs pa'i rnam par dag pa ste/_ye shes mthar thug pa mtshon pa'i phyir ro/_/sangs rgyas la sogs pa rgyud nyid du bshad par bya ste/_/sangs rgyas ni spangs pa dang ye shes phun sum
[\[107b.2\]]tshogs pa'i bdag nyid spros pa thams cad dang bral ba'i dbyings so/_/rnam par snang ba ni longs spyod rdzogs pa'i 'khor los sgyur ba'o/_/mdzad pa ni sems can gyi don du sprul pa'i sku'o/_/dbyer mi phyed pa ni che ba ste/_rang bzhin nyid kyis gnas pa'i ngo bo nyid kyi sku'o/_/thub
[\[107b.3\]]pa chen po ni yon tan brjod kyis mi lang ba dang ldan pa'o/_/gang gis mthu dang ldan zhe na/_thub chen ldan zhes bya ste/_dus rtag tu mnyam par gzhag pa dang ldan pas so/_/'bras bu de dang nye bar gyur pa ni gsang sngags kyi tshul chen po ste/_de yang /_phyi rol nang dang gnas 'di
[\[107b.4\]]kun/_/yang dag tu ni rang bzhin med/_/gcig dang du ma'i rang bzhin no/_/bral ba'i phyir ni gzugs brnyan bzhin/_/zhes gsungs pa ni/_mngon par zhen pa dang bral ba'i gzugs brnyan tsam mam/_'di ni gzugs brnyan no zhes brtags pa tsam yang bral ba ni mtha' bzhis
[\[107b.5\]]dben pa'i dbu ma chen po'o/_/de nyid la yang gsungs pa/_sna tshogs rtag pa ma yin zhing /_/chad par yang ni khas mi len/_/rtag dang chad pa gnyi ga med/_/gnyi ga yin pa ma yin pa/_/mtha' bzhi las ni rnam grol ba/_/de ni dbu ma pa yi rigs/_/zhes gsungs so/_/rig
[\[107b.6\]]pa rdzas yang dag tu 'dod pa dang bcas pa ma yin te/_dper na shing sna tshogs pa las me byung ba'i dus na me lce gcig tu gnas so/_/shing zad pa'i dus na me de nyid gnas pa bzhin du ming du btags pa dang blo yis brtags pa sna tshogs pa la skye ba med pa'i me lce gcig tu gyur nas gang
[\[107b.7\]]gzhan gyi sgro 'dogs zad pa de'i tshe/_skye ba med pa tsam yang mi gnas pa ste kho bo ni 'dod pas stong pa'i phyir/_de yang sems rang gi skal bar bya ba'i phyir/_slob dpon gsang ba shes rab dang /_/de nas de ltar yang bzhi pa/_/zhes gsungs pa nyid kyis/_phyi'i tshul
[\[108a\]]
[\[108a.1\]]la 'jug pa'i sbyor ba ni ma yin te/_/dbang bskur bzhi yi grangs kyis ni/_/dga' ba la sogs rim zhes bya/_/zhes gsungs pa nyid kyis nang gi bdag nyid can du bya ba'i tha tshig ste/_gzhan du rgyas par bstan pas 'dir rgya cher ma spros so/_/'on kyang cung zad tsam
[\[108a.2\]]zhig bstan par bya ste/_dang por dga' ba tsam nyid de/_mchog tu dga' ba de las lhag_/dga' bral dga' ba gsum pa ste/_/bzhi pa lhan cig skyes pa brjod/_/ces gsungs pas gsum pas mtshon pa'i gzhi pa bstan pa'o/_/mtshon par byed pa dga' bral ni ma yin te/_dang po
[\[108a.3\]]dga' ba 'gro ba'i tshul/_/de bzhin mchog dga' 'gro ba nyid/_/dga' bral dga' ba 'gro ba ste/_/gsum pa lhan cig skyes med do/_/zhes gsungs pas so/_/de dag tu ji ltar rig pa'i tshul ni/_/de ltar slob ma'i spyod yul du/_/ro gcig par yang bya ba nyid/_/rang rig ye shes gyur pa ni/_/rang bzhin rig pa spangs
[\[108a.4\]]pa yin/_/mkha' mnyam rdul bral stong pa ste/_/dngos dang dngos med bdag nyid mchog_/ces bya ba la sogs pa gsungs te/_zhi ba'i bde ba rnyed pa zhes bya ba'i don to/_/de lta bu'i ye shes brtan par byed pa yang thun mong dang thun mong ma yin pa'i khyad par gyis/_khyod kyis srog
[\[108a.5\]]chags gsad par bya/_/ma byin par yang blang bar bya/_/mi tshangs par yang spyad par bya/_/brdzun gyi tshig kyang smra bar bya/_/zhes gsungs pa ni/_shes pa'i gnas skabs kyis shes par bya'o/_/de las gzhan pa yang /_sha chen dam tshig mchog gis ni/_/rdo rje gsum mchog
[\[108a.6\]]bsgrub par bya/_/bshang gci'i dam tshig mchog gis ni/_/rig pa 'dzin pa'i gtso bor 'gyur/_/glang po'i sha yi dam tshig gis/_/mngon shes lnga yang thob par 'gyur/_/rta sha dag gi dam tshig gis/_/mi snang ba yi bdag por 'gyur/_/khyi sha dag gis dam tshig gis/_/_
[\[108a.7\]]dngos grub thams cad 'grub par 'gyur/_/ba lang sha yi dam tshig gis/_/rdo rje dgug pa mchog tu 'gyur/_/zhes bya ba la sogs pa spyad par bya'o/_/gal te rnyed par dka' ba dang /_/las dang po par gyur pa na/_/sha rnams thams cad med na yang /_/thams cad bsam pa rnam
[\[108b\]]
[\[108b.1\]]par dag_/ces bsam pa'i stobs kyis spyad par bya'o/_/gzhan/_'grub pa'i thabs ni 'gyur phyir dang /_/nor la sogs pa bsgrub phyir dang /_/sems can don du de nyid bcas/_/brtul zhugs zhal gyis bzhes pa yin/_/zhes pas drod dang 'brel par spyad par bya'o/_/gzhan yang /_/gang
[\[108b.2\]]gis shes na ming po ste/_/sring mo yang ni the tshom med/_/ces pas brda dang mtshan mas shes par byas la/_/gnas la sogs pa phyi nang du sbyar ba dang /_skye ba bdun pa'i bsgrub pa brtsam par bya'o/_/de dag thams cad kyi byed pa por gyur pa ni bla ma rdo rje 'dzin pas mnyes par bya'o/_/de lta
[\[108b.3\]]bu'i rgyud sbyang zhing grol bar bya ba ni/_/rim pa gnyis kyi khyad par te/_/de yang bskyed pa'i rim pa dang /_/rdzogs pa yi ni rim pa gnyis/_/rim pa gnyis la brten nas ni/_/rdo rje 'chang gis chos ston to/_/zhes gsungs pa'i phyir/_las dang po pa rnams kyis bskyed pa'i rim pa'o/_/_
[\[108b.4\]]rnal 'byor bas bsgom par bya ba ste/_/de yang /_bskyed pa'i rim pa'i ngo bo nyid/_/dang por re zhig shes byas la/_/zhes gsungs pa nyid kyis re zhig pa'i rnal 'byor la gnas par bya'o/_/de dag gis sbyor bar 'gyur ba yang /_/gzugs sogs yul ni gzhan dag kyang /_/rnal
[\[108b.5\]]'byor pa la gang snang ba/_/de kun dag pa'i rang bzhin te/_/'gro ba sangs rgyas rang bzhin nyid/_/ces gsungs pa bsgom par bya ba kho na'o/_/gzhan yang rdzogs pa'i rim pa ni dbang po mchog gi rnal 'byor gyis bsgom par bya ste/_de yang /_rdzogs pa'i rim pa'i rnal 'byor gyis/_/_
[\[108b.6\]]'bad pa thams cad spang bar bya/_/zhes gsungs pas/_/'bad pa med pa'i rnal 'byor bsam gtan du bya'o/_/gzhan la ni sems gzhag par bya ba'i phyir/_rin chen chen po'i kha dog lnga/_/yungs kar gyi ni 'bru tshod tsam/_/sna yi rtse mor nan tan du/_rnal 'byor pa yis
[\[108b.7\]]rtag tu bsgom/_zhes gsungs so/_/de la/_/brtan pa cung zhig thob pa yis/_/rang bzhin gyis 'od gsal ba/_/thams cad ma skyes zag pa med/_/byang chub med cing mngon rtogs med/_ces gsungs pa ni shes rab kyi pha rol tu phyin pa'i dam tshig rjes su dran pa'i mchod pa'o/_/_
[\[109a\]]
[\[109a.1\]]gzhan yang /_/thams cad rang bzhin 'od gsal ba/_/mtshan med mi 'gyur nam mkha' bzhin/_/gnyis med gnyis su med min bzhin/_/zhes gsungs pas/_/gong du bshad pa'i byang chub kyi sems rdo rje'i rnal 'byor du bya ba'o/_/de yang nang gi spyod pa la mnyam par
[\[109a.2\]]ma bzhag na/_ye shes chen po las sems thogs pa med par mi 'gyur ba'i phyir/_/yid pham par 'gyur ba'i gnas gsungs pa ni/_/sa phyogs gtsang zhing rnam par dben pa'am/_/rgyal nyid skye zhing zhi ba'i gnas rnams kun/_/bshang gci khu ba sogs pas byugs pa 'am/_/rgyal ba
[\[109a.3\]]mchod phyir rtag par rab tu bya/_/zhes pas na/_dang po pas chad du brjod pa'i gnas bar du gcod pa dang bral ba/_/'tsho ba rnyed par sla ba rtag tu mchod par bya ba ni/_/bud med sems ni rab brtan pa/_/lo grangs bcu gnyis lo rnyed pa/_/rigs kyi sbyor ba rab bsgoms te/_/bdag gi khu
[\[109a.4\]]bas mchod par bya/_/zhes gsungs pa'i don ni/_/dbang po gnyis ni mnyam gzhag ste/_/mkhas pas rang gi khu bdag_/rnal 'byor bas ni rtag tu dbyung /_/dkyil 'khor dkyil 'khor tshul du bya/_/zhes gsungs pas/_/de la dngos grub tu 'gyur ba ni/_dbang po gnyis ni
[\[109a.5\]]mnyam sbyor bas/_/sangs rgyas dngos grub thob par 'gyur/_/zhes gsungs pa dang /_/skye ba med pa'i yid ngal sos pa'i bde bas ni thams cad spyad par bya ba kho na ste/_'dod pa'i longs spyod thams cad la/_/ji ltar 'dod pa bsten na ni/_/'di lta bu yi sbyor ba yis/_/byang chub
[\[109a.6\]]myur du thob par 'gyur/_/zhes bya ba 'dis ni rten gyi skye 'jig med pa'i rnal 'byor du 'gyur ro/_/gzhan yang rim pa gnyis kyi gnas skabs 'ga' la yang bdag dang gzhan gyi don du dngos grub sgrub pa dang /_zhi ba la sogs pa'i las sna tshogs pa ni rdzas 'ba' zhig gis 'byung ba dang
[\[109a.7\]]bsam gtan tsam gyis 'grub pa dang /_sngags dang ldan pas 'grub pa dang /_de yang 'khrul 'khor dang ldan pas 'grub pa ste/_de bas na/_byang chub med par dge mi 'jug_/ces gsungs pas/_'gro ba'i don du don chen po la dmigs par bya ba ste/_de las 'byung ba ni
[\[109b\]]
[\[109b.1\]]'bras bu'o/_/de ltar gsang sngags kyi tshul chen po'i bdag nyid can ni dman pa'i gang zag gis mi 'grub ste/_de yang /_/thos pa chung zhing nga rgyal ldan/_/sba ba med par mang du smra/_/rjes su gzung bar mi nus pa/_tsan+dan zhes bya ba'i gang zag go/_/zhes bya ba la sogs pa ni ma yin te/_/_
[\[109b.2\]]de yang gang la bshad par bya ba ni/_/rdzogs pa'i rim pa'i skal ldan zhing /_/rtag tu spyod pas rnam brgyan pa/_/de ni rin chen gang zag ste/_/slob ma la bshad snod yin no/_/zhes gsungs so/_/de lta bu'i gang zag ni khyu mchog dang mtshungs pa ste/_mngon par rnyed pa'i don du 'gyur ro/_/_
[\[109b.3\]]pha rol tu phyin pa bcu la sogs pa ni pha rol tu phyin pa'i rang bzhin thams cad rdzogs par bshad par bya ste/_/bcu ni sbyin pa la sogs pa la bya la/_/de yang /_sbyin dang tshul khrims bzod brtson 'grus/_/bsam gtan dang ni shes rab thabs/_/stobs dang smon lam ye shes dang /_/_
[\[109b.4\]]'di dag pha rol phyin bcur 'dod/_/ces gsungs pas kho bo sangs rgyas kyi gsung gi sdom pa las ma rmongs par bya ba'i phyir rab tu dbye bar bya ste/_zang zing dang /_skyabs dang /_chos kyi sbyin pa'o/_/sdom pa dang /_dge ba chos sdud pa dang /_sems can don byed pa ni tshul khrims so/_/sdug
[\[109b.5\]]bsngal dang du len pa dang /_gnod pa byed pa la ji mi snyam pa dang /_zab mo'i chos la bzod pa'o/_/go cha dang /_sbyor ba dang mthar phyin pa ni brtson 'grus so/_/yon tan mngon par grub pa dang /_mi g.yo ba dang /_sems can gyi don byed pa ni bsam gtan no/_/thos pa dang
[\[109b.6\]]bsam pa dang /_bsgom pa ni shes rab bo/_/rang gi skyon mi sdug pa dang /_sems can gyi don byed pa dang /_myur du byang chub pa ni thabs so/_/rang gi tshogs rgyun du sogs pa dang /_de sems can gyi don dang 'brel ba dang /_sangs rgyas kyi zhing yongs su dag par smon pa ni smon
[\[109b.7\]]lam mo/_/las dang las kyi rnam par smin pa mi 'jug pa dang /_nyon mongs pa mi sdud pa dang /_bdud dang rgol bas mi tshugs pa ni stobs so/_/rtog pa dang mi rtog pa mnyam par 'bigs pa dang /_ro gcig pa dang /_thams cad las mi 'da' ba ni ye shes so/_/thob pa ni
[\[110a\]]
[\[110a.1\]]de thams cad shes rab kyis zin par thugs su chud pa'o/_/ste zhes pas gzhan sdud pa'o/_/bcu la gnas pa ni legs par sbyangs pa dang /_bcu gnas pa zhes bya bar yang sbyar te/_stong nyid bsgoms pas grol 'gyur gyi/_/sgom pa lhag ma de don yin/_/zhes
[\[110a.2\]]gsungs pa'i don yin no/_/bcu pa dag ni 'khor gsum yongs su dag pa'i bsngo ba ste/_ldan pa yang sbyar bar bya'o/_/shes bcu ni chos shes pa dang /_rjes su rtogs pa shes pa dang /_pha rol gyi sems shes pa dang /_kun rdzob shes pa dang /_sdug bsngal shes pa dang /_kun 'byung shes
[\[110a.3\]]pa dang /_'gog pa shes pa dang /_lam shes pa dang /_zad pa shes pa dang /_mi skye ba shes pa'o/_/rnam par dag pa'i bdag nyid ni shes par byas shing /_de nyid dang bral bas dbu mar 'gyur ba'o/_/rnam dag 'chang ba po ni spang bya dang spong byed gnyis gnyis med du gyur ba'i bde ba chen po
[\[110a.4\]]brnyes pa'o/_/rnam pa bcu po ni 'jig rten pa'i lta bar phal cher 'gyur ba ste/_gcig pur 'dzin pa dang /_rgyur 'dzin pa dang /_za bar 'dzin pa dang /_byed pa por 'dzin pa dang /_rang dbang du 'dzin pa dang /_rtag par 'dzin pa dang /_kun nas nyon mongs par 'dzin pa dang /_rnam par
[\[110a.5\]]byang bar 'dzin pa dang /_rnal 'byor can du 'dzin pa dang /_ma grol ba grol bar 'dzin pa'o/_/don bcu zhes pa ni 'dzin pa bcu rnam par dag pas de kho na nyid bcur 'gyur la/_de nyid ming dang bral bar 'gyur bas don zhes bya ba ste/_de yang rtsa ba'i de kho na nyid dang /_mtshan nyid
[\[110a.6\]]kyi de kho na nyid dang /_phyin ci ma log pa'i de kho na nyid dang /_'bras bu'i de kho na nyid dang /_rgyu'i de kho na nyid dang /_rnam par dag pa'i spyod yul gyi de kho na nyid dang /_bsdu pa'i de kho na nyid dang /_dbye ba'i de kho na nyid dang /_mkhas pa'i de kho na nyid dang /_rags pa dang phra ba'i de kho na
[\[110a.7\]]nyid do/_/thub pa'i dbang po'i don ni 'jam dpal ye shes sems dpa'o/_/stobs bcu ni gnas dang gnas ma yin pa mkhyen pa'i stobs dang /_mos pa sna tshogs pa mkhyen pa'i stobs dang /_bsam gtan dang ting nge 'dzin mkhyen pa'i stobs dang /_rnam par thar pa
[\[110b\]]
[\[110b.1\]]pa dang /_snyoms par 'jug pa mkhyen pa'i stobs dang /_kun nas nyon mongs pa dang /_rnam par byang ba mkhyen pa'i stobs dang /_las dang las kyi rnam par smin pa mkhyen pa'i stobs dang /_thams cad du 'gro ba'i lam mkhyen pa'i stobs dang /_sngon gyi gnas rjes su
[\[110b.2\]]dran pa mkhyen pa'i stobs dang /_'chi 'pho dang skye ba mkhyen pa'i stobs dang /_zag pa zad pa mkhyen pa'i stobs kyis 'gro ba'i don mdzad pas na khyab pa'i stobs kyi bdag ces bya'o/_/de dag la 'khor ba'i skyon gyis ma gos pa ma yin te/_rnam bcu dbang ldan zhes bya ba
[\[110b.3\]]ni dbang rnam pa bcu dang ldan pa ste/_tshe la dbang ba dang /_las la dbang ba dang /_yo byad la dbang ba dang /_mos pa la dbang ba dang /_smon lam la dbang ba dang /_rdzu 'phrul la dbang ba dang /_skye ba la dbang ba dang /_chos la dbang ba dang /_sems la dbang ba dang /_ye shes la dbang
[\[110b.4\]]ba'o/_/che ba po zhes bya ba ni de ltar theg pa chen po dang /_theg pa chung ngu dang /_phyi rol pa dang /_sangs rgyas kyi che ba thams cad dang ldan par bstod pa'o/_/thog ma med pa zhes bya ba la sogs pas ni byin rlabs kyi rang bzhin du bshad par bya ste/_rgyus stong bas na thog ma med pa'o/_/_
[\[110b.5\]]rkyen dang bral bas na spros med bdag ces bya'o/_/de bzhin nyid bdag ni mi 'gyur ba'i ye shes snang ba med pa de nyid do/_/de yang /_sku dang gsung thugs rab tu dag_/nam mkha' dang ni mnyam pa nyid/_/rnam par mi 'gyur snang ba med/_/rdo rje'i sku la phyag 'tshal 'dud/_/_
[\[110b.6\]]ces pa gsungs pa nyid kyis dag pa'i bdag nyid do/_/bden par smra zhes pa ni rten cing 'brel par 'byung ba'i don zab mo dbang po mchog las gsungs pa ste/_'di la bsal bar bya ba med/_/gzhag par bya ba cung zad med/_/yang dag nyid la yang dag blta/_/yang dag mthong
[\[110b.7\]]na rnam par grol/_/zhes gsungs pa la sogs pa'o/_/zhing zhes pa ni gang dang gang 'dul ba la de dang de'i gzugs kyis rang rang gi bsam pa dang rjes su mthun par ston pa'o/_/tshig mi 'gyur zhes pa ni ji skad smras pa de bzhin du mdzad pa ste/_chos thams cad sgyu ma
[\[111a\]]
[\[111a.1\]]dang /_smig rgyu dang /_chu zla dang /_brag ca dang /_mig yor dang /_sprul pa lta bur mkhyen cing gzhan la yang ston par mdzad pas/_gnyis med gnyis su med par ston/_/zhes bya'o/_/de'i rgyus yang dag pa'i mtha' la rnam par gnas shing /_byin gyi rlabs mnga' yang de
[\[111a.2\]]nyid kyi mthur rig par bya'o/_/bdag med ces bya ba ni dbugs dbyung ba gnyis kyis lta ba gnyis mi gnas pa ste/_dper na seng ge'i sgras ri dwags la sogs pa thams cad 'jigs par byed pa ltar/_bdag med pa'i sgras mu stegs kyi rtag chad gnyis 'jig par byed do/_/kun du 'gro
[\[111a.3\]]ba ni kun du bzhud pa'o/_/ci mdzad ce na/_don yod pa'i stobs kyis bzhud pa'o/_/thams cad du mi 'byon pa yang ma yin te/_de bzhin gshegs pa bzhud pa ni/_dper na sngon du bgrod pa'i yul yid 'jug pa ltar mgyogs pa'o/_/thog ma dang bcas pa ma yin te/_rgyal ba ni
[\[111a.4\]]'khor ba las rnam par rgyal ba'o/_/byang chub sems dpa' dang mtshungs pa ma yin te/_bdud bzhi dang nyon mongs pa'i dgra las rgyal ba'o/_/byang chub sems dpar mdzad pa ma yin te/_rigs kyi 'khor los sgyur bas chos ston pa'o/_/'gal bar dgongs pa stobs po che/_/zhes
[\[111a.5\]]gsungs pa ste/_sprul pa dang rang rgyud kyi khyad par gyis so/_/dgos pa rnam pa gnyis ltar ma yin te/_gcig gi rang bzhin gyi nus pas sprul ba yin/_'dir rtogs pa dang snying rje dang smon lam mngon du gyur pas snang ba yin no/_/tshogs zhes bya ba ni 'phags pa nyan thos kyi dge 'dun
[\[111a.6\]]de'i slob dpon du gyur pa ni sprul pa'i sku'o/_/gnyis pa ni rang sangs rgyas kyi dge 'dun te/_de'i bdag po ni 'khor los sgyur ba'o/_/gsum pa ni byang chub sems dpa'i dge 'dun te/_de'i rje ni longs spyod rdzogs pa'i sku'o/_/bzhi pa ni de bzhin gshegs pa ste/_de'i bdag po ni rdo rje 'chang ngo /_/_
[\[111a.7\]]de dag thams cad kyi dbang dang ldan pa ni 'jam dpal ye shes sems dpa'o/_/khyad par bstan pa'i dgos pa ni mthu chen po dang ldan pa'i rdo rje 'chang gis snod dang ldan pa'i slob ma ni gces pa ste/_de 'dzin par mdzad pa ste/_'dir ni gzhung lugs la yang sbyar bar bya'o/_/rnam rtog
[\[111b\]]
[\[111b.1\]]mnga' ba ma yin te/_dper na dpag bsam shing la rnam par rtog pa med kyang 'dod yon mi 'dra bar 'byung ba'i so so'i bsam pa'i khyad par gyis so/_/de bzhin du 'jam dpal ye shes sems dpa' la rnam par rtog pa mi mnga' yang /_sems can gyi bsam pa'i stobs kyis sku sna tshogs
[\[111b.2\]]su snang bar 'gyur ro/_/skyon med pa ma yin te/_blo chung ba rnams zab mo la 'jigs pa dang /_dngangs pa dang /_skrag pa dang /_skyi g.ya' ba dang /_skur pa 'debs pa dang /_mi 'jug cing gzhan 'jug tu mi ster bar 'gyur bas bstan par mi bya'o/_/de yang /_chung ngu rnams mi brid pa'i phyir/_/de
[\[111b.3\]]nyid tshol ba thog ma yin/_/thams cad yod ces brjod par bya/_/don rnams mtshungs shing chags med pa/_/phyis ni rnam par bden don nyid/_/ces gsungs so/_/rlom sems dang bcas pa ma yin te/_tshul dang tshul chen po 'chad kyang gzhan gyir dring mi 'jog go/_/yang na
[\[111b.4\]]mchog tu gyur ba gzhan mi gnas pa'o/_/tshig ces pa ni/_e waM ste de'i rje bo ni bcom ldan 'das so/_/gnyis pa ni dbyangs dang gsal byed de'i bdag po ni sku gnyis pa'o/_/smra ba ni ming gi tshogs te/_gzhung lugs 'dzin pas na mkhas pa'o/_/tshig ni glegs bam gyi tshig ste la zhes
[\[111b.5\]]pas de nyid gzhir byas la/_dbang ni thabs sna tshogs pa ston pa'o/_/tshig ni 'gro ba mtha' yas pa'i skad la/_gsung dbyangs yan lag drug cu dang ldan pa sgrogs pas mtha' yas so/_/tshig ni theg pa chen por gsungs la bden par smra ba ni bshad zin to/_/ste zhes pas
[\[111b.6\]]khyab par ston pa'o/_/de yang brtags pas sdug bsngal gyi bden pa dang /_rlung bcu kun 'byung gi bden pa dang /_sgyu ma 'gog pa'i bden pa dang /_stong pa lam gyi bden pa'o/_/yang na log pa'i kun rdzob dang /_yang dag pa'i kun rdzob dang /_rnam grangs pa'i don dam pa'i bden pa
[\[111b.7\]]dang /_/rnam grangs ma yin pa'i don dam pa'i bden pa ston pa'o/_/de las gzhan pa ni sdug bsngal shes par bya/_kun 'byung spang bar bya/_'gog pa mngon du bya/_lam sgom par bya ba ston pa'o/_/de las byung ba'i 'bras bu bshad par bya ste/_phyir mi ldog pa phyir mi 'ong /_/_
[\[112a\]]
[\[112a.1\]]zhes pa ni 'bras bu thob pa smos pas rgyu la zhugs pa shes par bya ste/_nyan thos kyi theg pa'i 'bras bu'o/_/rang rgyal bse ru'i tshul zhes bya ba ni tshogs na gnas pa yang shes par bya ste/_rang sangs rgyas kyi 'bras bu'o/_/de yang khyad par ji lta bu dang ldan zhe na/_
[\[112a.2\]]nges par 'byung ba ni nges par 'byung ba'i tshul khrims so/_/sna tshogs ni so so'i sgo'i khyad par ro/_/spong ba bdun dang bcu'o/_/de las 'byung ba ni dge slong la sogs pa'i yon tan ni 'byung ba sa la sogs pa'o/_/chen po ni nang rten cing 'brel par 'byung ba'i sbyor ba'o/_/_
[\[112a.3\]]rgyu ni byed pa po ste gcig po zhes bya ba ni lhan cig skyes pa'i ye shes so/_/de'i khyad bar ni bde ba chen po rnyed pas mtha' gnyis la 'jigs pa med pa thob pa'o/_/mngon zhen gyi gdung ba dang bral bas/_stong pa dang /_gsal ba dang /_bde ba ngang gis 'byung bas dri mas ma gos pa ni/_
[\[112a.4\]]gsal bar 'gyur bas rnyog pa med ces pa ste/_thun mong ma yin pa'i theg pa chen po'o/_/rig pa dang ni zhes pa ni lhag pa'i tshul khrims kyi bslab pa'o/_/rkang par ldan zhes pa ni lhag pa'i sems dang lhag pa'i shes rab kyi bslab pa'o/_/de las bde bar gshegs pa la
[\[112a.5\]]sogs pa'i yon tan 'byung ba ni thun mong gi theg pa chen po ste/_de thams cad kyi ston par gyur pa'i 'dren pa zhes gsungs so/_/bdag gi la sogs pa ni gnyis dang bral ba'o/_/bden pa la sogs pa ni gnyis su med pa'o/_/'khor ba la sogs pa ni yongs su dag pa'i dri
[\[112a.6\]]ma med pa'i cha'i phun sum tshogs pa'o/_/bya ba dang bral ba ni 'bad pa dang bral ba'o/_/des nyon mongs pa'i 'dam mi gnas pa ni skam sar gnas zhes bya'o/_/ye shes 'ba' zhig las byung ba/_/zhes bya ba ni rgyu dang lam dang 'bras bu thams cad lhan cig skyes pa ste/_des
[\[112a.7\]]gzugs la sogs pa 'joms pas thams cad dam pa'i chos su 'gyur te/_gnyug ma 'od gsal ba'i chos kyi rgyal po dang ldan no/_/de bas na 'jig rten pa thams cad la snang bar byed pa ni mchog rgya chen po nyid do/_/kho bo ni mi gnas pa'i sa bon las mi gnas pa'i
[\[112b\]]
[\[112b.1\]]'bras bur 'byung zhes brtags pa ltar 'dir yang rnal 'byor gyi ye shes su bya ba'i phyir/_chos ni sna tshogs la chos kyi dbang phyug ni sems so/_/chos rnams rigs brgyad la mchog gi rgyal po ni lhan cig skyes pa ste/_de legs par sangs rgyas kyi lam ston pa'i phyir/_
[\[112b.2\]]the tshom la mi gnas so/_/don ni gzugs la sogs pa ste/_grub pa ni rang gi ngo bor ro/_/bsam pa ni ma bcos pa ste grub pa ni brtags mi gnas pa'o/_/rnam par mi rtog pa'i dbyings ni bstan pa thos pa dang 'phel ba dang 'grib pa med pas mi zad pa zhes bya'o/_/de'i phyir
[\[112b.3\]]zad mi shes zhes gsungs te/_rgyun chad la mi gnas so/_/bsod nams ldan pa ni rdo rje slob dpon mchog ma yin te/_bsod nams kyi shugs kyis bskyed pa'i phyag rgya ste/_ye shes ni gzugs brnyan gyi lhan cig skyes pa bsgoms pa la sogs pa'o/_/ye shes khyad par che zhes bya ba
[\[112b.4\]]yongs su rdzogs pa'i rnal 'byor pa ste/_ngo bo nyid kyi rnal 'byor pa ni ye shes ldan pa'o/_/de ni dogs pa med pa'i bde ba dang /_stong pa nyid chen po gnyis zung 'jug tu tha dad pa yod med shes zhes bya'o/_/de la blo dang rang gi bye brag gis thun mong dang thun mong ma yin pa la sbyar bar bya ste/_
[\[112b.5\]]spang bya dang spong byed gnyis gnyis la mi gnas zhes bya ba dang /_spang bya gnyis med dang spong byed gnyis med ni gnyis su med pa ste/_de yang mi gnas pa ni tshogs gnyis la sogs pa'i yon tan dang ldan pa'o/_/rnal 'byor can zhes pa ni bden pa yang bral ba'i mi gnas pa'o/_/_
[\[112b.6\]]bsam gtan ni rtse gcig pa'o/_/bsam bya ni blo ste/_de rang gi ngo bor ldan pas mchog ces bya ste/_rang byung bas dus gsum la mi gnas so/_/de yang rang rig pa'i ngo bor bstan pa'i phyir/_so so rang rig ces pa ni rkyen gzhan la rag ma las pa'o/_/mi g.yo ba ni mi bskyod pa ste/_
[\[112b.7\]]gnyis med gnyis la mi bskyod pa dang /_gnyis kyis gnyis med mi bskyod pa ste/_/'khrul pa dang ma 'khrul pa'i bye brag gis so/_/de nyid ni dpal mchog dang po'i skyes bu ste/_bcom ldan 'das so/_/dang po zhes pa ni zla ba tshes gcig pa lta bu ste/_'jam dpal ye shes sems
[\[113a\]]
[\[113a.1\]]dpa' dang po'o/_/sku gsum la sogs pa ni de nyid la thams cad mnga' ba'o/_/cod pan zhes pa ni dkyil 'khor pa thams cad do/_/skyed pa po zhes pa ni thams cad kyi byed pa po'o/_/sras po zhes bya ba ni rgyal po'i phru gu lta bu ste/_mngon sum du ma gyur pa la dgongs
[\[113a.2\]]pa'o/_/dam pa'i mchog ces pa ni sras la khyad par du gyur pa'o/_/skye gnas kyi rnyog pa can ma yin te/_shes pa srid pa gsum du 'byung la/_srid gsum skye ba med pa'i sems kyi rang bzhin du rig pas skye gnas med pa'o/_/dngos po'i rnyog pa can ma yin te/_chos ni gzugs la
[\[113a.3\]]sogs pa'o/_/de las 'byung ba ni srid pa gsum mo/_/de rten 'brel las skyes pa'i sbyor ba'i rang bzhin med pa ni sel zhes bya'o/_/du ma'i rnyog pa can ma yin te/_gcig pu zhes bya ba'i don bshad zin to/_/lam gyi rnyog pa can ma yin te/_skyes ma thag tu 'gro ba'i bdag_/ces bya ba'i
[\[113a.4\]]don ni/_dper na 'khor los sgyur ba'i rgyal po'i bu bzhin du chos thams cad kyi bdag por gyur pas so/_/bcos ma'i rnyog pa can ma yin te/_nam mkha' las byung zhes bya ba ni rgyu las ma skyes pa ste/_rkyen la rag ma las par rang 'byung ba'o/_/btang snyoms kyi rnyog pa can ma yin te/_
[\[113a.5\]]dper na mes bsregs shing gsal bar byed pa ltar/_'dir yang mi bo che zhes pa ni/_mun pa la ni mar me bzhin/_/zhes bya ba ste bshad zin to/_/dngos po'i rnyog pa can ma yin te/_'od chen la sogs pa'o/_/ma rig pa'i rnyog pa can ma yin te/_ye shes skar ma lam me ba/_/zhes bya ba la rtsod
[\[113a.6\]]gzhi the tshom med par byed pa'o/_/phyogs kyi rnyog pa can ma yin te/_'gro ba'i la sogs pas so/_/gzi brjid chen po zhes bya ba ni ye shes lngar dbyer mi phyed pa ste/_rang bzhin gyis 'od gsal bas brtags pa'i rnyog pa thams cad dang bral ba'o/_/da ni de nyid mya ngan las 'das pa'i
[\[113a.7\]]'khor lor snang bar bshad par bya ste/_sngags mchog ni ye shes la gsungs la/_mnga' bdag ni rigs thams cad kyi'o/_rig sngags la sogs pa ni bshad zin to/_/des ci mdzad ce na/_'gro ba kun dga' bar byed pa'i snying rje'i dmigs pa dang ldan pas so/_/drang srong ni rgyun
[\[113b\]]
[\[113b.1\]]dag pa ste che dgu ni de bzhin gshegs pa la sogs pas so/_/des mchod cing brjod pa'i gnas ni 'jam dpal ye shes sems dpa'o zhes dgongs so/_/de la rnal 'byor mchog gi mchod brjod ji ltar bya ba'i tshul bshad par bya ste/_rigs gsum ni sku gsung thugs 'chang ba ni gsang ba
[\[113b.2\]]gsum tha mi dad par ro/_/gsang sngags ni thabs dang shes rab ste/_nang gi bdag nyid du ldan pa la can zhes bya'o/_/de la yang /_la la shes rab rang bzhin te/_/ra sa thabs su yang dag gnas/_/a wa d+d+hU tI dbus nas su/_/gzung dang 'dzin pa spangs pa'o/_/zhes gsungs pas so/_/_
[\[113b.3\]]dam tshig chen po ni lhan cig ste/_gsang sngags 'dzin pa yang e waM gyi rnam grangs thams cad tha mi dad pa'o/_/gtso bo ni 'jig rten gyi skyabs su gyur pa'o/_/dkon mchog gsum 'dzin pa ni nang gi dkon mchog gsum ste/_de yang /_/stong pa snying rje tha dad med/_/sems ni gang du rab
[\[113b.4\]]bsgom pa/_/de nyid sangs rgyas chos dang ni/_/dge 'dun gyi yang bstan pa'o/_/zhes gsungs pa'i phyir ro/_/theg pa nyan thos la sogs pa ste/_dkon mchog gsum ni rnam dag tu ston pa'o/_/don yod zhags pa ni rnam par snang mdzad do/_/rnam par rgyal ba ni rin chen 'byung
[\[113b.5\]]ldan no/_/'dzin pa chen po ni mi bskyod pa'o/_/rdo rje zhags pa ni snang ba mtha' yas so/_/rdo rje lcags kyu zhags pa che ni don yod grub pa'o/_/rdo rje chen po zhags pas ni sems can bskyed pa dang dbang bskur ba'i ye shes kyis 'khor ba las rgyal ba dang /_de kho na nyid chen po 'dzin pa
[\[113b.6\]]dang /_/snying rje'i zhags pas 'khor bar 'jug kyang skyon gyis ma gos pa dang /_dam tshig gi lcags kyus 'gro ba'i don du phrin las mdzad pa'i rigs kyi 'khor lo brjod pa ste/_de dag ni chos kyi dbyings kyi ye shes la bstod pa'o/_/rdo rje 'jigs byed la sogs pa'i rgyud
[\[113b.7\]]nas bshad pa'i bar gyis yon tan gyi rnam grangs su bshad par bya ste/_de la rdo rje 'jigs byed ni rtags so/_/gnyis pa ni zhe sdang la sogs pa dag par byed pas don de nyid kyi rgyud las so/_/khro bo'i rgyal po ni ma rtogs pa dang rtogs pa'i khyad par gyis bde ba dang sdug bsngal
[\[114a\]]
[\[114a.1\]]gcod pa ste/_khro bo rnam par rgyal ba'i rgyud las so/_/gdong drug la sogs pa ni phyag na rdo rje dbang bskur ba'i rgyud las gsungs so/_/de yang sku dang /_gsung dang /_thugs dang /_ye shes dang /_dam tshig dang /_yon tan gyi mtshan nyid kun rdzob kyi thig le dang /_
[\[114a.2\]]dbyangs yig bcu gnyis dang /_lhan cig skyes pa'i ye shes dang /_bsam gyis mi khyab pa dang /_dmigs pa med pa'i snying rje dang /_de dang tha mi dad pa'i dam tshig ni bde ba dang /_dus kyi rlung zin pa dang /_zung du 'jug pa dang /_thams cad ro gcig pa dang /_re ba med pa'i smon lam dang /_
[\[114a.3\]]so sor rtog pa'i ye shes kyi mig gis bltas la zung rngu med pa dang /_rgyun mi 'chad pa dang /_sgro ma btags pa dang /_rang nyid 'byung ba dang /_re ba med pa dang sgro 'dogs chod pa'i lag tu thogs pas phyag rgya chen po'i stobs dang ldan pa'o/_/rig pa mchog gi rgyud las so/_/keng rus ni
[\[114a.4\]]snying po mtshon pa ste/_'khor lo bde mchog gi rgyud las so/_/mche ba gtsigs pa ni bdud bzhi bcom nas ye shes bzhi snang bar gyur pa ste/_/rdo rje gsang lus kyi rgyud las so/_/ha la ha la ni gnyis med kyi bcud kyis 'bigs pa ste/_don yod zhags pa'i rgyud las so/_/gdong
[\[114a.5\]]brgya pa ni gdul bya'i rnam rtog dang mthun par 'byung bas rgyal ba rnams ni chos kyi sku yin te/_rdo rje thod pa'i rgyud las so/_/gshin rje gshed po ni 'jig rten pa dang /_theg pa dang /_theg pa chen po la gnas pa ste/_de rtags dang lam dang /_rnal 'byor gyi 'joms pa ni gsang ba
[\[114a.6\]]'dus pa las so/_/bgegs ni nyon mongs pa dang /_snang ba dang /_rnam par rtog pa dang /_bdud de dag lhan cig skyes pa dang /_skye ba med pa dang /_gnyug ma dang /_don gcig pa nyid kyis rgyal ba ni rnam par snang mdzad/_sgyu 'phrul dra ba'i rgyud las so/_/rdo rje shugs chen ni rgyu 'bras
[\[114a.7\]]dbyer med pa ste/_dam tshig chen po'i rgyud las so/_/'jigs par byed pa ni rigs pa'i mthus gti mug nyid de bzhin nyid du gyur pa ste/_zla gsang thig le'i rgyud las so/_/rdo rje grags pa ni ye shes nyid sna tshogs su grags pa ste/_gnyis med rnam par rgyal ba'i rgyud las so/_/_
[\[114b\]]
[\[114b.1\]]rdo rje snying zhes bya ba ni ye shes lnga'i bsnyen par gyur ba ste/_zla gsang nor bu thig le rgyan gyi rgyud las so/_/sgyu 'phrul zhes pa ni thams cad sgyu ma dang 'phrul gyi rnam pa dang 'dra bar bstan pa ste/_khri drug stong pa 'di nyid las so/_/rdo rje gsus po che ni zung 'jug gis yid rgyas pa ste/_gsang
[\[114b.2\]]ba mchog gi rgyud las so/_/rdo rje las skyes ni sems bde ba chen po las sna tshogs skyes pa ste/_'byung phyogs bzhag pa'i rgyud las so/_/rdo rje bdag ces pa ni sna tshogs bde ba chen po nyid du bstan pa ste/_/rdo rjes 'og gi rgyud las so/_/rdo rje snying po mkha' 'dra ba/_/zhes pa ni
[\[114b.3\]]skyes pa dang /_theg pa gnyis kyis gcig pa ni nam mkha' dang 'dra ba ste/_nam mkha' 'dzin gyi rgyud las so/_/mi g.yo ba zhes bya ba ni sngar bshad do/_/he ru ka sgyu 'phrul dra ba'i rgyud las so/_/ral ba gcig gis bsgyings zhes pa ni/_rang gi ngo bor 'khor 'das thams cad ye shes
[\[114b.4\]]gcig gis bsgyings shing /_dbang po thams cad nyams myong gcig gis bsgyings pa ste/_rdo rje cod pan gyi rgyud las so/_/glang chen ko rlon gos su gyon/_/zhes pa ni/_rtogs pa la sems brtan pa dang /_thabs dang shes rab rgyud la goms par bya ba ste/_'khor lo bde mchog
[\[114b.5\]]gi rgyud las so/_/drag chen ha ha zhes sgrogs pa/_/zhes pa ni mtha' gnyis sel ba dang /_thabs dang shes rab kyi gsang ba gzhan la bsgrag par bya ste/_khams gsum rnam par rgyal ba'i rgyud las so/_/hi hi zhes sgrogs zhes pa ni/_/rang rgyud la sbyor ba ste/_khro bo thig le zla ba'i rgyud las so/_/_
[\[114b.6\]]'jigs par byed pa zhes pa ni/_rtag chad dang kyi mtha' dang bral ba ste/_kun las btus pa'i rgyud las so/_/gad mo chen po ni rang 'byung gsang ba mthong ba ste/_sku khros pa'i rgyud las so/_/gad rgyangs can ni zil gyis gnon pa'i gsung ste/_rdo rje thod pa'i rgyud las so/_/rdo rje gad mo
[\[114b.7\]]cher sgrogs bas zhes pa ni/_/rdo rje tsaN+Da lIr 'bar ba ste/_rdo rje bsam gtan gyi rgyud las so/_/rdo rje sems dpa' ni chos kyi sku ste/_de kho na nyid bsdus pa'i rgyud las so/_/sems dpa' che zhes pa ni longs spyod rdzogs pa'i sku ste/_dgyes pa rdo rje las so/_/rdo rje rgyal po bde ba che/_/zhes
[\[115a\]]
[\[115a.1\]]pa ni bde ba chen po'i sku ste/_pad+ma dang rdo rje snyoms par 'jug pa'i rgyud las so/_/rdo rje drag po dga' ba che/_/zhes pa ni sprul pa'i sku ste/_rtog pa bzhi pa'i rgyud las so/_/rdo rje hUM ste zhes bya ba ni rgyu med pa dang /_tshig dang bral ba dang /_mi gnas pa rang rgyud la sbyangs pa ste/_
[\[115a.2\]]he ru ka mngon par 'byung ba'i rgyud las so/_/hUM zhes sgrogs zhes pa ni/_de nyid gzhan la ston pa ste/_rdo rje mchog gi rgyud las so/_/mtshon du rdo rje mda' thogs pa/_/zhes pa ni tshogs drug thug phrad ye shes rang chas su ston pa ste/_sgyu 'phrul chen mo'i rgyud las so/_/rdo rje ral gris ma
[\[115a.3\]]lus gcod/_/ces pa ni ting nge 'dzin gyis goms pa'i mthu bstan pa ste/_dpal mchog dang po'i rgyud las so/_/rdo rje kun 'chang rdo rje 'chang /_/zhes pa ni sangs rgyas kyi ye shes yongs su rdzogs pa'i dus te/_dgongs pa 'dus pa'i lung bstan gyi rgyu las so/_/rdo rje gcig pu zhes pa ni
[\[115a.4\]]sngar bshad zin to/_/'jam dpal lung bstan pa'i rgyud las so/_/g.yul sel ni phung po la sogs pa'i tshogs bzlog pa ste/_dam pa dang po'i rgyud las so/_/rdo rje 'bar ba zhes pa ni/_bde ba chen po nyid rigs kyi sku sna tshogs su snang ba'i snying rje'i spyan te/_dam tshig bkod pa'i rgyud
[\[115a.5\]]las so/_/mig mi bzad ces pa ni/_sku sna tshogs nyid bde ba chen po'i skur gcig pa ye shes kyi spyan te/_bsam gtan rtse mo'i rgyud las so/_/skra yang rdo rje 'bar ba ste/_/zhes pa ni snying po srid pa gsum la khyab pa ste/_mngon par mthong ba'i rgyud las so/_rdo rje 'bebs pa ni
[\[115a.6\]]sku gsung thugs rab tu gnas pas phyag gi 'os su gyur pa ste/_bdud rtsi'i mchog gi rgyud las so/_/'bebs pa che zhes pa ni/_dam pa'i drin gyis bla ma'i bla ma dang /_rdo rje 'chang gi byin rlabs zhugs pa ste/_thugs khros pa rdo rje'i rgyud las so/_/mig brgya pa ste zhes pa ni/_
[\[115a.7\]]'gro ba thams cad kyi rgyud gzigs pa ste/_spyan ras gzigs snying gur gcig pa'i rgyud las so/_/rdo rje mig ces bya ba ni/_sangs rgyas spyan dang ldan pa ste/_rdo rje zhi ba'i bde ba'i rgyud las so/_/lus ni rdo rje'i ba spu can/_/zhes pa ni/_rdo rje ye shes kyi rnal 'byor rgyud las skyes pa'i ba
[\[115b\]]
[\[115b.1\]]spu'i bu ga re re zhig nas sangs rgyas thams cad kyi thabs dang shes rab kyi kha sbyor ba'i sdom pa bzhugs so/_/kun du kha sbyor ba'i rgyud las so/_/sen mo skyes pa rdo rje'i rtse/_/zhes pa ni sa bcu'i ye shes thugs su chud pa'am/_stobs bcu dang ldan pa ste/_gshin rje gshed bzhi brgya lnga bcu'i
[\[115b.2\]]rgyud las so/_/rdo rje snying po zhes pa ni 'khor ba bde chen gyi snying po can te/_mngon par byang chub pa'i rgyud las so/_/pags pa mkhregs zhes pa ni/_go cha gsum dang ldan pa ste/_sgyu ma bsgrags pa'i rgyud las so/_/rdo rje phreng thogs zhes pa ni/_tshogs gcig pa dang /_rgyu gcig pa dang /_
[\[115b.3\]]mtshan nyid gcig pa ste/_lha mo bzhi'i rgyud las so/_/dpal dang ldan zhes pa ni mi slob pa'i sku ste/_rdo rje phreng ba'i rgyud las so/_/rdo rje rgyan gyis brgyan pa ste/_/zhes pa ni phung po la sogs pa thams cad ye shes rang chas su ldan pa ste/_mkha' 'gro ma rdo rje gur gyi rgyud las so/_/gad
[\[115b.4\]]rgyangs ha ha nges par sgrogs/_/zhes pa ni zil gyis mi gnon pa'i phung po la sogs pa ste/_dpal rdo rje mkha' 'gro ma'i rgyud las so/_/yi ge drug pa zhes pa ni 'gro ba drug dang /_rigs drug gi rnam par dag pa ni oM wA gI shwa ri muM zhes pa ste/_de yang chos thams cad ma skyes pa ste/_
[\[115b.5\]]snying rje chen po'i rang bzhin gyis oM mo/_/bsam gyis mi khyab pa'i rang bzhin gyis aM ste/_yid kyi rnam par shes pa'o/_/wa zhes pa ni bcom ldan 'das so/_/a zhes pa ni mtshan dang dpe byad kyi bar du brgyan pa ste gzugs so/_/ga zhes pa ni bde ba'o/_/I zhes pa ni rnam par
[\[115b.6\]]rtog pas dben pa ste tshor ba'o/_/shwa zhes pa ni mtshan ma'o/_/ba zhes pa ni gsung ste/_a zhes pa ni ming dang bral ba ste/_'du shes so/_/ma zhes pa ni lam mo/_/u zhes pa ni 'gro ba'o/_/a zhes pa ni gnas te 'du byed do/_/a zhes pa ni mnyam pa ye shes kyi phung po can no/_/de dag ni
[\[115b.7\]]khro bo'i rgyal po gdong drug gi rgyud las so/_/rdo rje sgra zhes pa ni gnyis med kyi gsung ste/_de gang las bstod ce na/_'jam dpal ye shes sems dpa' zhes gsungs so/_/sgra che ba ni thams cad la grags pa'o/_/'jig rten gsum na sgra che ba/_/zhes pa ni de dag thams cad
[\[116a\]]
[\[116a.1\]]'jam dpal ye shes sems dpa'i rnam grangs la ched du brjod pa'o/_/de la sogs pa'i nam mkha'i mthas klas pa ni/_sgra sgrogs pa thams cad 'jam dpal ye shes sems dpa' nyid la ched du brjod pa'o/_/gzhan ched du brjod pa'i gnas su mi 'gyur ba ma
[\[116a.2\]]yin te/_'di ni mchog go/_/de ci'i phyir zhe na/_yod pa dang yin pa'i khyad par te/_'dod pa'i khams la sogs pa'i theg pa gsum zhes grags pa ni yod la/_don ji lta ba ni ma yin te/_de ci'i phyir zhe na phyogs na gnas pas so/_/'jam dpal ye shes sems dpa' ni yin no/_/yod
[\[116a.3\]]pa ni ma yin te/_de ci'i phyir zhe na/_rigs kyi bu 'di ltar dper na nam mkha' ni thams cad kyi rjes su song ba ste/_chos thams cad kyang nam mkha'i khongs su gtogs pa'o/_/chos de dag thams cad kyang 'dod pa'i khams na mi gnas/_gzugs kyi khams na mi gnas/_gzugs
[\[116a.4\]]med pa'i khams na mi gnas/_'byung ba chen po bzhi la yang mi gnas so/_/rigs kyi bu chos thams cad kyang de ltar rjes su rig par bya'o zhes gsungs pas so/_/de bas na 'jam dpal ye shes sems dpa' nyid gzugs sna tshogs su ston pa ni me long lta bu'i ye shes so/_/_
[\[116a.5\]]yang dag bdag med ces pa la sogs pa la rags pa'i rnam par rtog pa log bzhin pas na yang dag go/_/yang dag bdag med ni grub pa'i mtha'i don la dmigs pa med pa ste/_de bzhin nyid do/_/don gyis ming mtshon pa ni yang dag mtha' ste/_de dag dang bral bas na/_
[\[116a.6\]]yi ge med ces bya ba'i cha rang bzhin med pa dang /_'dzin pas kyang stong pa ste/_de las kyang mchog tu gyur pa ni gsang sngags kyi theg pa chen po'o/_/ste zhas pa ni de'i yon tan bsdu bar bya ba'i don to/_zab cing zhes pa ni bde ba'o/_/rgya che ba zhes bya ba ni stong pa'o/_/sgra sgrogs
[\[116a.7\]]pa zhes bya ba ni gnyis med du'o/_/de la slob ma la bstan par bya ba yin pas chos kyi dung zhes bya'o/_/ste zhes pas man ngag ston pa ste/_de nyid kyi yul so sor nges pa la yid ches par byas nas spros pa mi gnas par bya ba ni/_sgra che ldan zhes gsungs te/_bla ma'i zhal las rig par
[\[116b\]]
[\[116b.1\]]bya'o/_/chos kyi gaN+DI sgra bo che/_/zhes pa ni/_tshogs 'du ba'i don gyis na/_theg pa gsum gyi tshogs la bshad pa'o/_/mi gnas mya ngan 'das pa po/_/zhes pa ni/_slob ma la bshad pa'i snying po ston par byed pa ste/_de las bstan pa'i bdag po nyid kyang 'byung bar 'gyur na/_e ni shes rab
[\[116b.2\]]nyid 'gyur la/_/waM ni rab dga'i bdag po ste/_/thig le mi shigs de nyid las/_/de la yi ge nyid kyang skyes/_/chos kyi phyag rgya'i yi ge gnyis/_/de nyid shes pa gang gis shes/_/des ni sems can thams cad la/_/chos kyi 'khor lo bskor bar 'gyur/_/zhes gsungs pa'i phyir/_
[\[116b.3\]]phyogs bcu chos kyi rnga bo che/_/zhes pa ni tshogs la bshad pas bstan pa'i gzugs brtan par byed pa'o/_/de yang /_rtags can gzugs la gnas gyur na/_/'jig rten spyod las 'das 'gyur te/_/gang zhig cho ga 'dir gnas pa/_/de ni bstan pa 'jig byed gsungs/_/zhes gsungs
[\[116b.4\]]pas/_/thun mong bstan pa gzung ngo /_/de yang rang gi rang bzhin du bya ba'i phyir/_/gzugs med ces bya ba la sogs pa bshad par bya ste/_gzugs med ni phyag rgya chen po'o/_/de yang /_/thog ma tha ma med zhi ba/_/dngos dang dngos med rnam par spangs/_/stong dang snying rje dbyer med pa/_/byang
[\[116b.5\]]chub sems zhes bshad pa yin/_/zhes gsungs pas so/_/gzugs bzang zhes pa ni las kyi phyag rgya ste/_de yang /_na chung gzhon nu mig yangs la/_/gzugs bzang gzhon pas brgyan pa yin/_/lo grangs nyi shu lnga lon rnyed/_/byol song las kyang rab tu brtag_/ces gsungs pas so/_/_
[\[116b.6\]]dam pa ni chos kyi phyag rgya ste/_/de yang /_e ma kun du bzang po yi/_/sku dang gsung thugs rdo rje can/_/skye ba med pa'i tshul gyis su/_/skye ba dam pa rab tu grags/_/zhes gsungs pas so/_/sna tshogs gzugs can ni dam tshig phyag rgya ste/_de yang /_/ye shes la gzhan phyogs pa yang /_/_
[\[116b.7\]]sangs rgyas sku ni ji ltar 'gyur/_/'di ltar sangs rgyas gzugs brnyan du/_/de ltar rnal 'byor smra bar rigs/_/zhes gsungs pas so/_/yid las skyes zhes pa ni phyag rgya chen po yid kyi rang bzhin du bstan pa ste/_de bas na/_de nyid gzugs rnams thams cad du snang ba'i dpal zhes
[\[117a\]]
[\[117a.1\]]bya'o/_/gzugs rnams ma lus 'chang ba po/_/zhes pa ni sngar gyi don 'di nyid de 'bras bu zung du 'jug pa 'di nyid dang /_don dang /_dpe dang /_rtags zung du 'jug pa'o/_/mtshungs pa med pa la sogs pa ni bsam gyis mi khyab pa ste/_de nyid rgyu yin pas 'gran zla med cing
[\[117a.2\]]bdag po dang bral bas che bar grags pa'o/_/khams gsum gyi dbang phyug chen po ni yul med pa'i shes pa ste/_bsam du med pa'o/_/de yang /_bsam pa bzhin du mi sems pa/_/de ni bsam gyis mi khyab brjod/_/ces gsungs pas so/_/'phags pa'i lam ni drang po'o/_/shin tu mtho
[\[117a.3\]]ba ni rdo rje 'dzin pa'i sa'o/_/de la gnas pa ni rang 'byung ste/_de yang /_rang 'byung rtogs pas bsam gtan min/_sangs rgyas sprul pa rgyun mi 'chad/_/ces gsungs pas so/_/dar ba chen po ni rgyas pa ste de las rang gi don du 'gyur ba'o/_/chos kyi tog ni rgyal mtshan te gzhan du'o/_/_
[\[117a.4\]]'jig rten la sogs pa ni 'bras bur bshad pa ste/_/'jig rten gsum na gzhon lus gcig_/ces pa ni/_bgres pa mi mnga' ba'i phyir chos kyi sku'o/_/gnas brtan ni theg pa gsum gyi lus su gyur pas so/_/rgan po ni thog ma med pas so/_/skye dgu'i bdag ni 'khor 'das kyi skyed mar
[\[117a.5\]]gyur pas so/_/sum cu rtsa gnyis la sogs pa'i don ni bshad zin to/_/de gsal ba'i thabs bstan pa'i phyir/_'jig rten zhes bya ba la sogs pa smos te/_'jig rten shes pa ni rnam par shes pa ste/_lung dang rigs pas so/_/'jig rten legs par shes pa ni de nyid sems
[\[117a.6\]]kyi khyad par du shes pa ste/_rdo rje slob dpon las so/_/ste zhes pa slob dpon gyi bye brag gzhan du bsdu ba'o/_/'jig rten slob dpon 'jigs pa med/_/ces pa snang ba slob dpon du gyur pa ste/_mngon zhen dang bral bas 'jigs pa med pa'o/_/mgon skyabs 'jig rten yid
[\[117a.7\]]gcugs pa/_/zhes pa ni rang sems bla mar gyur pas mgon po mya ngan las 'das pa dang /_'jig rten 'khor ba gnyis dang /_yid phyag rgya chen po tha mi dad par gcugs pa'o/_/skyabs dang zhes pa ni/_skyabs ni bla ma ste/_dang zhes pas de'i che ba dang drin dran par bya'o/_/skyob pa
[\[117b\]]
[\[117b.1\]]zhes pa ni snang bas yid skyob pas dbang po rang snang du rol par bya'o/_/bla na med ces pa ni sems nyid bla ma bla na med pa ste/_skyo bar mi bya ba'i tha tshig go/_/de yang /_/ji ltar skyo bar mi 'gyur bar/_/thams cad rim gyis rim gyis bya/_/skyo bar gyur nas sangs rgyas nyid/_/nam yang
[\[117b.2\]]'grub par mi 'gyur ro/_/zhes gsungs pas so/_/nam mkha'i mtha' la longs spyod pa/_/zhes pa ni thams cad ye shes sems dpar shes par bya'o/_/thams cad mkhyen pa'i ye shes mtha'/_/zhes pa ni de lta bu nyid rang la gnas par bstan pa'o/_/ma rig sgo nga'i sbubs 'byed pa/_/zhes
[\[117b.3\]]pa ni bstan pa dang dge ba'i bshes gnyen la dgos pa med pa ma yin te/_dbul po'i gter bzhin du mtshon dgos pa'i phyir ro/_/des ji ltar 'gyur zhe na/_srid pa'i dra ba 'joms pa po/_/zhes bya'o/_/dgos pa bzlog pa'i phyir dper na sA lu'i sa bon la srin bu ga snga zhugs pas ljang pa
[\[117b.4\]]skams par 'gyur ba bzhin/_dra ba ma rig pa bcom pas sngar bskyed pa'i nyon mongs pa ma lus par yang zhi bar byed pa'o/_/de las khyad par med pa ma yin te/_dper na dug la sngags kyis btab pas dug zhi ba dang sman du gyur pa gnyi ga 'byung ste/_de bzhin du thabs ye shes sems dpa'i
[\[117b.5\]]dus na 'khor bzhi pa'am/_sangs rgyas kyi yon tan thams cad 'byung bas/_/'khor ba'i rgyu mtsho pha rol phyin/_/zhes bya'o/_/ye shes la sogs pa ni dri ma dang bral bar bshad par bya ste/_/ye shes dbang bskur cod pan zhes pa ni/_ye shes kyi bdud rtsi byin gyis brlabs pa'i bus dbang
[\[117b.6\]]bskur ba'i rigs lnga'i cod pan du gyur te/_can zhes pa ni rdo rje sems dpa'i dbang bstan pa de dang po'o/_/rdzogs pa'i sangs rgyas rgyan du thogs/_/zhes pa ni sku gnyis kyis slob ma'i 'khor lo bzhir byin gyis brlabs shing thig le rgyan dang ldan pa ste/_de bas na/_ni raM su yis yan
[\[117b.7\]]lag brgyan/_/zhes pa dang bla ma cod pan du gzung bar bya ba'i tha tshig kyang ngo /_/sdug bsngal gyi sdug bsngal zhes pa ni/_'du byed dang /_'gyur ba dang /_sdug bsngal gyi sdug bsngal gyis 'dus pa'i 'gro ba ste/_de las grol zhing bde ba chen po rnyed par 'gyur bas na/_gsum
[\[118a\]]
[\[118a.1\]]sel mtha' yas zhes bya'o/_/grol gsum thob ces pa ni/_the tshom du 'dzin pa dang /_du mar 'dzin pa dang /_phyogs char 'dzin pa la sogs pa ni bzhi pa'o/_/de lta bu'i rnal 'byor pa bya ba dang bral ba ston te/_sgrib pa ni nyon mongs pa la sogs pa'o/_/dus med rtogs
[\[118a.2\]]pas rgyun mi 'chad pa'o/_/yon tan ni sgrib pa spangs pa dang /_ye shes thob pa ste/_cod pan ni sangs rgyas so/_/de'i yang thod du gyur pa ni bla ma dang rdo rje 'dzin pa'o/_/de ci'i phyir zhe na/_dam tshig dag ni thams cad las/_/bla ma mchod pa mchog yin te/_/sangs rgyas rin chen za ma tog/_
[\[118a.3\]]dpal ldan 'dus pa'am gzhan du bstan/_/zhes gsungs so/_/dogs pa bzlog pa'i phyir/_khams gsum rin po cher gyur pa/_/slob dpon las ni mchog gzhan med/_/gang las bka' drin thob pa yis/_/mkhas pas dngos grub du ma thob/_/ces gsungs pas so/_/lus
[\[118a.4\]]kun las ni rnam grol ba/_/zhes pa ni 'khor 'das kyi bye brag gis dkar po'i chos dang /_dam tshig gi nor dang /_yul la 'dod pa dang /_sdug bsngal gyi 'jigs pa las grol bar 'gyur te/_de ci'i phyir zhe na/_'khrul pa zhig pas gnyen po mi gnas pa'i phyir ro/_/nam
[\[118a.5\]]mkha' la sogs pa ni gzhan gyi gtso bor gyur pa'o/_/bzang ngan shes pa ni snod kyi bye brag mkhyen pa'o/_/dus shes pa ni bstan pa'i go rims mkhyen pa'o/_/dam shes pa ni 'khor ba'i skyon gyis ma gos pa'o/_/rtag tu don mdzad pa ni dam tshig dang ldan pa'o/_/dbang po shes pa
[\[118a.6\]]ni dus shes pa'o/_/rnam grol gsum la mkhas pa po/_/zhes pa ni dus gsum las rnam par grol ba'i thabs gsum la mkhas pa'o/_/nyid kyi thugs su chud cing gzhan la ston pas/_yon tan ldan zhing yon tan shes/_/gsungs pa'o/_/swa sti rgyud las skyes pa'i
[\[118a.7\]]rang bzhin du bshad pa'i phyir/_shes pa lnga'i khyad par ni bla ma la gus par 'byung ba dang /_rjes thob med par 'byung ba dang /_'khor ba las ni ring du gyur par 'byung ba dang /_sems la dbang bar 'byung ba dang /_zug rngu med par 'byung ba ste/_de yang gzhi bla ma dang /_dbang
[\[118b\]]
[\[118b.1\]]dang /_/sgom pa dang /_rtogs pa dang /_brda las chos kyi de nyid shes pa dang /_nyams su myong ba dang /_rgyun ma chad pa dang /_sgro 'dogs chod pa dang /_sna tshogs rol mo las 'byung bar 'gyur ro/_/de rang dbang du gyur pa ste/_spyod pa'i khyad par ni 'dis 'gro bar 'gyur te/_snyan grags dge
[\[118b.2\]]dang zhes pa ni kun bzang dge ba'i spyod pa ste/_bla ma la brten par bya'o/_/dbugs 'byin chen po zhes pa ni/_sems dbugs 'byin pa'i gsang spyod do/_/dga' ston che zhes pa ni dga' ba ston pa'i rig pa'i spyod pa'o/_/dga' chen rol mo chen po ste/_/zhes pa ni dga' ba chen po'i nyams
[\[118b.3\]]kyis snang ba la rol mo lta bur spyod pa ste/_tshogs kyi spyod pa'o/_/bkur sti rim gro phun sum tshogs/_/zhes pa ni/_de kho na nyid dang ldan pa'i sems la sna tshogs kyi spyod pas bsnyen bkur bas phun sum tshogs pa rnyed par gyur pa ste bsnyen spyod do/_/de yang /_rtag tu ngu ba'i spyod pa bzhin/_/_
[\[118b.4\]]mi g.yo ba yi sems kyis ni/_/dngos grub ster ba'i bla ma la/_/'gro ba'i mgon po bsnyen bkur bya/_/zhes pa dang /_/bud med rab tu mdangs bzang ma/_/lo grangs bcu gnyis lon pa ni/_/dri dang me tog phreng brgyan pa'i/_/yon tan ske rags mA ma kI/_/shes rab can gyis byin brlabs
[\[118b.5\]]la/_/de yi dbus su mnyes par bya/_/zhes gsungs pa la sogs pa'i rgyas par bshad pa ste/_rig ma'i bye brag ni/_dbugs 'byin mchog dang bar ma dang /_/dri yi chu dang bcas pas kyang /_/rtag tu dus kyi khyad par gyis/_/rigs ldan rnams ni mchod par bya/_/dogs pa bzlog pa'i
[\[118b.6\]]phyir gsungs la/_rigs kyi sman pa'i 'du shes dang /_/'jigs pa'i 'du shes ma bskyed cig_/de ci'i phyir zhe na/_rigs kyi bu 'di lta ste/_sngags kyi spyod pa ni spyod pa'i mchog go/_/'di lta ste/_sngags kyi spyod pa ni de bzhin gshegs pa'i spyod pa'o zhes gsungs pa'i phyir ro/_/_
[\[118b.7\]]gzhan yang rang gi don dang phal cher gzhan gyi don du/_dag cing yon tan gyi ni gnas/_/sna tshogs yon tan phun sum tshogs/_/zhes pa la sogs pa nus pa dgug pa dang /_grub pa'i rnal 'byor la yang rung /_/zhes pa ni brda mtshon pa dang /_mi yi bu mo mthu chen gyis/_/zhes pa ni yon
[\[119a\]]
[\[119a.1\]]tan gyis dgug pa dang /_lha rdzas btsun mo dgug pa'o/_/nus pa gal te med 'gyur ram/_/'dod pas gnod pa nyid 'gyur na/_/des ni mi yi bu mo bsten/_/zhes pa la sogs pas bye brag shes par byas la/_bsten par bya ba'i dgos pa ni/_nor zhes pa dang 'brel
[\[119a.2\]]to/_/gzhan yang /_lus kyi sbyin pa byas nas ni/_/phyis ni spyod pa yang dag brtsam/_/skal ldan skal min spyad nas ni/_/de yi sbyin pa gtang mi bya/_/zhes pas/_cung zad nus pa bskyed nas ni/_rol zhing grong du 'jug par bya/_/zhes pa dang 'brel to/_/gzhan yang bza' btung thob
[\[119a.3\]]pa dang /_bgrod dang bgrod min spang bar bya/_khrus dang gtsang sbra mi bya ste/_/grong gi chos ni spang mi bya/_/blo ldan sngags ni bzla mi bya/_/bsam gtan dmigs par mi bya ste/_/gnyid ni spang bar mi bya'o/_/dbang po dgag par mi bya ste/_/sha rnams thams cad bza' ba'o/_/rigs lnga la
[\[119a.4\]]ni mnyam par spyod/_/ces pa la sogs pa ni/_gnyis med ye shes sems kyis ni/_/mi bza' cung zad yod ma yin/_/zhes pas 'brel to/_/de ltar spyod pa bye brag ni gang zag gi rim pas rim dang cig car dang rang bzhin pa'o/_/mchog tu dga' ba la sogs pa ni bzhi pa'i don du bshad par bya
[\[119a.5\]]ste/_/mchog tu dga' ba ni dam par dga' ba ste/_/rnam gcod yongs gcod dang bral ba'o/_/de ston par mdzad pa ni/_mchog sbyin gtso bo zhes bya ste/_snying bo ni don gyi sangs rgyas so/_/des gang la bstan par bya ba yang grags bdag dpal ni byang chub sems dpa'o/_/bcom ldan ni de bzhin
[\[119a.6\]]gshegs pa'o/_/de'i yang skyabs kyi dam par gyur pa ni bla ma rdo rje 'dzin pa ste/_de ci'i phyir zhe na/_dngos grub 'byung ba'i gnas gzhan med pa'i phyir skyabs su 'os zhes bya'o/_/de ji ltar 'gyur ba ni/_'jig rten sgra ste zhes pas ma rtogs pa log par rtog pa dang /_the tshom mthar byed
[\[119a.7\]]pa'i don to/_/de nas gnyug ma ston pa'i phyir rab kyi mchog ces bya'o/_/da ni tha mar dge ba ston te/_sel ba po ni phyag rgya chen pos so/_/gtsug phud la sogs pa'i bye brag ni ye shes lnga dang ldan pa'o/_/gdong lnga zhes pa ni rigs kyi de bzhin gshegs pa'o/_/gtsug phud lnga
[\[119b\]]
[\[119b.1\]]dang ldan zhes pa ni de nyid gzhan gyi don du bstan pa'o/_/nges par du dge ba bstan te/_zur phud lnga pa zhes pa ni 'dod yon lnga pa'o/_/me tog ces pa ni dbang po'o/_/thod ces pa ni rgyan te bde ba chen por ro/_/mgo zlum dang brtul zhugs chen po gnyis ni tshangs par spyod pa brtul zhugs mchog
[\[119b.2\]]gi rtags te/_theg pa thun mong ba khyad par gyi bye brag gis so/_/'dir ni mtshan ma'i rten la phyag 'tshal ba la sogs pas ting nge 'dzin rgyun mi 'chad par 'gyur ba'i phyir/_dka' thub mthar phyin pa ste tshangs par spyod pa zhes bya'o/_/de yang /_tshangs pa mya ngan 'das sangs rgyas/_/'jug
[\[119b.3\]]pas khyab 'jug tu ni brjod/_/rtag par dge ba bzhi pa ste/_/thams cad bdag nyid gnas pa kun/_/dam pa'i bde bde nyid do/_/zhes gsungs pa'i phyir ro/_/nyon mongs pa mi spong ba la sogs pa ni dka' thub chen po ste/_phyag rgya chen po nyid nas smyon pa'i brtul zhugs mchog go/_/dang
[\[119b.4\]]por dge ba bstan par bya ste/_gtsang gnas zhes pa ni sku gsung thugs rdo rje'o/_/gnas pa dam pa zhes pa ni btsun mo'i b+ha ga'o/_/gau ta ma zhes pa ni bcom ldan 'das so/_/nyon mongs pa mi mnga' ba bram ze'o/_/tshangs pa ni gzung bas stong ba ste/_dga' ba'o/_/gnyis pa ni 'dzin
[\[119b.5\]]pas stong pa ste mchog tu dga' ba'o/_/shes pa ni bde ba chen po ste rnyed pa'o/_/mya ngan 'das zhes pa ni dri ma dang bral ba'i lhan cig skyes pa'o/_/tshangs pa ni btang snyoms dang bral ba ste snying po len pas na thob pa'o/_/grol ba ni bzhi pa'o/_/thar pa ni bzhi pa'i man ngag go/_/rnal grol
[\[119b.6\]]lus ni bzhi pa'i dbang ngo /_/mtshan nyid gsum ni bshad zin to/_/rang gi ngo bo 'ba' zhig bstan par bya ste/_zhi ba gnyis ni nang dang nang du yang dag par gzhag pa'o/_/mya ngan las 'das pa gsum ni grags chen dang snying po don dang rdo rje 'chang ngo /_/bde sdug sel ba ni 'khor ba
[\[119b.7\]]gnyis kyi skyon dang bral ba'o/_/chags bral lus las 'das pa po/_/zhes pa ni nyan thos zhi ba'i sa las 'das pa'o/_/thub pa med pa ni mi 'jigs pa bzhi dang ldan pa'o/_/dpe med pa ni sangs rgyas kyi chos ma 'dres pa bco brgyad dang ldan pa'o/_/mi mngon pa ni mi 'jigs pa'i
[\[120a\]]
[\[120a.1\]]shes pas so/_/mi snang ba ni blo'i yul la mi snang ba'o/_/gsal byed min ni lus kyis gsal bar mi nus pa'o/_/phra ba ni rtogs par dka' ba'o/_/zag med ni mngon du rgyu dang bral ba'o/_/sa bon zhes pa ni ma rig pa'i bag chags dang bral ba'o/_/shin tu sad pa ni ma
[\[120a.2\]]rig pa'i gnyid sad pa'o/_/sad pa'i bdag ni rang bzhin gyis grol ba'o/_/kun shes ni chos thams cad do/_/kun rig ni don thams cad do/_/rnam par shes pa chos nyid 'das/_/zhes pa ni rtog dpyod dang bral ba'o/_/las byed pa ni gdul bya'i blo la snang ba'o/_/thog ma tha ma med pa ni
[\[120a.3\]]skye 'jig dang bral ba'o/_/dang po'i sangs rgyas rgyu med pa/_/zhes pa ni/_log rtog can kha cig dang po'i 'dren par gyur pa thabs gang la brten nas sangs rgyas zhes zer ba'i log rtogs bzlog par bya ste/_dper na nam mkha' la sprin dang /_'ja' tshon dang /_na bun dang /_khug rna dang /_
[\[120a.4\]]'byung ba chen po bzhi 'byung gi_/_nam mkha' rgyu rkyen gang las skye rtogs shig_/gal te nam mkha' las byung ngo zhe na/_da lta'i ri rab gling dang bcas pa 'di dag gis go phye ste gang gis rjes su song zhing bskyed/_gal te bskyed na nam mkha' snang bar bstan pa yin no/_/gal te
[\[120a.5\]]mtshan nyid mi mthun na chos 'di dag thams cad kyi mtshan nyid gang du yin/_gal te mtshan nyid gcig na tha dad pa med par 'gyur ba nyid do/_/de bzhin du dang por rang bzhin gyi chos las nus pa sna tshogs su 'char bar 'gyur te/_de nyid rgyu rkyen las skyes par snang mod kyi/_
[\[120a.6\]]rang bzhin gyi chos rgyu dang rkyen gang gis bskyed rtogs shig_/gal te tha dad na brtags pa dang brtags pa thams cad kyi rang bzhin gang dag yin/_mtshan nyid gcig ni 'gal ba gang la yod de med do/_/de bas na rang bzhin nyid las lhun gyis grub pa dang /_mngon du
[\[120a.7\]]gyur pa ni bde ba chen por ro gcig pa nyid do/_/de'i phyir/_dang po'i sangs rgyas rgyu med pa/_/zhes pas rgyu la mi gnas pa nyid du bstan pa yin no/_/blo dngos gcig tu 'brel par byed pa ni/_ye shes kyi mig gcig pa ste/_de la dri ma med pa'o/_/don mi 'byung ba ma yin te/_/ye
[\[120b\]]
[\[120b.1\]]shes lus can de bzhin gshegs/_/zhes pa yin no/_/mi gnas pa nyid du bstan par bya ste/_tshig gi dbang phyug ni bcom ldan 'das so/_/rtogs pa dang ma rtogs pa'i bye brag gis don gnyis su ston pa na smra ba che zhes bya'o/_/smra ba'i skyes mchog gis thogs pa mi mnga' ba'o/_/_
[\[120b.2\]]smra ba'i rkyen ni dbang po dang sbyar bas ston pa'o/_/smra ba'i dam pa zhes pa ni thams cad sems kyi rang bzhin gcig pur ston pa'o/_/mchog gi gnas ni mchog gi dngos po grub pa'i gsung 'byung ba'i gnas so/_/smra ba'i seng ge ni nyam ming bas so/_/smra ba'i rgyal ni tshugs
[\[120b.3\]]pa med pa zhes pa phyogs su blta ba'i rigs kyis so/_/da ni snang ba'i rang bzhin du bshad par bya ste/_kun du blta ba ni ye shes brnyes pas kun du blta ba'o/_/mchog tu blta ba ni don dang chos so so yang dag par rig pa'i phyir ro/_/gzi brjid ni ye shes so/_/snang ba ni phung po'o/_/_
[\[120b.4\]]blta na sdug pa ni nyams myong du'o/_/'od bzang du ni snying po len pa'i dkyil 'khor du'o/_'bar ba ni rang gi shes pa nyid do/_/dpal be'u ni sems can thams cad la khyab pa'i ye shes so/_/lag na 'od 'bar ni 'jig rten gyi khams lag pa'i 'od la sogs pa rnams so/_/snang ba po
[\[120b.5\]]ni yang dag thams cad ye shes kyi snang ba'o/_/sman pa che mchog ni mi shes pas na nad rab tu 'joms pa'o/_/gtso bo ste zhes pa ni phyin ci ma log pa'i sman gyis gso bar mdzad pa'o/_/zug rngu ni dug gsum ste seng ldeng gi tsher ma lta bu'o/_/'byin pa ni dbang po la sogs pa
[\[120b.6\]]gsum gyis so/_/bla na med pa ni phyis mi 'byung bas so/_/sman rnams ma lus pa ni chos kyi phung po brgyad khri bzhi stong ngo /_/ljon pa'i shing ni 'jam dpal ye shes sems dpa'o/_/'dir ni rje btsun pas gzung bar bya'o/_/des ci 'gyur zhe na/_nang do cog gi dgra che
[\[120b.7\]]ba/_/zhes gsungs pa ni/_nyon mongs pa de snyed kyi'o/_/rdo rje nyi ma snang ba che/_/zhes pa ni/_sems ye shes kyi dkyil du snang ba ste thabs so/_/rdo rje zla ba dri med 'od/_/ces pa ni de nyid rnam par dag pa'i ngo bo snang ba ste shes rab po/_/de gnyis tha mi dad pa ni bskyed rdzogs
[\[121a\]]
[\[121a.1\]]gnyis zung du 'jug pa ste/_kho bo'i bla ma ri khrod dgon pa'i gzhung lugs so/_/de nyid bklag pa'i man ngag tu bstan par bya ste/_bdag nyid mya ngan las 'das pa'i grong khyer du zhugs pa'i tshe/_rigs kyi lha dang mthun pa'i ched du brjod par bya ba ni/_dbang bskur
[\[121a.2\]]ba dang dngos grub grub pa'i bye brag gis rang rang gi nga rgyal du zhugs la ji lta ba bzhin du byin gyis brlabs pa byas nas gnyis pa'am sgrub byed du gnas pa'i rnal 'byor pas so so rigs kyi ched du brjod pa gdon pa dang /_rigs bsdus pa'i ched du brjod pa bstan pa'o/_/yang mchod
[\[121a.3\]]pa la sogs pas mnyes par byas nas phyag brgya bkrol ba'o/_/de'i man ngag ni rang gi sbyor ba dang ldan pas thabs dang shes rab la gnas te/_dbyangs yig dang po'i rang bzhin las/_/mchod sbyin sbyor bar byed pa yin/_/zhes gsungs pa ni man ngag ste/_bskyed pa'i tshul lo/_/_
[\[121a.4\]]sdu gu 'jig rten gsum gyi mchog_/ces pa ni/_rtags dang don gyi khyad par gyis srid pa gsum dang lus ngag yid gsum gyi mchog go/_/dpal ldan rgyu skar dkyil 'khor can/_/zhes pa ni mi 'char ba med pa dang /_de ma yin pa'i srid pa'o/_/gang du zhe na/_phyogs bcu zhes
[\[121a.5\]]pa ni gnas so/_/nam mkha' ni dus so/_/mthar thug pa zhes pa ni rgya de srid du chos kyi rgyal mtshan legs par 'dzugs pa ni skal ba dang dbang po'i bye brag gis snying bo dang sbun pa la sogs par ro/_/'gro na gdugs gcig yangs pa ste/_/zhes pa ni/_bla na med pa thob par 'dod
[\[121a.6\]]pa zhig rang la yod pa'i de nyid yod par shes pa dang /_ji lta ba bzhin rtogs pa'o/_/des snang ba med pa dang brtags par rang grol bar gyur pa ni spangs pa ste/_de'i snying po byams pa dang snying rje'i dkyil 'khor can no/_/de'i rnal 'byor ni/_/dpal ldan pad+ma gar gyi bdag ste/_nang rten
[\[121a.7\]]cing 'brel bar 'byung ba'i ting nge 'dzin dang /_shes rab kyi pha rol tu phyin pa'i rang bzhin gyis thams cad gar gyi rnam pa lta bur mthong ba'o/_/de gnyis ka la yang khyab bdag chen po rin po ches khyab pas na gdugs so/_/sangs rgyas kun gyi gzi brjid che/_/zhes pa ni snang grags
[\[121b\]]
[\[121b.1\]]thams cad la skye med ston par nus pa'i mthu'i rang bzhin yod de/_de ci'i phyir zhe na/_ma skyes pa'i snying po can yin pa'i phyir ro/_/dper na rkun mo zhig chang gis rab tu myos na/_bdag gis che ge mo'i nor brkus so zhes sngon par 'gyur te/_de ci'i phyir zhe na/_rang rgyud chang gis bzi ba yin pa'i
[\[121b.2\]]phyir/_/de bas na sangs rgyas la sogs pa'i don mthong nas ji ltar bya ba'i tshul ni de nyid sangs rgyas kun gyi rnal 'byor chen po ste de nyid bsgom par bya'o/_/sangs rgyas la rang rgyud mi gnas pa'i phyir dgongs pa gcig ste/_sangs rgyas kun gyi bstan pa gcig_/ces bya'o/_/bsgrub
[\[121b.3\]]par mi nus pa ma yin te/_tha dad pa ni sems can gyi rgyu yin la/_de la ma rig pa dang /_glo bur ba dang /_blo yis brtags pa dang /_phyogs na gnas pa dang /_'dus byas pa'o/_/de la sogs pa'i sangs rgyas te/_rang bzhin gyis 'od gsal ba dang /_gdod ma nas lhun gyis grub pa
[\[121b.4\]]dang /_blo yis ma brtags pa dang /_dus dang mtha' la mi gnas pa dang /_'dus ma byas pa'i gcig pa'o/_/'gal bar gyur pa ma yin te/_ldog chos tha dad kyang /_bdag nyid gcig pa'i bum pa bzhin no/_/da ni du mar rigs pa ston te/_rdo rje rin po che ni rin chen 'byung ldan no/_/_
[\[121b.5\]]dbang bskur dpal ni rin chen sems ma'o/_/rin chen kun bdag ni mi bskyod pa'o/_/dbang phyug ste zhes pa ni rdo rje sems ma'o/_/'jig rten dbang phyug ni snang ba mtha' yas so/_/kun gyi bdag ces pa ni chos kyi sems ma'o/_/rdo rje 'chang zhes pa ni don yod grub pa'o/_/kun gyi
[\[121b.6\]]rje zhes pa ni las kyi sems ma'o/_/sangs rgyas kun gyi zhes pa ni rnam par snang mdzad do/_/thugs che ba zhes pa ni rdo rje dbyings kyi dbang phyug ma'o/_/'dres shing gcig pa ni/_rigs ni rnam pa drug tu brjod/_mdor bsdus pa ni rnam pa lnga/_sku gsung thugs kyi dbye ba yin/_/_
[\[121b.7\]]phyis ni rnam pa gsum du 'gyur/_/zhes gsungs pas/_sku gsung thugs rdo rje 'dus pa ste/_de yang 'jam dpal ye shes sems dpa' kho nar bstod pa'o/_/rdzogs pa'i rim pa'i tshul gyis ni/_spros pa med pa'i rang bzhin du/_/sngags dang lhar ni yang dag gnas/_/zhes
[\[122a\]]
[\[122a.1\]]gsungs pas na/_don dang don gyi khyad par brlag par bya'o/_/chags bral la sogs chags pa che/_/zhes pa ni/_pha rol tu phyin pa dang sngags kyi gzhung lugs ni chos can dang chos nyid kyi lam ste/_de'i dgongs pa yang 'jam dpal ye shes sems dpa' sems can rig
[\[122a.2\]]pa dang /_bsam pa dang dbang po dang /_mos pa mkhyen pas kha dog sna tshogs 'bar ba'i 'od du 'phros nas chos ston to/_/gnyis ka theg pa chen por 'thad de/_/rdo rje skyil krung rdzogs sangs rgyas/_/zhes pas gcig ni bden pa rnam pa gnyis la/_'dir ni pad+ma'i nam mkhar ze'u 'bru gang /_/rdo rje
[\[122a.3\]]skyil mo krung gis gnas dag tu/_/sems kyi nor bu nang du chud pa la/_/ye shes gang skyes de ni brjod med gzugs/_/zhes gsungs pa'i man ngag gis sangs rgyas pa'o/_/dman pa ma yin te/_sangs rgyas kyi thugs rje chen po'i stobs kyis 'gro ba dang mthun pa'i tshod 'dod chags la sogs pa
[\[122a.4\]]de nyid thabs khyad par can gyis byang chub kyi yan lag tu 'gyur ba'i sgo nas sems can 'dzin par mdzad pa ste/_de yang /_thabs chen rnams dang ldan pa la/_/nyon mongs byang chub yan lag 'gyur/_/sngags kyis bsad pa'i dug bzhin du/_/'khor ba zhi ba'i bdag nyid do/_/zhes gsungs
[\[122a.5\]]so/_/drang ba'i don ma yin te/_dpal ldan sangs rgyas pad+ma skyes/_/zhes gsungs so/_/de bas ni kun mkhyen ye shes mdzod 'dzin par mdzad pa'o/_/rgyal po ni bde bar gshegs pa ste/_sgyu 'phrul sna tshogs 'chang ba ni/_rten cing 'brel bar 'byung ba zab mo'i man ngag go/_/_
[\[122a.6\]]che ba sangs rgyas rig sngags rgyal/_/zhes pa ni/_chos cha shas dang bcas par rig pa dang /_don ma skyes par rig pa dang /_sngags chos nyid lam du rig pa dang /_bzod pa chos nyid du rig pa dus kyi tshe che ba ste/_sangs rgyas kyi rang bzhin no/_/de'i phrin las ni rig sngags la sogs
[\[122a.7\]]pa'o/_/de kho na ma yin pa ni rdo rje rnon po zhes pas yid la mi byed pa'o/_/ral gri che zhes pas de dang 'dra ba'i ye shes so/_/yi ge ni lnga ste/_skye med bde ba'i snying po can ni mchog ste zhes pa de nyid kyang bcos par ston pa'o/_/rnam par dag pa ni snying rje chen po'i dam tshig go/_/de yang /_
[\[122b\]]
[\[122b.1\]]thabs dang shes rab snyoms 'jug pa/_/rnal 'byor zhes ni bshad pa yin/_/zhes gsungs pas/_gang la zung du 'jug pa gnas pa ni theg pa chen po ste/_des nyer len gyi phung po lnga 'joms pa sdug bsngal gcod ces bya'o/_/mtshon cha chen po ni lam gyi bden pa ste/_ldang 'jug med pa'o/_/_
[\[122b.2\]]de yang /_gzugs la rnam gsum shes bya ste/_/mchod pa byed pas mchod par bya/_/zhes bya ba la sogs pas so/_/rdo rje ni chos so/_/rdo rje zab mo ni thugs so/_/dzi na dzika ni sku ste/_de gsum dbyer mi phyed pa ni rdo rje'o/_/blo gros ni shes rab ste/_don bzhin rig pa ni ji bzhin pa'o/_/pha
[\[122b.3\]]rol tu phyin pa ni bshad zin to/_/brtson chen zhes pa ni brtson 'grus chen po sgyu 'phrul dra bar rdzogs par mdzad de/_de ci'i phyir zhe na/_bya ba la sogs pa'i rgyud kun gyi rgyal po 'jam dpal ye shes sems dpa' nyid ma yin la/_de'i ched du brjod pa'i mchog 'dir ston pa'i phyir
[\[122b.4\]]ro/_/rdo rje gdan ni ma lus ldan/_/zhes pa ni gser dang gser bzhin nam/_rgya mtshor chu bo 'bab pa bzhin rig par bya'o/_/ye shes kyi sku ni ye shes sku rnams so/_/kun du bzang po dang blo gros bzang po ni 'jam dpal dang /_sa'i snying po dang 'gro ba 'dzin ni spyan ras gzigs
[\[122b.5\]]dbang phyug la sogs pa ste/_de'i rnam par dag pa ni thabs du ma sprul pa'o/_/mtshan ma mi dmigs pa dang /_thams cad yod pa dang /_snying rje'i snying po can nyid kyis gsang ba chen po'o/_/yang nas dang 'gro ba'i rten gzhal yas khang dang /_brten pa lha'i 'khor los
[\[122b.6\]]mtshon pa'o/_/sangs rgyas kun gyi zhes pa ni/_rigs so so'i dkyil 'khor gyi 'khor lo'o/_/snying po che zhes pa ni byang chub kyi sems rdo rje'o/_/de las thams cad du snang bas/_sprul pa'i 'khor lo sna tshogs 'chang /_/zhes ston te/_'jig rten dang 'jig rten las
[\[122b.7\]]'das pa thams cad lha'i 'khor lor snang ba'o/_/dngos po kun gyi rang bzhin mchog_/ces pa ni stong pa'o/_/dngos po kun gyi rang bzhin 'dzin/_/zhes pa ni snang ba'o/_/skye med chos te zhes pa dang /_sna tshogs don zhes pa ni rang rang gi ngo bo ston pa'o/_/chos kun ngo bo nyid
[\[123a\]]
[\[123a.1\]]'chang ba/_zhes pas thun mong dang thun mong ma yin pa'i dbyer med bstan pa'o/_/shes rab la sogs pa ni dus kyi mtha'i skad cig ma'o/_/de nyid 'dir rnal 'byor gyi lam du bya ba'i phyir mi g.yo zhes pa ni ting nge 'dzin gyi skyon drug dang bral ba'o/_/rab tu dang ba'i
[\[123a.2\]]bdag ces pa ni/_lam gyi lus kyi rnyog pa brgyad pa'o/_/mngon sum pa zhes pa ni mngon sum pa 'dir rig pa'o/_/ji ltar na ye shes la sogs pa'o/_/de dag gis ni so sor rtog pa'i ye shes la bstod pa'o//_//'dod pa la sogs pa ni 'dir bshad par bya ste/_'dod
[\[123a.3\]]pa ni mthun pa ste rab tu bstan pa'i 'dod pa'o/_/don ni bsgrub par bya ste/_rin chen 'byung ldan no/_/grub pa ni ma chags pa'o/_/dam pa ni sbyin pa'i pha rol tu phyin pas ser sna dag par byas pa'o/_/ngan song thams cad rnam sbyong ba/_/zhes pa ni/_sbyin pa'i pha rol tu phyin pa'i ma
[\[123a.4\]]chags pa'i dmyal ba sbyong bar byed do/_/byin pas yi dwags sbyong bar byed do/_/re ba med pas byol song sbyong bar byed do/_/yang na mnyam pa nyid kyi ye shes so/_/de bas na/_mgon po sems can kun gyi mchog_/ces bya ste/_gzhan gyi don la dmigs pas so/_/ji ltar na
[\[123a.5\]]sems can thams cad sgrol ba zhes pa ni mdzad pa ste/_rigs la spyod pa dang /_bag la nyal ba la spyod pa dang /_mos pa la spyod pa dang /_las dang po pa rnams la gsang sngags dang /_pha rol tu phyin pa bcu dang /_bslab pa gnyis dang /_bden pa bzhi bstan pa'o/_/nyon
[\[123a.6\]]mongs pa zhes bya ba la sogs pa rgyas par bshad pa ste/_de yang /_'di ni rang byung bcom ldan 'das/_/gcig pu kho na lhag pa'i dbye/_/zhes gsungs pa'i phyir ro/_/mi shes pa ni gti mug go/_/dgra'i dregs pa ni bden pa gnyis med la the tshom za ba'o/_/de yang rig pa'i
[\[123a.7\]]ye shes kyis 'joms pa'o/_/dpal ldan blo dang steg par ldan/_/zhes pa ni/_dpal ni gzhung lugs kyi byin gyi rlabs so/_/blo ni sangs rgyas kyi snying po'i sa bon no/_/steg ni lhag pa byang chub kyi sems so/_/de rnams ro gcig tu skyes pa ni ldan pa ste/_de yang bla
[\[123b\]]
[\[123b.1\]]ma'i brgyud thabs bsten pa dang /_bsod nams las ni yang dag shes/_zhes gsungs pa'i phyir ro/_/brtan po mi sdug gzugs 'chang ba/_/zhes pa ni/_rtog pa la sems brtan pas 'khor ba bsdigs pa'i brda'o/_/lag pa brgyad po kun bskyod cing /_/zhes pa ni/_phyi nang
[\[123b.2\]]gsang ba'i bye brag gis/_rtags dang thabs kyi bye brag dang /_yul sna tshogs pa thams cad bde bar bskyod pa'o/_/gom pa'i stobs kyis gar byed pa yang de bzhin te/_rtags la 'byung ba bzhi bde bas non pa dang /_dga' ba bzhi don gyis lhan cig skyes pas gnon pa ste/_bcom
[\[123b.3\]]ldan 'das kyi zhabs kyi mthe bo gcig gis gdan la reg par bzhengs so zhes pa'i don to/_/des don kun du bsgrub pa'i phyir rkang mtheb la sogs pa gsungs te/_srid pa de nyid du byed par yang sbyang ro/_/don gcig ces pa la sogs pa ni 'brel pa ste/_de yang don gnyis med ni
[\[123b.4\]]gnyug ma'o/_/chos kyi don ni dpe'o/_/des cir 'gyur zhe na/_dam pa'i don de zhes pa ni ma bcos pa ste/_'khor bas 'jig pa med pa de ni mtshon pa'o/_/nyams su myong ba ni rnam par rig pa nyid las sna tshogs par snang ba gzugs la sogs pa'i don dang /_gnyis su med pa
[\[123b.5\]]myong bas na can zhes bya'o/_/rnam par shes pa'i tshogs ni thams cad lhan cig skyes pa'i rjes su 'jug par 'gyur te/_rnam shes sna tshogs rgyud dang ldan/_/zhes pas/_thams cad don dam pa byang chub kyi sems su ldan zhes bya'o/_/de bas bla ma mnyes pa las de'i bka'
[\[123b.6\]]lung gis de lta bu'i rlung dbang po rnams la bkug ste/_rgyun du 'jug pa dang 'byung ba'i bya ba byed pa'i rnal ma'i yid nyid du 'jog par byed do zhes gsungs pas so/_/phyis zhen par mi 'gyur ba ni/_dngos don ma lus rnams la dga'/_/zhes bya ste/_nyams su myong ba'i phyir
[\[123b.7\]]na des na sngon yongs su btang ba'i dbang po de yang yid dang bral bar byed pa med par 'gyur te/_mas bor ba'i be'u nyid rjes su 'tshol ba bzhin du 'dir yang dbang po rnams yid kyi rjes su 'brang bar 'gyur te/_gang du yid 'jug pa der rab tu 'jug ste/_gang gi phyir de ma
[\[124a\]]
[\[124a.1\]]rtogs par 'di dag rab tu sbyor bar med pa ma yin zhes gsungs pas so/_/zung 'jug tu mi 'gyur ba ma yin pa ni/_stong pa nyid dga' 'dod chags blo/_/zhes bya'o/_/srid par gyur pa ma yin pa ni/_/srid pa'i 'dod chags spangs pa ste/_/zhes bya'o/_/log
[\[124a.2\]]par rtogs pa bsal ba'i phyir srid pa'i 'dod chags ni srid pa'i 'dod chags te/_brgyud thabs bsten pa nyid kyis 'dra bar gyur pa ste/_zangs las ra gan du gyur te/_gser ma yin pa bzhin no/_/spangs pa ni spangs pa ste gser rnyed pa'i dus na sngar gyi 'dra ba la dgos pa med
[\[124a.3\]]pa'o/_/bde ba dang bral ba ma yin te/_srid pa gsum gyi rang bzhin dga' ba yin la/_de la yang chen po pas dogs pa med pa'i lhan cig skyes ba nyid de/_dper na nam mkha' la sprin nag po dang ser po la sogs pa bsal ba'i rjes sprin dkar yang dag pa'i dkar ba bzhin du
[\[124a.4\]]dkar ba'i bde ba stong ba phra mo tsam mi gnas kyang bde bar 'thad de/_/'od bzangs ston ka'i zla ba'i 'od/_/ces pas zla ba dang 'od bzhin dag pa dang bde ba la tha mi dad par 'char ro/_/phyi'i sgro 'dogs chod pa'i dag pa'i 'char ba ma yin te/_nang rten 'brel gyi dus na nyi ma
[\[124a.5\]]'char ka dang shar ba'i dkyil ltar mdzes so/_/des tha dad gyur pa ma yin te/_mtshon par byed pa gcig gis mtshon pa'i phyir ro/_/phyis rang rgyud du 'gyur ba ma yin te/_'di ni thabs dang shes rab las skyes pa'i bde ba chen po nyid yin pas/_/rnam par rtog pa'i tshogs
[\[124a.6\]]mtha' dag yongs su spangs nas bla na med pa'i longs spyod du nye bar 'gro zhing /_/'gro ba 'di dag ni bde ba chen po'i rnam par 'gro bar 'gyur te/_dper na nyi ma'i 'od zer gyi tshogs kyis phog pa'i zla ba'i dkyil 'khor gyi gzugs bzhin du/_'gro ba rnams snying po med par snang
[\[124a.7\]]ngo zhes gsungs pas so/_/sen mo 'od la sogs pa la phyi nang sbyar bar bya ste/_sngar bshad pa dang 'chad par 'gyur ba thams cad grags pa'i mtshan dpe la sbyar ba dang /_de nyid rnam par dag pa bde ba la sbyar ba'o/_/de ltar na bde ba nyams su myong ba'i gnas bstan
[\[124b\]]
[\[124b.1\]]pa'i phyir/_/nor bu chen po 'od chags dpal/_/zhes gsungs te/_nor bu ni rin po che'o/_/chen po ni pad+ma'i ze'u 'bru'o/_/chags pa ni thig le ste bde ba dang ldan pa'o/_/dpal ni des gzhan gyi don du 'gyur ba'o/_/ji ltar 'gyur ba bstan pa'i phyir/_/sangs rgyas ni shigs pa med pa'i
[\[124b.2\]]haM ngo /_/sprul pa ni byang chub kyi sems so/_/rgyud ni dga' ba bzhi'o/_/mtshan nyid mi mthun pas mtshon par mi nus pa ma yin te/_dad ldan zhes pas snga ma bzhin no/_/'jig rten khams brgya kun bskyod pa/_/zhes pa ni/_phyi nang gi bye brag gis sangs rgyas kyi rdzu 'phrul dang /_ye shes mthong ba'i
[\[124b.3\]]dus ni sa g.yos la sogs pa'i rtags 'byung bar bshad pa bzhin no/_/rdzu 'phrul rkang pa'i stobs chen ldan/_/zhes pa ni/_sngar bzhin gyis kun rdzob kyi rdzu 'phrul bstan pa las/_don gyi stobs chen po lnga dang ldan pa thob par 'gyur ro/_/de nyid dran pa chen po 'chang /_/zhes pa ni/_sngar
[\[124b.4\]]gyi bye brag gis dbang po dman pos mtshan ma'i rnal 'byor du bya ba dang /_de las gzhan pas bde ba chen po'i dran pa 'chang ba bo/_dran pa bzhi po zhes pa ni sngar gyi bye brag gis tshor ba dran pa nye bar gzhag pa dang /_dus kyi ye shes dran pa dang /_chos dran pa nye bar gzhag pa dang /_dus kyi ye
[\[124b.5\]]shes snang bar dran pa'o/_/sems dran pa nye bar gzhag pa dang /_dus kyi ye shes sdug bsngal du dran pa'o/_/lus dran pa nye bar gzhag pa dang /_dus kyi ye shes bden par dran pa'o/_/ting nge 'dzin rgyal zhes pa ni sngar bzhin gyi bye brag gis seng ge rnam par rtse ba dang /_nam mkha' mdzod dang /_
[\[124b.6\]]dri ma med pa dang /_kun du snang ba'i ting nge 'dzin dang /_'bras bu dang rjes su mthun pa'i kha sbyor ba la sogs pa'i yan lag brgyad do/_/byang chub kyi yan lag gi sngar bzhin gyi bye brag gis bdun dang rnam par shes pa'i bdun gyis lus rgyun gyis rtag pa nyid do/_/me tog spos ni dngos dang
[\[124b.7\]]ma bcos shing rang snang ba'o/_/de bzhin gshegs pa'i yon tan mtsho/_/zhes pa ni/_sngar bzhin gyi bye brag gis 'phags pa'i bden pa bzhi la sogs pa thams cad dang /_yon tan mtsho ji snyed kyi gnas byang chub kyi sems so/_/lam gyi yan lag brgyad rig pa/_/zhes pa ni/_sngar gyi
[\[125a\]]
[\[125a.1\]]bye brag gis de nyid dang 'jig rten las 'das pa'i lta ba gang gis bdag dang /_sems can dang /_srog dang /_gso ba dang /_skyes bu dang /_gang zag dang /_shed bu dang /_shed las skyes pa dang /_byed pa po dang /_tshor ba po dang /_mthong ba po'i lta ba kun nas ldang bar mi byed cing /_
[\[125a.2\]]rtag pa dang /_chad pa dang /_skye ba dang /_'gag pa dang /_dge ba dang /_mi dge ba kun nas bslang ba dang /_srid pa dang bral ba'i lta ba kun nas bslang ba dang /_srid pa dang bral bar bstan pas lta ba kun nas bslang ba dang /_'khor ba dang mya ngan las 'das pa'i lta ba kun nas ldang bar mi byed pa ni
[\[125a.3\]]yang dag pa'i lta ba'o/_/kun du rtog pa gang gis 'dod chags dang /_zhe sdang dang /_gti mug gi kun nas nyon mongs pa skye ba dang mthun par gang du mi rtog cing tshul khrims dang /_ting nge 'dzin dang shes rab dang /_rnam par grol ba dang /_rnam par grol ba'i ye shes mthong ba'i phung po skye ba dang
[\[125a.4\]]mthun par kun du rtog pa 'di ni yang dag par rtogs pa'o/_/ngag gang gis bdag dang gzhan gdung bar mi 'gyur ba dang /_nyon mongs par mi 'gyur ba dang /_bsnun par mi 'gyur ba dang /_bzhad gad du mi 'gyur zhing /_rigs pa dang bral bas yang dag pa'i ngag la 'dzud par byed pa 'di
[\[125a.5\]]ni yang dag pa'i ngag go/_/las gang las kyang gnag la rnam par smin pa yang gnag pa'i mngon par 'du mi byed pa dang /_las gang las kyang dkar ba rnam par smin pa yang dkar ba de mngon par 'du byed pa dang /_las gang las dkar ba yang rnam par smin pa gnag pa de mngon
[\[125a.6\]]par 'du mi byed cing /_las gang las gnag kyang rnam par smin pa dkar na nag po zad de/_dkar po'i phyogs 'phel bar byed cing /_mngon par 'du byed cing dam pa'i las kyi rjes su 'brang ba 'di ni yang dag pa'i las kyi mtha'o/_/gang la yang 'phags pa'i rigs pa can
[\[125a.7\]]gyi sbyangs pa'i yon tan cung zad la gnas shing /_tshul 'chos dang kha gsag la sogs pas 'tsho ba spangs te rang gi spyod pa'i ngang tshul rig pa dang ldan pas skye bo gzhan las rnyed kyang rung ste/_cung zad tsam gyis ma gus shing /_kha na ma thob med pa dang /_'phags pas rjes su
[\[125b\]]
[\[125b.1\]]gnang ba'i 'tsho ba 'di ni yang dag pa'i 'tsho ba'o/_/rtsol ba gang gis bsags pa rjes su gnang ba'i 'dod chags dang /_zhe sdang dang /_gti mug la sogs pa ston par mi byed cing /_yang dag pa'i 'phags pa'i lam gyi bden par zhugs te/_mya ngan las 'das pa'i 'dod pa bsten
[\[125b.2\]]cing rjes su 'gro ba 'di ni yang dag pa'i rtsol ba'o/_/gang du nye bar gnas na sku mi g.yo zhing 'khyogs pa ma yin par 'gyur ba ste/_'khor ba'i skyon rnams dang mya ngan las 'das pa dang /_lam gyi yon tan rjes su dran zhing lam gyi mthar thug pa la yang dag par sbyor ba 'di ni yang dag pa'i
[\[125b.3\]]dran pa'o/_/de nyid kyi ting nge 'dzin gang la gnas nas sems can thams cad rnam par thar par mdzad cing /_mya ngan las 'das par brtan por gnon pa 'di ni yang dag pa'i ting nge 'dzin te zhes dgongs so/_/de nyid gcig tu byas pa'i ye shes ni/_yang dag sangs rgyas lam rig pa/_/zhes
[\[125b.4\]]bya ste/_lhan cig skyes pa'i chos kyi dbyings kyi lam mo/_/sems can kun la shas cher chags/_/zhes pa ni sngar bzhin gyi bye brag gis sbyin pa dang /_snyan par smra ba dang /_don mthun pa dang /_don byed pa'o/_/gnyis pa ni thun mong ma yin pa'i snying rje dang /_de skye bar byed pa'i dbang la
[\[125b.5\]]sogs pa gsum ston pa'o/_/nam mkha' lta bur chags pa med/_/ces pa ni/_dmigs pa med pa'i snying rje dang /_sems can gyi yul mi snang ba'o/_/sems can kun gyi yid la 'jug_/ces pa ni/_ye shes kyi snying po can du bstan cing /_de gsal bar mdzad pa por yang 'gyur
[\[125b.6\]]ba'o/_/sems can kun gyi yid ltar mgyogs/_/zhes pa ni/_sngar bshad pa dang byang chub la myur ba'o/_/de'i rgyu mtshan ni/_sems can kun gyi dbang don shes/_/zhes bya ste/_de nyid kyi phyir/_don mdzad pa dang /_myur ba dang /_snang ba dang /_sems lhan cig skyes pa shes par myong ba'o/_/_
[\[125b.7\]]log rtogs bzlog pa'i phyir/_sems can kun gyi yid 'phrog pa/_/zhes gsungs pa ni/_gdul bya'i dbang po la mi bzad pa'i gzugs su gyur pa dang /_yid rnam par dag nas lhan cig skyes par gyur pa la 'phrog ces bya ste/_gser 'gyur gyi rtsi bzhin no/_/phung po lnga don de nyid shes
[\[126a\]]
[\[126a.1\]]zhes pa ni/_ji ltar ston pa bstan pa ste/_rigs lnga dang zag pa med pa'i phung po lngar shes pa dang /_de kho na nyid du dbyer med pa'o/_/de'i phyir/_rnam dag phung po lnga 'chang ba/_/zhes pa ni gnyi ga la'o/_/nges 'byung kun ni theg pa gsum ste/_mtha' la gnas pa ni sa gnyis so/_/gzhan spangs pa
[\[126a.2\]]ma yin te/_nges par 'byung ba kun la mkhas/_/zhes pas so/_/nges 'byung kun gyi lam la gnas/_/zhes pas theg pa gsum gyi lam la rim gyis sbyangs pa dang /_gnas zhes pas ldan pa ste skye ba rim pa bzhin no/_/nges par 'byung ba kun ston pa/_/zhes pa de ni bshad zin to/_/yan lag la
[\[126a.3\]]sogs pas phun sum tshogs pa bshad par bya ste/_yan lag bcu gnyis ni ma rig pa la sogs pa'o/_/srid rtsa bton pa ni dus kyi gsum pas byin rlabs thob pa dang /_lam gyi gsum pa rten med pa las thos pas sa bon gyi bag chags dang /_mngon du rgyu rtsa ba nas bton pa'o/_/phyis de ltar mi 'gyur
[\[126a.4\]]ba ni/_/dag pa rnam pa bcu gnyis 'chang /_/zhes pas/_skye mched bcu gnyis rang gi ngo bo dag pa ste/_de yang mig ces bya ba ni stong pa ste/_dbus na rnam shes ji ltar mchis/_/zhes pa la sogs pa la/_de ltar na gzugs ma mchis pas lta ba ma mchis so zhes pas so/_/srid pa'i rgyur 'gyur ba ma yin te/_
[\[126a.5\]]bden bzhi'i tshul gyi rnam pa can zhes pas/_sdug bsngal gyi rgyu ye shes su shes pa dang /_kun 'byung bde bar sad pa dang /_'gog pa rang 'byung ba dang /_lam 'bras bu rang chas su ldan pa'o/_/nyan thos dang mtshungs pa ma yin te/_shes pa brgyad po rtogs pa 'chang /_/zhes pas brgyad la
[\[126a.6\]]zad pa shes pa dang /_mi skye ba shes pas khyab pa'i phyir/_de nyid du byas pa'o/_/man ngag gi drin yin pas bstan pa'i phyir/_bden don rnam pa bcu gnyis ldan/_/zhes pa ste/_bden pa bzhi'i tshul gsum dga' ba bzhir rab tu ldan pas so/_/de nyid rnam pa bcu drug rig_/ces pa ni/_
[\[126a.7\]]'di dang ldan pa'i phyag rgya las rig par 'gyur ba'am/_dga' ba nyid bye brag gi don gyis bcu drug tu 'gyur ba'am/_dga' ba nyid bcu drug 'gyur du bshad de/_de yang /_ye shes sems dpa' 'dzin pa'i bdag_/bcu drug char yang mi phod do/_/zhes gsungs pa'i don gyis so/_/rnam
[\[126b\]]
[\[126b.1\]]pa nyi shus byang chub pa/_/zhes pa ni/_sngar bzhin gyi bye brag gis/_ji ltar sa gser zla ba me/_/zhes pa la sogs pa dang /_de nyid rnam par dag pa'i rigs lnga dang /_sangs rgyas lnga dang /_sku lnga dang /_ye shes lnga dang dbyer mi phyed par gyur pas/_phung po lnga dang /_'byung ba lnga dang /_'dod yon lnga dang /_dug
[\[126b.2\]]lnga rang bzhin gyis zhi bar gyur pa la bya ste/_de yang sa dang bcas pa dang /_sa phyogs par shes par bya'o/_/de'i phyir rnam par dag pas sangs rgyas kun gyi ye shes rig pa ste/_mchog ces gsungs pa ni rang gi don te/_sangs rgyas dang chos la sogs pa ni gzhan gyi don to/_/da ni skad cig la sogs pa
[\[126b.3\]]gzhan gyi don bstan par bya ste/_skad cig ni mtshan nyid dang bral ba'o/_/thams cad ni thams cad kyi rang bzhin no/_/mngon par rtogs pa ni the tshom med pa'o/_/de yang ye shes tha dad pa ma yin pa ni sems kyi zhes pa ni lhan cig skyes pa ste/_rang gi rang bzhin du bstan pa ni kyi zhes bya/_de skad
[\[126b.4\]]cig gi dus dmigs pa na/_dga' ba sna tshogs nyid du brjod/_/mchog dga' rnam par smin pa nyid/_/dga' bral rnam pa med pa ste/_lhan cig dga' ba mtshan nyid bral/_zhes gsungs pas so/_/don kun rig ces pa ni/_gzhan mi dmigs par bstan pa'o/_/'gro ba la gdod ma
[\[126b.5\]]nas bstan par rig pa ma yin te/_theg pa sna tshogs thabs tshul gyis/_/'gro ba 'don par mdzad pa yin gyis don la rtogs pa bskyed pa'i phyir te bshad zin to/_/gong ma la 'jug par mi 'gyur ba ma yin te/_smon lam gyis dge ba'i bshes gnyen dang phrad la/_des go rims bstan
[\[126b.6\]]pa'i phyir theg pa zhes bya ba la sogs pa gsungs so/_/theg pa bzhi po yod par ni ma yin te/_gcig nyid khyad par du byas pa'o/_/nyon mongs pa la sogs pa bag chags kyi sa bon mi gnas par ston te/_nyon mongs pa ni lnga'o/_/khams rnams zhes pa ni bco brgyad do/_/dag pa'i
[\[126b.7\]]bdag ces pa ni rang bzhin gyis lus su gyur pa'o/_/las kyi khams rnams zhes pa ni gsum ste zad par byed pa'o/_/chu'i rgya mtsho ni 'dod pa dang /_srid pa dang /_lta ba dang /_ma rig pa'o/_/brgal ba ni thar pa'o/_/de yang sbyor ba ni nang rten cing 'brel bar 'byung ba'i sbyor ba'o/_/sems
[\[127a\]]
[\[127a.1\]]dben pa thob pa'i dgon pa las 'bras bu 'byung bas na/_theg pa'i bye brag bla na med pa la dgos pa yod do/_/bag chags dang rjes su mthun par sa bon bral ba ni ma rig pa dang /_sred pa dang /_len pa la nyon mongs pa zhes bya'o/_/srid pa dang /_'du byed la nye ba'i nyon mongs
[\[127a.2\]]pa zhes bya'o/_/rnam par shes pa dang /_ming dang gzugs dang /_skye mched drug dang /_reg pa dang /_tshor ba dang /_skye ba dang /_rga shi ni kun nas nyon mongs pa zhes bya ste/_gtan spangs pa ni dug sngags kyis btul bas dug tu mi 'gyur ba bzhin no/_/bde ba chen po'i thabs kho nar gyur pa ma
[\[127a.3\]]yin te/_snying rje chen po shes rab thabs/_zhes pas zung du 'jug pa'o/_/des ji ltar 'gyur ba ni/_don chen 'gro ba'i don byed pa/_/zhes so/_/de yang 'gog pa'i snyoms par 'jug pa'i don dang /_'du shes med pa'i snyoms par 'jug pa'i don dang /_gzugs kyi khams kyi don dang /_
[\[127a.4\]]gzugs med pa'i khams kyi don spong bas na/_'du shes kun gyi don spangs shing /_/zhes pa ni bcom ldan 'das so/_/rnam shes ni rnam shes mtha' yas la sogs pa ste/_gzugs med pa'i skye gnas kyi don ni 'gog par byed pa'o/_/gang gi don byed pa bstan pa'i phyir/_/sems
[\[127a.5\]]can kun gyi yul dang ldan/_/zhes gsungs te/_yid dang mthun par ro/_/des ji ltar 'gyur zhe na/_sangs rgyas kun gyi thugs sems can gyi rigs par nus so/_/dpe nye bar grub pa ma yin te/_sems can kun gyi yid la gdod ma nas sangs rgyas kyi thugs gnas par sems
[\[127a.6\]]can de dag gi sems dag dang /_sangs rgyas kun gyi thugs kyi rang bzhin gcig pas mthun par 'jug pa'o/_/gzhan gyi don gyis 'gyur ba ma yin te/_/sems can gyi yid tshim par mi nus pa'i phyir ro/_/de bas na sems can kun gyi yid tshim par byed pa ste/_rnam rtog zad par byed pa'o/_/de tsam
[\[127a.7\]]du ma zad kyi/_sems can kun gyi yid dga' ba/_/zhes pas lhan cig skyes pa thob pa'o/_/gtan la phab pa'i yid med pas grub pa'i mthar phyin 'khrul ba med pa'o/_/nor ba thams cad rnam par spangs/_/zhes pas/_don ji lta ba la blo ji lta ba bzhin zhugs pa'o/_/don gsum ni 'das pa
[\[127b\]]
[\[127b.1\]]dang ma 'ongs pa dang /_da ltar byung ba gsum du'o/_/the tshom med pa'i blo zhes pa ni rgyun gcig par ro/_/kun don ni g.yo ba dang mi g.yo ba kun gyi don mdzad pa'o/_/de'i 'thad pa ni/_yon tan gsum gyi bdag ces bya ste/_rdul mun pa snying stobs gsum yang 'gro ba'i don du bstan pa'o/_/nyan thos la phung po dang don
[\[127b.2\]]gsum du bdag med par ston pa'o/_/theg pa chen po la/_skad cig thams cad bye brag phyed/_/ces pa ste/_rgyu'i dus su dge ba'i chos tshol ba dang thos pa dang bsam pa dang bsgom pa thams cad shes rab kyis so sor rig pas so/_/skad cig gcig gis rdzogs sangs rgyas/_/zhes pa ni 'bras bu'i dus
[\[127b.3\]]na zad pa'i ye shes dang /_/mi skye ba'i ye shes thob par ston to/_/rgyu 'bras rjes su mthun te/_lhan cig skyes pa'i rkyen ni du ma yin la/_nye bar len pa'i rgyu ni gcig kho nas/_/sangs rgyas kun gyi rang bzhin 'chang /_/zhes pas rgyu 'bras rjes su mthun pas thams cad gcig pa nyid do/_/lus mi 'byung ba ma yin te/_
[\[127b.4\]]lus med ces pas rnam par smin pa'i lus med ces ni chos kyi sku can no/_/lus kyi mchog ces pas ye shes kyi phung po can du snang ba'o/_/du ma dang sna tshogs 'byung ba ni lus kyi mtha' rtogs pa'i phyir ro/_/de bas na gzugs la sogs pa'o/_/ji ltar 'gyur ba ni nor bu rin chen ltar ro/_/dga' ba ma
[\[127b.5\]]yin te/_rin chen rtog ces pas khams gsum gyi rgyal mtshan ni/_/de dag gis mnyam pa nyid kyi ye shes la bstod pa'o/_/da ni sangs rgyas zhes bya ba la sogs pas bsdus te bstan pa'i phyir ro/_/sangs rgyas kun gyi rtogs pa dang mkhyen pa dang /_mngon du mdzad pa ni sangs rgyas kyi byang chub gsum dang /_bla na
[\[127b.6\]]med pa'i bde ba chen po ste/_bya ba nan tan de bzhin du 'dir yang sangs rgyas dang sems can rgyud gcig tu rtogs par bya ba dang /_thams cad sems kyi khyad par du shes par bya ba dang /_'bad pa med pa rang gi ngang gis 'byung ba la mngon du byung ba ni bla na med pa ste/_bya ba nan tan gyi ye shes so/_/de nyid gsal bar
[\[127b.7\]]bya ba'i phyir/_gsang sngags 'chang zhes bya ba la sogs pa gsungs te/_de yang ye shes nyid dang /_de'i rnam 'phrul dang /_ma rig pa'i rlung dang /_rlung bcu dang /_ngag dang /_yi ge dang /_ming dang /_tshogs rnams ni bsam gyis mi khyab pa'i gsang sngags 'byung bas skye gnas so/_/yi ge med ces pa ni de nyid gdod ma'i
[\[128a\]]
[\[128a.1\]]gnas su thim pas spros pa las 'das pa'o/_/de nyid mtshon par byed pa ni yi ge ste/_oM AHhUM ngo /_/de la gsang sngags chen po zhes gsungs te/_sku gsung thugs kyi rigs yin pa'i phyir ro/_/de las rigs lnga dang /_drug tu 'gyur zhing gsang sngags kyi don mchog dang thun mong gi dngos
[\[128a.2\]]grub don kun skyed pa por byed pa ni bya ba nan tan no/_/de yang thabs dang shes rab kyi rigs gnyis su bsdu ba'i phyir/_thig le chen po zhes bya ste/_e waM/_de yang bde ba chen po'i rigs gcig tu bya ba'i yi ge med ces bya'o/_/de nyid yi ge sna tshogs su snang bas stobs po che zhes bya'o/_/dbyangs yig bcu
[\[128a.3\]]gnyis so/_/yi ge lnga ste/_oM hUM trAM hrIHa'o/_/thig le rang gi sa bon te/_muM sems kyi ngo bo'o/_/stong pa ni rig par 'dzin pa med par ro/_/yi ge brgya zhes pa ni phyogs gcig mtshon pa tsam du zad kyi/_ri rab kyi rdul phra rab snyed du yang 'gyur la/_yon tan yang de snyed du 'gyur ba ste/_don sngar bshad pa'i yi ge
[\[128a.4\]]drug gi rang bzhin du bsdu bar bya'o/_/rnam pa kun ldan ni 'jig rten dang 'jig rten las 'das pa'o/_/rnam pa med pa de nyid gzugs brnyan gyi rnam par ro/_/bcu drug gi dbyangs yig go/_/phyed ni grong khyer dkrugs pa'o/_/gnyis pa ni gleng gzhi'o/_/thig le ni rdo rje 'chang dang mi bskyod pa'o/_/'chang ba ni dbugs dbyung ba'o/_/_
[\[128a.5\]]yan lag med pa ni phyi rol gyi rdzas dgag pa'o/_/rtsis ni brtags pa'o/_/de las 'das pa ni bde ba chen po'o/_/bsam gtan bzhi ni dga' ba dang /_bde ba dang /_sems rtse gcig pa dang /_dran pa ste dga' ba la sogs pa nyid do/_/rtse mo can ni ro gcig pa nyid do/_/'jig rten par 'gyur ba ma yin te/_bsam gtan
[\[128a.6\]]yan lag kun shes shing /_/zhes pas rtog pa dang /_dpyod pa dang /_dga' ba dang /_bde ba ni dang po'o/_/rtog pa dang bcas dpyod pa med pa'i dga' ba dang /_bde ba ni gnyis pa'o/_/dga' ba med pa'i btang snyoms dang /_dran pa yang dag par brjod pa ni gsum pa'o/_/sdug bsngal dang /_bde ba med pa btang snyoms kyi dran pa
[\[128a.7\]]yongs su dag pa ni bzhi pa'o/_/mkhyen pas don yod pa ni ting nge 'dzin gyi rigs du ma dang /_gang zag gi rgyud du ma rig pas rtse gcig bsgom pa'i rigs kyi dbye bas nyan thos la sogs pa'i gzung ba'i mchog la dbugs dbyung gnyis lhag par ston te/_/ting 'dzin lus can ni gang zag go/_/lus kyi
[\[128b\]]
[\[128b.1\]]mchog ni chos sku'o/_/de nyid ni 'jam dpal ye shes sems dpa' ste/_longs spyod rdzogs pa la sogs par snang ngo /_/thun mong 'phrul pa ni/_de bzhin 'gro ba'i don byed pa/_/zhes pa ste/_lha'i dbang po ni khyab 'jug go/_/lha'i lha ni tshangs pa'o/_/lha'i bdag po ni brgya byin no/_/lha ma yin gyi bdag po ni rA hu la'o/_/_
[\[128b.2\]]'chi med dbang po ni nye dbang ngo /_/lha'i bla ma ni phur bu'o/_/'joms byed ni thags bzangs ris so/_/gnyis pa ni srin po'i bdag po'o/_/dbang phyug ni ma hA de ba ste/_bcom ldan 'das la sogs pa'i rang rang gi rgyal por bstod pa'o/_/de bas sems can thams cad sred pa'i dgon pa las rgal bar mdzad
[\[128b.3\]]pa ni ston pa gcig pu ste/_de bas na 'gro ba'i bla mar gyur pa'o/_/de ltar gyur par bstan pa'i phyir 'jig rten la sogs pa'o/_/dgongs pa ji lta bu mnga' ba bstan pa'i phyir/_byams pa'i go chas chas pa ste/_/zhes pa ni phyogs med pa'o/_/snying rje yi ni ya la dab gos/_/zhes pa ni sdug bsngal dang bral bar byed
[\[128b.4\]]pa ste bsrung ba'o/_/shes rab ral gri mda' gzhu thogs/_/zhes pa ni rtags dang don te shes rab dang rigs pas nang dang /_phyi'i sgro 'dogs mi mnga' ba dang kha sbyor snyoms par 'jug pa'o/_/mi shes pa ni gti mug go/_/g.yul ngo ni sems dang po bskyed pa'i dus so/_/sel ba ni dag par mdzad pa'o/_/_
[\[128b.5\]]dpa' bo ni bcom ldan 'das so/_/bdud ni bzhi'o/_/dgra ni log par 'dren pa'o/_/bdud 'dul ba ni btul ba ste rdo rje gdan la'o/_/de'i mthu ni bdud bzhi la sogs pa'o/_/mchod pa'i 'os su bstan pa'i phyir/_/de bas na/_rdzogs pa'i sangs rgyas 'jig rten 'dren/_/zhes bya ste/_khyod nyid thams
[\[128b.6\]]cad du 'khrul zhing rim gyis dbang po'i bye brag dang mthun par bstan pa khyod nyid du ma gyur pa dang /_mi 'gyur ba med ces bya ba'i don to/_/de bas na 'di dag la gnyis sbyar te/_rtags ni gzhung ltar ro/_/gzhan pa yang mchod 'os ni thos pa dang dran pa mthar phyin pa'o/_/bstod 'os ni rang bzhin gcig
[\[128b.7\]]tu rtogs pa'o/_/phyag gi gnas ni thams cad kyi skye gnas su gyur pas so/_/rtag tu ri mor bya ba'i 'os ni theg pa gsum gyi rang rang gi lam rgyud la sbyangs pa'o/_/bkur 'os ni byang chub sems dpa' rnams kyi ste/_lam dngos bstan pa'o/_/brjod par bya ba'i mchog ni theg pa chen po pa rnams
[\[129a\]]
[\[129a.1\]]kyi ste rang bzhin gyis don phun sum tshogs pa snang bas so/_/phyag bya ba'i 'os ni sngags spyod pa rnams kyi ste rang rig ston pas so/_/bla ma'i rab ni dbang thob pa rnams kyi ste/_de kho na nyid mthong ba dang /_chos thams cad byin gyis brlabs pas so/_/bya ba nan tan gyi ye shes thugs su chud pa'i
[\[129a.2\]]rdzu 'phrul gyis 'jig rten la sogs pa'o/_/gsum rig ni dus mkhyen pa dang /_mchod pa mkhyen pa dang mnyam pa'i mtshan nyid mkhyen pa yin la/_gtsang ma dag pa ste/_zhes bya ba ni mi slu zhing rig pa la the tshom mi mnga' ba'o/_/mngon shes drug ldan ni lha'i mig la sogs pa'o/_/rjes dran drug ni
[\[129a.3\]]sangs rgyas dang chos dang dge 'dun dang yi dam dang tshig dran pa mnga' ba'o/_/byang chub sems dpa' ni theg pa gzhan gyi yab tu gyur pa'o/_/sems dpa' chen po ni theg pa chen po'i yang yab tu gyur pa'o/_/rdzu 'phrul chen po ni bsod nams kyi tshogs rdzogs pa'o/_/'jig
[\[129a.4\]]rten 'das pa la sogs pa ni ye shes kyi tshogs rdzogs pa'o/_/mjug bsdu bar bya ba'i phyir/_/gtso bo chos kyi sbyin bdag ste/_/zhes bya ba'i don ni 'dir/_phyag rgya bzhi yi don ston pa/_/zhes bya ba'i don te/_rigs phyag rgya bzhi ni bskyed pa'i rim pa'o/_/rtags phyag
[\[129a.5\]]rgya bzhi ni byin gyis brlabs pa'i dus su'o/_/don phyag rgya bzhi ni lam gyi dus su'o/_/nyes mchis gyur pa la sogs bzod par mdzod/_/shes rab yul ni mtha' dang bral/_/zab mo'i don ni gzhal dka' bas/_/gzhal bya 'jal byed kyis stong pa'i/_/_
[\[129a.6\]]'gro kun snying po len par shog_/sngags pa rnal 'byor la mi mkhas/_/phal cher bag med lam 'gro la/_/snying po mngon rtogs 'di brjod pas/_/thams cad rnal 'byor la 'jug cing /_/'jam dpal ye shes sems dpa' yi/_/don ni ngo
[\[129a.7\]]bor 'gyur bar shog_/'phags pa 'jam dpal gyi mtshan yang dag par brjod pa'i 'grel pa snying po mngon par rtogs pa zhes bya ba/_slob dpon chen po dpal gnyis med rdo rjes mdzad pa rdzogs so//_//rnal 'byor pa chen po pradz+nyA shrI dz+nyA na kI rtis rang 'gyur du byas pa'o//_//_
[\[129b\]]
[\[129b.1\]{D2099}]@##/_/rgya gar skad du/_/tsar+ya da sha ka swa b+hA bas nA ma/_bod skad du/_rang bzhin du gnas pa'i sngags kyi spyod pa bcu pa zhes bya ba/_'phags pa 'jam dpal ye shes sems dpa' la phyag 'tshal lo/_/bla ma dang ni lhag pa'i lha/_/tha dad med par mchod par bya/_/_
[\[129b.2\]]'gro ba rnams dang rang nyid la/_/bdag gzhan mi 'byed dus gsum gter/_/lus dang longs spyod srog rnams kyis/_/'gro ba'i mchog gtso btsal bas rnyed/_/de yis dbang bskur rin po che/_/dus gsum du ni dran par byed/_/phyi dang nang gi chos spyod kun/_/gnyen po bsten pas
[\[129b.3\]]ma yin zhing /_/dad pa'i stan las gang 'ongs pa/_/kha zas bzhin du bsten par bya/_/lha yi rnal 'byor 'byor ba can/_/yang na rigs gzungs mchog gtso bor/_/byas pa'i gang yin de dag ni/_/thun bzhir bstan pas bsgom par bya/_/gal te rdzogs pa'i skal yod na/_/ye shes sku ste
[\[129b.4\]]rab 'byung ba/_/'jam dpal ye shes sems dpa' yi/_/ming ni yang dag brjod pa'i mchog_/bzlas brjod don dang klog pa dang /_/bya ba'i rim pa la mos na/_/rigs gzhan du ma ma yin pa'i/_/rang gi rigs la bslab par bya/_/gang zag 'o mar ldan pa dang /_/de bzhin bza' dang mthun
[\[129b.5\]]pa'i dus/_/sangs rgyas rnams ni bsdus byas la/_/bdud rtsi myang ba bsgrub par bya/_/glu dang gar ni ji snyed dang /_/de bzhin yul la ro snyoms na/_/yul gyis bslang ba ma yin zhing /_/rang gi nyams kyis rol par bya/_/dben pa'i gnas la brten dus su/_/gtsang sbra ngo tsha spyod pas min/_/_
[\[129b.6\]]dogs pa kun las grol ba'i sems/_/bsnyung dang dka' thub gnas mi bya/_/skyo dub sdug bsngal ci byung yang /_/dam pa'i drin gyis gzengs bstod de/_/yi chad sgyid lug mi 'gyur bar/_/sems dge ba la gnas par bya/_sngags kyi spyod pa la gnas pa'i/_/sngags pa mkha'
[\[129b.7\]]spyod gnas su 'gro/_/sngags la zhugs nas spyod pa spob/_/mkha' 'gro skrag cing mnar med 'gro/_/rang bzhin du gnas pa'i sngags kyi spyod pa bcu pa zhes bya ba/_dpal ldan gnyis med rdo rjes mdzad pa rdzogs so/_/rnal 'byor pa bsod snyoms pa pra dz+nyA shI dz+nyAn kI rtis rang 'gyur du mdzad pa'o//_//_
[\[130a\]]
[\[130a.1\]{D2100}]@##/_/rgya gar skad du/_swa pa na i k+Sha/_bod skad du/_rmi lam brtag pa/_'phags pa 'jam dpal ye shes sems dpa' chen po la phyag 'tshal lo/_/lus ngag yid gsum rtag tu dang ba yis/_/'jam dpal ye shes sems dpa' la btud de/_/rigs kyi phyag rgya rin chen lta bu yi/_/_
[\[130a.2\]]gang dgongs 'gyur phyir rmi lam bshad par bya/_/ku sha'i gdan la gnas nas kyang /_/dri ldan rtswa la sngas su gzhug_/dzA ta ka yi phreng ba bcing /_/bu mo gzhon nu'i 'o ma la/_/sngags kyi phreng ba bzlas shing bdar/_/gzhan dang ldan pa mig la byugs/_/dang po'i cha ni bag chags 'khrug_/gnyis par yi
[\[130a.3\]]dwags rgyu bar 'gyur/_/tha mar rmi lam brtags la nyal/_/me long lag tu thogs pa dang /_/tshes gcig zla ba mthong ba dang /_/shing rta'i 'khor lo zhon pa dang /_/gos dkar rgyan dkar gyon pa dang /_/glang po lcags kyus 'dul ba dang /_/snying rjes ded dpon byed pa'o/_/rmi lam na ni gser rnyed
[\[130a.4\]]dang /_/rang bzhin khrus la 'jug pa dang /_/bum pa spyi gtsug bzhag pa dang /_/gling gzhan kun la dbang sgyur dang /_/rta zhon nor bu'i gling 'gro dang /_/mi yi khyogs kyis 'degs pa'o/_/me tog pad+mo thu ba dang /_/glegs bam lag na thogs pa dang /_/dung la sogs pa 'bud pa dang /_/me tog phreng
[\[130a.5\]]ba 'dogs pa dang /_/rma bya rnyi yis 'dzin pa dang /_/snying rjes pad+ma chos 'chang ba'o/_/mtshon thogs g.yul las rgyal ba dang /_/rgyal po 'khor du gyur pa dang /_/dmag mi g.yul du bskor ba dang /_/zhi ba'i las la 'god pa dang /_/bya shar te ru pho nyar gtong /_/nags tshal me yis bsregs
[\[130a.6\]]pa'o/_/chu la mi nub rkyal ba dang /_/nam mkha' la yang 'gro zhing lding /_/nyi zla rgyan du gon pa dang /_/seng ge khri stan gnon pa dang /_/gdugs dkar phub cing rgyal mtshan bsgreng /_/kun gyis mchod pa'i 'os 'gyur ba'o/_/khrag dang chu ser zag pa dang /_me dpung rdzi zhing mi 'jigs dang /_/_
[\[130a.7\]]sprul dang sdig pa za ba dang /_/rdo rje dril bu 'dzin pa dang /_/ri bo rtse la gnon pa dang /_/grong khyer mdzub mos skyor ba'o/_/bla ma yi dam mchod pa dang /_/glegs bam 'dri zhing mchod rten brtsig_/gcer bur byung glu gar byed dang /_/dge slong tshogs dang lhan cig 'grogs/_/gos
[\[130b\]]
[\[130b.1\]]bzang gyon zhing shing 'bru za/_/de bzhin gshegs pa'i phyag rgya ste/_/shis pa brjod cing lung ston byed/_/chu yi rdzing chen 'khyil ba dang /_/gnas khang mthon po brtsig pa dang /_/yid dang mthun par 'byung ba'o/_/dgra yis rgyan dang bral ba dang /_/na chung mya ngan byed pa dang /_/khri mon nang du bcug
[\[130b.2\]]pa dang /_/nor phrogs lcags su bcug pa dang /_/'gro ba ngan pas rdzi ba dang /_/gcan gzan lus la 'phyang ba dang /_/srad bus dkris shing dri mas g.yogs/_/dri ma za zhing dri ma 'thungs/_/bla ma slob dpon grogs po dang /_/pha ma rnams ni mthong nas 'bros/_/shin tu gcong rong mi med
[\[130b.3\]]dang /_/yang na 'brog dgon la sogs par/_/zas dang skom gyis nyam thag ste/_/kyi hud bdag sdug zer gyi g.ya'/_/go cha bshus nas mtshon gyis 'debs/_/nags kyi dkyil na phyin nas kyang /_/stag dang ce spyang dud 'gro 'debs/_/de sogs yid gdung bar 'byung ba/_/dge dang mi
[\[130b.4\]]dge'i ltas su rigs/_/rnam par snang mdzad rin chen 'byung ldan dang /_/'od dpag med dang don yod grub pa dang /_/mi bskyod pa dang rdo rje sems rigs drug_/go rims nyid dang sna tshogs 'dres pa'o/_/shis pa'i rmi lam la ni sgrub pa rtsam/_/rin chen phyag rgyar bshad pa'i cho ga bzhin/_/mi
[\[130b.5\]]dge'i ltas la til gyi sbyin sreg bya/_/rigs de zhig la stong gis sbyangs pa'o/_/bag chags yi dwags yid brid pa/_/'khor ba'i chos kun rmi lam bzhin/_/rnal 'byor pa yis blta bar bya/_/'khrul pa yang dag min phyir ro/_/bzang po rtogs las ye shes skye/_/blos brtags don ni
[\[130b.6\]]skye ba med/_/de phyir gsang sngags rten 'byung gi_/thabs la rag las gtso bor gzung /_/byang chub sems bskyed pa dang dbang bskur ba'i/_/rmi lam bstan pa klu sgrub gzhung las btus/_/legs dang nyes pa'i rim pa gsal byed pas/_/'jam dpal ye shes sems dpa'i
[\[130b.7\]]zhal mthong shog_/rmi lam brtag pa/_/rgya gar gyi mkhan po dpal ldan gnyis su med pas mdzad pa rdzogs so//_//rnal 'byor pa bsod snyoms pa pradz+nyA shrI dz+nyA na kI rtis rang 'gyur du mdzad pa'o//_//_
[\[131a\]]
[\[131a.1\]{D2101}]@##/_/rgya gar skad du/_/sa mA d+hi bud+d+ha bi Sha gA ta bo d+hi dI paM nA ma/_bod skad du/_sangs rgyas kyi byang chub bsam gtan gyi dug sel bar byed pa'i mar me zhes bya ba/_'jam dpal ye shes sems dpa' chen po la phyag 'tshal lo/_/gang gis dam pa'i zhabs kyi pad+mo la/_/_
[\[131a.2\]]yun ring btud pa'i mthu ni gzi brjid ldan/_/gang zhig rgyud la btsan thabs 'jug byed pa/_/shes rab mig dang mi ldan nyam ngar rgyug_/gdung ba gcod byed rgyu ni sems pa'i shes rab ste/_/thams cad theg chen lam du 'jug pa'i rigs/_/rab tu byed pa'i lam du ma zhugs pa'i//_//_
[\[131a.3\]]bsam gtan pa ni nags klung bung ba bzhin/_/rig pa'i gnas lnga rgal te tshar gcod gang /_/gzhung lugs mi ldan pas ni don ma rnyed/_/tshogs rgyas pa yis rab tu nga rgyal ba/_/rgyal po'i sgo ba bzhin du bde blag bral/_/ye shes drug gi yul la ma zhugs na/_/yid ni ngang tshul ngan pas rgya
[\[131a.4\]]cher min/_/rtogs dang nyams su myong ba'i mtha' bral bas/_/brten dang goms pa ma rnyed ta la 'dra/_/chos rnams rnam par dag pa'i ye shes ni/_/gsar la rtsis bsgyur rgyan du byas pa bzhin/_/gang zhig 'brel med ting 'dzin gang bsgom pa/_/thams cad mkhyen par mi rung sangs rgyas min/_/_
[\[131a.5\]]bskyed pa'i rim la gnas na rdzogs rim mchog_/de yang snying po sbyangs nas gcig 'gyur ba/_/rnam pa'i mchog dang ldan pa'i bde chen de/_/yid bzhin nor bu gtsug tu btags pa bzhin/_/bskyed pa'i rim pa gces spras mdzod 'dzin na/_/lha yi bag chags nyid kyis grol mi 'gyur/_/de
[\[131a.6\]]bzhin nang dang zab mo'ang de yin te/_/glang chen mig srung zug rngur gyur pa bzhin/_/ldog pa gcod la chos rnams brgyad khrir bden/_/de phyir rigs dang ye shes bde gshegs gsung /_/rang bzhin shes na gar yang bde ba med/_/mi bden med phyir kun mkhyen tshig gis dbul/_/de ltar bya
[\[131a.7\]]ba'i rim pa zhes pa ni/_/ka shi wa rnams mu tig rnyed pa bzhin/_/sangs rgyas thams cad bde ba che la gnas/_/go cig 'dres shing 'dus pas mnyam pa nyid/_/gcig la bstod pas thams cad bstod 'gyur ba/_/ye shes sems dpa' brjod pa thugs mthun yin/_/'khor dang myang
[\[131b\]]
[\[131b.1\]]'das chos su ci snang dang /_/sna tshogs 'bru dang sna tshogs byed pa dang /_/so so'i rgyud la bden par snang mod kyang /_/ye shes sems dpa'i sprul pa nor bu bzhin/_/'od kyang kun rdzob tsam du thams cad yod/_/gsung dag pa la brten nas 'phags pa mthong /_/yid 'ong de ni dge ba'i las
[\[131b.2\]]las byung /_/sdug bsngal mi bsten phyir na spang bas bya/_/de phyir gsang sngags rten 'brel 'byung ba yi/_/man ngag rgya mtsho'i gnas ni rin chen brgyud/_/'di las 'byung bzhin rnal 'byor pa rnams kyis/_/skas kyi rim pa bzhin du rim par bgrod/_/ma rig dang bcas shes pa 'di yis ni/_/_
[\[131b.3\]]go bar mi rigs zhen pa'i mthu las byung /_/mi gnas snying po rgyud las skyes pas na/_/'khrul par mi rigs gdod ma'i mthu las byung /_/rang bzhin rtag cing mi 'gyur rtag pa nyid/_/dri ldan nges shes rang rig rgyud las byung /_/rang bzhin rgyud la ji ltar yang gnas pa/_/bsam par mi nus
[\[131b.4\]]e ma ngo mtshar che/_/sangs rgyas kyi byang chub bsam gtan gyi dug sel ba'i mar me zhes bya ba/_/rgya gar gyi mkhan po dpal ldan gnyis su med pa'i rdo rjes mdzad pa rdzogs so//_//rnal 'byor pa bsod snyoms pa pradz+nyA shrI dz+nyA na kIrtis rang 'gyur du mdzad pa'o//_//_
[\[131b.5\]{D2102}]@##/_/rgya gar skad du/_/dz+nyA na satwa many+dzu shrI sa mA d+hi tsakra mA na a ba tA ra nA ma/_/bod skad du/_/'jam dpal ye shes sems dpa'i yid 'jug pa'i bsam gtan gyi 'khor lo zhes bya ba/_'jam dpal ye shes sems dpa' chen po la phyag 'tshal lo/_/ston ka'i zla ltar dkar la dri ma med pa'i sku/_
[\[131b.6\]]rab tu sku mdzes gzhon nur bzhugs shing yid dang gnas/_/ye shes sems dpa' sangs rgyas kun gyi rang bzhin ni/_/thugs kar bzhugs shing nyi ma stong ldan 'khor lo 'khrug_/sems can khur khyer glang po de la phyag 'tshal te/_/rgyud kyi gsang sngags 'khor lo yid 'jug pa/_/_
[\[131b.7\]]glog gi phreng ba lta bus bdud tshogs zil gnon cing /_/bgegs dang log par 'dren pa tshar gcod mtshon cha che/_/rigs lnga'i dpa' bo'i 'khrul 'khor bri bar bya/_/dang po 'jam dpal ye shes sems dpa'i rnal 'byor pas/_/gnas khong yid du 'od zhing dben la bkra shis pa ltar
[\[132a\]]
[\[132a.1\]]te/_/sangs rgyas gang+gA'i klung gi bye ma dang mnyam pa la mchod bstod de/_/sngags kyi phreng ba lan bdun du brjod pa po/_/sangs rgyas gang+gA'i klung gi bye ma dang mnyam sa bon la bsdus pas/_/'og nas 'byung ba dang mthun pa yi skur gyur te/_/sngags kyi phreng ba 'di mgal
[\[132a.2\]]me'i 'khor lo lta bur stong phrag bcu'i bzlas pa bya'o/_/oM sarba d+harmA a b+hA ba swa b+hA ba bi shud+d+ha badzra tsak+Shu/_a a aM aH_pra kr-i ti pa ri shud+d+ha/_sarba d+harmA ya du ta/_sarba ta thA ga ta/_dz+nyA na kA ya/_many+dzu shrI/_shud+d+hi ta mu pa da ye ti sarba ta thA ga ta hri da ya/_ha ra ha ra/_oM hUM hrIHb+ha ga bAn/_dz+nyA na mUrti/_bA gI
[\[132a.3\]]shwa ra/_ma hA pA tsa/_sarba d+harma/_ga ga na a ma la su pa ri shud+d+ha/_d+harma d+hA tu dz+nyA na gar+b+ha AHde dag bsnyen pa'o/_/de nas lhag pa'i ris kyi mdun du dam tshig dang chang sbyar ba'i maN+Dal gru bzhi pa bya'o/_/de nas dkyil du me tog sngon po dri zhim pa spungs te/_oM sarba d+harma a b+hA ba/_swa b+hA ba bi shud+d+ha
[\[132a.4\]]d+harma d+hA tu dz+nyA na gar+b+ha AHzhes lan bdun bzlas pas/_'jam dpal mi bskyod pa sku mdog sngon po rig pa dang ldan pa bskyed do/_/de nas me tog ser po dri zhim pa dang ldan pa lho'i ngos su spungs te/_oM tsak+Shu a a AM a pra kr-i ti pa ri shud+d+ha/_d+harma d+hA tu dz+nyA na gar+b+ha AHzhes lan bdun bzlas pas/_
[\[132a.5\]]'jam dpal rin chen 'byung gnas/_sku mdog ser po rig pa dang ldan pa bskyed do/_/de nas me tog dkar po dri zhim pa shar gyi ngos su spungs te/_oM sarba d+harmA ya du ta sarba ta thA ga ta dz+nyA na kA ya/_d+harma d+hA tu dz+nyA na gar+b+ha AHzhes lan bdun bzlas pas/_'jam dpal rnam par snang mdzad sku mdog
[\[132a.6\]]dkar po rig pa dang ldan pa bskyed do/_/de nas me tog dmar po dri zhim pa nub kyi phyogs su spungs te/_oM many+dzu shrI shud+d+hi ta mu pa ta ye/_d+harma d+hA tu dz+nyA na gar+b+ha AHzhes lan bdun du bzlas pas 'jam dpal 'od dpag tu med pa sku mdog dmar po rig pa dang ldan pa bskyed do/_/de nas me tog
[\[132a.7\]]ljang ser dri zhim pa byang gi ngos su spungs te/_oM sarba ta thA ga ta hr-i da ya/_ha ra ha ra/_d+harma d+hA tu dz+nyA na gar+b+ha AHzhes lan bdun bzlas pas 'jam dpal don yod grub pa sku mdog ljang gu rig pa dang ldan pa bskyed do/_/de dag thams cad kyang zhal gsum pa phyag bzhi pa khro zhing cung zad
[\[132b\]]
[\[132b.1\]]zhi ba/_/rin po che'i rgyan gyis spras pa'o/_/dang po ni sngo ba dang dkar ba dang dmar ba'i zhal can/_ral gri dang /_rdo rje dang /_po ti dang /_dril bu 'dzin pa'o/_gnyis pa ni dkar ba dang /_sngo ba dang /_dmar ba'i zhal can/_ral gri dang /_po ti dang 'khor lo dang /_dril bu 'dzin pa'o/_/gsum pa ni ser
[\[132b.2\]]ba dang sngo ba dang /_dkar ba'i zhal can/_ral gri dang /_po ti dang /_rin po che dang /_dril bu 'dzin pa'o/_/bzhi pa ni dmar ba dang /_sngo ba dang /_dkar ba'i zhal can/_ral gri dang /_po ti dang /_pad+ma dang /_dril bu 'dzin pa'o/_/lnga pa ni ljang gu dang /_sngo ba dang /_dkar ba'i zhal can/_ral gri dang /_po ti dang /_
[\[132b.3\]]sna tshogs rdo rje dang /_dril bu 'dzin pa'o/_/yum rnams ni zhal gcig phyag gnyis pa/_gcer bu skra grol zhing g.yon nas g.yas su 'khyud pa rdo rje'i dril bu dang ldan pa'o/_/de dag thams cad kyang sna tshogs pad+ma dang nyi ma'i dkyil 'khor brgyan pa la bzhugs pa ste/_rnam par snang mdzad ni zla
[\[132b.4\]]ba'i dkyil 'khor la'o/_/de nas rab tu gnas pa dang /_dbang bskur ba dang /_byin gyis brlab pa dang /_rgyas gdab pa dag gis yongs su rdzogs par byas nas/_mchod cing mtshan yang dag par brjod pa'i bstod pa brgya phrag bcu'i bar du byas te/_de nas 'jam dpal ye shes sems dpa'i
[\[132b.5\]]pho brang du zhugs pa ni thun mtshams kyi de nyid de nye bar bsnyen pa'i cho ga'o/_/de nas srung ba'i 'khor lo yongs su rdzogs pa'i nang du/_'jam dpal ye shes sems dpa' zhal gsum phyag bzhi pa'i rnal 'byor la gnas te/_cho ga rdzogs pa dang /_nam mkha'i bdag po 'khor lo dang bcas
[\[132b.6\]]pa'i snying gar bzhag ste/_rigs kyi bsnyen pa ye shes sems dpa'i yang pho brang du ji srid spro'i bar du blangs shing go rims kyis khri phrag re re tshad du bya'o/_/thun mtshams su ni sngar dang mthun pa'i mtshan nyid kyi bstod pa dag kyang byas te/_de dag ni sgrub pa'o/_/de nas nam mkha'i pho brang ci 'byor pa'i
[\[132b.7\]]mchod pas mnyes par bya ste/_tshogs kyi 'khor lo'i mchod pa chen po yang byas la/_mtshan gyi bstod pa byas te/_sangs rgyas gang+gA'i klung gi bye ma dang mnyam pa la bdag nyid kyis thabs dang shes rab yan lag mchog gi dbus su/_a thung ngu lam lus par rdzogs par bstim nas/_
[\[133a\]]
[\[133a.1\]]'dod pa'i don chen po la rol na bde ba'i ye shes zad mi shes pa'i rang rig la skad cig de nyid la rgyun mi 'chad par 'gyur ba ni/_rdo rje rin chen dbang bskur dpal/_/rin chen kun bdag dbang phyug ste/_/'jig rten dbang phyug kun gyi bdag_/rdo rje 'chang ba kun gyi rje/_/_
[\[133a.2\]]sangs rgyas kun gyi thugs che ba/_/sangs rgyas kun gyi thugs la gnas/_/sangs rgyas kun gyi sku che ba/_/sangs rgyas kun gyi gsung yang yin/_/rdo rje nyi ma snang ba che/_/rdo rje zla ba dri med 'od/_/chags bral la sogs chags pa che/_/kha dog sna tshogs 'bar ba'i 'od/_/rdo rje skyil
[\[133a.3\]]krung rdzogs sangs rgyas/_/sangs rgyas 'gro ba'i chos 'dzin pa/_/dpal ldan sangs rgyas pad+ma skyes/_/kun mkhyen ye shes mdzod 'dzin pa/_/rgyal po sgyu 'phrul sna tshogs 'chang /_/che ba sangs rgyas rig sngags rgyal/_/rdo rje rnon po ral gri che/_/yi ge mchog ste rnam par dag_/ces
[\[133a.4\]]bya ba ni de'i bar du byed pa'o/_/rab tu gnas pa yang 'di nyid kyis bya ste/_rdzogs pa'i sangs rgyas 'jig rten 'dren/_/mchod 'os bstod 'os phyag gi gnas/_/rtag tu ri mor bya ba'i 'os/_bkur 'os rjed par bya ba'i mchog_/phyag byar 'os pa bla ma'i rab/_/ces bya'o/_/srung ba'i 'khor
[\[133a.5\]]lo ni nas dkar po'am ta la'i lo ma la dri zhim pa sna tshogs kyis byugs te/_gur gum gyis 'khor lo rtsibs bzhi pa mu khyud dang ldan pa bris la oM bA gI shwa ri muM nam swA hA/_dkyil du'o/_/a A/_i I/_u U/_e ai/_o au/_aM AHde'i phyi rim du'o/_/s+thi to hr-i di dz+nyAn mUrti/_ra haM bud+d+ho bud+d+hA nAM/_t+yai d+d+hA brti
[\[133a.6\]]nAM ma ma rak+Sha swA hA/_de'i phyi rim du'o/_/oM badzra tIk+Sha duHkha ts+tshe da pradz+nyA dz+nyA na mUrta ye/_dz+nyA na kA ya bA gI shwa ra a ra pa tsa na ya te nA maHrak+Sha swA hA/_lte ba'i mu khyud la'o/_/rigs kyi dang po ni lte ba'i khor yug tu'o/_/gzhan rnams ni 'khor lo la'o/_/phreng sngags ni phyi'i mu khyud la'o/_/de la sngar bzhin bskyed de/_cho
[\[133a.7\]]ga rdzogs par byas nas 'khor lor gyur pa de spyi gtsug tu btags na/_dus su 'chi ba'ang zlog par 'gyur te/_gzhan lta smos kyang ci dgos/_de dag ni sgrub pa chen po'o/_/bsod nams yongs rdzogs ye shes zla bzhin 'phel/_/bkra shis phun tshogs bstan pa yun ring rgyu/_/bdud dgra pha ma
[\[133b\]]
[\[133b.1\]]par byed pa bsgrub thabs 'dis/_/'jam dpal ye shes sems dpa'i zhabs grub shog_/bdag ni blo dman rab 'byed rgyud la rmongs/_/dam pa snyan brgyud la brten tshig 'ga' zhig_/bris pa 'di la blo bzang dang gyur na/_/rang gi bu bzhin khyed kyis bzod pa mdzod/_/'jam dpal ye shes
[\[133b.2\]]sems dpa'i yid 'jug pa'i bsam gtan gyi 'khor lo zhes bya ba/_rgya gar gyi mkhan po dpal ldan gnyis su med pas mdzad pa rdzogs so//_//rnal 'byor pa bsod snyoms pa pradz+nyA shrI dz+nyA na kI rtis rang 'gyur du mdzad pa'o//[ {D2103}]@##/_//rgya gar skad du/_ti la ka sid+d+hi/_bod skad du/_
[\[133b.3\]]thig le grub pa/_'phags pa 'jam dpal ye shes sems dpa' chen po la phyag 'tshal lo/_/gang blo dri ma'i rgyun 'dzag ga pa/_/nges par byed pa'i thig le rim/_/gang gis gang la de bstan na/_/bde ba chen po'i rgyun 'dzag 'gyur/_/mchog bzang bla ma'i zhabs pad la/_/dkon mchog
[\[133b.4\]]gsum dang mtshungs btud de/_/ye shes rdo rje 'chang bla ma/_/gsang ba'i thigs pa bshad par bya/_/bdag nyid lha'i rnal 'byor gyis/_/sa bon cho 'phrul kun bsdus te/_/de nyid la ni dmigs pa yis/_/yi ge dran pa rdzogs par 'gyur/_/skad cig la ni rnam grangs brgyad/_/go rims
[\[133b.5\]]bzlas pa bstan pa dang /_/thig le chen por yang bsdus te/_/reg bya'i dran pa rdzogs par 'gyur/_/de nyid bcu drug gyur pa gang /_/yi ge'i phreng bas bgrang byas te/_/'pho dang 'jug pa'i rnal 'byor gyis/_/rlung gi dran pa rdzogs par 'gyur/_/rnam shes ye shes mthong ba gang /_/yul
[\[133b.6\]]min shes pa'i mtshan nyid las/_/'gro dang 'ong ba mi dmigs pa/_/thig le dran pa rdzogs par 'gyur/_/steng dang 'og la dmigs pa'i yid/_/thig le stong pa yi ge brgya/_/yid gnas ldang 'jug med pa dang /_/stong pa chen po yi ge lnga/_/'og gi gnas la dmigs nas
[\[133b.7\]]kyang /_/thig le chen po yi ge med/_/phyed cha lhag pa zla ba'i gnas/_/gsang sngags chen po rigs gsum pa/_/'byung dang 'jug dang dran par bzlas/_/gsang sngags las byung yi ge med/_/gnas med gnas la gnas pa gang /_/sangs rgyas kun gyis rtogs bya ba/_/sangs rgyas
[\[134a\]]
[\[134a.1\]]byang chub bla na med/_/sbyor ba rdzogs dang sbyor ba gcig pa dang /_/dran pas gnas dang longs spyod chen po dang /_/bsam mi khyab dang lnga yis thig le grub/_/dam pa'i zhal gyi tshig gis 'ching ba grol/_/ri khrod mgon po las rnyed pa'i/_/man ngag gzhung gi dbu ma lnga/_/_
[\[134a.2\]]nang gi nang la 'jug pa'i rim/_/kun kyang bde gshegs gnas thob shog_/thig le grub pa rgya gar gyi mkhan po dpal ldan gnyis su med pa'i rdo rjes mdzad pa rdzogs so//_//rnal 'byor pa bsod snyoms pa pradz+nyA shrI dz+nyA na kI rtis rang 'gyur du mdzad pa'o//_//_
[\[134a.3\]{D2104}]@##/_/rgya gar skad du/_/ti la ka e ka nA ma/_bod skad du/_thig le gcig pa zhes bya ba/_'phags pa 'jam dpal ye shes sems dpa' chen po la phyag 'tshal lo/_/rang bzhin bde ba brnyes pa yi/_/ye shes sems la phyag 'tshal lo/_/dmigs pa la ni sems bzhag nas/_/sbyor
[\[134a.4\]]ba ye shes thig le bshad/_/sna tshogs chos kun shes rab kyis bltas nas/_/gcig dang du ma mtha' yis brtags pa dang /_/gcig kyang mi dmigs rang bzhin stong pa yin/_/thams cad rig pa'i ngo bor gsal 'gyur ba/_/gnyis kyi mtha' yis dben pa gnyis med de/_/rnam pa
[\[134a.5\]]thams cad ldan pa ye shes skur/_/bsgoms te sa bon nyid du sems gnas bya/_/de la dmigs pa nye ba nyid du gyur pa ni/_/gsal dang mi gsal phyi ma'i blo yis brtags na yid kyi yi ge nyid/_/rjes la 'gro ba rnam par dag byas la/_/rten dang brten pa skul ba'i ku ru bzhag_/yi ge la
[\[134a.6\]]sems gzung ba'i thig le dang po'o//_//thabs dang shes rab kha sbyor la/_/shigs pa med pa'i yi ge nas/_/tshangs pa'i mig gsum bzhi yis bskor/_/de la rnam shes brtan pa dang /_/'dren pa brgyad dang dgur ldan pa'o/_/bde ba'i lhag pa'i bzlas pa bya/_/reg bya chen po
[\[134a.7\]]skyes pa ni/_/lhag pa'i thig le chen por bsdu/_/mthar phyin reg bya skyes pa na/_/steng gi gnas su 'pho bar bya/_/reg bya la sems gzung ba'i thig le ste gnyis pa'o//_//ye shes sems dpa' rab mdzes sku/_/zla ba ltar rgyas rdo rje la/_/bcu drug thig le gcig pa gang /_/bcu
[\[134b\]]
[\[134b.1\]]bdun ldan par bzlas bya ste/_/'pho ba 'byung la bzlas pa bya/_/'jug pa thig la bzlas pa bya/_/gsal dang bde dang yongs rdzogs nas/_/dbyu gu drug cu'i grangs su bgrang /_/phra mo'i rnal 'byor rdzogs 'gyur ba/_/bag dang ldan pa'i sbyor bas brtsam/_/phra mo la sems gzung ba'i thig le ste
[\[134b.2\]]gsum pa'o//_//rnam par shes pa'i rdo rje'i sku/_gang+gA'i klung gi sangs rgyas kyis/_/byin gyis brlabs la bsgom par bya/_/de nyid ye shes thig le bsgom/_/mi shigs sa bon 'dzin pa can/_/dran pa lhan cig skyes pa gsal/_/'gro 'ong med par nyin mtshan du/_/yul min shes pa'i mtshan
[\[134b.3\]]nyid ni/_/gnas pa'i thig le rdzogs pa yi/_/cung zad mi gsal phra mor gsang /_/ye shes la sems gsang ba'i thig le ste bzhi pa'o//_//rnal 'byor lam la bslab pa ni/_/steng dang 'og gi mdud pa la/_/oM dang hUM gi thig le blta/_/thig le stong pa'i sa bon las/_/A li kA li 'dzag
[\[134b.4\]]pa'i phreng /_/rlung gis mnan la so kar bstim/_/de la legs rol skyes pa dang /_/'og gi thig le stong pa las/_/nyis 'gyur phul la steng du bstim/_/de la legs rol skyes bas na/_/rang 'byung ye shes chen po bsgom/_/dbang po lnga la yi ges khyab/_/yul lnga legs rol chen
[\[134b.5\]]por bsgom/_/de nas bcom ldan 'das ma las/_/thig le yi ge med pa gnyis/_/dbugs 'byung chen po bdag med bsgom/_/lhan cig skyes dga' rna ba'i dus/_/gsal stong bde ba dbyer med pa/_/gnyug ma nyams su myong bas shes/_/gal te mi gsal gyur pa na/_/rdo rje'i
[\[134b.6\]]bzlas pa brtsam par bya/_/sbyor ba las byung 'od gsal sems/_/rnam par shes pa'i chos nyid 'das/_/ye shes gnyis med tshul 'chang ba/_/rnam par rtog med lhun gyis grub/_/dus gsum sangs rgyas las byed pa/_/sangs rgyas thog ma tha ma med/_/dang po'i sangs rgyas rgyu med
[\[134b.7\]]pa/_/ye shes mig gcig dri ma med/_/ye shes lus can de bzhin gshegs/_/thig le chen po grub pa bstan pa ste lnga pa'o//_//man ngag bdud rtsi lta bu grol ba'i rim pa thig le grub pa gsal byed gcig pa bstan/_'di las byung ba'i bsod nams ji snyed des/_/bde ba chen po'i
[\[135a\]]
[\[135a.1\]]gnas dngos rnyed par shog_/thig le gcig pa zhes bya ba/_/slob dpon dpal ldan gnyis su med pa'i rdo rjes mdzad pa rdzogs so//_//rnal 'byor ba bsod snyoms pa pra dz+nyA shrI dz+nyA na kIrtis rang 'gyur du mdzad pa'o//[ {D2105}]@##/_/rgya gar skad du/_dz+nyA na satwa many+dzu shrI sa ra sid+d+hi
[\[135a.2\]]na ma/_/bod skad du/_'jam dpal ye shes sems dpa'i snying po grub pa zhes bya ba/_'phags pa 'jam dpal ye shes sems dpa' chen po la phyag 'tshal lo/_/phyag rgya chen por 'gro ba kun gnas pa/_/'od gsal rang byung yid kyis gus phyag 'tshal/_/'gro ba rnams la ji ltar bden
[\[135a.3\]]don nyid/_/sems dpa'i ye shes 'gag pa med par bshad/_/'das dang ma 'ongs da lta dus rnams su/_/dus gsum mnyam pa'i sku shar gzhan rgyu med/_/de phyir yang dag mtshan brjod go ba yis/_/'khor 'das ye shes sems dpa'i lus rig bya/_/rdul dang mun pa snying stobs gsum
[\[135a.4\]]gyi bdag_/de nyid yin phyir sems kyis sun mi dbyung /_/phung po lnga yi khur bor nyan thos rnams/_/lam gyi dang por 'bad de gzung bar bya/_/rang rgyal theg pa bag med spong ba'i phyir/_/rten cing 'brel bar 'byung ba'i don la bslab/_/dge chos tshol la dge ba'i bshes gnyen
[\[135a.5\]]bsten/_/shes rab gsum ni shes rab kyis shes bya/_/zad pa shes pas rnam par dag 'gyur te/_/skye med shes pas ye shes lus su 'gyur/_/skad cig gcig la rnam par grol ba ni/_/rang rig ngo bor sangs rgyas thams cad 'chang /_/yul dang dbang po bde bar byin brlabs pas/_/_
[\[135a.6\]]ye shes sems dpa'i lus su bdag rdzogs 'gyur/_/thams cad dge bar mthong bas mi dge med/_/snying rje chen po'i cha las sna tshogs gzugs/_/rgyu lam 'bras bu kun du dgag mi bya/_/shes rab pha rol phyin pas stong pa nyid/_/dus gsum du ni mi gnas 'pho ba med/_/bde ba
[\[135a.7\]]chen po'i mngal du yid zhugs na/_/rnal 'byor yid la mi byed bla ma'i sku/_/yul dang gnyen por bcas dang mthong ba dang /_/der shes pa dang nub pa'i ye shes nyid/_/rtsa ba bral ba'i sems ni brtan pa la/_/rgod dang g.yeng ba'i dri mas gos mi 'gyur/_/rang 'byung ye shes brtan dang thos
[\[135b\]]
[\[135b.1\]]pa yis/_/brtags pa'i rgyu ba rnams la gnas pa med/_/'khrul pa zhig pas snang ba'i rgyu ba bral/_/dbye ba spangs pa ye shes sems dpa'i gnas/_/yang dag sangs rgyas lam rig bying rmugs med/_/nges 'byung mtha' la gnas pa the tshom med/_/rgyun chad med pa'i ye shes 'gyod pa spangs/_/_
[\[135b.2\]]nyon mongs gnyen po mi byed le lo min/_/sangs rgyas thams cad gcig pas zhum pa med/_/'khor ba rnam par dag pas gnyid sogs bral/_/yon tan thams cad rdzogs pas rdo rje 'dzin/_/rang bzhin chos la gnas pas thob bya spangs/_/rdo rje lta bu yin phyir bdud tham gyur/_/dogs pa
[\[135b.3\]]med pa'i gnas thob shin tu bde/_/kun rdzob rnam par dag pas e ma mtshar/_/bcom ldan mgon po gang gi lung thob pas/_/rgyud dngos grub pa sgrub pa'i thabs 'di bya/_/phun sum tshogs 'gyur tshogs gnyis 'bras bu gang /_/'gro ba rnams kyis dus 'dir rnyed par shog_/'jam dpal ye shes sems dpa'i
[\[135b.4\]]snying po grub pa zhes bya ba/_rgya gar gyi mkhan po dpal ldan gnyis su med pa'i rdo rjes mdzad pa rdzogs so//_//rnal 'byor pa bsod snyoms pa pradz+nyA shrI dz+nyA na kIrtis rang 'gyur du mdzad pa'o//[ {D2106}]@/_/gdams ngag nye bar bsdus pa bzhugs//_@##/_/'phags pa 'jam dpal ye shes sems
[\[135b.5\]]dpa' la phyag 'tshal lo/_/chos kun rang bzhin 'jam dpal ye shes sems/_/ma lus bde gshegs kun gyi mtshan gyur pa/_/rdo rje 'chang chen rnams kyi glur blangs don/_/zab cing rgya che'i skye bo blo bzangs don/_/byang chub sems ldan lhag pa'i lhar mos la/_/sgyu ma'i rten 'brel
[\[135b.6\]]rnam gsum sbyor ba las/_/ma lus gnyis med mkha' khyab sprul tshogs dgu'o/_/ma skyes mi 'gag sgyu 'phrul dra ba'i tshogs/_/rdo rje mig gis snang thob bar du blta/_/sgyu ma brag nam mkha'i rang bzhin du/_/yongs su shes nas ma zhen sems kyis bklag_/gsang sngags
[\[135b.7\]]tshul chen lam ni 'di yin te/_/ji ltar dngos rnams mkha' la gnas pa bzhin/_/dam tshig dkyil 'khor phyag rgya che la gnas/_/don de mi shes dka' ba'i lam gzhan gyis/_/'khor ba'i grong gsum dag la de mi g.yo/_/de lta'i don shes rang bzhin nyes pa spangs/_/spos kyi
[\[136a\]]
[\[136a.1\]]glang po ke ta ka zos bzhin/_/nyes pa'i tshogs bcom gzhung tshogs yon tan ldan/_/'gag pa med pa'i chos kyi rgyal por 'gyur/_/thugs kyi gsang mdzod gtsug gi rin po che/_/'gro kun sems kyi rang bzhin chos rnams lung /_/rgyud kun dbang po rdo rje tshig tu gnas/_/_
[\[136a.2\]]mkhan po'i rjes 'brang nye bar gyur ba yin/_/slob dpon chen po dpal mai tri'i gdams ngag nye bar bsdus pa rdzogs so//[ {D2107}]@/_/'phags pa 'jam dpal gyi zab cing rgya che ba'i 'grel ba bzhugs//_@##/_/'jam dpal ye shes sems dpa' la phyag 'tshal lo/_/rten ldan de
[\[136a.3\]]nyid sgrub 'dod pas/_/bdag gzhan don 'byung sngags tshul lam/_/ye shes lnga khyab la btud nas/_/zab cing rgya chen gsal bar dbye/_/chos kun zhes bya ba la sogs pa'i ngag dang po 'dis brjod par bya ba dang /_brjod dgos pa dang /_brjod bya'i dgos pa la sogs pa brjod pa yin
[\[136a.4\]]no/_/byang chub sems bskyed ces bya ba nas/_tshul 'di yin zhes bya bas thabs brjod pa yin no/_/ji ltar mkha' la zhes bya ba nas/_chos kyi rgyal por 'gyur zhes bya bas lam dman pa dgag pas khyad par brjod pa yin no/_/thugs kyi gsang mdzod ces bya ba nas nye bar bsdus bshad ces
[\[136a.5\]]bya bas brjod bya dang rjod pa'i khyab pa bstan pa yin no/_/de lta'i lam ni zhes bya ba nas/_byas pa yin zhes bya bas gzhung nye bar bsdus pa yin no/_/don gyi brjod bya 'jam dpal gyi ngo bo gsal bar bya ba'i phyir/_chos kun rang bzhin 'jam dpal ye shes sems/_/zhes bya ba smos te/_chos
[\[136a.6\]]ni phung po lnga la sogs pa rnams te/_rang gi mtshan nyid 'dzin pa rnams so/_/de dag gis shes bya bsdus par 'gyur ba'am/_yang na de dag la nyon mongs pa lnga dang spyi bsdus pa dang ldan pa'i chos kun ni rgyud 'dir 'dod do/_/de'i rang bzhin ni ngo bo nyid de stong pa nyid dang mtshan ma med pa dang /_
[\[136a.7\]]smon pa med pa dang /_'dus ma byas pa bzhi dang ldan pa'o/_/'dis ni 'gro ba dbyings nyid du khyab pa blangs pa yin no/_/nges pa'i yul la byed pa po med pa dang rgyu nyid yin pas na 'di ni ngo bo nyid du rig pa'o/_/'di'i don yang /_dngos po kun gyi rang bzhin mchog_/dngos po kun gyi rang
[\[136b\]]
[\[136b.1\]]bzhin 'dzin/_/skye med chos de sna tshogs don/_/chos kun ngo bo nyid 'chang ba/_/sems can kun gyi yid la gnas/_/phra zhing zag med sa bon bral/_/zhes gsungs pas grub pa yin no/_/de tsam yin yang nges pa'i yul la byed pa po med na 'gro ba dang sangs rgyas khyad par med pa de'i
[\[136b.2\]]mngon du byed pa'i lam bstan pa ni/_sems zhes bya ba ni rgyun mi 'chad pa ste/_sems kyi gnas skabs 'dir ni lam shes la rgyun gyis 'jug pa mi mthun pa dang /_gnyen po gnyis su shes nas nyams su myong bar gyur pa'i lam 'chad pa rnams so/_/'di'i don yang nyes pa spangs pa skyon med pa/_/_
[\[136b.3\]]shin tu sad pa sad pa'i bdag_/ces gsungs pas bshad pa yin no/_/'di ni ngo bo nyid glo bur ba dang ldan pa dag la lam gyis 'byin par dgongs pa'o/_/yang spong ba dang sgrub pa rgyun 'chad par gyur pa ni/_'jam dpal ye shes la bya ste/_'bras bu nyid du bdag dgongs pa'i rgyud 'dir zug
[\[136b.4\]]rngu lnga la sogs pa dang /_'ching ba las grol zhing dbyings bzhi lus la ye shes rnams ro mnyam du 'dres pa de la 'jam pa zhes bya'o/_/'di nyid bdag dang gzhan gyi don phun sum tshogs pa ma lus pa'i gzhir gyur pas dpal yin no/_/sems zhes bya ba ni rgyun dang nyid dang rang bzhin yin pas
[\[136b.5\]]gsum par yang sbyar ro/_/de yang so so rang rig mi g.yo ba/_/mchog gi dang po sku gsum 'chang /_/sangs rgyas sku lnga'i bdag nyid can/_/khyab bdag ye shes lnga yi bdag_/bdag rig gzhan rig thams cad la/_/kun la phan pa'i gang zag mchog_/ces gsungs so/_/de ltar ston pas brjod bya
[\[136b.6\]]dmigs pa'i yul du thugs la bzhag nas/_de yi brjod pa bstan pa ni/_/bde gshegs ma lus kun gyi mtshan gyur pa/_/zhes bya ba smos te de bzhin nyid du gshegs pa dang /_de bzhin nyid du gshegs pa las byon zhing ston pa'o/_/ma lus pa zhes bya ba ni/_'gro ba kun rdzob can gyi ngo bor byung
[\[136b.7\]]ba dang /_kun rdzob [(]gyi [,]kyi [)]char gshegs shing ston pa ste/_dus dang phyogs ma lus pa'i ma lus pa la kun du zhes bstan pa ni kha cig zad par gyi ming dang don la zer ro/_/'di ni kun nas nyon mongs pa'i mtshan rnams gsungs pa yin pas de 'dzin pa'o/_/gang gi phyir ma dag pa mtshan du gyur
[\[137a\]]
[\[137a.1\]]pa ni/_/ngo bos khyab pa dang /_de'i rnam par 'phrul pa dang /_de las byung ba'i phyir rgyu la gus pa'o/_/mtshan gyur zhes bya ba ni/_mtshan dag sngags kyi spyad pa spyod pa la lhag par 'gyur ba'o/_/de yang bcu phrag brgyad dang drug nyid dang /_brgya phrag gcig dang brgyad cu gcig_/_
[\[137a.2\]]bcu phrag bdun la gcig lhag pa/_/brgya phrag gnyis dang bdun cu lnga/_/brgya phrag gcig dang de la lnga/_/brgya phrag gcig la lnga med pa'o/_/lnga phrag bcu la gsum lhag dang /_/de bzhin du ni snga ma'i grangs/_/zhes bya ba'i tshigs bcad kyis bstan pa'o/_/brjod pa de dag gang gis ji ltar brjod
[\[137a.3\]]pa ni/_rdo rje 'chang chen rnams kyi glur blangs don/_/zhes bya ba la/_stong pa nyid kyi bdag nyid ting nge 'dzin gyis 'dzin pa ni rdo rje 'chang ba ste/_bde ba chen po blo mnyam pa'i sku'o/_/de yang mi nyams shing kun la khyab pas de la de skad ces bya'o/_/rnams zhes bya ba ni/_khyab pa po'i sku nyid kun rdzob
[\[137a.4\]]kyi ngor dus med dus kyi rnam par snang ba ste/_dngos po'i cha 'dzin pa'i phyir ro/_/de dag gis sku nyams su bstar ba'i chos thams cad rang bzhin gyis rnam par dag pa de gsal bar gdul bya la dbye ba ni glur blangs pa'o/_/de skad du/_'das pa'i sangs rgyas rnams kyis gsungs/_/ma byon
[\[137a.5\]]rnams kyang gsung 'gyur la/_/da ltar byung ba'i rdzogs sangs rgyas/_/yang dang yang du gsung ba gang /_/rgyud chen sgyu 'phrul dra ba las/_/rdo rje 'chang chen gsang sngags 'chang /_/dpag med rnams kyis dga' bzhin du/_/glur blangs gang lags bshad du gsol/_/zhes pa'o/_/_
[\[137a.6\]]don dam par dus gsum dus med rtogs pa'o/_/sems can kun gyi gtso bo che/_/zhes gsungs pas 'chang ba yin/_de ltar brjod pa bstan pa de'i dgos pa ni/_/de bzhin bya bas bstan pa yin no/_/don ni gang gis ji ltar brjod pa'i don khong du chud pa'i byang chub sems dpa'i lam
[\[137a.7\]]'bras bu dang bcas pa'i dmigs pa'o/_/de yang /_/tshig gi bdag pos tshigs su bcad/_/gsang sngags rgyal po drug ldan zhing /_/gnyis su med par 'byung ba dang /_/mi skye'i chos can 'di gsungs pa/_/zhes bya'o/_/tshig gi bdag po ni brjod bya'i dgos pa mthong ba'o/_/tshigs
[\[137b\]]
[\[137b.1\]]su bcad pa ni/_rjod byed mtshan don mthong ba'o/_/gsang sngags rgyal po ni brjod bya'i dgos pa lam gyi khyad par ro/_/drug ldan ni lam de'i dmigs pa dang /_mi mthun pa drug tu gzigs pa ste/_de yang gsang sngags rigs chen thams cad dang /_rigs chen gtsug tor cher
[\[137b.2\]]gzigs nas/_/zhes pa'i bar gyis bsdus so/_/'di dag gi 'brel pa gang gis rtogs pa ni/_/skye bo blo bzang nyon zhes bya bar 'brel ba'o/_/blo bzang ba ni rdo rje 'dzin pa rang dang mtshungs pa ste/_skye bo zhes smos pas sgrub pa po mtshan zab pa dang /_rgya che bar gtogs par 'dra'i dbyibs
[\[137b.3\]]dang cha byad kyang bum pa la sogs pas ni ma yin no/_/nyon zhes bya ba ni rtogs pa dang ldan pas dgos 'brel shes nas nyams su blang bya la gus par gdams pa'o/_/zab cing rgya chen zhes bya ba ni/_/brjod bya'i dgos pa ston te/_zab pa'i bdag gis bsdus pa'i sku'o/_/rgya che ba ni gzhan
[\[137b.4\]]gyis bsdus pa'i sku'o/_/de yang /_/longs spyod rdzogs sku kun gyi rgyal/_/sprul pa'i sku ste sku yi mchog_/sangs rgyas sprul pa'i rgyud 'chang ba/_/phyogs bcur sprul pa sna tshogs 'gyed/_/ces gsungs pa yin no/_/de ltar dgos pa la sogs pas zhugs pa rnams ji ltar 'bras bu de ltar
[\[137b.5\]]bsgrub par bya snyam pa la thabs bstan pa'i phyir/_byang chub sems bskyed lhag pas lhar dmigs la/_/zhes bya ba smos te/_byang chub nam mkha' lta bu dang sems can la phan pa'i rnam pa'o/_/de nas de'i ched du spyod pa dri ma med pa sgrub par 'dod pa'o/_/thams cad mkhyen pa'i
[\[137b.6\]]rgyu byang chub kyi sems yin no/_/de yang snying rje rtsa ba las pa yi/_/thabs kyi mthar ni son pa'o/_/zhes gsungs so/_/de yang rgya che ba dang snying rjes rgyun chags bya ba'i bsod nams kyi tshogs so/_/chos thams cad don dam par lhag par mos pa ni ye shes so/_/de skad du yang /_byang chub
[\[137b.7\]]sems dpa'i lam ni mtha' yas te/_mdor bsdu na bsod nams kyi tshogs dang /_ye shes kyi tshogs zhes pa dang /_rgyud 'di nyid las kyang /_snying rje chen po shes rab thabs/_/rdzu 'phrul chen po 'jig rten 'das/_/tshogs gnyis tshogs ni bsags pa'o/_/rtag pa kun rgyal
[\[138a\]]
[\[138a.1\]]rnal 'byor can/_/zhes gsungs pas/_'khor gsum dmigs pa med pa byang chub dang sems can la dmigs pa ni sems bskyed de/_srid pa dang zhi ba las rnal 'byor bsrung ba'o/_/des bdag gi srung ba yang 'gyur te/_lhag pas lhar dmigs la zhes pa la bdag gi
[\[138a.2\]]sems ji ltar sbyangs pa'i dag pa ni lhag pa'i don dang phrad par byed pas lhag pa'o/_/de nyid las kha dog dang dbyibs kyi dam tshig tu lta ba ni don gyis lus las byung bas lta zhes bya'o/_/dmigs pa ni de dag gnyis med par sbyor ba'o/_/'dis rnal 'byor pa khyad par can dang /_/rgyud khyad
[\[138a.3\]]par can gyis mchog gi rnal 'byor pa bla ma'i kha las brgyud par dgongs so/_/srung ba gnyis sngon du song bas ji ltar bsgrub snyam pa la/_rten 'brel rnam gsum sgyu ma'i sbyor ba yis/_/ma lus gnyis med mkha' khyab sprul tshogs dgu/_/zhes bya ba la rten 'brel ni rang bzhin gyis ma bcos
[\[138a.4\]]pa ste/_gang gi phyir mtha' gnyis rten 'brel la mi srid pa'i phyir ro/_/de la brten pa 'dus shing glo bur du rten cing 'byung ba ni ming tsam dang gdod ma nas mi skye ba dang 'brel ba'o/_/rang bzhin de'i byed pa ni sbyor ba ste/_'dus pa la brten pa dang 'brel pa dang zhes bya ba ni ma skyes par gtogs
[\[138a.5\]]pa'i rnam grangs so/_/'di nyid bya ba gsum gyis byed de/_dag pa'i byin gyis brlab pa ni rnal 'byor pa'i kun rdzob bo/_/'di yang mi bden lta bur snang bas ngo bo ma yin pas sgyu ma'o/_/de yang rang bzhin med pa'i snang ba la sgyu ma zhes brtags so/_/gnyis par gyur pa sgyu ma dang rten 'brel
[\[138a.6\]]ni skyes bu rnams dbyer med pa la sgyu mar ma rtogs pa dag la 'dod pa bsgrubs pa'o/_/yid ces bya ba ni rnal 'byor gyi byed pa por dgongs pa'o/_/don dam par ma skyes pas kun rdzob kyang ni rigs pa'i yul du gyur pa la rigs pa'i yul ma yin pas sgyu ma nyams pa'o/_/sgyu
[\[138a.7\]]ma yang sgyu ma nyid la snang gi gzhan du skye ba dang 'gag pa la sel ba dang bsgrub par mi 'dod do/_/gang yang rnam par rig pa tsam la sogs pa rten 'brel don du khas blangs pa la ni rnam par bcad pa 'dod pa yin gyi/_phyogs gzhan gyi ngor mi snang ba dang yod par yang ma yin no/_/_
[\[138b\]]
[\[138b.1\]]rigs pa'i shes pa'i yul la snang ba'i tha snyad 'gag pa dang ldan pa'i yul ma yin te/_rtog pa dang bral ba'i phyir ro/_/de nyid khong du chud par bya ba'i phyir/_/ma lus pa ni sems dang sems las byung ba'i khyab pa'i chos rnams so/_/gnyis med pa ni de dag la gnyis med pa dang de dag gnyis med
[\[138b.2\]]de/_/kun rdzob dang don dam pa'i 'jug pa gnyis ma grub pa'i phyir ro/_/gang gi phyir mi bden par rtog pas 'jug pa dang /_bden pa la mi rtog pas 'jug pa gnyis yin no zhe na/_de bzhin nyid ma gtogs pa rnams la ni skyes bus 'dod pas kyang bzhag_/de yang de nyid mthong ba ma yin te/_
[\[138b.3\]]pha rol smra ba po'i ngor rnam par bcad pa dang /_yongs su bcad pas bzhag pa'i phyir ro/_/'dir ni nyams su myong ba'i yul du gyur pa la de med pas rang la snang ba'i mkha' khyab bo/_/sprul pa ni rten 'brel las byung bas so/_/tshogs ni de'i bdag med pa'i lha tshogs rnams so/_/_
[\[138b.4\]]'di ji ltar mi 'gal zhe na/_ma skyes mi 'gag ces bya ba ni/_gang skye ba'i zlas drang ba 'gag pa yin la 'di ma skyes pa'i chos rnams la 'gag pa 'byung ba ma yin te/_gang nas gang skye ba med pa la gang du gang gnas pa dang 'gag pa med pa'i phyir ro/_/bcom ldan 'das kyis kyang
[\[138b.5\]]gzugs ni gang nas kyang ma byung gang du yang mi gnas/_gar yang gnas par 'gyur ba med do zhes gsungs so/_/de'i phyir ma skyes pa nyid mi 'gag pas 'byung ba de'i skye ba dang /_'gag pa nyid ma yin pa'o/_/de bas na sgyu 'phrul dra ba ni sangs rgyas thams cad kyi gsang gsum
[\[138b.6\]]bsdus pa'i tshig dgu yin no/_/de yang sems dang sems las byung ba ni sgyu ma nyid du 'phrul pa dang /_sgyu ma nyid du rtogs pa'i dra ba ni bdag nyid gcig pa'i 'brel pa'o/_/de ltar rnal 'byor bsgrubs nas/_da ni bsgom pa dang bzlas pa'i rnal 'byor bstan pa'o/_/rdo rje mig gis gnang ba
[\[138b.7\]]ma gsal bar du blta zhes bya ba la/_'di lta bu'i rdo rje'i mig gi yul yin pas rdo rje'i mig ste/_ye shes kyi mig gis blta bar 'dod do/_/gzung ba'i chos rnams ni 'dir de bzhin gshegs pa'i phyag rgyar blta'o/_/de bzhin gshegs pa ni mi bskyod pa yongs su grub pa'i me long gi
[\[139a\]]
[\[139a.1\]]gzugs brnyan ltar blta'o/_/mi bskyod pa sems dang sems las byung ba ni rdo rje sems dpa'i mig gis blta ba'i phyir yul yin pas rdo rje sems dpa' ste/_de ltar blta ba'i yul can la yang ming de skad ces grags so/_/de yang ye shes mig gcig dri ma med/_/ye shes
[\[139a.2\]]lus can de bzhin gshegs/_/zhes bya ba las dang /_stong pa nyid la stong nyid mthong /_/mig ni mi 'gyur brtan pa'o/_/zhes bya'o/_/snang gsal bar du blta zhes bya ba ni/_don de dag la dang po rnal 'byor bstan pas/_yid ches pa sngon du song bas/_zag pa med pa'i bdud rtsir gyur pas
[\[139a.3\]]bdag 'dris pa'i bar de srid du shes rab kyis blta zhing bsgom par bya'o zhes bya ba'i don to/_/ji skad du/_mi 'gyur kun 'gro khyab pa po/_/ye shes gnyis med tshul 'chang ba/_/rnam par rtog med lhun gyis grub/_/ces gsungs so/_/de nas 'bad pa med pa'i mtshan brjod pa ni/_
[\[139a.4\]]sgyu ma brag ca nam mkha'i rang bzhin du/_/zhes bya ba la/_ji skad bshad pa'i dkyil 'khor na sgyu ma yin pas phyi dang nang dang bral ba'i snang bar mthong ba dang /_mtshan gyi sngags bzlas pa rnams ni/_byed pa po la sogs pa gsum med pas phyi dang nang du gsal ba'i brag ca'o/_/'di
[\[139a.5\]]gnyis ni gzugs dang sgra'i rnam pa ste/_mtshan ma'i rang bzhin du gyur pa ste/_ji skad du/_sbyor ba'i lam pa ni/_sprul sku'i yul gsung gi longs spyod dang /_mi g.yo ba la gnas pa ni sku'i yul lo/_/de ltar na dbyibs dang sngags kyis ni 'di dag la thugs rdo rje'i rang bzhin gyi ye
[\[139a.6\]]shes dngos su skyed par byed pas/_spro ba bsdu ba'i bdag nyid can la sogs pa kun 'dir ldan pa'o/_/de bas na yongs su shes nas ni khong du chub par byas nas so/_/de yang sems kyis te/_/ye shes las byung bas/_ye shes ye shes mtshon pa'i brda'i mtshan gdags
[\[139a.7\]]pas bya ba ni rlag ces pa'i don to/_/gang gi phyir sems dang sems las byung ba'i sku dang gsung dang thugs thams cad 'dir bshad ce na/_de'i phyir/_/gsang sngags lam ni rnal 'byor tshul 'dis byed/_/ces pa la/_gsang ba ni sngar bstan pa'i zab pa nyid kyi dkyil 'khor te/_
[\[139b\]]
[\[139b.1\]]nyan thos la sogs pa dang pha rol tu phyin pa la med pa'i phyir ro/_/'di nyid myur ba nyid du dman pa las skyob pas na sngags yin te/_gang gi phyir 'dir ni 'bras bu yan lag bdun dang ldan pa'i 'bras bu la sogs pa de yang phun sum tshogs pa bzhi dang ldan pa'i 'bras bus rlobs nas/_
[\[139b.2\]]chos bdag med pa dang bsres nas tshogs bdud rtsi rdzogs par gyur pas/_'jig rten pa'i zhen pa dang snang ba myur du nyams pa yin no/_/de yang rgyun mi 'chad par 'byung bas rnal 'byor te/_'gro ba la dgongs pa'i ye shes khyad par can des ldog pa yin pas/_tshul 'dis byed pa
[\[139b.3\]]yin par 'dod do/_/de yang /_/gsang sngags rgyal po don chen byed/_/ces bya bas ni/_/gsang sngags kyi lam de gsungs so/_/rnal 'byor bsgom pa las byung ba/_/zhes pas/_lam de'i rgyun gsungs pa yin no/_/byed pa sems can kun don byed/_/ces bya bas 'bras bu gsungs pa yin
[\[139b.4\]]no/_/'di skad ston te/_yid dang ba'am/_mthun pa'i gnas su snga dro la sogs pa'i dus gsum dang dam tshig nyams pa med pa gdong bkru ba la sogs pa byas la/_stan bde ba la 'dug ste/_byang chub dang sems can la dmigs pa'i blos rang nyid kyis rgyun bshags bya'o/_/'di nyid la
[\[139b.5\]]'khor gsum dmigs pa med par chos thams cad lhag par mos par bya'o/_/de nas rang nyid dam tshig dang dbyibs su langs la/_hrIHdang hUM las kye rdo rjer byin gyis brlab par bya'o/_/oM hUM a oM AHzhes bya bas/_rdo rje rin chen dbang bskur dpal/_/rin chen kun bdag dbang phyug
[\[139b.6\]]che/_/'jig rten dbang phyug kun gyi bdag_/rdo rje 'chang ba kun gyi rje/_/sangs rgyas kun gyi thugs che ba/_/zhes bya bar byin gyis brlab bo/_/de nas rdo rje khu tshur gnyis bcings la/_/mthe bo mthe'u chung rdo rjer sprel/_/rdo rje 'khor lo'i ming brjod cing /_/dkyil 'khor thams cad slong ba'o/_/de'i mthar/_
[\[139b.7\]]nam mkha'i bdag po sna tshogs ston/_/zhes gsungs pas sems dang sems las byung ba'i dbyings dang rigs bsdus pa'i nges pa lnga dang /_ting nge 'dzin sum cu rtsa gnyis dang /_pha rol tu phyin pa brgyad dang /_mthong ba dang bsgom pa ni ngo bo nyid do/_/de nas rim pa phyi ma
[\[140a\]]
[\[140a.1\]]la/_dri ma dang bral ba'i sangs rgyas ral gri dang 'khor lo can dang /_bdud 'dul bar ral gri dang rdo rje can dang /_'dod chags la ral gri dang pad+ma can dang /_spel du yod par ral gri dang /_rin po che dang sna tshogs par ral gri dang /_sna tshogs rdo rje rtse mo bcu gnyis pa dang /_
[\[140a.2\]]bla ma dang slob dpon rnams dang /_dam tshig gi phyag rgyas btab pa pos gdul bya gnas gsum pa blta bar bya'o/_/de nas brda rnams ni sku rdo rjer blta'o/_/mtshon cha rnams ni gsung rdo rjer blta'o/_/bdag nyid ni thugs su blta bar bya'o/_/de la brda ni ngo bo nyid do/_/mtshon pa ni mtshan
[\[140a.3\]]nyid do/_/bdag ni rang bzhin gyis snying skul bar byed pas na skad cig ma dang por rnal 'byor pa bdag nyid la de dag nges par bsgom mo/_/chos thams cad rtogs pa'i mchog skyes nas slob ma rnams la bdag gi khong du chud par bya ba'i phyir/_dad pa dang mos pa dang /_nges par mtshon pa
[\[140a.4\]]brjod par bya'o/_/de nas bstod pa dang spro bsdu dang don rtogs pa rnams yin te/_de nas mthar yang rigs drug gi bdag nyid la rang la bsdus la ji skad bshad pa'i nang gi rnal 'byor ye shes gnas par byed pa rtag tu bsgom par bya'o/_/de yang chos kyi dbyings dang sems can gyi don gyi
[\[140a.5\]]phyir ro/_/de ltar thabs brjod nas/_lam 'di'i sa'i ngo bo brjod pas dman pa dgag pa ni/_/mkha' la dngos rnams ji ltar gnas bzhin du/_/zhes bya ba ni dpe brjod pa ste/_'byung ba chen po rgyu gcig po/_/zhes gsungs pas sa la dang de'i khyab pa ni/_nam mkhas khyab cing de las ma
[\[140a.6\]]g.yos pa'i phyir ro/_/rten cing 'brel pa sems dang sems las byung ba'i dam tshig gi dkyil 'khor rnams ni 'od gsal ba'i ye shes las byung zhing ma g.yos pas bems po dang dngos por thang chad pas ma yin no/_/de skad du yang /_lus med lus te lus kyi mchog_/lus kyi mtha'
[\[140a.7\]]ni rtogs pa po/_/gzugs rnams sna tshogs kun du ston/_/zhes gsungs so/_/'di nyid dam tshig dkyil 'khor yang yin la/_phyag rgya chen po yang yin pas na/_dam tshig gi dkyil 'khor te/_brda dang mtshan pa'i phyir ro/_/de yang snying po len pa'i dkyil 'khor ni phyag rgya chen por
[\[140b\]]
[\[140b.1\]]gnas pas/_gzhan du mi 'byung gzhan la mi gnas te/_phyogs gzhan ni chad pa dang nges pa po med pa'i phyir ro/_/ji skad dpal mkha' 'gro ma gur las kyang /_thabs ni stong par ma bshad do/_/gal te stong yul thabs yin na/_'bras bu rgyu las mi gzhan phyir/_/de ni sangs rgyas nyid mi
[\[140b.2\]]'gyur/_/des na dkyil 'khor 'khor lo dang /_/bde ba'i thabs su sdom pa'o/_/zhes gsungs so/_/nges pa med par yang 'byung ba ma yin te/_dpal dam tshig bkod pa las kyang /_sems ni dri med par rtogs na/_/dkyil 'khor thams cad 'byung 'gyur gyi/_/mkha' la rtog pa'i
[\[140b.3\]]dri mar bcas/_/de srid bar du de mi snang /_/zhes gsungs so/_/de ltar na 'gyur gyi phyogs gzhan yang mi 'gog ste/_nges 'byung sna tshogs las byung ba/_/zhes gsungs pas dkyil 'khor bdag med pa la thang chad pa ma yin zhe na/_don de mi shes dka' ba'i lam g.yeng bas/_/'khor ba'i
[\[140b.4\]]dri gsum dag las g.yo ba min/_/zhes bya ba ni/_gang yang rgyu 'bras bu zhes bya ba ni rjes su mthun par 'jug pa las thabs su 'os na ni 'dir mthun pa'i phyir ro/_/de ltar ma yin na ni re zhig dbugs dbyung bar dgongs kyi/_bdag med pa la sogs pa las ldog pa ni nges pa'i lung
[\[140b.5\]]dang rigs pas gnod pa'i phyir ro/_/gang 'di ltar snang ba ni bag chags kyi tshogs las byung gi_/gang gi phyir sangs rgyas dang sems can 'dra ba nyid du thal zhes bya'o/_/ji skad du/_'phags pa dri ma med par grags pa las kyang shes rab dang bral ba'i thabs kyi yul ni bcings
[\[140b.6\]]pa'o/_/thabs dang bral ba'i shes rab kyang bcings pa'o/_/de yang yod pa dang med pa ni rtag pa dang chad par 'gyur bas/_mi gnas mya ngan 'das pa po/_/zhes bya ba yang mi 'grub pas/_don de mi shes pa ni sngar bstan pa dag mi shes pa'o/_/dka' ba'i lam ni g.yeng
[\[140b.7\]]bas na yun ring ba nyid 'dod pa brtags pa la zhen pa'i phyir/_'phags pa dang mi mthun pa'i rnam par rtog pa 'byung ba'o/_/de nyid kyi phyir yul dman pa dang zhen pa'i tshogs kyis gnas gsum gyi 'khrul 'khor bcu gnyis las mi g.yo ba dag go/_/'dir ni de gnyis
[\[141a\]]
[\[141a.1\]]nyams pa'i thabs dang shes rab phul du phyin pa dang /_'bras bu dang rjes su mthun pas lam chen po yin no/_/de yang /_snying rje yi ni ya lad bgos/_/shes rab ral gri mda' gzhu thogs/_/nyon mongs mi shes g.yul ngo sel/_/zhe'o/_/de'i phyir rtogs pa'i 'bras bu bstan pa
[\[141a.2\]]ni/_de lta'i don shes rang bzhin nyes pa'i tshogs/_bcom pa spos kyi glang po ke ta ka_/zos bzhin bcom ldan gzhung tshogs yon tan thob/_/'gag pa med pa'i chos kyi rgyal por 'gyur/_/zhes bya ba la/_de lta'i don shes pa ni sngar bstan pa dang rtogs pa'o/_/rang bzhin nyes pa ni ma rig
[\[141a.3\]]pa'i yul lo/_/de'i tshogs ni nyon mongs pa dang las dang srid pa'i cha'o/_/de 'joms pa ni dpe'i brjod pa'o/_/de yang gzhi gcig la rtogs pas rdzas mi 'ching ba'o/_/'di ji ltar 'gyur zhe na/_rtog pa'i yul gyis stong pa nyid ni gnyen pos bcom pa'o/_/gnyen po dang mi mthun pa
[\[141a.4\]]ni nus pa mnyam du zin pas/_thog ma dang mthar yul yod pa dang med pas phye bas yul can yang 'thad pa'o/_/de'i tshogs ni rgyud med pa'i phyir mi skye ba'o/_/gnyis pa ni de'i thabs med par mi rung ba'i phyir ro/_/'dir ni 'phags pa dang mi mthun pa'i rnam par rtog pa'i snang
[\[141a.5\]]ba la grags pa dang sems las byung ba'i rnal 'byor pa'i kun rdzob 'joms pa'o/_/gzhung tshogs yon tan thob ces bya ba ni/_gdul bya 'jug pas gnas skabs pa'o/_/de'i mthar thug pa ni nyan thos dang rang rgyal ba'i nges pa la nam yang 'jug par mi 'gyur ro zhes pa nas/_'gag
[\[141a.6\]]pa med pa'i chos kyi rgyal por 'gyur ba mthar thug pa ste/_dpal mchog dang po'i ngo bo nyid ni thog ma dang tha ma med pa'i rang bzhin yin pa'i phyir ro/_/sangs rgyas zhes bya ba ni rang bzhin ma bcos pa nyid la bshad kyi/_gzhan du skye ba dang 'gag pa la sogs pa ni byas pa can nyid du
[\[141a.7\]]'gyur ro/_/de'i phyir 'di la rgyu'i rim pas byas pa med pas mthar 'gag pa yang med do/_de skad du yang /_sangs rgyas thog ma tha ma med/_/dang po'i sangs rgyas rgyu med pa/_/zhes gsungs pa yin no/_/gang yang dus kyi mtha'i skad cig la chos thams cad khong du chud pa ni rgyu yin la/_
[\[141b\]]
[\[141b.1\]]de'i rgyu ni sangs rgyas yin pas/_/sangs rgyas thog ma dang ldan la mtha' ni med pa yin te/_de lta ma yin na lam la sogs pa'i_'bad pa bya mi dgos par 'gyur ro snyam na ni/_de yang 'di ltar shes par bya ste/_sangs rgyas ni dbyings dang ye shes bya ba yin gyi/_dbyings dang bral ba'i
[\[141b.2\]]ye shes ni gang gi ye shes kyang ma yin pas/_dbyings ni sngar brjod pa yin te/_gnas skabs kyi ye shes ni rtogs pa'i nges pa ste/_de ni thog ma dang tha ma gnyis par yang gyur pas lam yang dgos par smra ba de'i mthong bar byas pa ni thog ma'o/_/de'i yul mtha' dang bral bas yul yang mtha'
[\[141b.3\]]med par rigs pa yin no/_/de'i phyir 'dir tha snyad gnyis kyis 'jug ste/_rgyu'i tha snyad ni ngo bo nyid de rang bzhin stong pa nyid la sogs pa mi 'gyur ba'i rang bzhin no/_/de'i rkyen ni thos pa la sogs pa'i de dang mthun par rjes su zhugs pa yin no/_/de dang de'i bdag nyid phrad pa ni/_
[\[141b.4\]]'bras bur yang tha snyad btags kyang de'i yul las nges pa po gzhan na med pa'i phyir ro/_/gal te gzhan du gyur pa ni nam yang de bzhin gshegs pa ma yin te/_kun du brtags pa'i phyir ro/_/de bas na rgyu dang 'bras bu'i tha snyad ni rkyen gyis rnam par bzhag gi/_de la 'phel ba dang
[\[141b.5\]]'grib pa'i chos gang yang yod pa ma yin no/_/'di lta bu'i 'bras bu dang rjes su mthun pa'i lam de las byung ba gzhung gi tshogs du ma bshad pa'i mthar 'byung bas/_phyogs bcur dam pa'i tshogs kyi snang ba'i rgyun mi 'chad pa'i chos kyi rgyal por zhes bya ba dpal mchog dang po'i yul thog
[\[141b.6\]]ma dang tha ma med pas yul can la dgongs pa'o/_/ma 'gags pa'i 'bad pa ni bral ba'i rang bzhin gyi dbang gis 'byung ba ni rgyun chad pa yin pas/_rang gi dag pa'i ye shes mi 'gag pas 'di'i snang ba dang mdzad pa de 'dra'o/_/'di ni mi gnas mya ngan 'das pa po/_/phyogs
[\[141b.7\]]bcu chos kyi rnga bo che/_/gzugs med gzugs bzang dam pa ste/_/gzugs rnams thams cad snang ba'i dpal/_/gzugs brnyan ma lus 'chang ba po/_/zhes gsungs pa yin no/_/de ltar lam gyi che ba brjod nas/_brjod bya dang brjod pa'i khyab pa bstan pa'i phyir/_
[\[142a\]]
[\[142a.1\]]thugs kyi gsang mdzod gtsug na rin po che/_/'gro kun sems kyi rang bzhin zhes bya bas rim pa bzhin du 'bras bu dang lam dang ngo bo nyid la khyab par bstan to/_/thugs ni chos kyi dbyings la nges pa'i bdag nyid du thugs rdo rje'o/_/de ni gsang ba nyan thos
[\[142a.2\]]la sogs pas mi rtogs pa'i don to/_/'di las dkyil 'khor la sogs pa'i sgor gyur pas mdzod pa yin te/_ji skad du/_kun mkhyen ye shes mdzod 'dzin pa/_/rgyal po sgyu 'phrul sna tshogs 'chang /_/zhes gsungs so/_/de nyid gtsug na gnas pa'i rin po che ste/_lam gyi mthar thug
[\[142a.3\]]pa'i skad cig ma lus byung zhing de'i gdan la bzhugs pa'o/_/lam de ni byang chub sems dpa' rnams kyis nyams su myong ba ste/_ji skad du/_tshig gi bdag pos tshigs su bcad/_gsang sngags rgyal po drug ldan zhing /_/zhes gsungs pas rtogs so/_/lam de nyid gang gis 'grub pa
[\[142a.4\]]ni/_'gro kun zhes pa ni/_'gro ba ni nyon mongs pas der 'gro ba ste/_gang gi phyir rang bzhin zhes bya bas/_ngo bo nyid du gyur pas 'di rgyu'i don du bstan to/_/rang bzhin de yang gnas skabs gsum du rgyun mi 'chad pas sems zhes bya'o/_/de yang /_/dang po sangs rgyas rgyu med pa/_/sangs
[\[142a.5\]]rgyas thog ma tha ma med/_/ces gsungs so/_/de ltar brjod bya'i khyab pa bstan nas brjod pa'i khyab pa ni/_chos rnams lung zhes bya ba dang /_rgyud kun zhes bya'o/_/chos rnams ni rnam par bkod pa'i chos rnams te/_bstan pa'i chos rnams dang de las gzhan pa'o/_/de la bstan pa'i
[\[142a.6\]]chos gsung rab yan lag rnams so/_/de las gzhan pa ni sngar bstan pa dang bsgrubs pa la sogs pa'o/_/de skad du/_dam chos chos rgyal gsal bar ldan/_/'jig rten snang bar byed pa'i mchog_/chos kyi dbang phyug chos kyi rgyal/_/legs pa'i lam ni ston pa po/_/zhes pa dang /_
[\[142a.7\]]'phags lam shin tu mtho la gnas/_/dar ba chen po chog gi tog_/ces bya ba dang /_pha rol phyin pa kun rdzogs pa/_/sa rnams kun gyi rgyan dang ldan/_/rnam par dag pa bdag med chos/_/zhes bshad pa'o/_/rgyud kun gyi ni bya ba dang /_spyod pa dang /_rnal 'byor dang /_bla ma'i
[\[142b\]]
[\[142b.1\]]rgyud do/_/ji skad du/_brtson chen sgyu 'phrul dra ba che/_/rgyud kun gyi ni bdag po mchog_/ces bya bas/_bdag po ni de'i nges pa'i ye shes so/_/de bas de rnams kyi dbang po ni nges pa'o/_/rdo rje tshig tu gzhag ces bya ba ni/_gang mi gsal ba dang tshig rnams kyi dgos pa rgya che ba de la de skad ces
[\[142b.2\]]bya'o/_/'o na de rnams gang las rtogs te bshad pa ni/_/zab cing rgya che rgyud kyi dgongs 'grel dang /_/de yi man ngag nye bar bsdus nas bshad/_/ces bya ba la/_zab cing rgya che'i rgyud ni gsung rab de nyid do/_/de'i dgongs pa'i don 'grel pa ni de'i man ngag las byung ba dang /_don nye
[\[142b.3\]]bar bsdus te bshad pa ni 'dir nye bar bsdus pa'i bshad sbyar mdzad pa'o/_/tshul gang gi ched du gang mdzad pa ni/_de lta'i lam ni mkhan po'i rjes 'brangs pas/_/nye bar spyod rnams la ni bsdus don byas pa yin/_/zhes bya ba la/_de lta'i lam zhes pa ni/_sngar bstan par zab pa
[\[142b.4\]]dang rgya che ba'i don bsdus par gyur pa nges so/_/de yang gang zhig 'grel pa rtsom pa por gyur pas de dang mthun par dbyibs dang ming rnams so/_/rim par bkod nas byas pa ni/_mkhan po'i rjes su 'brangs pa'o/_/nye bar 'byor rnams la zhes bya ba ni/_rgyud 'di la gus pa'i
[\[142b.5\]]sgo nas nyams pa med par tshig dang don 'chang ba dang /_bsam pa dang /_klag par 'dod pa'i don du'o/_/bsdus te byas pa yin zhes bya ba ni/_de yang dam tshig mang po'i sgo nas spangs par gyur nas bsdus pa'am/_yang na dngos grub nye bar 'dod pa la sogs pa dang /_dam tshig
[\[142b.6\]]dang ldan par bsgrub pa'i las rnams thams cad 'dis 'grub par 'gyur bas/_zab pa dang rgya che ba ni theg pa chen po'i 'jug pa ste/_de dag bsdus pa'i dngos grub ni zab cing rgya che ba'i yul der bsdus pa'i don gyi sgrub thabs brtsams pa yin no/_/zab cing rgya che gang gis
[\[142b.7\]]rtogs 'gyur ba/_/mgon po ri bo la gnas nyi zer dbang /_/mkhan po'i rjes mthun nye bar bsdus pa sbyar/_/dgos don de yi man ngag shin tu bsdus/_/shing rta chen po rgya mtsho chen po nas/_/blo yul man ngag chu yis snyim pa gang /_/rnyed pa cung zad rnam par bkrol ba
[\[143a\]]
[\[143a.1\]]yi/_/bzhad pa'i rdo rje'i don rtogs ldan par shog_/dpal mai tri pas mdzad pa nye bar bsdus shing /_zab cing rgya che ba'i 'grel ba/_mkhas pa chen po dril bu pas mdzad pa rdzogs so//_//rgya gar gyi mkhan po many+dzu shrIs twa dang dge slong blo ldan shes rab kyis
[\[143a.2\]]bsgyur ba'o//[ {D2108}]@##/_/rgya gar skad du/_Ar+ya many+dzu shrI nA ma sad+hI ti lnga d+ha na nA ma/_bod skad du/_'phags pa 'jam dpal gyi mtshan yang dag par brjod pa'i sgrub thabs /'jam dpal ye shes sems dpa' la phyag 'tshal lo/_/yon tan ye shes mchog
[\[143a.3\]]gi mchog gyur pa'i/_/bde ba'i stobs kyis bde ba'i ro myang ba'i/_/rang gi rgyud gsum dag pa'i 'jam dpal de la 'dud/_/'jam dpal mtshan ni brjod pa yi/_/gzhung lugs thob par gyur pa yi/_/yongs bsdus sgrub thabs gsal bar bsdeb/_/de'i gzhung bdag gis bshad par
[\[143a.4\]]bya/_/shes rab snying rjer ldan pa yi/_/zab mo'i don la dgongs pa yis/_/theg chen sngags pa'i rnal 'byor pas/_/yid dga' ba yi gnas nyid du/_/bde ba'i stan la nyer 'dug ste/_/snying gar nyi dkyil a bsams la/_/'od phyung 'phags pa bla mar bcas/_/yid kyis mdun
[\[143a.5\]]du spyan drangs la/_/maN+Dal mchod pa phul byas la/_/gsum la skyabs su gsol ba dang /_/sdig pa ma lus bshags pa dang /_/byang chub mchog tu sems bskyed do/_/de yang rgyud las/_dpal ldan pad+ma sangs rgyas skyes/_/tshogs gnyis tshogs ni bsags pa po/_/rtag pa kun
[\[143a.6\]]rgyal rnal 'byor can/_/bsam gtan bsam bya blo ldan mchog_/rdo rje dregs pa rdo rje'i snying /_/rdo rje nyi ma snang ba che/_/rdo rje zla ba dri med 'od/_/rdzogs pa'i sangs rgyas a las byung /_/kha dog sna tshogs 'bar ba'i 'od/_/'phags lam shin tu mtho la gnas/_/bla ma gsang sngags
[\[143a.7\]]che ba'i mchog_/sems can kun gyi yid ltar mgyogs/_/dkyil 'khor chen po yangs pa yin/_/mchod cing brjod pa drang srong che/_/gtso bo dkon mchog gsum 'dzin pa/_/dag par byed pa sdig sel ba/_/sangs rgyas byang chub bla na med/_/ces gsungs so/_/de nas
[\[143b\]]
[\[143b.1\]]skad cig ma la bdag nyid 'jam dpal du bsgoms la/_de'i thugs ka nas a las/_rdo rje shugs can 'jigs par byed/_/ha la ha la gdong brgya pa/_/dpal ldan lag pa brgyas gang la/_/brdung ba'i mtshon cha sna tshogs 'dzin/_/phyogs bcur sprul pa sna tshogs 'gyed pa'o/_/_
[\[143b.2\]]oM many+dzu shrI kro d+ha ya mAn+ta ka hUM phaT/_b+he ro ha na ra da ha ra/_pa tsa ra sarba a mu ka badzra khang+ga ts+tshe da rak+Sha rak+Sha hUM hUM phaT phaT/_ces brjod pas mtshon cha dpag tu med pas mtshams bcad do/_/de nas oM shu n+ya tA dz+nyA na badzra swa b+hA ba Ad+ma ko\u0f85haM zhes brjod pas na stong par bsam/_snying ga'i sa
[\[143b.3\]]bon las byung ba'i/_/'byung lnga'i yi ge rang bzhin chad/_/e/_yaM/_ba/_raM laM/_nam mkha' rlung chu ri rab me dang bcas/_/de steng pad+ma'i lte ba la/_/b+hUM las ye shes gzhal yas khang /_/pho brang pad+ma 'khor lor bcas/_/gru chad sgo bzhi mu khyud ldan/_/rgyud las/_stong pa nyid dga'
[\[143b.4\]]'dod chags blo/_/rdo rje snying po mkha' 'dra ba/_/phra zhing zag med sa bon bral/_/'byung ba chen po rgyu gcig po/_/dkyil 'khor chen po yangs pa yin/_/zhes gsungs/_de nas gdan sgom ste/_paM las pad+ma zla ba'i gdan/_/a dang ma las nyi ma'i gdan/_/de steng a yi 'phro 'du
[\[143b.5\]]las/_/a las 'jam dbyangs rdo rjer gyur/_/sku mdog dmar ser gdong lnga pa/_/dkar sngo dmar ljang dmar ser ro/_/zur phud lnga ldan cod pan can/_/me tog rin chen phreng bas brgyan/_/phyag brgyad rim par bsnams pa ni/_/ral gri mda' dang lcags kyu rdo rje g.yas/_/po ti
[\[143b.6\]]gzhu dang zhags pa pad+ma g.yon/_/gzhon nu mdzes pa'i rgyan dang ldan/_/kha dog lnga ldan 'od kyi dbus/_/rdo rje skyil krung bzhugs pa la/_/thugs kar shes rab 'khor lo'i dbus/_/nyi ma'i steng na ral gri a yis mtshan/_/'khor lo'i rtsibs la gsang sngags dgod/_/yang na gnas
[\[143b.7\]]bzhir 'khor lo bsam/_de ltar bsam gtan ting 'dzin dben/_/de yang rgyud las/_dpal ldan sangs rgyas pad+ma skyes/_/rdo rje nyi ma snang ba che/_/rdo rje zla ba dri med 'od/_/rdzogs pa'i sangs rgyas a las byung /_/gzugs che lus kyang che ba ste/_/gdong lnga zur phud lnga dang ldan/_/zur
[\[144a\]]
[\[144a.1\]]phud lnga pa me tog spos/_/lag pa brgya po kun bskyod cing /_/shes rab ral gri mda' gzhu thogs/_/rdo rje lcags kyu zhags pa che/_/rdo rje las skyes rdo rje'i bdag_/dpal ldan pad+ma gar gyi bdag_/'jig rten gsum na gzhon lus gcig_/kha dog sna tshogs 'bar
[\[144a.2\]]ba'i 'od/_/rdo rje skyil krung rdzogs sangs rgyas/_/sprul pa'i 'khor lo sna tshogs 'chang /_/nyi ma 'char ka'i dkyil ltar mdzes/_/gsang sngags chen po rigs gsum pa/_/zhes gsungs pa'i phyir ro/_/sangs rgyas de yi thugs ka ru/_/oM las gyur pa'i rnam par snang mdzad ni/_/_
[\[144a.3\]]sku mdog dkar ba'i rang bzhin la/_/zhal gcig pa la phyag bzhi pa/_/dang po ral gri po ti'o/_/tha ma byang chub mchog gi phyag rgya'o/_/sangs rgyas de yi thugs ka ru/_/ye shes sems dpa' mtshon gang pa/_/sku mdog dmar ser gser mdog la/_/shes rab ral gri mda' gzhu
[\[144a.4\]]bsnams/_/sangs rgyas de yi mdun nyid du/_/pad+ma'i gdan la shAka thub bsgom/_/pho brang pad+ma 'dab brgyad la/_/shar du hUM las gyur pa'i rdo rje mi bskyod pa/_/sku mdog sngo skya'i rang bzhin la/_/dang po gnyis ni po ti ral gri bsnams/_/tha ma gsang ba sa gnon la/_/g.yon pa
[\[144a.5\]]mnyam gzhag rdo rje bsnams/_/lho ru T+wA las rin chen 'byung ldan ni/_/ser po zhal gcig phyag bzhi pa/_/g.yas g.yon kun gyi dang po 'gre lte/_/tha ma mchog sbyin rin po che /_/nub tu d+hIHlas snang ba mtha' yas ni/_/dmar po zhal gcig phyag bzhi pa/_/mnyam gzhag phyag rgya pad+ma
[\[144a.6\]]bsnams/_/byang du hA las gyur pa'i don yod grub pa ni/_/ljang gu zhal gcig phyag bzhi pa/_/khu tshur phyag na rgya gram bsnams/_/kun la rin chen sna tshogs kyis brgyan pa/_/gnas gsum 'bru gsum byin gyis brlab/_/zhabs ni rdo rje skyil mo krung du bzhugs/_/phyi rim
[\[144a.7\]]'khor lo rtsibs brgyad la/_/A li yongs su gyur pa las/_/nyi zla pad+ma'i gdan stengs su/_/yab kyi thugs kar a yi 'phro 'du las/_/i yI u u/_e e o au 'phros/_dbyangs yig 'od du zhu ba las/_/chos 'khor rim bzhin bskor bar bya/_/kun du bzang po nam mkha'i
[\[144b\]]
[\[144b.1\]]snying po dang /_/'jam dpal sa yi snying po dang /_/spyan ras gzigs dang sgrib pa sel/_/phyag na rdo rje byams pa'o/_/'khor lo pi wang ut+pa la/_/dung phor pad+ma rin chen dang /_/myu gu rdo rje bum pa'o/_/g.yon pa thams cad mchog sbyin no/_/rin chen phreng ba'i rgyan gyis brgyan/_/gdan
[\[144b.2\]]la bzhugs shing 'gyings pa'i tshul/_/rgyud las/_gsang sngags tshul chen las byung ba/_/byang chub sems dpa' sems dpa' che/_/rnam shes brgyad po rtog pa 'chang /_/kha dog sna tshogs 'bar ba'i 'od/_/dpal ldan blo dang sgeg par ldan/_/zhes gsungs so/_/phyogs kyi sgo
[\[144b.3\]]bzhir bsgom pa ni/_/gtso bo'i thugs ka'i 'phro 'du las/_/dzaHhUM baM hoHbzhi 'phros pas/_/'od zhu 'phros shing 'dus pa las/_/lcags kyu zhags pa lcags sgog dril/_/sgu mdog rang rang phyogs dang mthun/_/rgyud las/_rdo rje lcags kyu zhags pa che/_/'dzin pa chen po rdo rje'i
[\[144b.4\]]zhags/_/'jam dbyangs chen po sgra che ba/_/zhes gsungs so/_/de nas thugs ka'i sa bon a las 'od 'phros ye shes 'khor lo dgug gzhug bya/_sangs rgyas thams cad spyan drangs la/_a A sarba ta thA ga ta kA ya bAka tsit+ta a b+hi Shiny+tsa hUM hUM hi tai oM/_/zhes dbang bsgur bar bya/_rgyud
[\[144b.5\]]las/_sangs rgyas byang chub bla na med/_/ye shes dbang bskur cod pan can/_/zhes gsungs/_de nas snying po bzlas par bya/_/thugs ka'i shes rab 'khor lo la/_/de dbus lte ba'i 'khor lo la/_/sngags phreng me tog dkyus pa ltar/_/de la dmigs te bzlas par bya/_/oM wA gI
[\[144b.6\]]shwa ri suM/_oM badzra tISh+Tha duHkha ts+tsha da/_pradz+nyA dz+nyA na mUrta ye/_dz+nyA na kA ya wA gI shwa ra a ra pa tsa na ya te na maHa A sarba ta thA ga ta hr-id ya/_ha ra ha ra/_oM hUM s+thA b+ha ga bAn/_dz+nyA na rUrti/_wA gI shwa ra/_ma hA pA tsa/_sarba d+harmA ga na/_a ma la su pa ri shud+d+hA sad+han+d+ra d+h+wa tu dz+nyA na gar+b+ha a/_de yang rgyud las/_'od bzang 'bar
[\[144b.7\]]ba dpal gyi be'u/_/'od chen rnam par snang bar byed/_/gzi brjid phreng ba blta na sdug_/gsang sngags chen po rigs gsum pa/_/zhes gsungs pas so/_/de nas mchod pa rgyas pa dbul/_/a A sarba ta thA ga ta d+hU pa pU dza me g+ha sa mu dra spa ra Na sa ma ye hUM/_puSh+paM/_a lo ke gan+d+he/_
[\[145a\]]
[\[145a.1\]]ni bi t+ye/_shab+ta/_rgyud las/_mchod pa chen po 'dod chags che /_/sems can thams cad dga' bar byed/_/ces pa la sogs pa dug lnga rang grol gyi mchod pa'o/_/oM badzra gI ti hUM/_oM badzra nr-i t+ye hUM/_oM badzra mA le hUM/_oM badzra lA s+ye hri/_de yang rgyud las/_mchod cing brjod
[\[145a.2\]]par drang srong che/_/zhes gsungs so/_/de nas mchod 'os bstod 'os phyag gi gnas/_/zhes pas bstod de/_'di ltar sangs rgyas bcom ldan 'das/_/sangs rgyas rnam par snang mdzad che/_/gdong lnga zur phud lnga dang ldan/_/lag pa brgya pos kun bskyod cing /_/sprul pa'i 'khor
[\[145a.3\]]lo sna tshogs 'chang /_/gom pa'i stobs kyis gar byed pa/_/sum cu rtsa gnyis mtshan 'chang ba/_/rnam snang gtso la phyag 'tshal 'dud/_/rigs lnga la 'dud kyi bstod pa bya'o/_/'jam dpal dpal dang ldan pa'i mchog_/'jam dpal ye shes sems dpa' yi/_/ming ni yang
[\[145a.4\]]dag brjod pa mchog_/'jam dpal de la phyag 'tshal 'dud/_/gzhon nu'i sku lus 'chang ba po/_/ye shes sgron mes rab gsal zhing /_/'jig rten gsum gyi mun sel ba/_/'jam dpal de la phyag 'tshal 'dud/_/nyid kyi 'dab bzang tshogs kyis ni/_/zla ba rgyas pa zil
[\[145a.5\]]gnon cing /_/rig pa rnam par gsal bsgyur la/_/'jam dpal de la phyag 'tshal 'dud/_/ma bgyis zur phud gsal ba la/_/nor bu 'bar ba'i sku mnga' zhing /_/nyid ni kun du dga' ba'i sku/_/'jam dpal de la phyag 'tshal 'dud/_/bdud rtsi 'dra zhing 'jam la zab/_/yid dang
[\[145a.6\]]gsung gi sgra sgrogs pa/_/dam pa'i chos kyi rin chen mdzod/_/'jam dpal de la phyag 'tshal 'dud/_/gangs kyi chu ltar gdangs gsal ba/_/'jig rten khams na rnam par bzhugs/_/nyon mongs dri ma rab spangs pa/_/'jam dpal de la phyag 'tshal 'dud/_/mche ba gtsigs
[\[145a.7\]]dang bsgyings pa yi/_/'jigs pa'i sku yi tshul gyis ni/_/ya ma'i dregs pa 'joms mdzad pa/_/'jam dpal de la phyag 'tshal 'dud/_/rang gi spyan dang mdangs 'dra ba/_/ut+pal sngon pos rab mdzes pa/_/shes rab ral gri mda' gzhu 'dzin/_/'jam dpal de la phyag 'tshal 'dud/_/_
[\[145b\]]
[\[145b.1\]]phyogs bcur bzhugs pa'i sangs rgyas la/_/rgya cher bstod pas rab bstod pa/_/'gro ba'i lam ni ston pa po/_/'jam dpal de la phyag 'tshal 'dud/_/de nas sems dpa' brgyad la bstod de/_mkhas pa chen po thabs che ba_/mkhas pa sgyu 'phrul chen po 'chang /_/'jig rten
[\[145b.2\]]khams brgya kun bskyod pa/_/kun du bzang po khyod la 'dud/_/rdzu 'phrul chen po stobs chen ldan/_/nam mkha'i bdag po sna tshogs ston/_/nam mkha' las byung rang byung ba/_/nam mkha'i snying po khyod la 'dud/_/shes rab chen po blo chen ldan/_/shes rab ye shes me bo che/_/shes rab chen
[\[145b.3\]]po skad cig la/_/'jam dpal shes rab khyod la 'dud/_/rdzu 'phrul chen po cher grags pa/_/rdzu 'phrul rkang pa'i stobs dang ldan/_/sa yi snying po 'gro ba 'dzin/_/sa yi snying po khyod la 'dud/_/snying rje chen po blo yi mchog_/snying rje che dang shes rab dang /_/sangs rgyas kun gye snying po che/_/_
[\[145b.4\]]spyan ras gzigs dbang khyod la 'dud/_/shugs chen mgyogs pa chen po ste/_/de bzhin gshegs pa'i yid ltar mgyogs/_/rgyal ba rnam rgyal dgra las rgyal/_/sgrib pa sel ba khyod la 'dud/_/stobs chen pha rol gnon pa po/_/stobs po che la thabs che ba/_/smon lam ye shes
[\[145b.5\]]rgya mtsho ste/_/phyag na rdo rje khyod la 'dud/_/byams chen rang bzhin dpag tu med/_/byams pa'i go cha chas pa ste/_/byams dang snying rje'i dkyil 'khor can/_/dpal ldan byams pa khyod la 'dud/_/rdo rje lcags kyu zhags pa che/_/'dzin pa chen po rdo rje zhags/_/'jam dbyangs
[\[145b.6\]]chen po sgra che ba/_/ye shes sgo ma khyod la 'dud/_/rdo rje satwa satwa che/_/rdo rje de bzhin gshegs pa che/_/rdo rje de bzhin gshegs pa kun/_/rdo rje dang po kun du bzang /_/phyag 'tshal phyag na rdo rje la'o/_/rdo rje rgyal po sangs rgyas mchog_/rdo rje lcags kyu de bzhin gshegs/_/nges pa'i rgyal po
[\[145b.7\]]sangs rgyas mchog_/phyag 'tshal rdo rje 'gugs khyod la'o/_/rdo rje chags pa bde ba che/_/rdo rje mda' ni dbang byed pa/_/bdud kyi 'dod pa rdo rje che/_/phyag 'tshal rdo rje gzhu khyod la'o/_/rdo rje legs pa bde ba che/_/rdo rje mgu ba dga' ba che/_/rab dgyes rgyal po bud+d+hA mchog_/_
[\[146a\]]
[\[146a.1\]]phyag 'tshal rdo rje dgyes pa la/_/rdo rje rin chen rdo rje'i don/_/rdo rje nam mkha' nor bu che/_/nam mkha'i snying po rdo rje phyug_/phyag 'tshal rdo rje rin chen la'o/_/rdo rje gzi brjid cher 'bar ba/_/rdo rje nyi ma rgyal ba'i 'od/_/rdo rje gzi brjid gzi brjid che/_/phyag 'tshal rdo rje 'od khyod
[\[146a.2\]]la'o/_/rdo rje don rab rdo rje dbal/_/rdo rje rgyal mtshan rab dga' byed/_/rdo rje chen po rin chen tog_/phyag 'tshal rdo rje dpal khyod la'o/_/rdo rje bzhad mo bzhad pa che/_/rdo rje 'dzum pa ngo mtshar che/_/dga' zhing rab dga' rdo rje ston/_/phyag 'tshal rdo rje dga' ba la'o/_/rdo rje chos rab de bzhin don/_/_
[\[146a.3\]]rdo rje pad+ma rab dga' byed/_/rdo rje dbang rab rdo rje'i spyan/_/phyag 'tshal rdo rje spyan khyod la'o/_/rdo rje rno ba theg pa che/_/rdo rje ral gri mtshon chen po/_/'jam dpal rdo rje rab tu zab/_/phyag 'tshal rdo rje blo gros la'o/_/rdo rje rgyu dang snying po che/_/rdo rje 'khor lo tshul chen po/_/rab bskor rdo rje
[\[146a.4\]]las byung ba/_/phyag 'tshal rdo rje snying khyod la'o/_/rdo rje gsung ba rang rig mchog_/rdo rje bzlas pa rab 'grub phyir/_/mi gsung rdo rje mchog bsgrub pa/_/phyag 'tshal rdo rje gsung khyod la'o/_/rdo rje las rab rdo rje bka'/_/las kyi rdo rje kun rab 'gro/_/rdo rje nges pa rgya che ba/_/phyag
[\[146a.5\]]'tshal rdo rje rgya gram la'o/_/rdo rje sgu ni brtan pa che/_/rdo rje go cha sra ba ste/_/brtson 'grus mchog ste dka' thub che/_/phyag 'tshal rdo rje brtson 'grus la'o/_/rdo rje gnod sbyin thabs chen po/_/rdo rje mche ba gtsigs pa che/_/bdud 'joms rdo rje mi zad pa/_/phyag 'tshal rdo rje drag po la/_/_
[\[146a.6\]]rdo rje mtshams sbyor rab tu 'dud/_/rdo rje bcings pa rab grol cing /_/phyag 'tshal rdo rje gnyis med la'o/_/lhag chad yi ge brgya pas bshags/_/a ti gats+tsha muHyis gshegs/_/bdag gi dge ba'i rtsa ba 'dis/_/'gro ba ma lus 'dren par shog_/'jam dpal gyi sgrub thabs zhi ba 'od kyi rim
[\[146a.7\]]pa zhes bya ba rdzogs so//_//sdom pa bzang po'i thugs dam/_lo tsA ba dar ma b+his bsgyur ba'o//_//[{D2109}]@##/_/rgya gar skad du/_many+dzu shrI kro d+ha sA d+ha na nA ma/_bod skad du/_'jam dpal khro bo'i sgrub thabs zhes bya ba/_bcom ldan 'das 'jam dpal gshin rje
[\[146b\]]
[\[146b.1\]]gshed la phyag 'tshal lo/_/gdug pa'i tshogs rnams thams cad 'joms mdzad de/_/bdud kyi snying gar zhabs kyis gnon mdzad de/_/bcom ldan gshin rje gshed kyi sgrub thabs bshad/_/dad pa'i stobs dang ldan pa yis/_/rten gyi gang zag tho rangs langs/_/snying gar nyid kyi la hUM
[\[146b.2\]]bsams te/_/de las 'od zer lcags kyu 'phros/_/'jam dpal gshin rje gshed nyid dang /_bla ma sangs rgyas spyan drangs la/_/maN+Dal mchod pas mnyes par byas/_/yan lag bdun pas mchod pa bya/_/thugs kar hUM gi 'phro 'du las/_/rdo rje shugs can spros te mtshams kyang bcad/_/_
[\[146b.3\]]de nas oM shU n+ya tA dz+nyA na badzra swA b+hA ba At+ma ko\u0f85ho/_/zhes brjod stong pa'i ngang las ni/_hUM nyid nam mkha'i dbyings su bsgom/_/de las byung ba'i yig 'bru chad/_/de steng b+h+rUM gyi 'phro 'du las/_/pho brang rgya gram 'khor lor bcas/_/gzhal yas sgo bzhi rdzogs pas bskyed/_/e yaM baM laM
[\[146b.4\]]raM b+h+rUM zhes pa'o/_/de steng nyi zla pad+ma dang /_/dregs pa ma he'i gdan la bzhugs/_/hUM las 'jam pa'i rdo rje bsam/_/de zhu gshin rje gshed du gyur/_/zhal drug pa la phyag bcu gnyis/_/sku mdog nag po nam mkha'i mdangs/_/g.yas sngo g.yon dmar dud kha'o/_/steng du zhal nyid
[\[146b.5\]]ser po'o/_/g.yas pa gri gug ral gri mda'/_/'khor lo tri shUl rtse gsum mdung /_/g.yon na thod pa phub dang gzhu/_/be con mgo bo sdigs mdzub zhags/_/glang stag zhing chen sprul gyis brgyan/_/rgyal thod bram snyan rje mgur dmangs rigs lhug_/thod skam dbu rgyan thod rlon do
[\[146b.6\]]shal byas/_/skra kham rno gdug mche ba rab gtsigs shing /_/zhal nas ha la'i sgra sgrogs 'jigs par byed/_/bskal pa'i me dpung dus mtha'i me ltar 'bar/_/zhabs bzhi brkyang bskum gyad kyi dor stabs bzhugs/_/nyi zla pad+ma dregs pa pho mo dang /_/ma he sngo nag brjid
[\[146b.7\]]pa'i gdan la 'jigs tshul bzhugs/_/baM las bskyed pa'i yum nyid ni/_/g.yas pa gri gug yab la 'khyud/_/g.yon pa thod khrag gtso la stobs/_/gnyis med 'khyil pa'i tshul du gnas/_/pho brang rdo rje rgya gram la/_/yab yum gnyis med sbyor mtshams nas/_/shar
[\[147a\]]
[\[147a.1\]]du k+She las gyur pas dkar/_/lho ru ma las gyur pas ser/_/nub tu me las gyur pas dmar/_/byang du da las gyur pas dmar/_/byang du dal sa gyur pas ljang /_/thams cad zhal gsum phyag kyang drug_/gti mug nga rgyal gshin rje gshed/_/'dod chags phrag dog gshin rje gshed/_/rgyan dang cha lugs
[\[147a.2\]]gtso dang mthun/_/phyi rol gyi ni rtsibs bcu la/_/sbyor ba'i mtshams nas hUM bcu 'phros/_/'phros shing 'dus pas hUM bcur gyur/_/shar du shes rab mthar byed la/_/lho ru gshin rje mthar byed do/_/nub tu pad+ma mthar byed do/_/byang du bgegs ni mthar byed do/_/shar lhor
[\[147a.3\]]dbyug pa sngon po la/_/lho nub mi g.yo mgon po'o/_/nub byang 'dod pa'i rgyal bo ste/_/byang shar khro bo gnod mdzes so/_/steng du hUM mdzad 'og tu stobs po che/_/zhal gcig phyag gnyis thams cad mthing /_/g.yas pa sna tshogs g.yon pa sdigs mdzub bsgreng /_/brkyang
[\[147a.4\]]bskum dur khrod chas kyis brgyan/_/bskal pa'i me 'bar dregs pa'i gdan la bzhugs/_/sbyor mtshams dzaHhUM baM hoHlas/_/sgo ba bzhi rnams rim bzhin bskyed/_/thugs kar shes rab 'khor lo hUM/_/ye shes gsum gyis gnas gsum brlab/_/dzaHhUM baM hoHsa/_/ye shes
[\[147a.5\]]khro bo dgug gzhug bya/_/de nas bzlas pa'i rim pa ni/_/oM ya ma rA dza sa do me ya/_ya me do ru Na yo da ya/_ya da yo ni ra ya k+She ya/_yak+She yats+tsha ni rA ma ya/_ya ta ya ya ta/_rtsa sngags so/_/oM hrIHSh+T+r-iHwi kr-i tA na na hUM hUM phaT/_snying po'o/_/oM ya mAn+ta ka hUM phaT/_yang snying ngo /_/oM
[\[147a.6\]]dwe Sha ra ti mu ta hUM dzaHswA hA/_rje btsun ma'i'o/_/de yang rgyud las/_khro bo'i rgyal po gdong drug 'jigs/_/mig drug lag drug stobs dang ldan/_/keng rus mche ba gtsigs pa po/_/skra yang rdo rje 'bar ba ste/_/mig brgya pa ste rdo rje'i mig_/lus ni rdo rje'i ba spu can/_/khro bo'i
[\[147a.7\]]lus kyi gzugs ldan pa/_/rnam pa bcu po don bcu'i don/_/khro gnyer rim par ldan la sogs/_/rdo rje lcags kyu zhags pa che/_/'jigs pa chen po rdo rje zhags/_/'jam dbyangs chen po sgra che ba/_/gad chen ha ha zhes sgrogs pa/_/glang chen ko rlon gos su gyon/_/gshin
[\[147b\]]
[\[147b.1\]]rje gshed po bgegs kyi rgyal/_/rigs gsum 'chang ba gsang sngags 'chang /_/zhes gsungs so/_/de nas gtor ma dbul ba ni/_/saM dang raM gyis me rlung bskyod/_/kaM gsum spyod pa a las thod pa'i snod/_/go ku da ha na bi mu ra su khaM/_/dam rdzas bcu sbyar a las zla ba'i khabs/_/_
[\[147b.2\]]hUM dzaH'i 'phro 'dus bdud rtsi bsrubs/_/oM sarba d+harmA a b+hA ba swa b+hA ba bi shud+d+ho\u0f85haM/_zhes brjod pas skyon rnams dag par bsam/_/'bru gsum pa yis byin gyis brlab/_/a A sarba ta thA ga ta hri da ya/_/ha ra ha ra/_oM hUM hrIHb+ha ga bAn/_dz+nyA na kA ya wA gI shwa ra/_ma hA pa tsa many+dzu shrI pa ri
[\[147b.3\]]shud+d+he i daM ba liM gr-ih+Na/_kha kha khA hi khA hi/_de nas bstod de/_hUM chos nyid zhi ba'i ngang las ma g.yos kyang /_/gdug pa 'dul phyir khro bo'i gzugs su bstan/_/be+e DUr+ya yi mdog 'dra sku mnga' zhing /_/gdug pa 'dul phyir 'jigs byed skul bstod/_/shin tu khro zhing gnag pa ma he'i
[\[147b.4\]]zhal/_/g.yas dang g.yon gyi zhal bzhi 'jigs pa'i zhal/_/steng zhal gtsigs pa'i zhal ni shin tu 'khrug_/zhal drug spyan gsum 'jigs byed zhal la 'dud/_/g.yas kyi phyag drug mtshon cha gri gug dang /_/ral gri mda' dang 'khor lo tri shUl mdung /_/g.yon na thod pa
[\[147b.5\]]phub gzhu be con mgo bo bsnams/_/bsdigs pa'i mtshon cha 'jigs byed phyag 'tshal bstod/_/brkyang bskum tshul gyis zhabs bzhi thur du bgrang /_/ma he sngo nag brdzis pa'i gdan la bzhugs/_/'jigs byed stobs ldan khyod la phyag 'tshal bstod/_/glang stag zhing
[\[147b.6\]]chen sprul gyi rgyan gyis brgyan/_/rus pa'i rgyan cha drug ni dbang du 'khrol/_/thod skam dbu rgyan thod rlon do shal byas/_/rdo rje 'jigs byed rgyan la rab tu bstod/_/dbu skra dmar ser gyen du brdzes/_/rno gdug mche ba rab tu gtsigs/_/ha ha zhes bzhad srid gsum zil gyis
[\[147b.7\]]gnon/_/pheM gyi sgra sgrogs rgyal po khyod la bstod/_/bskal pa me ltar 'bar ba'i klong dkyil nas/_/zhe sdang rdo rje'i 'od zer tsha tsha 'phro/_/bdud dang dgra bgegs ma lus skrag par byed/_/ma lus dbang du sdud la phyag 'tshal bstod/_mun nag lta bu'i sku brjid cing /_/nyi ma 'bum gyi
[\[148a\]]
[\[148a.1\]]gzi brjid can/_/gdug pa'i mtshon cha sna tshogs bsnams/_/bdud 'dul khro bo'i rgyal po khyed la bstod/_/hUM dmar nyi ma'i 'od 'phro ma/_/zhal gcig phyag gnyis mdzes pa'i sku/_/g.yas pa gri gug yab la 'khyud/_/g.yon pa thod khrag gtso la stobs/_/phyag gsum
[\[148a.2\]]me stag rab tu 'phro/_/zhal nas ha ha nges par sgrogs/_/dbu skra dmar ser rab tu 'bar/_/phag mo yum la phyag 'tshal bstod/_/hUM gti mug nga rgyal gshin rje gshed/_/'dod chags phrag dog gshin rje gshed/_/dbu gsum phyag drug zhabs bzhi bgrang /_/gdug pa'i mtshon cha sna tshogs
[\[148a.3\]]'dzin/_/glang stag zhing chen rgyan gyis brgyan/_/thod pa'i do shal rgyan drug ldan/_/sku las me 'bar gdug pa 'dul/_/gshed po bzhi la phyag 'tshal bstod/_/mi dge bcu spangs sa bcu bgrod/_/phyogs bcu'i bdud 'dul khro bo bcu/_/zhal gcig phyag gnyis sku mdog mthing /_/gdug
[\[148a.4\]]pa'i mtshon cha sna tshogs 'dzin/_g.yon pa sdigs mdzub zhags pa bsnams/_/lha dang lha min thams cad 'dul/_/rgyan drug thod pa'i rgyan gyis brgyan/_/'jigs byed bcu la phyag 'tshal bstod/_/hUM ye shes rnam bzhi yang dag rtogs/_/g.yon pa thod pa kha T+wAM ga_/rgyan dang
[\[148a.5\]]lnga bcus sku la brgyan/_/brkyang bskum ha ha zil gyis gnon/_/lcags kyu ma dang zhags pa mo/_/lu gu rgyud dang 'bebs pa mo/_/mkha' 'gro bzhi la phyag 'tshal bstod/_/lhag chad yi ge brgya pas bshags/_/de nas dang la mjug bsdu ba ni/_/hUM zhes pa yi sgra brjod de/_/gcig gis dang
[\[148a.6\]]la yab la bsdu/_/yab nyid 'od du zhu las hUM/_/hUM de rim gyis zhu ba las/_/zag med bde ba'i ngang la gnas/_/rtag pa'i mtha' las grol bar 'gyur/_/rdo rje skad cig lhar bsgoms la/_/sngags kyi 'khor lo rab brjod pas/_/chad pa'i mtha' las grol bar 'gyur/_/_
[\[148a.7\]]de nas spyod lam ci bder gnas/_/'jam dpal khro bo'i sgrub thabs rdo rje 'od kyi rim pa zhes bya ba/_bla ma sdom pa bzang po'i thugs dam/_bla ma lo tsA ba d+harma b+his bsgyur ba'o//[ {D2110}]@/_/'jam dpal gyi dkyil 'khor gyi cho ga bzhugs//_
[\[148b\]]
[\[148b.1\]]@##/_/bla ma dam pa rnams la phyag 'tshal lo/_/shAkya thub pas gsungs pa'i 'jam dpal mtshan brjod 'di la zab pa dang rgya che ba gnyis las/_'di rgya che ba'i man ngag go/_/don brgyad las 'di man ngag gi sa'o/_/de la rim gyis pa dang cig car ba las 'di rim gyis pa'i sa'o/_/de la bum
[\[148b.2\]]pa'i dbang gi dus su/_/rdul tshon gyi dkyil 'khor la brten nas/_de yang /_sa yi dkyil 'khor bzhi yi khyon/_/zhes zer/_de la brten nas dkyil 'khor gyi cho ga bstan te/_smon 'jug gnyis kyis slob ma las la 'jug pa'i dus su/_ri yi phug gam chu 'gram mam/_/lha khang mchod
[\[148b.3\]]rten dben sa dang /_/dur khrod gnas dang shing drung du/_/de la sogs te gnas yid du 'ong bar/_slob dpon stan bde ba la 'dug ste/_bsam gtan la gnas par bya'o/_/rgyud nas/_bsam gtan chen po'i ting 'dzin gnas/_/gsungs so/_/de nas rang 'jam dpal du bsgoms la/_/_
[\[148b.4\]]tshad med pa bzhi bsgom/_de'i rjes la/_a A sarba ta thA ga ta hr-i da ya/_ha ra ha ra/_oM hUM hrIHb+ha ga wAn/_dz+nyA na mUrti/_wA gI shwa ra ma hA bA tsa/_sarba d+harmA ga ga na/_a ma la su pa ri shud+d+ha d+harma d+hA tu dz+nyA na gar+b+ha aH_zhes pas bdag dang snang srid stong bar bsam/_de'i ngang las bdag gshin rje gshed du
[\[148b.5\]]bsgoms la/_sa snang ba la bslang ba dang /_/mi snang ba la bslang ba dang /_bgegs bskrad pa dang /_sa gzung ba dang /_mchod gtor gyis mnyes par bya ba dang /_klog 'don bya ba dang /_sngon 'gro rnams bya'o/_/de nas dkyil 'khor gyi sta gon ni bdud rtsi'i chus chag chag btab
[\[148b.6\]]la/_/gnam thig gdab pa dang /_sa thig gdab pa dang /_byin gyis brlab pa dang /_bri ba la 'jug par bya'o/_/de nas lha dang bum pa'i sta gon bya ste/_bum pa dkar po nag po ra ri spangs pa la ras kha tshar ma nyams pa'i mgul chings byas la phyag rgya lnga gdags/_de la sogs pa'i
[\[148b.7\]]yo byad rgyas par bsog_/de ni bum pa'i sta gon no/_/de nas rnal 'byor pa sta gon la gnas par bya ste/_spyir khrus dang ldan par bya/_sdig bshags bya/_skyabs 'gro byas la/_slob dpon 'jam dpal ye shes sems dpa'i ting nge 'dzin la gnas par bya'o/_/de ni slob dpon
[\[149a\]]
[\[149a.1\]]gyi sta gon no/_/slob ma'i sta gon ni phyir khrus byas la/_sdig pa bshags pa dang /_skyabs su 'gro ba dang /_bar chod bsrung ba'i phyir srung skud gdags pa dang /_dpa' bo 'bru gsum gyis byin gyis brlab pa'o/_/de ni slob ma'i sta gon no/_/bar der zhi ba'i sbyin sreg rgyas
[\[149a.2\]]par bya'o/_/dbang thob pa dang ma thob pa gnyis su shes par bya'o/_/dbang thob na sems bskyed bya mi dgos/_/ma thob na sems bskyed bya/_gnyis pa la 'jug_/gsum pa la rdzogs par bya'o/_/de yang gsum rig gtsang ma dag pa ste/_dbang thob pa yin na bum pa gcig la
[\[149a.3\]]dbang bzhi stan thog tu bskur/_byin rlabs brtan par bya ba'i phyir slob dpon la yon dbul lo/_/de'i cho ga ni dang po kho nas sa bslang ste/_sa bdag lha klu 'khor dang bcas pa rnams/_/sa yi dmigs dang ne'u gsing lu ma rnams/_/rdzing dang lteng ka so so'i gnas rnams nas/_/sa bdag
[\[149a.4\]]klu gnyan sde dang 'khor du bcas/_/sa yi lha mo 'khor dang bcas pa rnams/_/gnas 'dir spyan 'dren mchod kyis gshegs su gsol/_/dkyil 'khor chen po 'di yi sa bslang phyir/_/byin gyis brlabs pa'i gtor ma 'di bzhes la/_/rin chen gser gyis gzhi bslang du gsol/_/lag
[\[149a.5\]]pa g.yas pa sa la brdabs pas/_sa gas pa'i ser gnas sa'i lha mo ro stod bsnyems te byung nas/_lag pa g.yas pa khas len gyi phyag rgya/_g.yon pa bum pa bsnams pa de ltar byon par bsam/_de la gtor ma dang me tog dri zhim pos mchod la/_'dod pa'i don la gsol ba
[\[149a.6\]]btab ste/_sngon bcom ldan 'das shAkya thub pas srod la bdud btul/_/tho rangs mngon par rdzogs par sangs rgyas pa yang sa gzhi rin po che 'di'i steng du mdzad pa lags pas/_rnal 'byor pa che ge mo zhes bgyi ba la sogs pa yang /_tshogs gnyis bsags pa'i rten
[\[149a.7\]]'jam dpal ye shes sems dpa'i pho brang 'debs par 'tshal bas sa'i lha mo 'khor dang bcas pas sa bdag klu gnyan kun/_sa rin du rin po ches brgyan pa'i gtor ma 'di bzhes la/_dang po dge sbyor dbu bzung ba nas/_tha ma rdzogs pa mthar phyin dus gnas 'di bdag la
[\[149b\]]
[\[149b.1\]]g.yar lags pas/_sa 'di brtan pa dang bkra shis par mdzad du gsol zhes brjod la gtor ma sbyin no/_/de'i cho ga 'di skad do/_/hUM skyob pa sangs rgyas rin po che/_/sa dang pha rol phyin pa la/_/lha mo 'khor bcas dpang du gyur/_/shAkya thub pa skyob pa yis/_/bdud kyi sde rnams bcom pa
[\[149b.2\]]ltar/_/de bzhin bdag gis bdud rnams gzhom/_/pham par byas te dkyil 'khor bri/_lha mo de/_de nyid du thim par bsam mo/_/de ni sa bslang ba'i cho ga'o/_/de nas bdag nyid 'jam dpal du gsal bar bsgoms la/_de nas rdo rje gsor dril bu gsil zhing /_rdo rje 'gros kyis bskor
[\[149b.3\]]zhing sa gzhi gzung ngo /_/de nas bdag nyid dkyil 'khor gyi dbus su bsdad de/_las thams cad pa'i sngags brjod cing sdang mig phyogs bcur blta/_rdo rje nam mkha' la gsor zhing mtshams bcad do/_/de nas dri sna tshogs dang spos kyi chus sbyar la lag tu thogs la/_pus mo
[\[149b.4\]]g.yas pa'i lha nga sa la btsugs la 'di skad do/_/hUM bcom ldan ye shes sems dpa' ni/_/dkyil 'khor kun gyi bdag po ste/_/slob ma rnams la brtse ba dang /_/dkyil 'khor thugs rje'i bdag nyid can/_/de dag slob mar bcas pa dang /_/mgon po bdag ni 'byung bar 'tshal/_/_
[\[149b.5\]]las thams cad pa'i sngags kyi dri'i chus byug go/_/bdag gi thugs kar thig skud kyi sna gcig gzung /_slob ma de phyag na rdo rjer gsal btab la/_thig skud de lte ba'i khung du gzung la/_/hUM nam mkha' gang ba'i bcom ldan 'das/_/khyod kyis sems can 'gro don mdzad/_/_
[\[149b.6\]]las thams cad pa'i sngags kyis thig gdab po/_/thig skud kyi sgra yis bde bar gshegs pa'i thugs dam bskul nas sems can gyi don mdzad par bsam mo/_/da ni sa tshon byin gyis brlab ste/_oM hUM swA hrI hA bris la rigs lnga'i dgug gzhug bya'o/_/de zhu bas rin po che lnga'i
[\[149b.7\]]phye mar gyur nas/_des bris te g.yon pas de nas pad+ma'i gdan re dgod/_de las lha'i 'phro 'du dang bskyed pa gzhan nas gsal lo/_/rgyud kyi rgyal po 'jam dpal gyi dkyil 'khor gyi cho ga bla ma sdom pa bzang pos mdzad pa rdzogs so//_ [{D2111}]skyabs 'gro sems bskyed dbang bzhi'i gdams pa bzhugs/_/_
[\[150a\]]
[\[150a.1\]]da ni smon 'jug gnyis dang ldan pa'i sems bskyed par bya ste/_de la yang dang por sdig pa bshags par bya ba ni/_slob dpon dgongs su gsol/_/bdag ming 'di zhes bgyi ba skye ba nas da lta'i lus 'di blangs pa tshun chad mi dge ba'i las bgyis pa dang /_bgyid du stsal ba dang /_bgyid
[\[150a.2\]]pa la rjes su yi rang ba rnams bla ma dkon mchog yi dam/_mkha' 'gro'i spyan sngar mthol lo bshags so/_/da ni skyabs su 'gro ste/_bdag ming 'di zhes bgyi ba snying po byang chub la thug gi bar du/_phyogs bcu na bzhugs pa'i sangs rgyas la skyabs su mchi'o/_/chos la skyabs su mchi'o/_/dge
[\[150a.3\]]'dun la skyabs su mchi'o/_/da ni sdom pa gzung ste/_bla ma dkon mchog gi spyan sngar/_/sangs rgyas rnal 'byor sdom pa la/_/tshul khrims kyi ni bslab pa dang /_/dge ba'i chos ni sdud pa dang /_/sems can don byed tshul khrims gsum/_/bdag gis rtag par gzung bar bgyi/_/de ni smon
[\[150a.4\]]pa'i sems bskyed de/_da ni 'jug par bya ste/_dang po bshags pa bya ste/_bla ma yi dam mkha' 'gro rnams bdag la dgongs su gsol/_bdag ming 'di zhes bgyi bas skye ba thog ma med pa nas da lta'i lus 'di blangs pa yan chad du mi dge ba'i las bgyis pa dang /_bgyid du stsal ba dang /_gzhan
[\[150a.5\]]bgyid pa la rjes su yi rang ba rnams/_bla ma yi dam mkha' 'gro rnams kyi spyan sngar mthol lo bshags so/_/bdag ming 'di zhes bgyi ba snying po byang chub la thug gi bar du bla ma la skyabs su mchi'o/_/yi dam la skyabs su mchi'o/_/mkha' 'gro la skyabs su mchi'o/_/da ni sdom pa
[\[150a.6\]]gzung bar bya ste/_sangs rgyas chos dang dge 'dun te/_/bla ma yi dam mkha' 'gro gsum/_/deng nas brtsams te gzung bar bgyi/_/nam du yang ni mi gtong ngo /_/rdo rje rigs mchog chen po yi/_/rdo rje dril bu phyag rgya yang /_/yang dag nyid du gzung bar bgyi/_/slob dpon dag kyang gzung
[\[150a.7\]]bar bgyi/_/rin chen rigs mchog chen po yi/_/dam tshig yid du 'ong ba la/_/nyin re bzhin du dus drug tu/_/sbyin pa rnam bzhi rtag tu sbyin/_/byang chub chen po las byung ba'i/_/pad+ma'i rigs chen dag pa la/_/phyi nang gsang ba theg pa gsum/_/dam pa'i chos kyang gzung bar bgyi/_/las kyi
[\[150b\]]
[\[150b.1\]]rigs mchog chen po yi/_/sdom pa thams cad ldan par ni/_/yang dag nyid du gzung bar bgyi/_/mchod pa'i las kyang ci nus bgyi/_/byang chub sems ni bla na med/_/dam pa bdag gis bskyed par bgyi/_/sems can rnams kyi don gyi phyir/_/bdag gis sdom pa ma lus gzung /_/ma bsgral ba
[\[150b.2\]]rnams bdag gis sgrol/_/ma grol ba rnams bdag gis dgrol/_/dbugs ma phyin pa dbugs dbyung zhing /_/sems can mya ngan 'das la dgod/_/ces 'jug go/_/nub dang po la smon 'jug gi sems bskyed do/_/so shing dor la rang re'i rmi lam brtag go/_/de nas dbang bskur
[\[150b.3\]]bar bya ste/_/dkyil 'khor sgrub pa'i dus su bzlas pa bya ba ni/_oM wA gI shwa ri muM/_oM badzra tIk+Sh+Na duHkha ts+tshe da pradz+nyA dz+nyA na mUrta ye/_dz+nyA na kA ya wA gI shwa ra a ra pa tsa nA ya te na maH/_a A sarba ta thA la sogs pa las thams cad pa'i bsnyen pa rdzogs par bya'o/_/nub gnyis pa la byang chub lam du drang
[\[150b.4\]]ba ni/_mig ras kyis bka' la lag tu me tog thogs la/_sgo'i phyi logs su bzhag la/_slob dpon nyid kyis 'di skad brjod do/_/skal ldan rigs kyi bu mchog khyod/_/dang dang mos pa ci la dga'/_/zhes lan gsum brjod pas/_/slob mas 'di skad brjod do/_/bdag cag
[\[150b.5\]]'khor ba las bsgral phyir/_/kun mkhyen ye shes phung po can/_/srid pa'i 'khor lo gnas sbyor ba/_/di ring bshad pa'i rin chen gyis/_/gtso bos bdag la bka' drin gsol/_/zhes lan no/_/yang slob dpon gyis/_/ma rig rmongs pa'i bu mchog khyod/_/rdo rje byang chub lam nas
[\[150b.6\]]drangs nas ni/_/gsang ba'i dkyil 'khor bstan pas bya/_/bla med byang chub lam nas drang bar bya'o/_/badzra aM ku sha dza zhes brjod pas las thams cad pa'i sngags kyis bgegs bskrad do/_/de nas las kyi slob dpon lag tu rdo rje gtad la/_lag pa nas drangs nas gral so sor bya'o/_/_
[\[150b.7\]]rang gi gdong g.yogs byas la gzhag go/_/yang slob dpon kho rang gis/_skal ldan rigs kyi bu mchog khyed/_/las dang spyod pa ci la dga'/_/byas pas/_yang slob mas/_bdag ni skal ldan bde chen la/_/'phags pa 'jam dpal dngos grub gsol/_/zhes so/_/de nas
[\[151a\]]
[\[151a.1\]]me tog lag tu thogs la/_thal mo sbyar la 'di skad brjod do/_/byang chub rdo rje 'jam dpal la/_/rin chen me tog dam pa 'bul/_/bdag kyang 'jam dpal skur gyur cig_/'jam dpal sku yi rdo rje gsol/_/pra tIts+tsha ho zhes me tog dbul lo/_/me tog lha la tshud na des
[\[151a.2\]]chog go/_/ma tshud na lan gsum bskyar ro/_/de yang ma tshud na las thams cad bskyar ro/_/de nas slob dpon gyis 'di skad brjod do/_/de ring dang ba'i shugs kyis ni/_/dkyil 'khor dam pa bstan par bya/_/sngags dang phyag rgyas byin gyis brlab/_/dam tshig mchog tu gyur par byed/_/_
[\[151a.3\]]badzra tsak+Shu pra be sha phaT ces mig dbye'o/_/de nas dbang bskur te/_dang po bum pa'i dbang bskur te bdag gi thugs ka nas 'od 'phros pas bum pa 'od du zhu ba las de 'khor lor gyur/_'khor lo 'od du zhu/_hUM du gyur/_de la rdo rje mi bskyod pa'i dbang ngo /_/de spyi bo'i thog tu bzhag la mchod
[\[151a.4\]]pa dbul te/_mchod pa chen po 'dod chags che/_/sems can thams cad dga' bar byed/_/mchod pa chen po zhe sdang che/_/nyon mongs kun gyi sgra che ba/_/mchod pa chen po gti mug che/_/gti mug blo ste gti mug sel/_/mchod pa chen po khro ba che/_/khro ba chen po sgra che ba/_/mchod pa
[\[151a.5\]]chen po chags pa che/_/chags pa thams cad sel bar byed/_/oM badzra puSh+pe hUM/_d+hU pe/_A lo ke/_gan+d+he/_nai we t+ye/_shab+da hUM/_oM badzra tIk+Sh+Na duHkha ts+tshe da pradz+nyA dz+nyA na mUrta ye dz+nyA na kA ya wA gI shwa ra a ra pa tsa nA ya ten maHa A i I u U e ai o au aM aHs+thi to hr-i di/_dz+nyA na mUrti ra hi bud+d+ho bud+d+hA nAM a A
[\[151a.6\]]sarba ta thA ga ta la sogs pa las thams cad pa'i sngags btang /_de ni bum pa'i dbang bskur ro/_/de nas dbu rgyan dang cod pan gyi dbang bskur te/_dbu rgyan dang cod pan mdun du bzhag la/_bdag gi thugs ka nas 'od kha dog lnga 'phros te/_dbu rgyan dang cod pan 'od du zhu rin po che'i sul
[\[151a.7\]]mangs cig tu gyur/_rin po che 'od du zhu bas/_rin chen 'byung ldan gyi dbang ngo /_/slob ma'i mgo la bskon la/_gong gi mchod pas mchod do/_/de nas rdo rje'i dbang bskur te rdo rje las 'od 'phros pas rdo rje 'od du zhu nas pad+ma dmar po cig tu gyur/_/pad+ma de zhu bas aM du gyur/_
[\[151b\]]
[\[151b.1\]]aM zhu bas snang ba mtha' yas kyi dbang bskur ro/_/de slob ma'i lag tu bzhag pas mchod bstod gong bzhin du bya'o/_/de nas dril bu'i dbang bskur te/_slob dpon gyi mdun du dril bu bzhag la thugs ka nas 'od 'phros pas dril bu zhu/_zla ba'i dkyil 'khor cig tu gyur/_zla ba'i dkyil 'khor
[\[151b.2\]]de ha cig tu gyur/_de las don yod grub pa'i dbang ngo /_/dril bu slob ma'i lag tu bzhag la mchod bstod gong bzhin du bya'o/_/de nas ming gi dbang bskur te/_slob dpon gyi phyag g.yas pa'i steng du thugs ka nas a de 'od du zhu zla ba'i dkyil 'khor cig tu gyur/_zla ba 'od du zhu oM du gyur/_
[\[151b.3\]]de las rnam par snang mdzad kyi dbang ngo /_/slob dpon gyi phyag slob ma'i spyi bo'i steng du bzhag ste/_mchod bstod gong bzhin du bya'o/_/de ltar dbang bskur ba ni phung po lnga ni rigs lnga'i sangs rgyas te/_ye shes lnga'i dbang thob pa'o/_/des ni bum pa'i dbang ngo /_/gsang ba'i dbang ni/_bdag lha'i
[\[151b.4\]]rnal 'byor du byas la/_de'i spyi gtsug tu bla ma bsgom/_de'i spyi gtsug tu gshin rje gshed yab yum bsgom/_de'i spyi gtsug tu dus gsum gyi bde bar gshegs pa rnams bsgom mo/_/dus gsum gyi sangs rgyas thams cad snyoms par zhugs pa'i byang chub kyi sems gshin rje gshed yab yum
[\[151b.5\]]la thim par bsam/_gshin rje gshed yab yum snyoms par zhugs byang chub kyi sems la babs nas/_bla ma yab yum la zhugs par bsam/_bla ma yab yum snyoms par zhugs pa'i byang chub kyi sems de dag gi lam du zhugs nas lce steng du sbyar la/_ar+g+ha dang bsres la slob ma'i lce steng
[\[151b.6\]]du bzhag la slob ma'i ngag skyon dag par bsam/_de mgrin par/_de snying gar/_de lte bar/_de rim gyis yar drangs pas ngag gi lam du zhugs/_de sna bug g.yas su zhugs/_de g.yon du zhugs/_ngag rlung ni 'gro 'ong bzlas pa byas pas sgra ngos gzung med pas ngag gi sgra grag stong du 'gro ste ngo
[\[151b.7\]]sprad do/_/shes rab ye shes kyi dbang ni/_rnal 'byor pa g.yas su gzhag_/rnal 'byor ma g.yon du gzhag_/de nas slob dpon gyis rdo rje dang dril bu mdun du bzhag la/_gshin rje gshed yab yum du bskyed do/_/rdo rje de la bdag gi thugs ka nas 'od zer 'phros pas rdo rje 'od du zhu 'od zer
[\[152a\]]
[\[152a.1\]]gyis de bzhin gshegs pa thams cad kyi thugs dam gyi rgyud bskul/_slar 'dus pas yi ge hUM cig tu gyur/_hUM 'od du zhu ba las 'jam dpal gshin rje gshed sku mdog nag po zhal gcig phyag gnyis pa/_g.yas dbyug to/_g.yon sdigs mdzub dang zhags pa bcas
[\[152a.2\]]pa/_glang chen stod g.yogs/_zhing chen g.yang gzhi stag gi sham thabs dang /_sprul gyi chun po dang thod pa'i phreng ba dang /_dur khrod kyi chas can du bskyed la slob ma'i thugs kar bzhag la/_ye shes sems dpa' dgug gzhug bya'o/_/de nas rdo rje de slob ma'i lag tu gtad thabs kyi rang
[\[152a.3\]]bzhin du dbang bskur ro/_/dril bu la bdag gi thugs ka nas 'od 'phros pas dril bu 'od du zhu/_dril bu'i 'od zer gyis de bzhin gshegs pa thams cad kyi thugs dam gyi rgyud bskul/_tshur 'dus pas yi ge a cig tu gyur/_a de 'od du zhu ba las rdo rje phag mo sku mdog dmar mo/_
[\[152a.4\]]g.yas gri gug_/g.yon thod pa bsnams pa cig tu bskyed la slob ma'i spyi bo thog tu bzhag la ye shes dgug gzhug bya'o/_de nas mo'i lag pa g.yon du gzhag_/dngos kyi rig ma med na dril bu'i 'od kyis rig mar bsgom mo/_/de ltar shes rab kyis rim par dbang bskur ro/_/de nas
[\[152a.5\]]slob dpon gyis mkha' gsang byin gyis brlab/_slob dpon gyi gsang ba'i gnas nas hUM cig 'phros pas slob ma'i gsang bar thim/_rdo rje rtse lnga pa phyed pa cig tu gyur/_rdo rje'i bum par oM gyis mtshan pa cig tu gyur par bsgom/_yum gyi mkha' gsang byin gyis brlab ste/_
[\[152a.6\]]bdag gi yum gyi mkha' las ma dmar mo cig 'phros pas slob ma'i yum gyi gsang bar thim/_ma de 'od du zhu ba las pad+ma 'dab ma brgyad ze'u 'bru dang bcas pa cig bsgom/_/de nas slob dpon gyis hUM zhes brjod pas rdo rje bskul/_a zhes dril bu bskul/_a A sarba ta thA ga ta hr-i da ya/_ha ra
[\[152a.7\]]ha ra/_oM hUM hrIHb+ha ga wA na/_dz+nyA na mUrti wA gI shwa ra ma hA pa tsa/_sarba d+harmA ga ga na/_a ma la su pa ri shud+d+ha d+harma d+hA tu dz+nyA na gar+b+ha aHzhes pas skad cig ma la bskyed de/_bde ba ngos bzung ngo /_/de ni bde ba bskur ba'i rim pa'o/_/dbang gi don lam du bslang ba ni/_de'i dus las ma g.yos par yab
[\[152b\]]
[\[152b.1\]]yum gnyis kyi bsrubs pas rlung ma'i drod can gyi me lce a ba d+hU tI na yar zhugs te/_spyi bo gtsug tor gyi haM zhu ba las/_klang rgyas bde ba'i 'khor lo'i rtsa 'dab ma sum cu rtsa gnyis grol/_de la bdud rtsi byang chub kyi sems babs te dga' ba'o/_/byang chub kyi sems de mgrin pa longs
[\[152b.2\]]spyod kyi 'khor lor bskyil bas rtsa 'dab ma bcu drug grol te mchog dga'/_de chos kyi 'khor lor bskyil bas rtsa 'dab brgyad grol te dga' bral/_de lte ba sprul pa'i dkyil 'khor du babs rtsa 'dab drug cu rtsa bzhi grol te/_de lhan cig skyes pa'i dga' ba'o/_/de rang gnas su 'phangs te ha ha zhes
[\[152b.3\]]pas lte ba nas snying gar drangs/_hi hi zhes pas snying gnas mgrin par drangs/_hUM hUM zhes pas mgrin pa nas klad pa bde chen du drangs pas gtsug tor chen po'i haM la spur len la spur 'dus pa'am khab len la lcags 'dus pa bzhin du 'ub kyis 'dus so/_/de la seng ge rnam par rol gyi khyab
[\[152b.4\]]par bsgom mo/_/de ltar yar drangs mar dbab byed kyin bde stong gi nyams ngos zin par bya'o/_/dbang bzhi pa ni bzhi par ming btags kyang gsum las bskur bar mi 'dod do/_/gong ma'i nyams de sems nyid la ngo sprod pa la bzhi las shes zer ro/_/de la bzhi pa'i dbang gi ngo sprad de/_gdams
[\[152b.5\]]ngag ngo sprad kyis sems ngos zung shig bya/_dar cig lon pa dang /_de ka rang yin byas la/_lag pa nam mkha' la yug byas la/_bzhi pa bde ba'i don no/_/phyag rgya chen po'i lhan cig skyes pa'i ye shes de gzugs kha dog tu ma grub pas nam mkha' la ngo sprad do/_/gsum pa'i nyams de ngos
[\[152b.6\]]gzung dang bral bas/_gzhon nu ma'i bde ba nyams su myong du yod pa la dngos po mngon sum du bstan du med/_de ka la ngo sprad pas dbang bzhi pa'i gdams ngag go/_/lta stangs bzhis rigs pa spros pa dang bral bar ngo sprad do/_/bum pa'i dbang gi dus su rigs lnga'i bkra shis gsol zhing dbang
[\[152b.7\]]bskur/_gsang dbang man chad dbang bzhi pa rdzogs nas bkra shis kyi dbang bskur te dngos grub blang ngo /_/bkra shis gsol ba ni/_rgyud las/_bkra shis kun gyi bkra shis pa/_/grags pa'i bkra shis snyan grags dge_/_dbugs 'byin chen po dga' ston che/_/zhes so/_/rdzas la brten pa'i
[\[153a\]]
[\[153a.1\]]bkra shis kyi ston mo ni/_'brang rgyas dang /_mar dang /_thud dang /_zho dang /_mngar gsum dang /_khur ba dang /_la phug dang /_zas sna mang du thogs la rigs lnga'i bkra shis gsol te/_bkra shis dam pa chos dbyings bskyod pa med mod kyang /_/rgyal ba rigs lnga'i bkra shis bde legs shog_/bkra
[\[153a.2\]]shis kun gyi bkra shis pa/_/grags pa'i bkra shis snyan grags dge_/dbus phyogs sangs rgyas rigs kyi zhing khams nas/_/spros dang bral ba'i bkra shis gang lags pa/_/bkra shis dam pa des kyang deng 'dir bde legs shog_/shar phyogs rdo rje rigs kyi zhing khams nas/_rdo rje
[\[153a.3\]]rigs kyi bkra shis skye 'chi med/_/bkra shis dam pa des kyang deng 'dir bde legs shog_/bkra shis kun gyi bkra shis pa/_/grags pa'i bkra shis snyan grags dge/_/lho phyogs rin chen rigs kyi zhing khams nas/_/rin chen rigs kyi bkra shis dgos 'dod 'byung /_/_
[\[153a.4\]]bkra shis dam pa des kyang deng 'dir bde legs shog_/bkra shis kun gyi bkra shis pa/_/grags pa'i bkra shis snyan grags dge_/nub phyogs pad+ma rigs kyi zhing khams nas/_/skyon med pad+ma lta bu'i bkra shis pa/_/bkra shis dam pa des kyang deng 'dir bde legs shog_/bkra shis kun
[\[153a.5\]]gyi bkra shis pa/_/grags pa'i bkra shis snyan grags dge_/byang phyogs las kyi rigs kyi zhing khams nas/_/las rnams grub pa'i bkra shis gang legs pa/_/bkra shis dam pa des kyang der 'dir bde legs shog_/oM bud+d+ha kA la sha a b+hi Shiny+tsa oM/_/oM badzra kA la sha a b+hi Shiny+tsa hUM/_oM
[\[153a.6\]]rat+Na kA la sha a b+hi Shiny+tsa tAM/_oM pad+ma kA la sha a b+hi Shiny+tsa hrI/_oM karma kA la sha a b+hi Shiny+tsa AH/_/longs spyod rdzogs pa'i sku mtshan dang dpe byad kyis brgyan pa rgyal ba rigs lnga'i bkra shis pa de bzhin du/_bdag cag dpon slob bkra shis par gyur cig_/bkra shis rdzas brgyad kyi bkra shis ni/_bkra
[\[153a.7\]]shis kun gyi bkra shis pa/_/chos kyi rgyal mtshan legs par 'dzugs/_/sangs rgyas sku yi bkra shis shog_/chos kyi dung ste sgra chen ldan/_/bud+d+hA gsung gi bkra shis shog_/'od bzang 'bar ba dpal gyi be'u/_/bud+d+ha thugs kyi bkra shis shog_/khyab bdag chen po rin
[\[153b\]]
[\[153b.1\]]chen gdugs/_/bud+d+ha dbu yi bkra shis shog_/spyan lnga chags pa med pa 'chang /_/bud+d+ha spyan gyi bkra shis shog_/bum pa bzang po che ba'i mchog_/bud+d+ha mgul gyi bkra shis shog_/nyid kyi zhal nas ljags bzang ba/_/bud+d+ha ljags kyi bkra shis shog_/bkra shis kun gyi bkra shis pa/_/grags
[\[153b.2\]]pa'i bkra shis snyan grags dge_/sprul pa'i 'khor lo sna tshogs 'chang /_/sangs rgyas zhabs kyi bkra shis shog_/skyabs 'gro sems bskyed dbang bzhi'i gdams pa slob dpon sdom pa bzang pos mdzad pa rdzogs so//[ {D2112}]@/_/bla ma rnams la phyag 'tshal lo/_/thog
[\[153b.3\]]mar dge ba'i don/_sprul sku lam du byed pa rdo rje'i glu ni/_oM badzra tIk+Sh+Na rdo rje rnon po bcom ldan snang ba mtha' yas so/_/duHkha ts+tshe dmi mthun pa'i sdug bsngal gcod pa mi bskyod pa'o/_/pradz+nyA dz+nyA na mUrta ye/_shes rab ye shes gti mug sel ba rnam snang ngo /_/dz+nyA na kA ya/_ye shes kyi sku
[\[153b.4\]]phrin las byed pa don yod grub pa'o/_/wA gI shwa ra ngag gi dbang phyug gdul bya tshim pa/_a ra pa tsa ma skyes pa'i don rin chen 'byung ldan/_oM te te hUM bde ba'i don rtogs/_te na hUM bde ba'i lam rnyed/_te te te na hUM gnyis su med pa'i bde ba thob pa'o/_/ya te na maHtheg chen ma nor ba
[\[153b.5\]]yin no/_/bar du dge ba'i don ni/_longs sku lam du byed pa rdo rje'i glu ni/_oM s+thi to hr-i di chos thams cad rang bzhin skye med kyi ngo bor gnas/_dz+nyA na mUrti ra haM/_ye shes kyi bde ba rang la yod/_bud+d+ho bud+d+hA nA na/_sangs rgyas sems can ye nas gnyis su med/_t+yai d+d+hA brtI nAn/_dus gsum gyi
[\[153b.6\]]don brjod pa las 'das pa'i gnas yin/_bde ba'i don ston/_te na hUM/_bde ba'i lam rnyed/_te te te na hUM thabs shes rab gnyis su med pa'i bde ba thob po/_/mthar thug dag pa'i don ni/_chos sku lam du byed pa rdo rje'i glu ni/_oM sarba d+harmA _a A/_chos thams cad skye ba med
[\[153b.7\]]pa nyid/_oM sarba d+harmA/_i I/_skye med skye ba med pa nyid du snang /_oM sarba d+harmA u U/_ma skyes chos rnams dus gsum yid kyis dran/_oM sarba d+harmA e ai/_chos rnams skye med mi 'da' dam tshig nyid/_/oM sarba d+harmA o au/_chos rnams thams cad longs spyod mchog_/oM sarba d+harmA
[\[154a\]]
[\[154a.1\]]aM/_chos thams cad 'bras bu bde ba che/_oM sarba d+harmA aHchos sku bde ba chen po nyid kyi don/_oM te te hUM bde ba'i don rtogs te na hUM bde ba'i lam rnyed/_te te te na hUM gnyis su med pa'i bde ba thob/_ya te na maHtheg pa chen po ma nor ba yin glu dang po bum dbang thob pas blang /_/_
[\[154a.2\]]glu bar pa de gsang dbang dang /_shes rab ye shes thob pas blang /_glu gsum pa de dbang bzhi thob pa'i rnal 'byor pa chen pos blang ngo /_/rdo rje glu'i gdams ngag rdzogs so//[ {D2113}]@/_/bla ma dam pa rnams la phyag 'tshal lo/_/khrus kyi cho ga bya ste/_de yang rgyud na/_dag par byed
[\[154a.3\]]cing sdig sel ba/_zhes pas/_khrus kyi cho ga bshad de/_de la gnyis/_phyi'i khrus dang nang gi khrus so/_/dang po phyi'i khrus bya ste/_sa gtsang ma la maN+Dal byas la/_de'i steng du bum pa skyon spangs pa gzhag_/ras kha tshar ma nyams pas bum pa'i mgul chings bya/_'bras bu can gyi shing
[\[154a.4\]]gis bum pa'i kha rgyan bya/_nang du chu gtsang mas bkang la/_snying po rnam pa lnga la/_'bru'i snying po til/_rtsi thog gi snying po mar/_shing thog gi snying po bu ram/_me tog gi snying po sbrang rtsi/_chu'i snying po lan tshwa'o/_/'bru lnga la/_nas/_gro/_til/_khre/_'bras so/_/sman lnga la/_stag tsher
[\[154a.5\]]ma/_rgya mtsho dbu ba/_dbang po lag pa/_shu dag_/sle tres so/_/spos lnga la/_a ga ru/_tsan+dan dkar dmar/_ga pur/_dzA ti/_gla rtsi'o/_/de dud 'gro'i sa bon yin par 'dod/_rdzas de rnams bum pa'i nang du blugs la/_maN+Dal gyi steng du gzhag_/de nas rang 'jam dpal du skad cig
[\[154a.6\]]gis bskyed la/_las thams cad pa'i sngags lan cig brjod la stong bsam mo/_/de'i ngang las bum pa'i nang du b+h+rUM 'phros 'dus pas phyi rin po che gser gyi bum pa la/_nang rin po che lnga'i gzhal yas khang phyi nas bltas na nang gsal ba/_nang nas bltas na phyi gsal
[\[154a.7\]]ba cig tu bsgom/_bum pa'i khar pad+ma 'dab brgyad pa cig bsam/_rgyud la/_rdzogs pa'i sangs rgyas a las byung /_/gsung ngo /_/de la dzaHhUM baM hoHsa a las 'jam dpal bsgom/_rgyud las/_rdzogs pa'i sangs rgyas a las byung /_/gsung ngo /_/de la dzaHhUM baM hoHsa
[\[154b\]]
[\[154b.1\]]ye shes pa dgug gzhug bya/_las thams cad pa'i bsngags bzlas pas/_'jam dpal gyi gsang ba nas bdud rtsi'i chu rgyun byung nas bum pa khengs par bsam mo/_/ye shes pa gshegs su gsol/_dam tshig pa 'od du zhu nas khrus chu dang 'dres par bsam mo/_/nang zab mo sngags kyi
[\[154b.2\]]khrus ni/_'jam dpal du skad cig gis bsgoms la/_'dud dang sngags kyi mjug la a nyi shu rtsa gcig brjod la/_de nas ye shes kyi me long gi ngang la gzhag pas sgrib pa lnga ni sems nyid la gser gyi g.ya' tsam yang ma gos te/_de ni nang gi khrus zhes bya'o/_/phyi'i dri ma 'khru ba ste/_nang gi rnam rtog
[\[154b.3\]]gi dri ma rnams 'khrud pa'i brda yin/_phyi khrus nang khrus slob dpon sdom pa bzang po'i lugs 'bro lo tsA ba d+harmA b+his bsgyur ba rdzogs so//[ {D2114}]@/_/bla ma rnams la phyag 'tshal lo/_/sbyin bdag chen po gtso bo ste/_/gsungs pas gtor ma bshad de/_de la rnam pa gnyis te/_phyi'i
[\[154b.4\]]gtor ma dang nang gi gtor ma gnyis so/_/dang po phyi gtor gtang ba/_rin po che'i snod du kha zas gtsang ma dang chu gtsang mas bkang la/_dang po skyabs 'gro bya/_tshad med pa bzhi bsgom/_oM AHhUM/_gsum gyis byin gyis brlabs/_de nas las thams cad pa'i sngags gsum gyi rting la/_
[\[154b.5\]]namaHsarba ta thA ga ta a ba lo ki te/_oM saM b+ha ra saM b+ha ra hUM/_zhes pa gsum gyis bsngo/_dus gsum gyi bde bar gshegs pa rnams dang /_gtsang rigs kyi mgon po rnams dang /_'gro ba ris drug gi sems can rnams la 'dod pa'i longs spyod char bzhin 'bab par gyur cig ces bsngo'o/_/_
[\[154b.6\]]nang gi gtor ma ni/_yaM las rlung /_raM las me/_kaM las thod pa gsum gyi sgyed pu/_A las thod pa'i gzhal yas khang gi nang du/_go ku da ha na/_bi mu shu na da/_de la a las zla ba'i khams rdo rje rtse lnga pa skyug pa cig bsgom mo/_/de la oM hUM hrIHzhes brjod pas las kyi rlung bskyod pas bsod
[\[154b.7\]]nams kyi me sbar bas dam tshig gi bdud rtsi dros ye shes kyi bdud rtsir gyur/_las thams cad pa'i sngags kyi mjug la/_ga Na tsakra i daM ba liM/_gr-ih+Na gr-ih+Na khA hi khA hi zhes lan gsum gyis bla ma dam pa rnams dang yi dam gyi lha tshogs rnams dang /_rdo rje mkha' 'gro ma'i tshogs rnams dang /_
[\[155a\]]
[\[155a.1\]]chos skyong ba'i srung ma thugs dam can rnams phyi'i mchod pa/_gsang ba'i mchod par bzhes shig_/bag chags kyi mi mthun pa'i phyogs thams cad rgyu dang 'bras bu nas zhi bar mdzad du gsol lo zhes brjod la gtor ma gtang /_de nas chos kyi sbyin pa gtang /_gtor ma'i cho ga
[\[155a.2\]]rdzogs so//[ {D2115}]@/_/bla ma dam pa rnams la phyag 'tshal lo/_/sngags pa mtshan nyid dang ldan pas zhag bdun ro'i rab gnas bya ste/_de yang /_ngan song thams cad rnam sbyong ba/_/mgon po sems can kun gyi mchog_/gsung ngo /_/shi ba sbyang ba bstan te/_dkyil 'khor cho ga rdzogs bya ste/_/_
[\[155a.3\]]zhi ba'i dkyil 'khor steng du bya/_/khro bo de la 'og tu bya'o/_/thig gdab tshon gyi cho ga bya/_/dkyil 'khor dbus su bum pa gtsang ma la ras kha tshar ma nyams pas mgul chings bya/_der snying po lnga dang /_'bru lnga dang /_sman lnga dang /_chu gtsang mas dgang /_dkyil 'khor gyi zur
[\[155a.4\]]bzhir mda' bzhi la dar sna lnga btags la gzhag_/gshin bum mgul chings sngon por byas la gzhag go/_/de nas dri ma bca' ste/_dri ma la mtshan byang btags la/_gdugs dang dar sna dang me long btags la gzhag go/_/de nas bgegs bskrad pa ni las thams cad pa'i sngags bzlas shing
[\[155a.5\]]nyungs kar phyogs bzhir gtor ro/_/de nas bgegs mthong ba rnams la phyi'i gtor ma btang la bden pa bdar te 'di skad do/_/tshe 'das pa'i blo 'di rgyal po'am/_ma mo'am/_btsan nam/_bdud dam/_dmu'am/_klu'am/_sa bdag gam/_the'u rang la sogs te/_gang gi lag na yod kyang rung
[\[155a.6\]]ste/_khyed la glud gtor rin po ches brgyan pa 'bul gyis/_'di bzhes la gson gyi tshe la ma gnod/_gshin gyi bla ma bcad par rnal 'byor pa'i bka' la nyon cig_/de skad byas la las rgyu 'bras kyi chos bshad la/_gtor ma sngags drug phyag rgya drug gis byin gyis brlab po/_/bgegs
[\[155a.7\]]dma' ba rnams la pho nya dgye/_rdo rje'i le'u gdon/_nyungs kar gtor to/_/de ltar byas la dri ma la bla yang yang dgug go/_/de nas til la sdig pa'i gzugs byas la tshe 'das kyi sdig pa 'di la bstims/_de nas zhi ba'i sbyin sreg bya/_dus gsum du mchod pa dang gtor ma cha gsum
[\[155b\]]
[\[155b.1\]]gtong ngo /_/dug sbyang ba ni de yang dag par byed cing sdig sel ba zhes so/_/khrus cho ga bshad de/_bum pa'i nang du chu dang sman dang /_spos lnga la sogs pa blugs la/_bum pa'i khar pad+ma 'dab ma brgyad pa dkar po cig bsams la/_rgyud las/_dpal ldan sangs rgyas pad+ma skyes/_/zhes so/_/_
[\[155b.2\]]de'i steng du a las 'jam dpal ye shes sems dpa' bsgom mo/_/rgyud las/_rdzogs pa'i sangs rgyas a las byung /_/gsung ngo /_/de la dzaHhUM baM hoHsa ye shes pa dgug gzhug bya/_las thams cad pa'i sngags bzlas/_'jam dpal gyi gsang gnas nas bdud rtsi'i chu rgyun byung nas bum pa
[\[155b.3\]]dkar mer gyis khengs par bsam mo/_/de nas khrus byas te/_me long nang du mtshan byang gsal bar byas la/_a 'dod chags zhe sdang gti mug gsum/_/'di dag 'jig rten dug gsum ste/_/sangs rgyas bden pas dug mi mnga'/_/sangs rgyas bden pas dug bcom mo/_/chos dang
[\[155b.4\]]dge 'dun yang de bzhin du sbyar ro/_/sa ni dug gi pha yin te/_/sa ni dug gi ma yang yin/_bden pa'i bden tshig 'di brjod pas/_/tshe 'das dug ni dug med shog_/las thams cad pa'i sngags kyis khrus dus gsum du bya'o/_/zhag bdun pa'i tha ma la phyir mi ldog par bya ba'i phyir/_bum pas
[\[155b.5\]]dbang bskur la/_phyogs bzhir phyin la 'di skad do/_/tshe 'das nyon mongs snying re rje/_/gal te las kyi dbang btsan nas/_/shar gyi phyogs su skye srid do/_/shar gyi phyogs su skyes pa ni/_/de na skyob pa'i mgon po bzhugs/_/mgon po'i ming ni rnam snang mdzad/_/mgon po'i ming ni yul 'khor srung
[\[155b.6\]]sangs rgyas de la phyag 'tshal lo/_/mgon po de la skyabs song cig_/des phyogs 'og ma gsum 'gre'o/_lhor rin 'byung mgon po'i ming ni 'phags skyes po/_/nub snang ba mtha' yas/_mgon po'i ming ni spyan mi bzang /_byang sangs rgyas don yod grub pa/_/mgon po'i ming ni
[\[155b.7\]]rnam thos sras/_/de nas tshe las 'das pa'i rig pa a dkar po bsam/_a de 'jam dpal gyi thugs kar 'phang ngo /_/de nas byang bu mar me la bsreg_/tha ma la sAts+tsha gdab/_tshe 'das pa'i don du smon lam rgya chen po gdab po/_/sdom pa bzang pos mdzad pa 'bro lo tsA ba d+harmA b+his bsgyur ba ro'i
[\[156a\]]
[\[156a.1\]]rab gnas cho ga rdzogs so//[ {D2116}]@/_/'phags pa 'jam dpal ye shes sems dpal la phyag 'tshal lo/_/shi ba la phan gdags pa ro sreg pa ni/_maN+Dal drug gi cho ga bya/_de nas ro khang bur bcug la/_las thams cad pa'i sngags kyis ro de la bsngags sam/_/_
[\[156a.2\]]yungs kar la bsngags te mi dmigs par bsam/_de la dang po 'jam dpal ye shes sems dpa' bsgom/_bdag gi thugs ka'i a las 'od 'phros pas 'gro ba rigs drug gi sgrib pa sbyang bar bsam mo/_/de nas me bcug la zhi ba'i sbyin sreg bya/_de nas mchod pa dbul 'dud dang 'jam
[\[156a.3\]]dpal gyi bstod pa bya/_de nas ye shes sems dpa' gshegs su gsol/_ro sreg pa'i cho ga slob dpon sdom pa bzang pos mdzad pa rdzogs so//[ {D2117}]@/_/'jam dpal ye shes sems dpa' la phyag 'tshal lo/_/de nas sAts+tsha gdab pa ni/_rus pa la las thams cad pa'i sngags kyis
[\[156a.4\]]brab po/_/de nas lag pa rdo rje rtse gsum pa'i phyag rgya bcas la las thams cad pa'i sngags kyis byin gyis brlab/_sa rin po che sna lnga'i phye mar bsam/_de la dri sna tshogs pa sbyar ba'i chus sbrus shing brdung ngo /_/de la rin po che yang bdar ro/_/de nas 'jim pa'i gong bu la rdo rje rtse gsum
[\[156a.5\]]pa'i phyag rgyas reg ge byas la las thams cad pa'i sngags lan nyi shu rtsa gcig bzlas la rin po che'i gong bur gyur par bsam/_las thams cad pa'i sngags kun la sbyar ro/_/'bi 'bi thabs/_sku par shes rab/_'debs pa thams cad thabs shes rab zung du 'brel
[\[156a.6\]]'bi 'bi zab pa/_sku par rgya che ba/_'bi 'bi chos sku/_skur gyur pa longs sku/_'od zer gyi 'phro 'du byed pa sprul sku'i don no/_/sAts+tsha gdab pa'i rim pa slob dpon sdom pa bzang pos mdzad pa rdzogs so//[ {D2118}]@/_/'jam dpal ye shes sems dpa' la phyag 'tshal lo/_/da ni rab
[\[156a.7\]]tu gnas pa bya ste/_dkyil 'khor bris la mtshan rnams dkyil 'khor la bkod la/_sku'i rab gnas rnam snang la bstim/_gsung gi rab gnas snang ba mtha' yas la bstim/_thugs kyi rab gnas mi bskyod pa la bstim par bya'o/_/gong ltar sAts+tsha btab nas mchod rten
[\[156b\]]
[\[156b.1\]]gyi mnga' gsol te/_mchod pa rnams gzhung bzhin du bsams la/_dang po spyan drang ste/_ye shes rang snang sangs rgyas kun gyi gnas/_/'khor lo thig ma thig bzhi bang rim can/_/gnas bzhi'i dbyibs tshul sgo bzhi sgo brtsegs ldan/_/rang bzhin lhun grub mchod rten brgyad po gshegs
[\[156b.2\]]su gsol/_/bcom ldan sprul sku mdzad pa las byung ba'i/_/lha las babs pa'i mchod rten gshegs su gsol/_/pad+ma can gyi mchod rten gshegs su gsol/_/byang chub chen po'i mchod rten gshegs su gsol/_/cho 'phrul chen po'i mchod rten gshegs su gsol/_/rang bzhin
[\[156b.3\]]lhun grub mchod rten gshegs su gsol/_/rnam par dag pa'i mchod rten gshegs su gsol/_/ka ni ka yi mchod rten gshegs su gsol/_/bkra shis sgo mangs mchod rten gshegs su gsol/_/ye shes blo stegs mchod rten gshegs su gsol/_/chos kyi 'khor lo'i mchod
[\[156b.4\]]rten gshegs su gsol/_/mya ngan 'das pa'i mchod rten gshegs su gsol/_/dregs pa'i phung po dur khrod brgyad kyi rten/_/mkha' 'gro'i gnas dang dngos grub kun gyi gzhi/_/bde gshegs rten dang ri bo la sogs pa/_/sgrub pa'i mchod rten brgyad po gshegs
[\[156b.5\]]su gsol/_/de dag kun dang theg pa so so yi/_/tha snyad rnams dang mthun par rten bzhengs pa'i/_/sprul ba'i mchod rten mtha' dag dang /_/'gro ba'i don phyir gshegs su gsol/_/e h+ye hi d+harma kA ya kha da la b+h+yo bruM dr-i sh+ya ho/_/sa ma ya ho/_sa ma ya s+t+waM/_
[\[156b.6\]]dzaHhU~X baM hoHde nas gdan 'bul ba ni/_dag pa'i me tog dkyil 'khor dang /_/rin chen sna tshogs 'bru nyid dang /_/thabs dang shes rab nyi zla'i gdan/_/pad+ma'i gdan la gzhugs su gsol/_/oM pad+ma ka ma la ye hUM/_de nas phyag bya ba ni/_mdzad pa rdzogs pa'i byin rlabs las
[\[156b.7\]]byung ba'i/_/shar nas byams ldan mthar legs rdo rje rdzogs/_/lho nas yid bzhin lhun grub ka ni ka_/nub nas bsam 'das bde byed pad+ma brtsegs/_/byang nas khams gsum rmad grags bde rgyas sgron/_/byin rlabs mchod rten brgyad la phyag 'tshal lo/_/de nas bskor
[\[157a\]]
[\[157a.1\]]ba byas/_me tog gtor la/_de nas mchod pa rnams gzhung bzhin du bya/_de nas smon lam gdab ste/_bdag cag gis dge sbyor du bya ba ni/_sems can mthun pa bskyed nas sa gzhi legs par snyoms nas chag chag btab pas/_sems can thams cad byang
[\[157a.2\]]chub kyi sems su mnyam gyur cig_/rmang bting ste 'gyed 'dud btang nas rab gnas dang mchod pa gzhung bzhin du bgyis pas dge bcu'i lam spyod cing ma chags par gyur cig_/byang chub [(]gyi [,]kyi [)]phyogs kyi chos sum cu rtsa bdun lam la sbyor ba la/_tshogs kyi lam sbyor ba'i lam mthong ba'i
[\[157a.3\]]lam bsgom pa'i lam/_mthar phyin pa'i lam mo/_/tshogs lam bzhi sum cu gnyis la bang rim dang po brtsigs te/_rab gnas dang mchod pa gzhung bzhin du bgyis pas tshogs kyi lam du dran pa nye bar gzhag pa bzhi la/_lus dran pa nye bar gzhag pa dang /_tshor ba dran pa nye bar
[\[157a.4\]]gzhag pa dang /_sems dran pa nye bar gzhag pa dang /_chos dran pa nye bar gzhag pa dang ldan par gyur cig_/bang rim gsum pa brtsigs te rab gnas dang mchod pa gzhung bzhin du bgyis pas yang dag par spong ba bzhi la sdig pa'i chos mi skye ba dang /_skyes pa spang ba dang dge ba'i
[\[157a.5\]]chos ma skyes pa bskyed pa dang /_skyes pa'i chos rnams 'phel ba'o/_/bang rim gsum pa brtsigs te/_de la rab gnas dang mchod pa gzhung bzhin bgyis pas rdzu 'phrul gyi rkang pa bzhi la mos pa'i ting nge 'dzin gyis spod ba'i 'du byed dang ldan pa rdzu 'phrul gyi rkang pa dang /_sems la spyod
[\[157a.6\]]pa rdzu 'phrul gyi rkang pa dang ldan pa dang /_brtson 'grus dang ldan pa rdzu 'phrul gyi rkang pa dang /_ting nge 'dzin dang ldan pa rdzu 'phrul gyi rkang pa bzhi dang ldan par gyur cig_/bang rim bzhi pa brtsigs te/_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_
[\[157a.7\]]shes rab kyi dbang po dang /_dad pa'i dbang po dang ldan par gyur cig_/bum rten nor bu brtsigs te/_de la rab gnas dang mchod pa gzhung bzhin du bgyis pas/_des mi mthun pa'i phyogs 'joms pas/_stobs lnga la dad pa'i stobs dang /_brtson 'grus kyi stobs dang /_dran pa'i
[\[157b\]]
[\[157b.1\]]stobs dang /_ting nge 'dzin gyi stobs dang /_/shes rab kyi stobs lnga dang ldan par gyur cig_/bum pa brtsigs te rab gnas dang mchod pa gzhung bzhin du bgyis pas/_mthong lam la/_byang chub yan lag bdun la dran pa yang dag byang chub kyi yan lag_/chos rnam par 'byed pa yang
[\[157b.2\]]dag byang chub kyi yan lag_/brtson 'grus yang dag byang chub kyi yan lag_/dga' ba yang dag byang chub kyi yan lag_/shin tu sbyangs pa yang dag byang chub kyi yan lag_/ting nge 'dzin yang dag byang chub kyi yan lag_/btang snyoms yang dag byang chub kyi yan lag bdun dang ldan
[\[157b.3\]]par gyur cig_/bre legs par brtsigs te/_de la rab gnas dang mchod pa gzhung bzhin du bgyis pas/_bsgom pa'i lam 'phags pa'i lam yan lag brgyad la/_yang dag pa'i lta ba/_yang dag pa'i rtog pa/_yang dag pa'i ngag_/yang dag pa'i las kyi mtha'/_yang
[\[157b.4\]]dag pa'i 'tsho ba/_yang dag pa'i rtsol ba/_yang dag pa'i dran pa/_yang dag pa'i ting nge 'dzin/_'phags pa'i lam yan lag brgyad la rgyun du gnas par gyur cig_/oM badzra A yu She swA hA/_chos kyi sku'i srog shing la/_srog shing phul pa'i byin rlabs kyis sems can thams
[\[157b.5\]]cad shes pa bcu dang ldan par gyur cig_/oM pra marda na ye swA hA/_/de bzhin gshegs pa'i mchod rten la/_'khor lo phub pa'i byin rlabs kyis mthar phyin pa'i sems can thams cad ma 'dres pa rnam par thar pa brgyad dang ye shes dang ldan par gyur cig_/oM b+ha ma na ye swA hA/_chos
[\[157b.6\]]kyi sku'i mchod rten la 'gro/_gdugs phul ba'i byin rlabs kyis/_sems can thams cad bla na med pa'i skyabs dang ldan par gyur cig_/oM kuM b+hi ra d+h+wa dza ya swA hA/_chos kyi sku'i 'gre/_chu srin gyi rgyal mtshan phul ba'i byin rlabs kyis sems can la 'khor ba mi spong mi stongs shes/_
[\[157b.7\]]mi nub pa chos kyi rgyal mtshan thob par gyur cig_/oM pa taM kA ya swA hA/_chos kyi sku'i mchod rten la/_ba dan phul ba'i byin brlabs kyis/_chos kyi snyan grags bsam gyis mi khyab pa thob par gyur cig_/oM pa taM kA lam+pA ya swA hA/_chos kyi sku'i mchod rten la/_dar gyi cod pan phul
[\[158a\]]
[\[158a.1\]]ba'i byin rlabs kyis/_sems can thams cad bde bar gshegs pa'i skur gyur te/_dar gyi lha ba lha ba dang /_bsnyen bkur mchod pa rgyun mi 'chang pa thob par gyur cig_/oM rat+na mA la tra'aM/_chos kyi me tog gi phreng ba phul bas/_sems can thams cad
[\[158a.2\]]mtshan dang dpe byad kyis brgyan pa dang /_blta bas chog mi shes par gyur cig_/oM badzra dar swA hA/_/chos kyi/_dar dpyangs phul ba'i byin rlabs kyis/_sangs rgyas kyi chos ma 'dres par so sor gsal bar gyur cig_/oM badzra g+haN+Ta swA hA/_chos kyi dril bu phul ba'i byin rlabs
[\[158a.3\]]kyis/_sangs rgyas kyi gsung gi rnga thob par gyur cig_/chos kyi me tog phul ba'i byin rlabs kyis/_rnam par thar pa mthar phyin pa'i lam la 'khor 'das dbyer mi phyed pa kun du bzang po lta bu thob par gyur cig_/chos kyi sku'i mchod rten la nyi zla gnyis kyi rgyan phul ba'i byin rlabs
[\[158a.4\]]kyis/_rang 'byung gi chos rnams rang bzhin gyis 'od gsal bar gyur cig_/de bzhin gshegs pa'i sku gdung rnams spyan drangs/_gdan phul phyag btsal mchod pa phul bas/_sa dang po nas sa bcu gcig gi bar dmigs pa med pa'i shes rab sa bcu pa dmigs pa med pa'i snying rje/_de gnyis dbyer med pa
[\[158a.5\]]rigs drug pa rdo rje 'chang gis bcu gsum pa ye shes thob par gyur cig_/sku'i rab gnas ni/_mchod pa go rims gzhung bzhin bgyis la/_spyan dbye ste/_spyan lnga rab rib rnam dag skyon bral ba/_/gsal dang mi gsal rnam rtog mi mnga' yang /_/sri zhu bkur sti rim gro'i tshul du ni/_/spyan gyi dbang
[\[158a.6\]]po gsal ba'i tshul bstan nas/_/lha yi spyan dang rtag tu ldan gyur cig_/ye shes spyan dang rtag tu ldan gyur cig_/oM badzra tsak+Shu swA hA/_lhan cig skyes pa'i nang gi gzugs/_/rgyal ba rnams kyi spyan la 'bul/_/gzugs kyi longs spyod rdzogs gyur cig_/oM sarba ta thA ga ta badzra A
[\[158a.7\]]lo ke hUM/_sgra skad kun la 'phrul gyi snyan mnga' ba/_/'on dang rmongs pa'i rnam rtog mi mnga' yang /_/sri zhu bkur sti rim gro'i tshul tsam du/_/snyan gyi dbang po gsal ba'i tshul bstan nas/_/lha yi snyan dang rtag tu ldan gyur cig_/snyan cing yid du 'ong ba'i sgra/_/sgra yi longs spyod
[\[158b\]]
[\[158b.1\]]rdzogs gyur cig_/oM badzra g+haN+De hUM/_shangs kyi dbang po rnam dag skyon med pa/_/dri min dri ma'i rnam rtog mi mnga' yang /_srid zhu bkur sti rim gro'i tshul can du/_/shangs kyi dbang po gsal ba'i tshul bstan nas/_/ye shes rlung gis nyon mongs gtor byas te/_/rnam par byang ba'i tshogs
[\[158b.2\]]dang ldan gyur cig_/lhan cig skyes pa nang gi dri/_/rgyal ba rnams kyi shangs la 'bul/_/dri yi longs spyod rdzogs gyur cig_/oM sarba ta thA ga ta badzra buSh+pe hUM/_/ljags kyi dbang po le brgan 'bar ba la/_/mngar dang kha yi rnam rtog mi mnga' yang /_sri zhu bkur ste rim gro'i tshul tsam du/_/_
[\[158b.3\]]ljags kyi dbang po gzhar po'i tshul bstan nas/_/gsung dbyangs yan lag drug cu ldan pa dang /_/'gro ba kun gyi sgra ru chos ston shog_/ro brgya ldan pa bdud rtsi'i zas/_/lhan cig skyes pa nang gi ro/_/rgyal ba rnams [(]gyi [,]kyi [)]ljags la 'bul/_/ro yi longs spyod rdzogs gyur cig_/oM sarba ta thA ga ta badzra nai bi d+ye
[\[158b.4\]]hUM/_rgyal ba'i sku mchog lta bas mi 'bral yang /_/'dod pa'i dri ma'i skyon gyis ma gos te/_/sri zhu bkur sti rim gro'i tshul tsam du/_/ras mchog 'di yis rgyal ba'i sku phyis pas/_/mtshan dang dpe byad ldan pa dang /_/'gro ba kun gyi yid du 'ong bar shog_/'jam mnyen 'khril dang ldan pa'i
[\[158b.5\]]mchog_/lhan cig skyes pa nang gi reg_/rgyal ba rnams kyi sku la mchod/_/reg bya'i longs spyod rdzogs gyur cig_/oM sarba ta thA ga ta ti k+ti sin+ti ri hUM/_kun tu rtog pa ma lus pa/_/dri ma bral ba'i bdag nyid can/_/chos dbyings ye shes ngo bo nyid/_/bde gshegs gtso la phyag 'tshal bstod/_/_
[\[158b.6\]]phyogs bcu'i 'jig rten khams bzhugs pa'i/_/rgyal ba sras dang bcas pa rnams/_/sku ni mi yi rten la bzhugs/_/gsung ni brjod pa rnam par rgyal/_/thugs ni mnyam gzhag mi rtog kyang /_/sems can rnams kyi don slad du/_/dbu yi gtsug na yi ge oM/_/rnam snang yi
[\[158b.7\]]ge phyogs bcur 'phros/_/sems can lus kyi sgrib pa sbyong /_/ljags kyi steng na yi ge aM/_/snang mtha' yi ge phyogs bcur 'phros/_/sems can rnams kyi sgrib pa sbyong /_/de nas mchod pa rnam pa lnga dbul/_bstod pa bya/_rab tu gnas pa'i cho ga slob dpon sdom pa bzang pos
[\[159a\]]
[\[159a.1\]]mdzad pa rdzogs so//[ {D2119}]@/_/'jam dpal ye shes sems dpa' la/_/ye shes me lce 'od 'bar gsal/_/'dod pa'i don grub dam pa ste/_/zhes pas/_las bzhi'i sbyin sreg gi cho ga bstan par bya ste/_de yang nub dang po lhan cig skyes pa'i bdud dang bral bar bya ba'i
[\[159a.2\]]phyir/_/zhi ba'i sbyin sreg bya/_de nas bar chod kyi bdud dang dbral bar bya ba'i phyir drag po'i sbyin sreg bya'o/_/dang po thab dang rdzas kyi mtshan nyid bstan te zhi ba la dbyibs zlum po/_dpangs dang zheng du sor bzhi pa bya'o/_/rgyar khru gang kha dog dkar po'o/_/yang na chur mdzub gang
[\[159a.3\]]dpangs su chag gang do/_rdzas la me tog dang /_dkar gsum mngar gsum gu gul dkar po de rnams so/_/drag po la zur gsum dpangs sor bzhi zheng chur khru re'o/_/rdzas khrag dang dug dang til nag dang nyungs nag ling+ga dmar nag dang rdzas rnams thams cad nag po'o/_/dbang
[\[159a.4\]]la zla gam zhi ba'i phyed de kha khyer la'o/_/dpangs dang zhing gong dang 'dra/_rdzas dmar po la sogs pa bya'o/_/tsan+dan dmar po/_me tog dmar po/_mar dang nas smug po rnams so/_/rgyas pa la gru bzhi rtse khru gang zer/_zheng khru gang ba/_sbom phra chag gang ba me tog la sogs pa'i
[\[159a.5\]]rdzas thams cad ser por bsag go/_/thun mong gi mchod pa'i rdzas rnams ni/_/mar dang 'bras dang sran ma dang /_u dum+WA ra'o/_/dus ni zhi ba la nyin phyed/_kha shar du blta'o/_/drag po la nam phyed kha lhor bltas la bya'o/_/dbang la nyi ma nub ka kha nub tu bltas la bya'o/_/_
[\[159a.6\]]rgyas pa la dus snga dro kha byang du bltas la bya'o/_/dgang gzar ni zhi ba la dngul/_dbang la zangs/_drag po la lcags/_rgyas pa la gser las bya'o/_/de nas me lha bskyed pa ni/_rang 'jam dpal du gsal ba'i thugs ka nas/_hUM dang dzaH'phros pas thab kyi nang du babs/_hUM zhu ba las gun+d+her
[\[159a.7\]]gyur/_dzaHlas lcags kyur gyur/_gun+d+he zhu ba las me lha sku mdog dkar por gyur/_zhal gcig phyag bzhi pa/_gsus pa ldir ba tshangs pa'i skud pas brgyan pa/_g.yas pa na gun+d+he/_de 'og mchog sbyin/_g.yon dang po na se 'bru/_de 'og bgrang phreng ngo /_/dzaHzhu ba las yum sku
[\[159b\]]
[\[159b.1\]]mdog ser mo g.yas lcags kyu g.yon phreng ba 'dzin pa'o/_/yab kyi g.yon ngos su 'khril bar bsgom mo/_/me lha'i thugs kar me'i dkyil 'khor gru gsum cig bsam/_bdag gi thugs ka nas me'i dkyil 'khor la b+h+rUM cig 'phros de zhu ba las gzhal yas khang gdan dang [(]gcas [,]bcas [)]pa
[\[159b.2\]]bsgom/_de'i nang du lha nyi shu rdzus skyes su bsgom/_rnam pa nyi shus byang chub pa gsung ngo /_/rdzus skyes ni/_skad cig gcig gis rdzogs sangs rgyas/_/zhes so/_/dam tshig sems dpa' bskyed pa'i rim pa'o/_/de nas ye shes sems dpa' spyan drangs te/_dad pa dang ni dam tshig
[\[159b.3\]]gis/_/tshur gshegs tshur gshegs sems dpa' che/_/lha yi rgyal po bram ze yin/_/'bar ba'i nang du gshegs nas kyang /_sreg rdzas mchod pa 'di bzhes shig_/ag+ni dr-i sh+ya aM ku sha dzaHhUM baM hoHzhes gnyis su med par bstim/_de nas me lha la sreg rdzas dbul ba ni/_
[\[159b.4\]]rdzas gong ma rnams dbul lo/_/oM wA gI shwa ri muM/_sarba ta thA ga ta ag+ni ha bya ka bya zhi ba shAn+tiM ku ru swA hA/_rgyas pa la puSh+TiM ku ru swA hA/_dbang la ba sh+yaM ku ru swA hA/_drag po la mA ra ya phaT swA hA/_nyi shu rtsa gcig dbul lo/_/de nas me lha bstod de/_tshangs pa 'jig rten mgon gyi sras/_
[\[159b.5\]]me lha'i rgyal po drang srong mchog_/'jig rten yongs la bskyab pa'i phyir/_/thugs rje dbang gis sku sprul pa/_/rig sngags 'dzin cing gsang sngags gsung /_/bdud rtsi bcud ldan gun+d+he bsnams/_/thabs dang shes rab gnyis med pas/_/thugs rje'i sprul pa khyed la bstod/_
[\[159b.6\]]ces bstod do/_/de nas dkyil 'khor gyi lha la mchod pa 'bul te/_oM na maHsaman+ta mA ra Ne zhi ba shAn+tiM ku ru swA hA/_oM badzra bi dza ye zhi ba shAn+tiM ku ru swA hA/_oM badzra ma le pa sha zhi ba shAn+tiM swA hA/_oM badzra ma hA ba le zhi ba shAn+tiM ku ru swA hA/_oM ka ma ri zhi pa shAn+tiM ku ru swA hA/_oM badzra ti ti pra
[\[159b.7\]]be zhi ba shAn+tiM ku ru swA hA/_rgyas pa la puSh+TiM ku ru swA hA/_dbang la ba sh+yaM ku ru swA hA/_drag po la mA ra ya phaT swA hA/_nyi shu rtsa gcig dbul lo/_/oM badzra puSh+pe zhi ba shAn+tiM ku ru swA hA/_d+hU pe zhi ba shAn+tiM ku ru swA hA/_badzra A lo ke zhi ba shAn+tiM ku ru swA hA/_badzra gan+d+he zhi ba shAn+tiM ku ru swA hA/_badzra
[\[160a\]]
[\[160a.1\]]nai bi t+ye zhi bshIn+taM ku ru swA hA/_badzra shab+da zhi ba shin+taM ku ru swA hA/_paM sh+yaM ku ru puSh+TiM ku ru/_mA ra ya phaT/_mchod pa'i mjug tu re re brjod do/_/de nas bstod pa bya ba ni/_gzhon nu'i sku lus 'chad ba po/_/ye shes sgron mes rab brgyan cing /_/'jig rten gsum gyi mun sel ba'i/_/_
[\[160a.2\]]'jam pa'i dbyangs la phyag 'tshal bstod/_/nyid kyi 'dab bzang tshogs kyis ni/_/zla brgyas pa'ang zil gnon cing /_/rig pa rnam par gsal 'gyur ba/_/'jam dpal de la phyag 'tshal lo/_/ma bgyis don gyis zur gsal ba/_/nor bu 'bar ba'i sku mnga' zhing /_/nyid ni kun du gsal
[\[160a.3\]]ba'i sku/_/'jam dpal de la phyag 'tshal bstod/_/bdud rtsi dri zhim 'jam pa yi/_/yid 'ong gsum gyi sgra sgrogs la/_/dam pa chos kyi rin chen mdzod/_/'jam dpal de la phyag 'tshal bstod/_/gangs kyi chu ltar gsal ba la/_/'jig rten khams rnams rnam par bzhugs/_/_
[\[160a.4\]]nyon mongs dri ma rnam spangs pa/_/'jam dpal de la phyag 'tshal bstod/_/mche ba gtsigs shing 'jigs pa yi/_/'jigs pa'i sku yi tshul gyis ni/_/gshin rje'i dregs pa 'joms mdzad pa/_/'jam dpal de la phyag 'tshal bstod/_/ras kyi spyan dang mdangs 'dra ba/_ut+pal/_
[\[160a.5\]]sngon po rab mdzes pa/_/shes rab ral gri mda' gzhu 'dzin/_/'jam dpal de la phyag 'tshal bstod/_/phyogs bcur bzhugs pa'i sangs rgyas la/_/rgya che'i spyod pa rab ston pa/_/'gro ba'i lam ni ston pa po/_/'jam dpal de la phyag 'tshal bstod/_/de nas 'dud pa nyi
[\[160a.6\]]shus bstod do/_/de nas smon lam gdab ste/_/bar chad ma lus zhi ba dang /_/gdug pa tshar ni gcad pa dang /_/'jig rten dbang du bsdu ba dang /_/tshe dang dbang thang bskyed pa'i phyir/_/thun mong mchog gi dngos grub stsol/_/oM badzra muH/_zhes pas gshegs su gsol/_/dam
[\[160a.7\]]tshig sems dpa' bdag la bsdu/_/slob dpon sdom pa bzang pos mdzad pa sbyin sreg gi cho ga rdzogs so//[ {D2120}]@/_/'jam dpa' ye shes sems dpa' la phyag 'tshal lo/_/thun mong grub rin po che gter sgrub pa/_'jam dpal gyi bsnyen pa gzhung bzhin
[\[160b\]]
[\[160b.1\]]du byas la/_de nas grong khyer chen po'i dbus sam/_rgyal po'i pho brang du maN+Dal mda' gang gru bzhi ba byas pa/_ba'i rnam lnga dang dri zhim po sna tshogs kyis byugs la/_glegs bam gru bzhi pa cig la pad+ma 'dab ma brgyad pa bris la/_pad+ma'i lte ba la/_dzaM b+ha la'i gzugs ser po/_gsus pa che ba byin sha rgyas pa rgyan ma lus pas
[\[160b.2\]]brgyan pa/_g.yas pa na bI dza pUr ra bsnams pa/_g.yon pa na ne'i le'i rgyal pa bsnams pa bum pa'i gdan la bzhugs pa'o/_/de'i mdun du gnod sbyin sku mdog ser po rin po che bsnams pa/_g.yas su gnod sbyin sku mdog dmar ser bum pa bsnams pa/_rgyab tu gnod sbyin sku mdog dkar po rin po che thogs pa/_
[\[160b.3\]]g.yon du gnod sbyin sku mdog nag po ral gri thogs pa/_shar lhor sku mdog ser skya ral gri bsnams pa/_lho nub tu sku mdog smug nag mdung thogs pa/_nub byang na sku mdog ser skya rin po che'i khang pa thogs pa/_byang shar na sku mdog ser po gri phub thogs pa/_g.yon thams cad rin po che'i rgyal mtshan
[\[160b.4\]]thogs pa/_dar sna tshogs kyis thod bcings pa'o/_/yang glegs bam gru bzhi pa cig la pad+ma 'dab ma brgyad pa lte ba la lha mo nor rgyun ma ser mo rin po che'i rgyan gyis brgyan pa/_g.yas mchog sbyin g.yon 'bras kyi snye ma bsnams pa'o/_/lha mo brgyad kyang gtso mo'i cha lugs can no/_/de na
[\[160b.5\]]maN+Dal gyi khar bum pa nas dang 'bras kyis bkang la gzhag go/_/de'i khar lha mo'i glegs bam bzhag la/_de'i khar dzaM b+ha la'i glegs bam gzhag_/glegs bam gnyis kyi bar du rin po che'i ka ba gzugs/_de la dgug gzhug legs par byas la bdag 'jam dpal du
[\[160b.6\]]gsal ba'i thugs ka nas dzaHhUM baM hoH'phros pa me tog lug ru dang /_dkar gsum mngar gsum gyis mchod la gtor ma sum yar du gtang /_mchod pa rnam lnga dbul/_de'i mjug la 'khor dang longs spyod dngos grub stsol cig ces bya'o/_/nyin mo lha mo rnams kyi snying
[\[160b.7\]]po bzlas te/_oM ba sun+d+hA ri N+yai swA hA/_oM tsan+d+ra kan+t+yai swA hA/_oM dat+t+yai swA hA/_oM su da t+t+yai swA hA/_oM Ar+ya yi swA hA/_oM su b+ha d+yai swA hA/_oM gup+t+yai swA hA/_oM de byai swA hA/_oM sa ra swa t+yai swA hA/_zas sna tshogs kyi gtor mas mchod/_mchod pa rnam lnga dbul/_dngos grub blang ngo /_/nub mo pho sngags
[\[161a\]]
[\[161a.1\]]te/_oM dzam+b+ha la dza lan+d+rA ya swA hA/_oM ma Ni b+ha drA ya swA hA/_oM pu r+Na b+ha drA ya swA hA/_oM d+ha na dA ya swA hA/_oM bai shra baNA ya swA hA/_oM ki li mA la ye swA hA/_oM bi tsi kuN+Da li ni swA hA/_oM mu khen+dA ya swA hA/_oM tsa ren+d+rA ya swA hA/_gtor ma dbul/_mchod pa lnga dbul/_dngos
[\[161a.2\]]grub blang /_'jam dpal gyi bsnyen pa rdzogs pa'i gtor ma la/_gnod sbyin pho mo la zla ba gsum du mchod pa na 'dod pa phun sum tshogs so/_/me tog lug ru dang /_gu gul dkar po dang /_dkar gsum mngar gsum dang nas dang 'bru sna lnga'i sbyin sreg lan brgya rtsa brgyad byas na
[\[161a.3\]]lha'i longs spyod dang mnyam par 'gyur ro/_/tho rangs bya ze tsa na pho sngags mo sngags zlos pa yin/_/chu sbyin yang nas yang du btang na longs spyod phun sum tshogs pa dang ldan no/_/de yang 'dod pa'i don grub dam pa ste/_/gsung ngo /_/'di ni rin po che gter gyi sgrub pa'o/_/rgyud las/_yid
[\[161a.4\]]bzhin nor bu chen po 'chang /_gsung ngo /_/thun mong gi dngos grub sgrub pa'i thabs kyi man ngag_/slob dpon sdom pa bzang pos mdzad pa rdzogs so//[ {D2121}]@/_/dam pa rnams la phyag 'tshal lo/_/de nas maN+Dal dbul te/_maN+Dal tshad dang ldan pa la/_ba'i rnam lnga byugs la badzra
[\[161a.5\]]re khe hUM zhes pas dri zhim po'i 'de gu byas la byug pa bya/_oM haM ma hA me ra ba ye na maH_/oM yaHga dza raT+wA ya na maHoM ra pu ru Sha raT+wA ya na maH/_oM la s+t+rIrad+d+hA ya na maH/_oM wa a shwa raT+wA ya na maH/_oM ya khang+ga raT+wA ya na maH/_oM ra ma Ni raT+wA ya na maHoM waHsarba ni d+hi kuM b+hA ya na maHoM la tsakra raT+wA ya
[\[161a.6\]]na maH/_de ltar me tog tshom bu dgu dgur bya'o/_/paM pad+ma maN+Dal/_ma srur+ya maN+Dal/_a tsan+d+ra maN+Dal zhes gdan dbul lo/_/gdan de'i steng du tsad+h+ri thub la sogs pa'i bla ma rnams spyan drangs la/_de la phyag bya ste/_sangs rgyas thams cad 'dus pa'i sku/_/rdo rje 'dzin pa'i ngo bo nyid/_/dkon mchog
[\[161a.7\]]gsum gyi rtsa ba ste/_/bla ma rnams la phyag 'tshal lo/_/de nas bskor ba bya/_de nas mchod pa bya ste/_mchod pa chen po 'dod chags che/_/sems can thams cad dga' bar byed/_/mchod pa chen po zhe sdang che/_/nyon mongs kun gyi dgra che ba/_/mchod pa chen po gti mug che/_/gti mug
[\[161b\]]
[\[161b.1\]]blo ste gti mug sel/_/mchod pa chen po khro ba che/_/khro ba chen po dgra che ba/_/mchod pa chen po chags pa che/_/chags pa thams cad sel bar byed/_/'dod pa chen po bde ba che/_/dga' ba chen po mgu ba che/_/oM badzra puSh+pe hU~M/_oM badzra d+hU pe hU~M oM badzra A lo ke hUM/_oM badzra gan+d+he hUM/_oM badzra nai bi bye hUM/_oM badzra shap+da hU~M/_de nas
[\[161b.2\]]sdig pa bshags/_chos kyi 'khor lo bskor bar bskul/_mya ngan las mi 'da' bar gsol ba gdab/_de nas dge ba'i rtsa bar bsngo'o/_/de nas yi dam gyi maN+Dal dbul te/_maN+Dal tshad dang ldan pa la/_dri'i 'de gu byug par bya/_oM badzra re khe hUM/_oM bud+ha many+dzu shrI na maH/_oM badzra satwa hUM na maH/_
[\[161b.3\]]oM badzra rat+na hUM na maH/_oM badzra pad+ma hUM na maH/_oM badzra karma hUM na maH/_paM pad+ma maN+Dal/_ma sUr+ya maN+Dal/_de la ye shes sems dpa' dgug gzhug bya/_de nas phyag bya ste/_chos sku longs sgu sprul sku nyid/_/gzha' tshon nam mkha' dbyer med kyang /_/rnam snang mi bskyod rin chen 'byung /_/snang
[\[161b.4\]]mtha' don yod grub pa la/_/lus ngag gus pas phyag 'tshal lo/_/gzhon nu'i sku lus 'chang ba po/_/ye shes sgron mas rab brgyan cing /_/'jig rten gsum gyi mun sel ba'i/_/'jam dpal dbyangs la phyag 'tshal lo/_/mchod pa gong dang mthun pa bshams nas dge ba'i rtsa bar bsngo
[\[161b.5\]]ba yan chad gong dang mthun/_de nas ye shes pa gshegs su gsol/_dam tshig pa rang la bsdu/_yi ge brgya pa'i bshags pa bya/_bla ma'i maN+Dal yi dam gyi maN+Dal gyi cho ga 'bro lo tsA bas bsgyur brdzogs so//[ {D2122}]@##/_/rgya gar skad du/_shrI e ka dza TI b+ha ga wAn maN+Dal tsakra sA d+ha naM
[\[161b.6\]]bod skad du/_dpal bcom ldan 'das ral pa gcig pa'i dkyil 'khor gyi 'khor lo'i sgrub thabs/_bcom ldan 'das ral ba gcig pa la phyag 'tshal lo/_/chos sku rang sems bde chen 'od gsal rnam mi rtog_/'bar ba'i sku mchog sna tshogs tshul 'chang mkha' 'dra ba/_/longs
[\[161b.7\]]spyod rdzogs sprul chos bdag dbyer med ro gcig tshul/_/ral pa gcig 'phyang rdo rje'i dkyil 'khor gtso la 'dud/_/lnga phung dang ni dri ma bzhi/_/chen po bzhi dang spyod yul brgyad/_/rnam bzhi tshor ba rnam dag lha/_/ye shes 'khor lo 'dir bshad bya/_/dang po kho nar rnal 'byor
[\[162a\]]
[\[162a.1\]]pas bla ma mchog la rim gro yongs su rdzogs par byas te/_de'i bka' drin thob pas dkyil 'khor chen po'i bdag po la skyabs su 'gro ba dang /_ma smin pa la sogs pa thams cad la snying rje chen pos go 'phang bla na med par sems bskyed la/_sku gsung thugs ye
[\[162a.2\]]shes rol pa'i nang du chud pas dbang bskur ba yang dag par bzung nas/_/rdo rje'i dkyil 'khor chen po'i de kho na nyid nges par 'byung ba 'di bsgom par bya'o/_/yid dang rjes su mthun lam bsam/_/dur khrod dang ni shing drung sogs/_/yang na bdag po'i tshul 'dra'am/_/dngos grub gnas
[\[162a.3\]]ni rgyud las bsngags/_/der bar chad bsal ba'i phyir gtor ma sbyin pa sngon du 'gro bas bka' bsgo zhing lha la sogs pa yang dag par mchod de sgrub pa'i don du gsol ba gdab par bya'o/_/gzhan yang ji snyed mchod pa'i yo byad dang /_cho ga'i khyad par thams cad la dgos pa'i
[\[162a.4\]]rdzas rnams thams cad bsags pa dang /_gnas nye bar bkod pas dgyes pa bskyed pa'i rgyur gyur pa dang ci nas kyang bcom ldan 'das kyi mtshan ma mthong bar phyir mi nur 'bad pa dang /_brtson pa drag pos spro bar bya'o/_/de nas sgrub po dam tshig can/_/rab tu bde ba'i stan la
[\[162a.5\]]'dug_/shel ltar dngas pa'i yid kyis su/_tshogs rten dkyil 'khor dgug par bya/_se gol gtogs pas lag pa gnyis rdo rje'i khu tshur bcings te/_gar bskor nas mdzub mo gnyis lcags kyu ltar byas pas spyan drang ba dang /_mdzub mo gnyis dang mthe'u chung
[\[162a.6\]]gnyis mdud de 'khor lo ltar bzhag la gzhug par bya'o/_/oM e h+ye hi b+ha ga wAn shrI/_e ka dza TI maN+Dal la tsakra ma hA kA ru Ni ka ho sa ma ya dzaHsa ma s+t+waM/_sa ma ya hUM/_sa ma ya hoHzhes bya ba'i sngags kyis so/_/bdag gi dad dang mgon po yis/_/thugs rje dang ni dam
[\[162a.7\]]tshig gis/_/nam mkha' la ni nyi ma ltar/_/dkyil 'khor rgyal po byon par 'gyur/_/ji skad 'chad par 'gyur ba'i mtshan nyid can gyi rten blta bas ma ngoms pa'i rnam par bkod pa rgya chen po mdun gyi nam mkha'i ngos la byon par bltas la bdag nyid kyi snying gar nyi ma
[\[162b\]]
[\[162b.1\]]la gnas pa'i hUM mthing nag las 'phros pa'i phyi dang nang dang gsang ba dang de kho na nyid kyi mchod pa thams cad kyis rab tu mchod nas gus pa drag pos sdig pa bshags pa la sogs pa bya'o/_/thog med dus nas de ring bar/_/mi dge gang bgyis so sor bshags/_/'jig rten 'jig rten
[\[162b.2\]]'das pa yi/_/dge ba la ni rjes yi rang /_/ral pa gcig mchog lha dang sngags/_/de yi sras la bdag skyabs mchi/_/bde chen 'od gsal rnam mi rtog_/byang chub mchog sems snying rje gzung /_srid pa dus gsum tshogs bsags pa/_/de dag 'gro ba'i don phyir bsngo/_/bdag sogs
[\[162b.3\]]mgon med mgon gyur pas/_dngos grub bgyi phyir brtan pa dgongs/_/zhes brjod par bya'o/_/de'i 'og tu tshangs pa'i gnas pa bzhi'i lhag pa'i bsam pa brtan pos blo gros yongs su sbyongs la/_chos thams cad rang bzhin gyis de kho na nyid ji lta ba bzhin du yid la bya'o/_/oM swa
[\[162b.4\]]b+hA ba shud+d+haHsarba d+harmAHswa b+hA ba shud+d+ho\u0f85haM/_dngos kun ma lus bsdus pa'i sngags/_rten cing 'brel par 'byung ba che/_/de yi rang bzhin rang bzhin med/_/nam mkha' lta bur mkhas pas bsgom/_/oM a sarba d+harma pra tI sa mut+pA da hU~M/_/oM shU n+ya tA dz+nyA na badzra swa b+hA A t+ma ko\u0f85haM zhes bya ba brjod do/_/_
[\[162b.5\]]stong pa nyid chen po'i dang las re las byung ba'i nyi ma'i dkyil 'khor gyi steng du hUM yig las dag par skyes pa'i sna tshogs rdo rje 'bar ba chen po bsams la/_de las 'phros pa'i 'od zer gyi lce rab tu rnon po 'khrigs pas rdo rje'i sa gzhi dang /_ra ba dang /_dra ba dang /_gur du grub par
[\[162b.6\]]blta'o/_/de dbus a dbyibs nam mkha' dri med la/_/in+d+ra byi ru dung dang gser mdog can/_/ya~M ra~M pa~M la~M gzhu dang me thab dang /_/zla rgyas ri dbyibs de steng rnam par shes/_/de dag nyid gnas yongs su gyur pa ni dkyil 'khor gyi 'khor lo gru bzhi pa dang ka ba brgyad
[\[162b.7\]]kyis nye bar mdzes pa'o/_/dra ba dang dra ba phyed pa dang twa ra na la sogs pas mdzes par bya'o/_/oM badzra shud+d+haHsarba d+ha rmA badzra shud+d+ho\u0f85haM/_de'i dbus su bsgom par bya ba ni cung zad gyen du 'phags pa'i pad+ma'i sdong po kha phye ba'i steng du gnas pa dbang phyug chen po dang /_u ma de ba bltas
[\[163a\]]
[\[163a.1\]]la/_de'i steng du kA li las grub pa'i nyi ma dang /_A li las grub pa'i zla ba kha sbyor gyi nang du hU~M dang ba~M gyi sa bon rab tu 'phro bar bsams te/_de gyur pa las rdo rje gri gug dang thod pa snying po gnyis nyid kyis mtshan par blta zhing /_yang 'od zer can gyi mdzad pa yongs su
[\[163a.2\]]bsgrub pas/_bdag nyid bcom ldan 'das mi bskyod pa ral ba gcig pa sku mdog mthing nag g.yas dang g.yon gyi zhabs bskum pa dang brkyangs pas 'jigs byed dang /_dus mtshan mnan cing brdzis pa/_zhal gsum dang phyag drug pa/_rnam par mi rtog pa'i ngo bo nyid shin tu dbang du
[\[163a.3\]]gyur pa'i/_dbu skra dmar ser ral ba'i thor cog gcig tu 'phyang ba/_rdo rje ral pa gcig ma dang lhan cig mchog tu dga' bas 'khyud pa/_rdo rje dang rin po che dang rus pa dang sbrul gyi rgyan gyis brgyan cing /_phyag rgya drug gis nye bar spras pa/_mi mgo mang po'i phreng ba'i do shal
[\[163a.4\]]brgyud pa dang /_Da ma ru dang /_g.yer kha dang /_sil khrol gyi rgyan dpyangs pa/_keng rus kyi thod pa dang /_lag pa rlon pa dang /_u dum+Wa ra'i me tog gi phreng bas dbu spras pa/_glang po che'i pags pa dang /_stag gi pags pas g.yogs shing smad dkris pa/_cung zad khros pa'i cha byad
[\[163a.5\]]can/_'jigs par byed pa'i gad mo dgod cing zhal mche ba cung zad gtsigs pa'i bar nas me stag rnam par 'phro ba/_nyid kyi sku las skyes pa'i ye shes kyi me dpung chen po rnam par 'khyil ba'i dbus na gar gyi rol pas nye bar mdzes pa'i bdag nyid do/_/g.yas dkar g.yon dmar
[\[163a.6\]]dbus mthing zhal spyan gsum/_/phyag drug gri gug thod pa ral gri dang /_/ut+pal 'khor lo tshangs pa'i mgo bo 'dzin/_/ji bzhin zhal phyag yum ni dmar ba'o/_/de nas snyom par 'jug pa'i sbyor ba las lha'i 'khor lo dbyung bar bya ste/_shar la sogs pa'i phyogs kyi 'dab
[\[163a.7\]]ma bzhi la lhung ba'i sa bon ni/_a i u e zhes bya ba ste/_nyi ma dang zla ba'i sbubs su chud cing dkar po dang ser po dang dmar po dang ljang gu'i kha dog can 'od kyi sbyor bar 'khor lo dang rin po che dang pad+ma dang rdo rje rgya gram snying po de nyid kyis mtshan par gang gyur pa'o/_/de dag yongs su
[\[163b\]]
[\[163b.1\]]gyur pa ni rdo rje 'khor lo dang rdo rje rin chen dang rdo rje pad+mo dang /_rdo rje sna tshogs rnams su grub par blta'o/_/de dag gi sa bon ni rang gi nye ba'i rgyu'o/_/sku mdog ni sa bon gyi kha dog go/_/byang shar la sogs pa mtshams kyi 'dab ma bzhi la ni sa bon gyi 'od zer las mngon par grub pa'i dri
[\[163b.2\]]chen dang dri chu dang /_rak+ta dang /_byang chub kyi sems yongs su dag pa'i bdag nyid kyi bum pa ka pA las mtshan pa dag blta'o/_/de'i phyi rol du 'khor lo rtsibs brgyad la shar nas brtsams pa'i rim gyis phyogs bzhir lhung ba'i sa bon ni/_/A I U i zhes bya ba ste/_snga ma
[\[163b.3\]]bzhin du dkar po dang ser po dang /_dmar po dang /_ljang gu'i kha dog can no/_/nyi ma dang zla ba'i sbubs su chud cing 'od kyi sbyor bas sgron ma dang /_rdo rje dang /_zhags pa dang /_ral gri dang /_snying po de nyid kyis mtshan par gang gyur pa'o/_/de dag yongs su gyur pa ni gti mug rdo rje dang
[\[163b.4\]]bag chags rdo rje dang /_'dod chags rdo rje dang /_zhe sdang rdo rje rnams su grub par blta'o/_/de dag gi phyag mtshan ni rang gi nye ba'i rgyu'o/_/sku mdog ni sa bon gyi kha dog go/_/byang shar la sogs pa mtshams kyi rtsibs bzhir lhung ba'i sa bon ni/_o au aM aHzhes bya ba ste/_nyi
[\[163b.5\]]ma dang zla ba'i sbubs su chud cing ser po dang dkar po dang /_dmar po dang /_ljang gu'i kha dog can no/_/'od kyi sbyor bas ri rab dang zla ba dang /_nyi ma dang ba dan dang /_snying po de nyid kyis mtshan par gang gyur pa'o/_/de dag yongs su gyur pas ni brtan pa'i rdo rje ma dang /_sbyor ba'i
[\[163b.6\]]rdo rje ma dang /_'bar ba'i rdo rje ma dang /_stobs kyi rdo rje ma zhes bya ba'i lha mor mngon par grub par blta'o/_/de dag gi phyag mtshan ni rang gi nye ba'i rgyu'o/_/sku mdog ni sa bon gyi kha dog go/_/dpal ldan lha tshogs 'di dag thams cad kyang /_/nyi zla dbugs bral gdan la brjid
[\[163b.7\]]pa dang /_/g.yon phyag bde chen ros gang thod pa 'dzin/_/rin chen rus pa sprul rgyan mtshungs pa yin/_/de bzhin du khyams shar la sogs pa phyogs bzhir lhung ba'i sa bon ni/_/ka tsa Ta ta zhes pa ste/_dkar po dang /_sngon po dang /_ser po dang /_dmar po'i kha dog can nyi ma dang zla
[\[164a\]]
[\[164a.1\]]ba'i sbubs su chud cing 'od kyi sbyor bas me long dang /_pi wang dang dri mchog dang /_zhal zas snying po de nyid kyis mtshan par gang gyur ba'o/_/de dag yongs su gyur pa ni gzugs rdo rje ma dang /_sgra rdo rje ma dang /_dri rdo rje ma dang /_ro rdo rje ma'i lha mo rnams mngon par grub
[\[164a.2\]]bar blta'o/_/de dag gi phyag mtshan ni rang gi nye ba'i rgyu'o/_/sku mdog ni sa bon gyi kha dog go/_/byang shar la sogs pa'i khyams kyi grar lhung ba'i sa bon ni/_/sa ya sha k+Sha zhes pa ste/_ljang gu dang /_dkar po dang /_sngon po dang /_dmar po'i kha dog can/_nyi ma dang zla ba'i sbubs su chud
[\[164a.3\]]cing /_/'od kyi sbyor ba ni na bza' dang /_chos 'byung dang /_maN+Dal dang /_mar mes mtshan par gang gyur ba'o/_/de dag yongs su gyur pa ni/_/reg bya rdo rje ma dang /_chos rdo rje ma dang /_zhing rdo rje ma dang /_snang ba rdo rje ma'i lha mo rnams mngon par grub par blta'o/_/de dag gi phyag
[\[164a.4\]]mtshan ni rang gi nye ba'i rgyu'o/_/sku mdog ni sa bon gyi kha dog go/_/de nas shar la sogs pa'i sgo bzhir yang de bzhin du blta bar bya ste/_r-i dkar po las byung ba'i lcags kyu yongs su gyur pas ni rdo rje lcags kyu'o/_/r-I ser po las byung ba'i zhags pa yongs su gyur par ni rdo rje
[\[164a.5\]]zhags pa'o/_/l-i dmar po las byung ba'i lcags sgrog yongs su gyur pas ni rdo rje lcags sgrog go/_/l-I ljang gu las byung ba'i dril bu yongs su gyur pas ni rdo rje dril bu'o/_/khyams na lha brgyad pad+ma nyi zla'i gdan/_/rin chen rus brgyan skyil krung phyag mtshan gcig_/sgo
[\[164a.6\]]bzhir gnas ni nyi zla dbugs bral gdan/_/sbrul rgyan stang stabs g.yon phyag ka pA la'o/_/de ltar 'khor lo yongs su rdzogs pa'i khor yug chen po la ni grub pa'i dur khrod brgyad kyis yongs su bskor ba ste/_ji skad du/_gtum drag tshang tshing dkrigs pa dang /_/'ur 'ur
[\[164a.7\]]'bar bas khyab pa dang /_keng rus 'jigs rung shar sogs kyi/_/phyogs su g.yon skor gyis legs gnas/_ha ha dgod pa dbang ldan du/_/byin zar dpal gyi nags tshal lo/_/mun pa mi bzad bden bral du/_/rlung du kI la kI lar sgrogs/_/zhes byung ba bzhin no/_/_
[\[164b\]]
[\[164b.1\]]de dag re rer yang shing dang phyogs skyong dang klu dang /_sprin dang zhing skyong dang /_dgra bcom pa dang /_grub pa dang mkha' 'gro dang /_mchod rten dang /_me dang chu chen po la sogs pa brgyad brgyad yod par blta'o/_/de'i 'og tu bcom ldan 'das dkyil 'khor chen po'i bdag nyid shin tu
[\[164b.2\]]mi 'phrogs pa'i bde ba bsam gyis mi khyab pa'i ros rab tu 'jus pas ha cang dga' bas mi zad pa'i ngo bor mos shing /_rim gyis stong pa nyid du thim par gyur te/_bcom ldan ma dang lhan cig tu zhu nas rab tu dang ba'i gzugs can gyi nA da dkar ba dang dmar ba'i rnam par gnas
[\[164b.3\]]par bsam mo/_/de'i tshe phyogs kyi 'dab ma bzhir rgyal ba bzhi'i thugs ka las tshad med bzhi'i lha mo sprul pas sems can gyi don du slar ldang bar gsol ba gdab par bya'o/_/'jig rten mgon po bcom ldan bzhengs/_/'gro ba nyon mongs yongs su skyobs/_/stong
[\[164b.4\]]pa'i ting 'dzin spangs nas su/_/byams chen sku mchog bltams par mdzod/_/thugs rje chen po bcom ldan bzhengs/_/sems can sdug bsngal rab tu sgrol/_/zhi ba'i mtha' la mi gnas par/_brtse chen rnam par 'phrul par mdzod/_/bde chen rgyal po bcom ldan bzhengs/_/_
[\[164b.5\]]lus can bde don yang dag gzigs/_/zag med dbyings thugs ma gzhom par/_/dgyes chen kun du snang bar mdzod/_/gtso chen rdo rje bcom ldan bzhengs/_/skye bo dub pa mngon dgongs la/_/mtha' gcig rgyun chad mi bzhugs par/_/ma lus 'tshal ba sgrub tu gsol/_/zhes
[\[164b.6\]]bya ba'i glus gnyid sad pa dang 'dra bar byas te/_slar sa bon gyi yi ge gnyis dang mtshan ma gnyis las bcom ldan 'das yab dang yum mngon par grub pa'i rim pa sngar ji skad smos pa bzhin du sprul bar bya'o/_/gsang sngags las grub 'khor los sgyur rgyal bzhin/_/khrag
[\[164b.7\]]'thung ral pa gcig 'phyang thugs rje yi/_/dbyings las sku bltams mkha' las nyi ma ltar/_/ma lus don grub 'bar ba de rjes bsam/_/de nas gzhal yas khang dang lha rnam par dag pa khong du chud par bya ste/_'di skad du mi mnyam med pas zur bzhi yin/_/dran dang dbang po'i
[\[165a\]]
[\[165a.1\]]sgo bzhi yin/_/bsam gtan bzhi ni rta babs bzhi/_/rnam thar brgyad phyir ka ba brgyad/_/byang chub yan lag bdun dag phyir/_/dra ba dang ni dra ba phyed/_/phyogs bzhi tshad med bzhi yin te/_/pad+ma 'khor lo shes rab thabs/_/rnam par shes brgyad yongs dag pa/_/_
[\[165a.2\]]de ni dur khrod chen po brgyad/_/ces bya ba lta bu dkyil 'khor yongs su dag pa gang yin pa'o/_/dkyil 'khor yongs su dag pa yang /_re zhig zla ba ni me long lta bu'i rang bzhin no/_/nyi ma ni mnyam pa nyid kyi rang bzhin no/_/sa bon dang mtshan ma ni so sor kun du rtogs pa'i rang bzhin no/_/_
[\[165a.3\]]yongs su gyur pa ni bya ba grub pa'i rang bzhin no/_/gzugs brnyan nye bar rdzogs pa ni/_/chos kyi dbyings kyi ye shes kyi rang bzhin no/_/rnam par shes pa'i phung po rnam par dag pa ni dpal rdo rje ral pa gcig pa'o/_/gzugs kyi phung po rnam par dag pa ni rdo rje 'khor lo'o/_/_
[\[165a.4\]]tshor ba'i phung po rnam par dag pa ni rdo rje rin chen no/_/'du shes kyi phung po rnam par dag pa ni rdo rje pad+ma'o/_/'du byed kyi phung po rnam par dag pa ni rdo rje sna tshogs so/_/gti mug rnam par dag pa ni gti mug rdo rje'o/_/bag la nyal rnam par dag pa ni bag chags rdo rje'o/_/'dod chags
[\[165a.5\]]rnam par dag pa ni 'dod chags rdo rje'o/_/zhe sdang rnam par dag pa ni zhe sdang rdo rje'o/_/sa'i khams rnam par dag pa ni brtan pa'i rdo rje ma'o/_/chu'i khams rnam par dag pa ni sbyor ba'i rdo rje ma'o/_/me'i khams rnam par dag pa ni 'bar ba'i rdo rje ma'o/_/rlung gi khams rnam par dag
[\[165a.6\]]pa ni stobs kyi rdo rje ma'o/_/gzugs rnam par dag pa ni gzugs rdo rje'o/_/sgra rnam par dag pa ni sgra rdo rje ma'o/_/dri rnam par dag pa ni rdo rje ma'o/_/ro rnam par dag pa ni ro rdo rje ma'o/_/reg rnam par dag pa ni reg rdo rje ma'o/_/chos rnam par dag pa ni chos rdo rje ma'o/_/zhing rnam
[\[165a.7\]]par dag pa ni zhing rdo rje ma'o/_/snang ba rnam par dag pa ni snang ba rdo rje ma'o/_/tshor ba bde ba rnam par dag pa ni rdo rje lcags kyu'o/_/tshor ba sdug bsngal rnam par dag pa ni rdo rje zhags pa'o/_/tshor ba btang snyoms rnam par dag pa ni rdo rje lcags sgrog go/_/de dag gi bag
[\[165b\]]
[\[165b.1\]]chags rnam par dag pa ni rdo rje dril bu'o/_/'od gsal bde chen mi rtog rtag chad rnam par dag_/pad+mo thod pa dbugs bral dbang phyug u ma'i gdan/_/dus gsum mthar phyin skyob drug thabs dang shes dag phyir/_/zhal gsum phyag drug phyag rgya drug zhabs brgyad bskum nyid/_/de bzhin
[\[165b.2\]]du rdo rje 'khor lo la sogs nyi shu rtsa bzhi'i dkyil 'khor pa thams cad kyi gdan dang phyag mtshan la sogs pa rnam par dag pa yang ci rigs su rig par bya'o/_/gang yang dkyil 'khor ba la rgyas gdab pa'i phyag rgya lnga'am drug kyang rnam par rig par bya ste/_re zhig bla ma dang lhag pa'i
[\[165b.3\]]lha la phyag 'tshal ba'i don du spyi gtsug tu 'khor lo ste/_de ni mi bskyod pa'i bdag nyid rnam par dag pa'o/_/rdo rje 'dzin pa'i bka' bsgo ba nyan pa'i phyir rna ba la rna cha ste/_de'i 'od dpag med kyi bdag nyid rnam par dag pa'o/_/gsang sngags zab mo bzlas pa'i phyir mgul ba la mgul
[\[165b.4\]]do ste/_de ni rin chen 'byung ba'i bdag nyid rnam par dag pa'o/_/srog chags thams cad la 'tshe ba spangs pa'i phyir lag pa la lag gdub ste/_de ni rnam par snang mdzad kyi bdag nyid rnam par dag pa'o/_/phyag rgya nye bar bkod pa bstan pa'i phyir rked pa la ske rags te/_de ni don yod
[\[165b.5\]]grub pa'i bdag nyid rnam par dag pa'o/_/rang gi shes rab dang lhan cig pa'i phyir tshom bu ste/_de ni ral ba gcig pa'i bdag nyid rnam par dag pa'o/_/de nas gzhal yas khang gi cha nyi shu rtsa bzhi shar gyi 'dab ma nas brtsams te byang gi sgo'i bar yul nyi shu rtsa bzhir rnam par dag pa sbyar
[\[165b.6\]]bar shes par bya zhing rang gi lus kyi cha nyi shu rtsa bzhi yang yul nyi shu rtsa bzhir rnam par dag pa lha dang sbyar ba yang rtogs par bya ste/_dang po kho nar de kho na nyid kyi gnas snying gi dbus su dpal rdo rje ral gcig pa'o zhes pa 'di ni khyad par ro/_/pul+lI ra mA la ya mgo la rdo rje
[\[165b.7\]]'khor lo zhes pa nas/_dzA lan+d+ha ra spyi gtsug dang /_/au T+yan rna ba g.yas/_/urbu dA ste glad pa'i rgyab/_/go dA wa ri rna ba g.yon/_/ra me shwa ra smin ma'i dbus/_/de bI ko Ta mig gnyis dang /_ma la wa ni phrag pa gnyis/_/kA ma ru pa ni mchan khung gnyis/_/o tre nu ma gnyis
[\[166a\]]
[\[166a.1\]]yin no/_/tri sha ku ne lte ba dang /_/ko sa la ni sna yi rtse/_/ka liM ga ni kha nyid de/_/lam+pA ka ni mgul pa'o/_/kAny+tsi snying gi rtse mo dang /_/hi ma la ya lgang pa gnyis/_/bre ta pu ri mtshan ma dang /_/gr-i ha de ba gsang ba'i gnas/_/sau rASh+Ta ni brla gnyis te/_/su bar+Na dI pa byin
[\[166a.2\]]pa gnyis/_/na ga ra ni sor mo rnams/_/sin+d+hu rkang pa'i rgyab tu'o/_/ma ru mthe bo rnam gnyis te/_/ku lu tA ni pus mo gnyis/_/rdo rje dril bu zhes bya ba'i bar du grangs ji lta ba bzhin du sbyar bar bya'o/_/de rjes yab dang yum rim rdo rje sngon po dang /_/pad+ma dmar po'i rgyas gdab go cha drug
[\[166a.3\]]drug bcing /_/dud mdog ha hi hu he ho haM zhes dang /_/khrag mdog a i u e o dang aM nyid do/_/de la snying gar ni ha'o/_/mgo bo la ni hi'o/_/spyi gtsug tu hu'o/_/phrag pa gnyis ni he'o/_/mig gnyis la ni ho'o/_/yan lag thams cad la ni haM ngo /_/de bzhin du lte bar ni a'o/_/_
[\[166a.4\]]snying gar ni i'o/_/khar ni u'o/_/mgo la ni e'o/_/spyi gtsug tu o'o/_/yan lag thams cad la ni aM ngo /_/de'i 'og tu dam tshig pa'i 'khor lo yongs su rdzogs pa nyid brtul zhugs dang /_cho ga de kho na nyid kyis byin gyi rlabs bcug pas nges par brten par bya ba'i don du/_
[\[166a.5\]]ye shes pa'i 'khor lo dri ma med pa de spyan drangs te/_yang dag par gzhug par bya'o/_/mdzub mo mdud byas gung mo rtse sprad cing /_/mthe bong rdo rje brtan por rab tu sbyar/_/sor mo gzhan gdengs dpral ba'i dbus gzhag la/_/bskor zhing bskor bas yongs su bsgyur bar bya/_/g.yon
[\[166a.6\]]brkyang g.yas mnan gyen du blta/_mig sgyur pheM gyi sgra sgrogs pas/_/phyogs bcu'i 'jig rten khams bzhugs pa'i/_/dpa' bo rnal 'byor ma tshogs dgug_/ces bya ba 'di lta bus nyid kyi gnas nas dam tshig rjes su dran pas mdun gyi nam mkha'i ngos 'dir mngon par
[\[166a.7\]]byon par gyur to/_/oM sarba ta thA ga ta a b+hi She ka ta sa ma ya shri ye hUM/_thog mar sku khrus gsol ba'o/_/oM pA d+yaM pra tIts+tsha swA hA/_zhal bsil dbul ba'o/_/oM any+tsa mA naM pra tIts+tsha swA hA/_zhabs bsil ba'o/_/oM pad+ma sUR+Ya tsaN+Da maN+Dal ma ye swA hA/_gdan dbul lo/_/de nas
[\[166b\]]
[\[166b.1\]]thog mar lus thams cad nye bar 'dud pas phyag byas te/_gang zhig sna tshogs ro gcig dbang po'i gzhu 'dra ba/_/nyon mongs rdul bral bde chen 'od gsal spros bral zhing /_/ye shes rgyun 'bab rdo rje'i dkyil 'khor cher 'byung la/_/gus pa'i khur gyis mgrin pa smad nas bdag phyag
[\[166b.2\]]'tshal/_/de nas mchod pa byin gyis brlabs nas dbul bar bya ste/_oM badzra puSh+pe AHhUM/_oM badzra d+hU pe AHhUM/_oM badzra dI pe AHhUM/_oM badzra gan+d+he AHhU~M/_oM badzra nai bi d+ye aHhU~M/_lan gsum gsum gyis so/_/kha dog sna tshogs dri zhim dbyibs mdzes me tog dang /_/bdug spos
[\[166b.3\]]a ka ru dang sbrul gyi snying po dang /_/snod mdzes rin chen sgron me snang ba drir bcas dang /_/chu gtsang dri mchog snying po sbyor ba dpag med dang /_/mdog bzang ro brgya ldan pa'i zhal zas mang po rnams/_/gus bcas yid 'ong lha mchog tshogs la 'bul lags kyis/_/sems can
[\[166b.4\]]ma lus srid pa'i gdung ba zhi ba dang /_zag med bde chen ye shes bdud rtsis myos par mdzod/_/oM na mo b+ha ga wAn e ka dza TI sarba maN+Dal tsakra de ba tA puSh+pe pu dza me g+ha sa mu dra spa ra Na sa ma ye hUM zhes pa nas/_nai bi d+ye pU dza me g+ha sa mu dra spa ra Na sa ma ye hU~M zhes bya ba'i bar du sbyar bas
[\[166b.5\]]dbul bar bya'o/_/pi wang gling bu rdza rnga rnga zlum bzhad ma dang /_/sgeg mo glu ma gar ma gzugs mdzes ro dang reg_/maN+Dal chos ma rgyan sogs de bzhin bkod pa ni/_/zab cing rgya che rgya mtsho sprin 'phro gzhan yang mchod/_/oM AHbadzra bi ni hU~M/_oM AHbadzra baM se hU~M_/_oM AHbadzra
[\[166b.6\]]mu rdzi hU~M_/_oM AHmr-i taM ge hU~M/_oM AHbadzra hA s+ye hU~M/_oM AHbadzra gI ti hU~M/_oM AHbadzra nr-i rti hU~M/_oM AHbadzra A daR+she hU~M/_oM AHbadzra ra se hU~M/_oM AHbadzra spaR+she hU~X/_oM AHbadzra maN+Dal le hU~M/_oM AHbadzra d+harme hU~M/_oM AH badzra sarba a laM kA re hU~M/_oM AHbadzra sarba pU dzA r+tha me g+ha sa mu
[\[166b.7\]]dra s+pha ra Na sa ma ya hU~M/_'di dag ni phyi'i yo byad kyi mchod pa'i rim pa'o/_/de nas rgun 'brum mam bu ram shing la sogs pa las btung ba bzang po sbyar te/_mtshan ma bzang po'i ka pA la gang bar byas nas sgron ma dang /_bdud rtsi'i ro dang lhan cig tu gyur pa mdun du gzhag ste snod sbyangs
[\[167a\]]
[\[167a.1\]]la/_/oM aHbadzra ma hA sa ma ya ho zhes bya bas dam tshig dran par bya'o/_/man ngag ji bzhin pas lag pa rdo rje'i rang bzhin du byin gyis brlabs te/_g.yas kyi mthe bong dang /_mdzub mo dang /_gung mo dang /_srin lag dang /_mthe'u chung dang /_lag mthil rnams la
[\[167a.2\]]go rims ltar/_ha hi hu he ho haM/_zhes bya ba'i yig 'bru gnas la dkar ba dang /_sngo ba dang /_ser ba dang /_dmar ba dang /_ljang ba dang /_mthing ga'i mdog can yab kyi thugs ka'i hUM las 'phros pa'i 'od zer rig pa las yongs su gyur pa'i gzugs kun du 'od dang /_rdo rje 'dzin pa dang /_nor
[\[167a.3\]]gyi dbyig dang /_'od zer can dang las kyi bde dang /_'jigs byed rgyal po rnams/_g.yon zla ba'i gdan la rnam par gnon cing /_g.yas skyil krung phyed pa'i gar gyis mngon par dgyes pa rang gi sa bon gyi kha dog can/_'khor lo la sogs pa sangs rgyas lnga'i mtshan ma dang /_gri
[\[167a.4\]]gug gis g.yas kyi phyag mtshan pa dang /_thams cad kyang g.yon na khrag gi bdud rtsis rab tu gang ba'i thod pa can no/_/de bzhin du g.yon gyi mthe bo la sogs par yang grangs ji lta bas/_a i u e o aM zhes bya ba'i yig 'bru gnas ba la dkar ba dang /_sngo ba dang /_ser ba dang /_rab tu
[\[167a.5\]]dmar ba dang /_ljang gu dang /_sin+d+hu ra'i mdog can/_yum gyi thugs ka'i baM las 'phros pa'i 'od zer reg pa las yongs su gyur pa'i gzugs rab gsal ma dang /_rab brtan ma dang /_rgyan can ma dang /_'od 'chang ma dang /_tshogs can ma dang /_skrag mdzad ma rnams g.yas nyi ma'i gdan
[\[167a.6\]]la gnon cing g.yon gyi skyil krung phyed pa'i gar gyis yongs su dgyes ma/_rang gi sa bon gyi kha dog can 'khor lo la sogs pa sangs rgyas lnga'i mtshan ma dang /_/ka pA la g.yas kyi phyag mtshan pa/_thams cad kyang g.yon na khrag gi bdud rtsis rab tu gang ba'i thod pa can no/_/de
[\[167a.7\]]nas go cha de dag la ye shes kyi lha yang dag par bkug ste/_dam tshig la bcug nas yid las byung ba'i mchod pas mchod cing thal mo mnyam par sbyar bas phan tshun rjes su zhugs pa dang /_de bsdams pas phan tshun yongs su thim par blta'o/_/gang thim par gyur pa de yang hU~M a zhes
[\[167b\]]
[\[167b.1\]]gsung mthon pos bos bas stong pa nyid dang thig ler mi gnas par yi ge gnyis kyi gzugs su mngon par blta bar 'gyur ro/_/de nas g.yas kyi srin lag gis dam tshig la reg cing chos 'byung bsnol ba bri bar bya ste/_zur drug la go cha'i yi ge drug brjod pas yi ge de dag gis mtshan par bya
[\[167b.2\]]ba dang /_de'ang g.yas kyi mthil gyis bon hU~M/_las mngon par skyes pa'i rgyun bdud rtsir 'dzag pa nas 'byung ba'o/_/de bzhin du g.yon pa'i srin lag gis dam tshig can la reg cing chos 'byung bsnol ba sngar gyi rjes su bris pas 'og tu gsal bar bya ste/_zur drug la go cha ma'i yi ge drug brjod
[\[167b.3\]]pas yi ge de dag gis mtshan par bya ba dang /_de'ang g.yon gyi mthil gyi sngar gyi sa bon a las mngon par skyes pa'i rgyun bdud rtsi 'dzag pa nas 'byung ba'o/_/mthar g.yas dang g.yon gyis yab dang yum gyi cho ga'i dkyil 'khor gyi dbus su reg pas ho dang baM lhan cig gnas
[\[167b.4\]]pa yang bltas la/_se gol gtogs te ha cang mi ring ba'i steng gi mkhar 'phags par bzhugs so/_/de rjes g.yas g.yon snying gar zla ba nyi ma dang /_chu skyes dbus nas sku gsung thugs bltas ming brjod pas/_/dkar bsil dmar tsha rab tu sngo 'jam 'od reg phyir/_/dri med rab bzhu
[\[167b.5\]]lha tshogs sbyor bas bdud rtsi dbab/_/de ltar 'od kyis bskul ba na dbus kyi yi ge las gyen du 'greng ba'i zer gyi cho ga dang bcas pa'i bcom ldan 'das yab yum spyan drangs nas nam mkha'i yi ge la bstims te/de ma thag tu lha bcu bzhi'i bdag nyid du gyur nas snyoms par
[\[167b.6\]]zhugs pa dang /_thams cad kyi sbyor mtshams nas thig le bdud rtsi rgyun ltung bas dam tshig bzhu ba'i khu ba bsil zhing rnam par dkar pa gya nom par bya'o/_/rim gyis bde ba chen po'i ro ma bzod pa'i phyir go cha bcu bzhi 'od kyi rnam par zhu ba bdag po la thim pa dang /_de yang
[\[167b.7\]]mi 'phrogs pa'i dga' bas rnam par myos pa'i phyir sa bon gyi ngo mtshar zhu bar bsam mo/_/de nas baM ho brjod pas bsam gyis mi khyab pa'i ro can rnam pa thams cad phun sum tshogs pa'i yon tan byed par blta'o/_/de bzhin du yi ge de yang rtsa ba'i yi ge la thim zhing de yang
[\[168a\]]
[\[168a.1\]]'od kyi gong bur zhu bas dam tshig la khyab par bstims la/_ma lus pa'i dkyil 'khor pa thams cad mnyes par gyur bas dgyes pa'i rgyur byin gyis brlabs te/_rdo rje thal mo'i gar sgyur ba dang ldan pas yang dag par mchod par bya'o/_/'di dag ni nang gi
[\[168a.2\]]dam tshig gis mchod pa'i cho ga'o/_/lte ba'i dbus las byung ba yis/_/dpal mo dang ni sgra ldan ma/_/dung can ma dang bdud rtsi 'dzag_/dga' byed ma dang myos byed ma/_/zhing skyong ma dang 'od kyi dpung /_/sna tshogs glu gar rol mo byed/_/rdzas bcu dag pa'i bdud rtsi'i rgyun/_/pad+ma'i
[\[168a.3\]]snod thogs mchod par bsam/_/gtso chen dur khrod bcas dkyil 'khor/_/dngos dang bdag po las sprul ba'i/_/shes rab thabs ldan snyoms zhug pas/_/zag med bde chen myos gyur mchod/_/dga' ba chen po 'od skyed de/_/lus can kun gyi sdug bsngal bsal/_/_
[\[168a.4\]]slar 'dus chags pa chen po'i ro/_/sad par byas te snying rjes bslang /_/'di dag ni gsang ba dang de kho na nyid kyi mchod pa'i khyad par ro/_/de'i 'og tu sdig pa bshags pa la sogs pa rang nyid kyi phrin las la nye bar sbyar bar bya ste/_/'bras bu mi bzad rang bzhin mi dge dpag med
[\[168a.5\]]dang /_/bgyi ba ma lags thub pa'i bka' las 'das gyur gang /_/zab mo legs sngags dam tshig rdo rje'i rgya dral ba/_/ring nas gang bsags sdig pa'i phung po di ring bshags/_/dkyil 'khor bdag po rgyal ba yab yum 'gro don brtson/_/lha tshogs sras mang de yi
[\[168a.6\]]rjes 'jug phrin las byed/_/sngags 'chang rnams kyang nyin re mchod pa'i las brtson pa/_/ma lus ngo mtshar bsod nams rgya mtsho rjes yi rang /_/khrag 'thung ye shes dkyil 'khor lha tshogs gsal ba la/_/thugs rje'i rgyun gyis zag med snyoms 'jug rol pa dang /_/'bar
[\[168a.7\]]ba'i 'od bkye gsang sngags rgyal po bka' bsgo zhing /_/bla med lam ston chos kyi 'khor lo bskor bar bskul/_/stong par bzhugs dang ha cang mi bsnyel zhi ba dang /_/sgrub po gang zhig dam tshig med dang bag med la/_/sdang mdzad mi snang ston par bzhed
[\[168b\]]
[\[168b.1\]]rnams la/_/gdung bas ji srid dngos grub bar du brtan bzhugs gsol/_/sku gsung rang bzhin ral ba gcig mchog ston pa dang /_de yi nyer bstan rim gnyis bdud rtsi'i rgyun 'dra'i chos/_/rjes 'jug blo bzang go cha bzang la rtul phod pa/_/mnyam med skyabs mchod rin chen
[\[168b.2\]]gsum la bdag skyabs mchi/_/shin tu ngo mtshar de nyid snying pos kun khyab kyang /_/ma rtogs sdug bsngal rnam mang skyon gyis gzings pa yi/_/mgon med gnyis tshogs 'gro ba nam mkha' mnyam pa'i phyir/_/sa gsum dbang phyug rdo rje'i sku gsung thugs thob bgyi/_/rdo rje
[\[168b.3\]]'khor lo pad+ma las kyi rigs/_/ji bzhin ji snyed dam tshig sdom pa ma lus gzung /_/gang zhig sngon chad ma smin ma sgrol ma bsgral ba/_/de dag smin cing myur grol bsgral phyir bdag gis 'bad/_/nyi zla'i sbyor bas mun pa zad 'gyur grong mchog lam/_/bdud rtsi sgron ma chu gter
[\[168b.4\]]yid 'ong rin po che/_/rdul med rdul bral ye shes dbang phyug phyag rgya che/_/bde chen 'od gsal mi rtog 'phrul pa thob par shog_/de rjes gzhan yang sna tshogs mchod byas bstod sprin rgya mtsho rab bstod de/_/dkyil 'khor gtso bor dbang bskur phyir ni gsol btab rtse gcig yid
[\[168b.5\]]kyis 'dug_/de nas des sprul snying ga las 'ongs bde gshegs lnga bdag lha mo lngas/_/rnam dag ye shes bdud rtsi'i rgyun phab bdag lus ngag yid dag par bya/_/rnam pa sna tshogs rnam par smin/_/rnam par 'joms dang rnam mtshan bral/_/dga' dang mchog dga' dga'
[\[168b.6\]]bral dang /_/lhan cig skyes dga'i mtshan nyid do/_/dgod dang 'phrad 'khyud 'khrig pa dag_/rnam par dag phyir bum pa dang /_/gsang dbang shes rab bde ba che/_/dbang bzhir rgyal po thob par 'gyur/_/tha ma'i thigs pas rigs 'jog pa/_/gtso bo mi bskyod rdo rjes mtshan/_/_
[\[168b.7\]]rdo rje 'khor lo la sogs bzhi/_/'khor lo la sogs bzhi nyid do/_/gti mug rdo rje sogs bzhi yang /_/'khor lo la sogs rim bzhin te/_/sbyor ba'i rdo rje ma la sogs/_/mtshams bzhir bdag po'i rgya nyid dam/_/yang na 'khor lo sogs rim nyid/_/de bzhin gzugs mdzes rdo rje
[\[169a\]]
[\[169a.1\]]sogs/_/'khor lo la sogs rim bzhin te/_/phyogs bzhir reg bya rdo rje sogs/_/grangs bzhin rigs bzhin nyid dang ni/_/gtso bo'am rim de nyid bzhin brtag_/de nas mdun gyi nam mkha' la gnas pa'i dkyil 'khor de nyid cher dgug pa dang /_gzhug pa dang /_
[\[169a.2\]]bcing ba dang /_mnyes par bya ba'i phyag rgya dang /_sngags kyis rang gi dam tshig la mngon par gzhug par bya'o/_/rdo rje thal sbyar mdzub gnyis bkug_/rdo rje bsdams pa nyid dang ni/_/de bzhin mthe bong gnyis nang bcug_/slar yang gar bskor 'di yi rgya/_/dzaHhU~M baM hoHde ltar dpal ldan
[\[169a.3\]]dam tshig che bkod ye shes mthu ldan ro gcig gis/_/sgrub po mkhas rnams nga rgyal brtan gnas dngos grub mchog phyir slar yang ni/_/gsang sngags rgyal po don kun sgrub byed nyi shu drug bcas mgal me'i tshul/_/de bzhin gang yang sngags rigs gzhan bzlas rang rang dbus/_
[\[169a.4\]]gnas 'od 'phro ba'o/_/oM yo ga shud+d+haHsarba d+harmA yo ga shud+d+ho\u0f85haM/_dpal chen dpal mo chen gnyis thugs/_/'dam skyes dmar dbus hUM dang baM/_/kha dog sngon po dmar bsams la/_/de mtha' nyid gnyis sngags kyis bskor/_/oM AHsarba ta thA ga to gar+b+he badzra ta twa dz+nyA na
[\[169a.5\]]dzA la hU~M phaT swA hA/_oM AHsarba ta thA ga to mA tri badzra ta twA pa ya s+pha ra Na baM hU~M phaT swA hA/_bcom ldan 'das yab yum gyi sngags so/_/oM AHbadzra dz+nyA na hU~M phaT/_oM AHbadzro pa ya hU~M phaT/_bcom ldan 'das yab yum gyi nye ba'i snying po'o/_/oM AHbadzra tsakra a hU~M/_
[\[169a.6\]]oM AHbadzra rat+na e hU~M/_phaT swA hA/_oM AHbadzra pad+ma u hU~M phaT swA hA/_oM AHbadzra bi shwa e hU~M phaT swA hA/_oM AHbadzra mo ha A hU~M phaT swA hA/_oM AHbadzra ba ra na I hU~M phaT swA hA/_oM AHbadzra rA ga U hU~M phaT swA hA/_oM AHbadzra dwe Sha ai hU~M phaT swA hA/_oM AH badzra s+thi ra o hU~M phaT
[\[169a.7\]]swA hA/_oM AHbadzra yo ga au hU~M phaT swA hA/_oM AHbadzra dz+wa la aM hU~M phaT swA hA/_oM AHbadzra ba la aHhU~M phaT swA hA/_oM AHbadzra rU pa ni ka hU~M phaT swA hA/_oM AHbadzra shap+ta ca hU~M phaT swA hA/_oM AHbadzra gan+d+ha Ta hU~M phaT swA hA/_oM AHbadzra ra sa ta hUM phaT swA hA/_oM aHbadzra
[\[169b\]]
[\[169b.1\]]spaR+Sha pa hU~M phaT swA hA/_oM AHbadzra d+harma ya hU~M phaT swA hA/_oM AHbadzra k+She tra sha hU~M phaT swA hA/_oM AHbadzra A lo ka k+Sha hU~M phaT swA hA/_oM AHbadzra aM ku sha r-i hU~M phaT swA hA/_oM AHbadzra pA sha r-I hU~M phaT swA hA/_oM AHbadzra ban+d+ha l-i hU~M phaT swA hA/_oM AHbadzra g+haN+Da l-I hU~M phaT swA hA/_lha nyi shu rtsa
[\[169b.2\]]bzhi'i snying po'i sngags so/_/yi ge re re 'bum phrag gang yin yab yum mnyes byed yin bshad gzhan/_/pad+ma dang ni 'khor lo'i lha dang khyams bcas go rims bzhin/_/'bum phrag gsum dang gnyis dang gcig bzlas mngon sum gzhal yas khang /_/mthong ba'am rmi
[\[169b.3\]]lam brtan dang gsal snang mchog thob ting 'dzin mthu grub brtan pa'i ltas/_/dmigs pas dub par gyur pa dang /_/rtse gcig bsam gtan go 'phang gnyer/_/rim pa gzhan yang goms 'dod pas/_/de nas rnam par mi rtog bsgom/_/spyi yi snying ga lte bar ni/_/zla
[\[169b.4\]]ba pad+ma nyi steng du/_/haM dang hU~M dang aM zhes kyi/_/yi ge bde gsal mi rtog rgyu/_/snod bcud rlung rgyun brtan g.yo mkha'/_/nyi ma zla ba sgra gcan 'dzin/_/rmi lam nam mkha'i sbyor ba yis/_/blo chen [(]rnam [,]rnal [)]'byor bsgrub par bya/_/spro dang sdud dang gzung ba dang /_/dmigs
[\[169b.5\]]bral dang ni rnam par dag_/sna tshogs mngon par sprul pa ni/_/rim sogs bla ma rgyas par 'chad/_/thun mtshams rtag tu btor ma sngon 'gro ji snyed 'byor pa'i tshogs 'khor los/_/legs mchod thal sbyar dngos grub gsol btab dam tshig ma gyur kun bzod gsol/_/_
[\[169b.6\]]de rjes mdud pas rdo rje'i gar bskor se gol brdabs pas ye shes kyi/_/dkyil 'khor mkhar bskyod shin tu legs zhes dbugs phyung mi snang gyur par bsam/_/de ltar sngags pa blo gros can brtul zhugs zab mo spyod par nus pas ji skad bshad pa'i cho ga 'di dag nyin
[\[169b.7\]]re bzhin thun gsum gsum bsnyen par byed cing /_bla ma dang lhag pa'i lha la mngon par dad pa rgyun mi 'chad pas sbyor bar byed na/_des ci nas kyang zla ba bdun las mi ring bar bcom ldan 'das dkyil 'khor chen po'i lha nyi shu rtsa lnga'i bdag nyid kyi mtshan ma gdon mi za bar mthong bar
[\[170a\]]
[\[170a.1\]]'gyur te/_'di la the tshom mi bya'o/_/ji snyed 'dod pa'i dngos grub dang las thams cad kyang 'grub par 'gyur ro/_/ting nge 'dzin dang ye shes dang gzungs kyi sgo dpag tu med pa yang mngon du 'gyur ro/_/sbyin bdag dang slob ma'i tshogs dang /_rgyal po dang /_
[\[170a.2\]]bram ze la sogs pa thams cad kyi rje dpon thob par 'gyur zhing /_skye bo thams cad kyi yid bzhin gyi nor bu rin po che lta bur 'gyur te/_mdor na de ni lha dang mi dang lha ma yin dang bcas pa'i 'jig rten na ston pa lta bur blta bar bya'o/_/dpal ldan bla med rgyud rgyal de nyid rgyal ba
[\[170a.3\]]rnams kyi sku gsung thugs mdzad ma lus pa yi gter gang yin/_/sngags 'chang nyid kyi shin tu bka' bsgos rdo rje can dang thod phreng zhes bya mkha' 'gro gnyis kyis rim gsum rgyas btab sbas pa ni/_mgon po de nyid mthong ba'i blo mnga' spyan gsum ldan pas glo bur kha phye khrag 'thung
[\[170a.4\]]dkyil 'khor las byung ba/_/spros med ral pa gcig 'chang ji bzhin sgrub thabs bdag gi bla ma mchog gi sgron me la brten mthong /_/gnas 'dir 'bad byas pa las rnyed pa yi/_/dge ba dri med bdag la gang zhig yod/_/de myur 'gro 'dir ral pa gcig mchog gi/_/_
[\[170a.5\]]go 'phang nyi shu lnga yi bdag nyid shog_/dpal bcom ldan 'das ral pa gcig pa'i dkyil 'khor gyi 'khor lo'i sgrub thabs/_grub pa brnyes pa'i paN+Di ta chen po a dzi ta mi tra gup+tas mdzad pa rdzogs so//_//rnal 'byor gyi dbang phyug chen po shrI dza ga ta mi tra A nan+da
[\[170a.6\]]dang /_de nyid kyi zhabs kyi pad+mo'i rdul la spyi bos reg cing gsung gi bdud rtsi'i ro myang ba/_bod kyi lo tsA ba gnubs byams pa dpal gyis bsgyur cing zhus te gtan la phab pa'o//[ {D2123}]@##/_/rgya gar skad du/_shrI e ka dza TI b+ha ga wAn sA d+ha naM/_bod skad du/_dpal
[\[170a.7\]]bcom ldan 'das ral pa gcig pa'i sgrub thabs/_rje btsun ral pa gcig pa la phyag 'tshal lo/_/dang por re zhig sngags pas tshogs bsags pa sngon du 'gro bas pad+ma dang /_ka pA la dang /_ro'i gdan bltas la de'i steng du hU~M dang baM las yab dang yum ral pa
[\[170b\]]
[\[170b.1\]]gcig 'phyang ba'i bcom ldan 'das bsgom par bya'o/_/shar dang /_lho dang nub dang /_byang gi pad+ma'i 'dab ma dag la ni rdo rje 'khor lo dang /_rdo rje rin chen dang /_rdo rje pad+ma dang /_rdo rje sna tshogs rnams bsam mo/_/byang shar la sogs pa'i mtshams bzhir ni bdud rtsi ka pA la dag
[\[170b.2\]]go/_/de'i phyi rol du khyams kyi phyogs bzhir gti mug rdo rje ma dkar mo sgron ma thogs pa dang /_bag chags rdo rje ma ser mo rdo rje thogs pa dang /_'dod chags rdo rje ma dmar mo zhags pa thogs pa dang /_zhe sdang rdo rje ma ljang gu ral gri thogs pa rnams bsgom mo/_/khyams
[\[170b.3\]]gyi grwa bzhir ni byang shar nas brtsams te brtan pa'i rdo rje ma ser mo ri rab thogs pa dang /_sbyor ba'i rdo rje ma dkar mo zla ba thogs pa dang /_'bar ba'i rdo rje ma dmar mo nyi ma thogs pa dang /_stobs kyi rdo rje ma ljang gu ba dan thogs pa rnams dgod do/_/brgyad po 'di dag ni pad+ma dang
[\[170b.4\]]ro'i gdan la rnam par dgod pa yin no/_/de bzhin du shar dang /_lho dang nub dang /_byang gi sgo bzhir yang go rims ltar rdo rje lcags kyu dang /_zhags pa dang /_lcags sgrog dang /_dril bu 'dzin pa rnams dkar ba dang /_ser ba dang /_dmar ba dang /_ljang gu'i mdog can rnams
[\[170b.5\]]bsgom par bya'o/_/ji ltar dam tshig bskyed pa dang /_ye shes sems dpa' gzhug pa nyid/_gsang sngags bzlas shing bsgom pa dang /_/rdzogs pa'i rim sogs cho ga bzhin/_/dpal bcom ldan 'das ral pa gcig pa'i man ngag khungs phyung ba/_slob dpon chen po mi pham
[\[170b.6\]]sbas pas bsdus pa rdzogs so//_//rnal 'byor gyi dbang phyug shrI mi tra dang /_gnubs lo tsA ba mai tri shrIs bsgyur ba'o//[ {D2124}]@##/_/rgya gar skad du/_shrI b+ha ga wAn e ka dzA Ti sA d+ha naM/_bod skad du/_dpal bcom ldan 'das ral pa gcig pa'i sgrub
[\[170b.7\]]thabs/_rje btsun ral pa gcig ma la phyag 'tshal lo/_/shin tu gsang ba'i rtog pa las/_/rnal 'byor pa la phan byed pa/_/bla ma'i drin thob dga' ba'i mthus/_/ral pa gcig 'phyang sgrub thabs bri/_/rab tu bsngags pa'i gnas su ni/_/blo mchog sgrub pa po
[\[171a\]]
[\[171a.1\]]yid thul/_/dam tshig tsha dang rab ldan pas/_/dang po stong nyid bsgoms par bya/_/oM swA b+hA bshud+d+haHsarba d+harmAHswa b+ha ba shud+d+ho\u0f85haM/_de rjes 'khor lo bcing byas la/_/sna tshogs pad steng nyi zla dang /_/thod pa dang bcas dbugs bral la/_/hUM yig 'bar ba bsam
[\[171a.2\]]par bya'o/_/hU~M baM ma a k+ShaM don gnyis mdzad de yongs gyur pas/_/rdo rjes mtshan pa'i gri gug can/_/rdo rje'i 'od kyis rnam brgyan pa/_/ye shes sku mchog bsgom pa'o/_/oM AHhU~M brkyang bskum zhabs gnyis stabs mdzad cing /_/zhal gsum phyag bzhi 'gying bag can/_/rdo rje
[\[171a.3\]]dang ni thod khrag 'dzin/_/ral gri ut+pal g.yas dang g.yon/_/nam mkha'i mdog can zhi zhing khro/_/dmar ser ral pa gcig 'phyang ma/_/mi thung gzugs can bzhad mo che/_/rdo rje rin chen rus pas brgyan/_/sangs rgyas lnga yis dbu brgyan cing /_/dus gsum sangs rgyas
[\[171a.4\]]rtags 'chang ma/_/gar gyi nyams dgus dgyes bzhugs nyid/_/phyag rgya lnga yis rnam brgyan pa'o/_/sku gsung thugs kyi dag pa yis/_/rdo rje'i phyag rgya brtan byas la/_/lcags kyu zhags pa lcags sgrog dang /_/rdo rje dril bu'i rigs pas sbyang /_/de rjes mchod sogs sngon 'gro bas/_/_
[\[171a.5\]]snying rje chen po mdun bzhag ste/_/sa gsum rnam par sbyang ba yi/_/rig sngags rgyal po bzlas par bya/_/hrIM triM hU~X phaT/_ting 'dzin tshogs pa tshang pa yi/_/sgrub pa po ni rab dang ldan/_/bla ma mnyes byed rnal 'byor brtson/_/'bum phrag bzhi yis dngos grub byed/_/sdig
[\[171a.6\]]pa thams cad 'jig byed cing /_/don kun sgrub byed gsang sngags 'di/_/de rjes lus can snying brtse bas/_/gtso bo nye bar bya phyir bzlas/_/oM AHhU~M badzrod b+ha ba ka ra dz+nyA na pra tiSh+Tha ta hU~M phaT swA hA/_sangs rgyas kun gyi thugs rje ba/_/gsang sngags rgyal po rdo rje can/_/ral
[\[171a.7\]]pa gcig mchog dpal ldan ma/_/de mnyes man ngag 'di yin no/_/dpal bcom ldan 'das ral pa gcig ma'i sgrub thabs slob dpon chen po rol pa'i rdo rjes mdzad pa rdzogs so//_//rnal 'byor gyi dbang phyug ma hA shrI dzA ga ta mi tra A nan+da rA dza dang /_gnubs
[\[171b\]]
[\[171b.1\]]lo tsa ba mai tri shrIs bsgyur ba'o//[ {D2125}]@##/_/rgya gar skad du/_shrI e ka dza TI b+ha ga wAn sA d+ha na/_bod skad du/_dpal bcom ldan 'das ral pa gcig pa'i sgrub thabs/_bcom ldan 'das ral pa gcig pa la phyag 'tshal lo/_/dngos gsum bdag nyid rnam
[\[171b.2\]]gsum po/_/de dag dngos med dngos bral ba/_/mkha' 'dra dbang po gzhu 'dra ba/_/'bar ba'i sku gsung thugs rtag 'dud/_/de zhal de yi bka' drin gyis/_/mthong thos byin gyis brlabs pa'i rgyus/_/rgya mtsho che las mar bzhin du/_/dad ldan rnams la bsdus te bstan/_/_
[\[171b.3\]]de la re zhig sngags pas phun sum tshogs pa'i gnas su 'dug ste/_ji skad 'byung ba'i legs par spyad pa rnams kyis lus dang ngag dang yid bsrung bar bya'o/_/de nas dkon mchog gsum la skyabs su 'gro bar byas la lus dang sems rab tu sbyangs pa las ngang gis
[\[171b.4\]]'byung ba'i ting nge 'dzin rnam pa gsum bsgom pa ni/_sna tshogs pad+ma mdzes pa'i dbus/_/mtshan ldan ka pA la yi nang /_/rol pa'i bdud rtsis rab gang la/_/mi ro yis ni khab rgyan pa'o/_/de steng gri gug thod pa dag_/shes rab thabs kyi bdag nyid bsam/_/sangs
[\[171b.5\]]rgyas la sogs mchod tshogs dang /_/ma lus 'gro ba'i don bsgrubs pa'o/_/'od phreng dkar po 'dus pa las/_/chos kun ro gcig ye shes dngos/_/ye shes snying po hU~M yig bsam/_/de bzhin de las rdo rjer gyur/_/de bzhin de gyur dpal chen po/_/bcom ldan ral
[\[171b.6\]]pa gcig mchog bsgrub/_/dmar mo gzhon nu sgeg mo dpal/_/ral gcig ma ni mdun du'o/_/nam mkha'i mdog can zhi zhing khro/_/sna tshogs rgyan gyis mdzes par spud/_/gri gug thod khrag phyag gnyis kyis/_/dam par 'khyud pas bde chen 'chang /_/ral gri ut+pal
[\[171b.7\]]g.yas dang g.yon/_/rnam bzhi yum yang de bzhin no/_/g.yas brkyang g.yon bskum lha mo dang /_/dbang phyug 'jigs pa mnan par blta/_/de yi thugs kar pad dbus su/_/rang rig rgyal po hU~M yig go/_/snying po gsang ba'i sngags 'bru bzhi/_/zla ba skar ma'i phreng ba bzhin/_/_
[\[172a\]]
[\[172a.1\]]hrIM triM hA+o+uM phaT/_de nas tshad med rnam bzhi yi/_/mi zad yid kyi rlung bskyod pas/_/'od zer me lce ltar 'bar gyur/_/don gnyis don gsum bsgrubs nas ni/_/bzlas pa'i 'khor lo 'khor lo bzhin/_/sa gsum yi ge gsum gyi 'od/_/sa gsum 'khor lo gsum
[\[172a.2\]]dngos te/_/dngos gsum dag pa gsum du 'dod/_/bde gsal rnam par mi rtog dang /_/gdod nas de bzhin nyid rdzogs bsgom/_/de nas gtor ma sbyin pa ni/_/cho ga sems bskyed sngon btang nas/_/rang nyid lha myur bskyed nas ni/_/cho ga rnam gsum phyag rgyar bcas/_/_
[\[172a.3\]]dpa' chen rang nyid lhar dran las/_/mchod rdzas bdud rtsi mchog gyur par/_/bsam byas snying gi 'od zer gyis/_/dgug pa'i 'gron rnams tshim par bya/_/oM AHhU~M hrIM triM hU~X byin gyis brlab pa'o/_/oM AHrat+na gu ru shrI b+ha ga wAn e ka dzaTI sarba aSh+Ta de ba tA sarba ng+harma ba liM ta kha kha
[\[172a.4\]]khA hi khA hi/_ma ma rak+Sha rak+Sha hU~M hU~M phaT phaT/_nye bar sbyin pa'o/_/ma lus lha sku gsang sngags dang /_/ting 'dzin gang zhig gang gis ni/_/gang du ji ltar bsgom pa nyid/_/kun rdzob don dam mtshan nyid kyis/_/rmi lam nam mkha' dpe yis ni/_/mkhas pas chos rnam rtogs par
[\[172a.5\]]'gyur/_/blo sgra dpe zhes bya ba yis/_/bsam brjod mtshon par mi nus pa/_/so so rang rig 'od gsal yul/_/gang de nam mkha'i mtshan nyid do/_/ji srid sna tshogs sku gsung thugs/_/'di dag snang ba rang snang ba/_/bden brdzun gnyis dang gnyis min tshul/_/rmi lam
[\[172a.6\]]gyi ni grong sogs bzhin/_/dpal ldan shar phyogs rig 'byung gnas/_/ga u ra yi bram ze'i grong /_/mnyam med tshangs dbang gtsug lag tu/_/grogs po'i ming don ldan bskul nas/_/rjes 'dzin 'gro ba'i don du byas/_/dge bas rdo rje 'dzin thob shog_/rgya gar gyi
[\[172a.7\]]slob dpon chen po shrI badzra kIrti'i zhal snga nas mdzad pa rdzogs so//[ {D2126}]@##/_/rgya gar skad du/_shrI e ka dza TI sA d+ha naM/_bod skad du/_/dpal ral gcig ma'i sgrub thabs/_jo mo byin rlabs can la phyag 'tshal lo/_/dran pa tsam gyis sems can rnams/_/_
[\[172b\]]
[\[172b.1\]]yo byad 'phel zhing bar chad zhi/_/dgra rnams 'dul zhing byang chub nye/_/ral gcig ma la phyag 'tshal lo/_/sems can nyon mongs bsod nams chung /_/'khor bar yun ring gnas pa la/_/mchog dang thun mong thob bya'i phyir/_/jo mo'i sgrub thabs
[\[172b.2\]]brtsam par bya/_/dur khrod la sogs nyam nga bar/_mi ro'i stan la rab 'dug nas/_/byang chub mchog tu sems bskyed nas/_/dngos sam yang na yid kyis kyang /_/yan lag bdun nam rnam bzhi sgom/_/stong pa'i ngang las pad+ma'i gdan/_/ro dang nyi ma zla ba la/_/skad cig
[\[172b.3\]]dran pa tsam gyis kyang /_/dpal ldan chen mo sku mdog gnag_/zhal gcig ma la phyag bzhi pa/_/g.yas gnyis ral gri gri gug dang /_/g.yon pa ut+pal thod pa bsnams/_/ral pa ser po'i thor tshugs dang /_/'phyang ba'i tshul la rnam par brgyan/_/spyan gsum zhal ni
[\[172b.4\]]mche ba gtsigs/_/'dzum pa'i mdangs dang ldan pa'o/_/stag gi sham thabs byas pa'i zhabs/_/g.yas pa bskum nas g.yon pa brkyang /_/sems dpa'i skyil krung gar gyis bzhugs/_/sprul dang thod pa'i rgyan la sogs/_/dur khrod chas kyis brgyan par bsgom/_/yul
[\[172b.5\]]gsum sku gsung thugs kyi dbang /_/phyi nang gsang ba'i tshul du yang /_/skad cig nyid la dbang bskur bya/_/de lta bu yi sbyor ba la/_/bag tsam skyo bar gyur pa na/_/rig pa 'di yang brjod par bya/_/hrIM triM hU~M phaT/_/mtshan dang ldan pa'i thod pa'am/_/yang ni ci yang rung ba'i snod/_/_
[\[172b.6\]]sha lnga bdud rtsi la sogs pa'i/_ba liM rgyan gyis mchod pa bya/_/rtsa ba'i sngags kyi bstod pa 'dis/_/gdangs dang ldan par bstod par bya/_/prA ta ni ni Da la a ro pi ta/_g+h+ri ta b+h+ri ta g+h+ra ra aT+Ta hA sa na da/_/pra ya hU~M khaT+Ta g+hA nI la la ga la dza tra dzu tra u g+hA ni b+hA pa rA ga ti ga bu
[\[172b.7\]]dz+nyA dza tra ma/_na sa sa ka pA la/_ki tir dzu gu taM haM ut+ta ra ye saM/_thal chen khrag dang sbyar ba yi/_/dkyil 'khor dag kyang rtag tu dbul/_/zab mo'i don yang bsgom bya ste/_/de lta bu yi sbyor ba yis/_/mi yi ro'am dur khrod dam/_/gtsug lag khang ngam khyim dag tu/_/_
[\[173a\]]
[\[173a.1\]]lus ngag yid gsum 'bad pa yis/_/zhag gcig bdun bdun dang rtsa gcig_/gsum lo gcig gis 'grub par 'gyur/_/zhal gyi dkyil 'khor bstan nas ni/_/gang ltar 'dod pa dri ba gyis/_/de lta bu yi lung bstan nas/_/dngos grub rnam
[\[173a.2\]]pa gnyis kyang thob/_/thun mong tshe ring nad med cing /_/yo byad dang ni rigs rgyud 'phel/_/kun gyis lta ba'i 'os su 'gyur/_/mchog ni byang chub the tshom med/_/dpal ldan chen mo grub nas kyang /_/gdug pa'i gnod sbyin rnam pa gnyis/_/drag po'i shugs kyis phrin
[\[173a.3\]]las byed/_/g.yas na kA la nag po ni/_/ral pa kham nag gyen du brdzes/_/sprul dang thod pa'i rgyan dang bcas/_/dar nag gos kyi le'u can/_/zhabs la sag ti yu thung gon/_/sprul nag gcus pa'i ske rags byas/_/g.yas pa ral gri klad la bskor/_/g.yon pa
[\[173a.4\]]ut+pal dkar po bsnams/_/mche gtsigs tog tog rkan sgra can/_/g.yon na b+hi ka la dmar po/_/ral pa gsigs pas sa gzhi khebs/_/khro gnyer dpral bar g.yo bzhin bsdus/_/le brgan dmar po sku la gsol/_/rkang pa rdeb cing gdug pa 'dul/_/gri gug g.yas
[\[173a.5\]]pa thod pa g.yon/_/zhal nas drag po'i ngan sngags sgrogs/_/a yin hring sring has phring /_/hang sa hu hang sa hung /_/has phring a yin hr-ing sring /_/gdug pa'i drag sngags 'di dag kyang /_/gnod sbyin gnyis kyi srog kyang yin/_/de dag 'grub par gyur pa na/_/bsams
[\[173a.6\]]pa tsam gyis rengs pa dang /_/khros pa tsam gyis 'chi bar 'gyur/_/thal mo brdabs pa'i sbyor ba yis/_/mi ma yin pa'i 'byung po rnams/_/seng ge mthong ba'i ri dwags bzhin/_/mthong ba tsam gyis 'bros par 'gyur/_/de ltar yin gyis gdams pa 'di/_/'gro
[\[173a.7\]]ba rnams la phan gyur cig_/'di 'dra'i gdams ngag dam pa 'di/_/kha nas me 'bar khong du sbrul zhugs pa'i/_/bu ngan phal la sbyin pa min/_/dpal ral pa gcig ma'i sgrub thabs 'khor lo gnod sbyin dang bcas pa rdzogs so//_//rje grub thob chen po'i
[\[173b\]]
[\[173b.1\]]thugs dam gnubs lo tsA bas bsgyur ba'o//[ {D2127}]@##/_/rgya gar skad du/_ma Ni A lo ka pa ri nA ma/_/bod skad du/_/bsngo ba nor bu'i sgron ma zhes bya ba/_/dpal rdo rje sems dpa' la phyag 'tshal lo/_/kye kye rdo rje 'dzin sogs bdag dgongs gsol/_/_
[\[173b.2\]]dpal chen khyod kyi drin tshad kyis/_/bdag cag nyon mongs dgra las rgyal/_/legs so mgon po khyod legs so/_/e ma ho rdo rje'i thugs sangs rgyas/_/e ma ho e waM rdo rje'i chos/_/e ma de sgrub dge 'dun tshogs/_/skyabs gsum rdo rje gcig khyod 'dud/_/_
[\[173b.3\]]sa gsum mkha' spyod gnas gsum dang /_/sgo gsum rdo rje sku gsung thugs/_/mngon gsum zab zhi dri bral du/_/ston pa khyod la bdag dga'o/_/de phyir bdag dang 'gro kun gyis/_/bgyis dang bgyid 'gyur dge chen 'di/_/'od gsal bde chen rnam mi rtog_/sku
[\[173b.4\]]gsum rnam dag mthar phyin shog_/skye zhing skye ba kun du yang /_/rigs su skye dang dam tshig can/_/lag na rdo rje dril 'dzin cing /_/zag med bdud rtsi 'thung bar shog_/dri med rang 'byung skyob bde dang /_/dga' bde 'dus ma byas sngags zab/_/dkyil 'khor mchog
[\[173b.5\]]tshogs mi slu ba'i/_/bden pas dngos grub mchog thob shog_/rdo rje theg pa'i bsngo ba nor bu'i sgron ma/_/slob dpon mi pham zla bas mdzad pa rdzogs so//_//rgya gar gyi paN+Di ta su shrI shAn+ti dad/_bod kyi lo tsA ba byams pa'i dkyil gyis bsgyur pa'o//_//[{D2128}]@##/_/rgya gar skad du/_shrI
[\[173b.6\]]e ka dza TI b+ha ga wAn sto tra/_bod skad du/_dpal bcom ldan 'das ral pa gcig pa la bstod pa/_bcom ldan 'das ral pa gcig pa la phyag 'tshal lo/_/dpa' bo gang zhig dus gsum rgyal ba'i thugs rje thugs las sprul pa'i sku/_/mkha' ltar stong nyid ma ltar snying rje byams sogs
[\[173b.7\]]tshad med las byung ba/_/pad+ma nyid bus bde chen thob pa de bzhin mi ro khros pa yi/_/sna tshogs gdan stengs ye shes yig 'bru TaM las yongs gyur thod pa dang /_/gri gug las grub hU~M dang phyag mtshan 'gro ba'i don sgrub byed pa'i rgyu/_/'bar las gtam byas 'jigs
[\[174a\]]
[\[174a.1\]]pa'i sku chen shin tu mi bzad rngams pa'i sku/_/'gyings bag rab brtan gzi brjid dpal 'bar nyon mongs sgrib tshogs bsreg pa yi/_/ye shes me 'bar kun nas 'khyil ba'i 'od zer drag po dpung 'khrigs shing /_/sdig pa'i rngom stabs hUM sgra dang bcas drag
[\[174a.2\]]po'i gad mo can/_/phyogs bcur gar 'gyed mi thub gcig tu lha klu lha min dpung las rgyal/_/bde chen rgyal po gnyis med mchog dgas rtag tu sdug bsngal rnams gnon rtsal/_/rgyal ba dgra rgyal sdug bsngal sdig 'joms dpa' bo dpa' chen la phyag 'tshal/_/gar
[\[174a.3\]]dgu'i nyams ldan cung zad zhi la zhi zhing khro dang khro zhing zhi/_/brtul zhugs mchog 'dzin stobs bcu'i dbang phyug mi dang lha las rnam par rgyal/_/sa gsum bdag po lha yi lhar gyur bde gshegs ma lus phrin las bsgrubs/_/mi g.yo mi 'gyur rtag tu brtan nas de bzhin
[\[174a.4\]]nyid yul zab mo'i lam/_/sgyu ma mkha' 'gro nyid kyi thugs chud ma lus 'gro la rjes chags nas/_/slar yang 'dir zhugs skal ldan srog chags snying gi pad+mo kha phye nas/_/chags med chags bral gti mug las grol rab tu sdang ba rnam par bshig_/kun du rtog
[\[174a.5\]]spangs rab tu brtan gnas nges pa'i sar chud de nyid thugs rjes khros pa yi/_/'jigs byed skur bstan 'bar ba'i zhal gsum dkar dang dmar po sngon po'i mdog_/spyan gsum thogs med smra ra smin ser g.yo ba'i ba spu gyen du 'greng /_/dmar zlum spyan bzlog 'od 'bar
[\[174a.6\]]las byung bgegs tshogs bsreg pa'i me stag 'phro/_/ye shes rnon po'i mche ba gnyis gtsigs rngams shing bzhad pa'i zhal bgrad de/_/ha ha'i sgra sgrogs rta skad mtsher ba'i nga ro ku tso gad rgyangs 'byin/_/rtabs shing rab brgyal 'khrugs pa'i skad gsang ngar ngar rab ser
[\[174a.7\]]'o dod 'bod/_/gdug pa'i snying 'byin ma rungs snang 'tshod gcong sgra drag pos sa 'khrugs pa/_/rnam rgyal khro bo bdud dgra dpung 'dul phrin las lha dbang khyod phyag 'tshal/_/dmar ser 'gying ba'i ral pa gcig bcas bde gshegs gtso bo mi bskyod pas/_/_
[\[174b\]]
[\[174b.1\]]dregs pa'i dbu rgyan sangs rgyas rnam lnga'i mi thod 'jigs pa'i phreng ba can/_/ut+pal pad+mo mi yi rgyu zhags sbrul gdug khros pa'i rna rgyan can/_/de bzhin mi rus rin chen sbrul rgyan shin tu 'od 'bar 'jigs pa yi/_/rgyan rnams kyis brgyan sil sil sgra sgrogs kun nas
[\[174b.2\]]bsdigs pa'i stabs kyis 'gyed pa'i tshul/_/phyag g.yas gri gug rdo rje ral gri de bzhin g.yon phyag mgo phyed dang /_/ut+pal sdong mdzes dri bsung yid 'phrog phyogs bcur ngad ldang thugs kar 'dzin/_/dpal ldan gtso bo'i thub pa thub mchog mi pham gcig pu rnam par gnon/_/_
[\[174b.3\]]stang stabs pa grad pas phaT ces brjod cing lha yi brtan po mi 'gul zhabs g.yas ni/_/dbugs bral gtso bo'i mgo bo nas brdzis g.yon pas gzhibs pa'i rkang gnyis mnan/_/dpa' bo stag lpags spu rtse rab 'khrug du ba 'khyel 'dra gson pa ni/_/bshus pa'i mod la
[\[174b.4\]]da ltar khrag 'dzag glo bur stabs pas blangs nas su/_/khros pas bskyod 'dra mi yi skyob pa pha rol dpung rnams rnam bzlog cing /_/nyid kyi phyogs bsrung zhi rgyas dbang drag ma lus gsang sngags mngon par bsgrub/_/thog med rab ltar shin tu mi zlogs kun gyis mi thub thub dka'
[\[174b.5\]]ba/_/nam mkha' kun khyab sa chen g.yos mdzad bde gshegs gtso bo khyod phyag 'tshal/_/gang gi snying ni gtso bo chu skyes gsar 'khrungs phyogs kyis mtshon 'dra'i kha dog can/_/dkar ser dmar ljang rab tu gsal rgyal de dbus rab tu 'bar ba'i hUM/_/ye shes 'od
[\[174b.6\]]'phros 'gro ba'i sdig bsregs phyogs bcur mkhas khyab 'gengs pa yi/_/me lce'i phreng dkrigs mkha' la nyi ltar kun nas rtag tu lham me ba/_/de yi mthar ni ngag gi yig 'bru skar ma'i 'od can rnam pa bzhi/_/gsal bar bltas te mchod sogs sngon 'gro
[\[174b.7\]]ji bzhin ji snyed tshogs bsgrubs nas/_/grub pa'i las ni rnam bzhi'i phrin las sa gsum lus can kun spro mdzad/_/de las slar 'ongs dkar bsil lus ngag yid kyi dri ma rnam par dag_/byas nas rdo rjes bla ma'i zhal blangs de nyid ye shes mnyam gzhag ste/_/_
[\[175a\]]
[\[175a.1\]]sku gsung thugs dag de bzhin dag de'ang dri med gang yin gang /_/de nyid ye shes shes dang shes bral mtha' rnams las dben kun spyod pa/_/rnal 'byor chen po bde chen de ni bla ma'i drin thob khyod kyis bsgrubs/_/brtse ba'i rgyud bskyod byin rlabs me ni rnam
[\[175a.2\]]mdun rnam gsum ye shes snying po lce mdud bcas/_/sa gsum na khyab bdag dang bdag med yod med dri ma ma lus las/_/rnam dben de ni rgyal ba'i sku zhes 'dren pa khyod kyis mthu ston cing /_/de rjes dri med sgyu 'dra mkha' 'dra rnam gsum rnam thar sgo spyod pa/_/so
[\[175a.3\]]so rang rig snying gi dbus gnas bde gshegs snying po rtogs dka' ba/_/rtogs mdzad dam pa drang srong mi dbang lha yi dbang phyug ral pa gcig_/kun rtog mi zad 'ching ba mi gnas shes rab pha rol phyin dbang gis/_/gcod pa'i mtshon cha shes rab ral gri chags med
[\[175a.4\]]chags bral ut+pal mtshan/_/bzlas brjod dka' thub sbyin sreg gtong sogs sgrub pa'i mtshan ma brgya phrag gis/_/mnyam par mi nus gang zhig lam min de nyid de lam gzhan min pa/_/shin tu zab mo gsang ba'i lam gyur yang dag sbas pa mngon rnyed pa/_/dpal gyi
[\[175a.5\]]dpal dbang srid gsum thibs po'i mun 'joms ral pa gcig 'chang khyod/_/phyag 'tshal dpal ldan 'jig rten gsum rgyal po/_/sku gsung thugs dag srid 'joms pa/_/zhi bas mi bsnyel phrin las sgrub/_/lha yi lha mchog ral pa gcig_/dus gsum rgyal ba'i
[\[175a.6\]]ye shes kyi/_/mkha' dbyings las byung lha mchog nyid/_/ye shes 'od zer steng 'bar ba/_/gzhan gyis mi thub ral pa thub pa gcig_/sna tshogs pad nyi thod par ro/_/hU~M dang gri gug las byung ba/_/ye shes sku mchog zhal gsum phyag_/bzhi ldan bcom ldan khyod phyag
[\[175a.7\]]'tshal/_/gri gug ral gri thod pa dang /_/ut+pal 'dzin mdzad 'jigs pa'i sku/_/pad+mo yi ge rnam pa lngas/_/sa gsum sbyong mdzad khyod phyag 'tshal/_/ma dag pa dang dag pa dag_/dri med de ni ye shes dngos/_/thogs med rtag tu bsgyur nas ni/_/'gro ba'i don bsgrub khyod
[\[175b\]]
[\[175b.1\]]phyag 'tshal/_/dran pa tsam gyis bdud 'dul zhing /_/dgra 'joms nyon mongs kun bsreg pa/_/bde chen snying rje stong pa nyid/_/ro myong mdzad la phyag 'tshal lo/_/bcom ldan dpa' mo khro mo'i sku/_/gzhon nu sgeg mo 'jigs ma yi/_/sku gsung thugs kyi dgyes rol gcig_/_
[\[175b.2\]]dam du 'khyud phyag bcas khyod 'dud/_/gdul bya'i rigs ni ji bzhin du/_/khyed kyis mdzad pa'i rim pa yang /_/de bzhin nyid de phun sum tshogs/_/ral pa gcig mnga' khyod phyag 'tshal/_/bcom ldan 'das dpal ral pa gcig pa la bstod pa/_kha che'i paN+Di ta chen po
[\[175b.3\]]bud+d+ha shrI b+ha dra dang /_bod kyi lo chung gnubs byams pa'i dpal gyis bsgyur cing zhus te gtan la phab pa'o//[ {D2129}]@##/_/rgya gar skad du/_swa tsit+ta bi shA mo pany+tsi baM sha ti kA gA thA nA ma/_bod skad du/_rang gi sems ngal so ba'i man ngag tshigs su bcad pa nyi shu rtsa
[\[175b.4\]]lnga pa zhes bya ba/_dpal rdo rje sems dpa' la phyag 'tshal lo/_/e ma'o gdod nas ma skyes pa/_/'khor dang 'das pa'i byed rgyu can/_/gzhan min rang gi snying dbus nas/_/bla ma'i zhal las shes par 'gyur/_/gang skyes gnyug ma nyid yin phyir/_/gang shar dran pa ma
[\[175b.5\]]brjed na/_/de shar stong pa nyid bdag tu/_/rnal 'byor rgyal po gdon mi za/_/gang shar thams cad de yin te/_/de ni gang du'ang ma shar ba'o/_/de phyir gang skyes de ma skyes/_/ma skyes pa nyid skyes pa'i tshul/_/g.yas brkyang g.yon bskum sdigs mdzub gtad/_/rdo rje'i lta bas
[\[175b.6\]]bltas nas ni/_/rta mchog dal bus 'gro 'ong la/_/gnas nas du ma gcig tu bya/_/rkang pa rgya mtsho che la gzhag_/lag pa sa steng kun du nyul/_/mig gnyis nam mkha' blta bya ste/_/yid ni gang du'ang mi g.yo'o/_/sgeg mo'i me long stobs kyi gyad/_/khri btson
[\[175b.7\]]rgyal po'i btsun mo dang /_/phyag dar ba dang smad 'tshong bzhin/_/gcig pur grogs dang 'grogs par byos/_/stag dang seng ge glang chen dang /_/rnga mo khri snyan spre'u dang /_/tsan+dan sdong po mi ro ltar/_/mkhas pas stong nyid rnal 'byor bya/_/ri gzar chu dang rgya mtsho che/_/_
[\[176a\]]
[\[176a.1\]]bu gcig ma dang glang po skyong /_/gangs ri dag dang shel dag bzhin/_/dmigs bral gyur nas gzhi tshugs pa'o/_/thog ma bar dang mthar rim bzhin/_/rtsa ba ngo bo bye bral ba/_/rmi lam gyi ni mar me bzhin/_/snying brtse mi g.yo goms pas 'grub/_/_
[\[176a.2\]]'gro 'ong gnas ni skye gnas 'gag_/rnam dag stong pa nyid rnam gsum/_/bde chen 'od gsal rnam mi rtog_/blo bzangs rnams kyis mnyam par gzhag_/snying rje chen po mdun gzhag ste/_/de nyid ma yengs rtag blta zhing /_/lha dang bla ma'i sbyor ba yis/_/sgrub pa
[\[176a.3\]]po ni ngal bso bya/_/bu nyon khyod gang rnam par rtog_/'dir bdag ma bcings mi grol phyir/_/ma yengs ma bcos rang dgar ni/_/kye ho dub pa ngal so cig_/gzugs brnyan gzugs dang brag ca sgra/_/dngos dang rmi lam dran pa'i yid/_/ting nge 'dzin dang 'brel ba dang /_/rtag tu rgyun
[\[176a.4\]]mi 'chad sgom pa/_/gser bzhin me bzhin nam mkha' bzhin/_/shes byed zhi byed dag par byed/_/snang med de snang rkyen gyis snang /_/nam mkha' me long shel bzhin te/_/ting nge 'dzin dang ye shes dang /_/gzungs kyi sgo yis de rtogs byed/_/mthong ba mnyam gzhag 'od gsal te/_/_
[\[176a.5\]]de tshe de mthong de ma skyes/_/shin tu mi rtog rtse gcig gnas/_/g.yeng ba'i rdul dang bral ba nyid/_/rlung ni gar 'gro der sems 'gro/_/de lus khyem nang btson bzung nas/_/yid kyis skyes bu gsad byas na/_/de med sems ni gang du 'gro/_/thams cad rang bzhin ma bcos
[\[176a.6\]]pa/_/kun rtog thams cad rkyen gye dbang /_/rang bzhin gsum gyis de shes nas/_/kun rtog kun rtog med par byed/_/mthong bas grub dang bshig pa nas/_/med ces rnam par rtog par zad/_/'di la gdod nas ci yang med/_/bu kye nam mkha' bsgom par byos/_/ga bur dang
[\[176a.7\]]ni de yi dri/_/phan tshun de med de yang med/_/de bzhin rkyen dang rkyen bral ba/_/so so ma yin rang dgar bsgom/_/mnyam pa'i sems kyi g.yo ba 'gog_/mi mnyam dran pas 'ching bar byed/_/de tshe de dang bral mnyam gzhag_/rnam par rtog pa gsod par byed/_/khrus byas nam
[\[176b\]]
[\[176b.1\]]mkha'i gos gyon la/_/rnam par rtog pa sbyin sreg bya/_/dran pa'i thal ba 'jug ngogs su/_/chu lhung lhan cig sbyong bar gyis/_/snod bcud rlung rgyun brtan g.yo mkha'/_/nyi ma zla ba sgra gcan 'dzin/_/me khyer char dang bung ba'i dpes/_/dam tshig phyag rgya dbang du 'gyur/_/_
[\[176b.2\]]sna tshogs yid kyi me tog las/_/dga' ba rnam bzhi'i bcud blangs te/_/lhan cig skyes pa'i ro myangs pas/_/yid kyi skyes bu tshim par 'gyur/_/lus rlung rtsa chen phyag rgya yis/_/lus ngag yid ni bcing bar bya/_/drod thob pa la thogs pa med/_/kun spyod nges par mi
[\[176b.3\]]bya'o/_/rnal 'byor pa rang gi sems ngal sos par byed pa'i man ngag tshigs su bcad pa nyi shu rtsa lnga pa zhes bya ba de kho na nyid rnal du mtshon par byed pa'i do ha rdzogs so//_//jo bo spyan ras gzigs dbang phyug las man ngag gi tshigs su bcad pa nyid dngos su gsan
[\[176b.4\]]nas grub pa brnyes pa'i rnal 'byor gyi dbang phyug chen po shrI dza ga mi tra A nan+da dang /_lo tsA ba byams pa'i dpal gyis dpal gu lang gser khang gi nags khrod aM pa ra pa ra ta'i bsil khang du bsgyur ba'o//[ {D2130}]@##/_/rgya gar skad du/_triM shat+ti a ba b+haSha/_bod skad du/_rtogs
[\[176b.5\]]pa brjod pa sum cu pa/_jo bo spyan ras gzigs dbang phyug la phyag 'tshal lo/_/rdo rje 'dzin pa tshangs dbang gtsug_/chu skyes che dbus 'jig rten mgon/_/'od zer rgyun gyis dbang bskur bas/_/e ma dri gsum dag mdzad rmad/_/bstan pa'i lus ni ri bo 'dra/_/spros bral
[\[176b.6\]]sems ni nam mkha' ste/_/g.yon pa'i sems ni rlung rgyun bcings/_/tshul 'dis rnal 'byor bdag legs grol/_/yid ni khyab 'jug nam mkha' ste/_/'khor lo lnga yi rang bzhin lus/_/srog rtsol nyi ma zla ba gnyis/_/bde chen rdo rje'i zhags pas 'ching /_/dri
[\[176b.7\]]ma lnga ni lnga yis sbyong /_/lus ngag yid gsum sku gsung thugs/_/de dag ma bcos skye ba med/_/e ma 'di ni bsgom bya gang /_/rgya mtsho'i snying po me 'bar bas/_/ri rab srog shing shing rta brgyud/_/tshangs dbang rtse nas char rgyun 'bab/_/thabs kyis thabs bral de
[\[177a\]]
[\[177a.1\]]la ltos/_/gang ma rig pa de stong nyid/_/kun nas dkris pa bde ba'i tshal/_/zhe sdang 'bar bas 'od gsal che/_/lha mchog mi de gang gis bcings/_/lte ba'i mar mes mun pa bsal/_/snying gar shes rab pad+ma rgyas/_/spyi gtsug ye shes bde chen 'dzag_/_
[\[177a.2\]]da ni rang lus dngos grub 'gyur/_/rtsa gsum 'khor lo 'dus pa'i dbus/_/bde chen dngas ma'i thig le gnas/_/de dbus rnam par mi rtog pa/_/ye shes mig gcig dri med nyid/_/gzung 'dzin mun par rtogs pa'i 'od/_/nam mkha' la ni nyi shar bzhin/_/der yang mi gnas gzhan
[\[177a.3\]]du'ang min/_/kye ho shin tu zab pa'i gnas/_/'jig rten thams cad nam mkhas bcings/_/nam mkha' de yi sprin gyis bsgribs/_/gang tshe rtog pa'i sprin dag pa/_/de tshe 'di la ci zhig snang /_/sgyu mas sgyu ma'i grong khyer bcom/_/sems kyis sems ni slu ba ste/_/'di nas bdag 'dras slu
[\[177a.4\]]med rig_/e ma ho e ma bla ma'i drin/_/'og ni las kyi 'khor los bsdams/_/bar ni rdo rje'i mdud pas bcings/_/steng du yi ge gyen du bsgyur/_/thabs ni bdag gis rang la rnyed/_/lus ni ri bo 'dra byas la/_/ngag ni rlung rgyun lta bur bsdams/_/sems ni nam mkha'i ngo bo nyid/_/dbyer med
[\[177a.5\]]chos nyid kun gyi dngos/_/brtan lus shing rta rab bcas pa/_/g.yo ba srog shing lam du gzhug_/de ltar bcings pa'i ting 'dzin ni/_/'chi med nam mkha'i dngos grub thob/_/nam mkha'i rnal 'byor rnam mi rtog_/yang dag lha ni bde ba che/_/de yi zung 'jug 'od gsal nyid/_/gnas 'dir
[\[177a.6\]]ngal bso mkhas pa dag_/rdo rje 'dzin pa rdo rje 'chang /_/rdo rje rgyal po rdo rje bde/_/rdo rje sems dpa' sems dpas stong /_/e ma rdo rje kun rig pa'o/_/me tog mthong gi rtsi mi mthong /_/chab rom mthong gi chu ma yin/_/lus mthong bde ba blang bar gyis/_/sems mthong mthong ba ma mchis so/_/_
[\[177a.7\]]chu nang skyes bus su yi bu/_/rmi lam grong khyer bdag po med/_/me long gzugs ni gang las 'ongs/_/'gro ba 'di kun de dang 'dra/_/gang na gnas dang skye ba dang /_/'gag 'gyur yul rgyu dus med pa/_/nam mkha'i mtshan nyid chos 'di la/_/kye ho 'jigs pa gang zhig yod/_/'di dag
[\[177b\]]
[\[177b.1\]]snang ba snang brnyan tsam/_/rig pa de yang rig pas dben/_/thams cad rig snyam shes snyam ste/_/tsam de la yang snyam nyid med/_/skyes bu don kun grub pa 'di/_/zhe sdang nyi ma 'od gsal lha/_/'dod chags zla ba bde bas spyod/_/gti mug sgra gcan mi rtog 'joms/_/nam mkha'i sprin dang
[\[177b.2\]]rgya mtsho'i rlabs/_/me tog rtsi dang ga bur dri/_/me long gzugs dang shel dkar bzhin/_/rnam rtog mi rtog dngos dbyer med/_/'gro ba 'di dag las las skyes/_/las ni nyon mongs de yi rgyu/_/mtshan ma yin te de shes nas/_/skyes bu mtshan med rnam par grol/_/rtog pa'i glang chen
[\[177b.3\]]lcags kyus dgug_/sems kyi bung ba rtsi yis bsdu/_/ting 'dzin dang po mtsho nang rtse/_/shes rab pad+mo nyi zer 'byed/_/yid kyi mar mes mun pa sel/_/bde ba'i me tog bung bas 'jib/_/'dzin pa'i rba rlab rgya mtshor thim/_/bde sdug sprin de nam mkhar dengs/_/yi ge gsum gyi brdas mtshon
[\[177b.4\]]pas/_yi ge med pa bdag gis rtogs/_/rnal 'byor rgyal po yi ge mchog_/sems la gzhan ni ma mchis so/_/gang du 'gro med 'gro ba 'di/_/gnas zhes bya bar ga la 'gyur/_/gang mi gnas pa chos kyi dbyings/_/de la ji ltar 'gag 'gyur sems/_/rtag tu byed bral gti mug med/_/khro
[\[177b.5\]]khro bag chags gtan bcom pa/_/zhi ba'i dam pa mya ngan 'das/_/gter chen rang la yod shes kyis/_/'jig rten sgyu ma'i las kyis bsgrubs/_/sgyu ma sgyu ma'i yid kyis te/_/'di kun sgyu ma nyid shes na/_/sgyu ma lta bur rnam par grol/_/sgyu mar rtogs pas bden rtog 'joms/_/rtog med sgyu ma la
[\[177b.6\]]mi gnas/_/mi gnas 'gro la phan brtson pas/_/e ma nor bu rin chen rnyed/_rtogs pa brjod pa sum cu pa zhes bya ba rdzogs so//_//rnal 'byor gyi dbang phyug chen po mi tra dzo ki de nyid kyi spyan sngar/_/gnubs lo tsA ba byams pa'i dpal gyis bsgyur ba'o//_//_
[\[177b.7\]{D2131}]@#/_/rgya gar skad du/_shrI khad+ma pA Ni ma tri sA d+ha nI/_bod skad du/_dpal khad+ma pA Ni yab yum gyi sgrub thabs/_'phags pa spyan ras gzigs la phyag 'tshal lo/_/gang zhig spyan ras gzigs dbang yum/_/thugs rje'i dbyangs las sku bzhengs pa/_/ye shes lha mo dmar mo sgeg_/dpal
[\[178a\]]
[\[178a.1\]]mo nyid la phyag 'tshal lo/_/de la sgrub po dam tshig can/_/gsang sngags rgyal mo la mos pas/_/dur khrod dmar ba'i dbus su ni/_/cho ga rnam gsum bsgom par bya/_/re zhig skyabs su 'gro ba dang /_/sems bskyed khyad par can bskyed nas/_dam tshig rnam lnga'i
[\[178a.2\]]mchod pa dang ldan pas/_/me tog dmar po'i maN+Dal bshams te/_bsam gtan bskyod pa'i phyag rgya bcas la/_thog mar sngags 'di bzlas par bya'o/_/oM A big+h+nA na ta kr-i ta hUM phaT/'bum phrag gsum gyis bgegs bskrad par 'gyur ro/_/de nas bdag med chen mo yi/_/ngang
[\[178a.3\]]las skyes gyur lha mo'am/_/yang na lte dbus sprul pa'i nang /_/chos 'byung pad+ma mi ro la'o/_/baM las mngon gyur dmar mo dpa'/_/bcu drug na tshod shin tu sgeg_/cung zad khro ba'i zhal bzhad dam/_/gri gug thod 'dzin kha T+wAM bsnams/_/mgo bo'i phreng ba'i do shal brgyan/_/g.yon bskum
[\[178a.4\]]g.yas brkyang dbang phyug dang /_/u ma'i nu ma mnyam brdzis mdzad/_/shin tu 'od gsal 'jigs pa yi/_/mi rus rdo rje'i phreng bas spras/_/dril bu g.yer ka'i sgra sgrogs la'o/_/skra grol gcer bu bde ba'i nyams/_/rdor phreng rdo rje zur phud ldan/_/g.yung drung 'khyil pas smin mtshams
[\[178a.5\]]brgyan/_/sngags gsum gyis bkang b+ha ga'o/_/de snying pad+mo dmar dbus su/_/ye shes rdo rje phyag rgyas 'dzin/_/baM zhes bya ba rnam shes khyim/_/rnam rtog bsdus dang mi rtog grol/_/go rims ji bzhin ji gnas dang /_/lhag mthong rnal 'byor bsgom par bya/_/de tshe dmigs pa rang dga'
[\[178a.6\]]dang /_/'ching bzhi bas bde chen rnyed/_/'od zer bzhu ba'i sbyor ba yis/_/snang ba thim dang sems can thim/_/lus thim srog thim nam mkha' yi/_/rnal 'byor nyi zla zung du 'jug_/dpal 'phags pa spyan ras gzigs kyi sgrub thabs/_rnal 'byor gyi dbang phyug chen po shrI mi tra'i gdams
[\[178a.7\]]pa rdzogs so//_//gnubs lo tsA bas bsgyur ba'o//[ {D2132}]@##/_/rgya gar skad du/_shrI dwa ya b+ha ta ra ya k+Sha sA d+ha naM/_bod skad du/_gnod sbyin spun gnyis kyi sgrub thabs/_dpal rdo rje 'dzin pa la phyag 'tshal lo/_/gang gi bka' sdod 'jigs pa'i gzugs/_/gzhon nu
[\[178b\]]
[\[178b.1\]]khros pa rngams pa'i tshul/_/gnod sbyin rgyal po nor sbyin dang /_/grags chen 'jigs pa mkhas pas bsgrubs/_/dur khrod la sogs ya nga bar/_/'jig rten mgon po'i ltas mthong bas/_/de nyid rig pa dran byas la/_/tshar gcod rjes su 'dzin pa yis/_/byang chub sems gnyis yang dag bsgom/_/_
[\[178b.2\]]stong dang snying rje dbyer med las/_/rang nyid spyan ras gzigs khror bsgom/_/zhabs mthil 'khor lo'i hUM gnyis las/_/ri rab byang nas gnod sbyin dgug_/'dam skyes thod pa dbugs bral gyi/_/gdan ni g.yas dang g.yon bsams la/_/de steng zar ma li khri'i mdog_/hUM las gnod sbyin
[\[178b.3\]]gnyis gzugs blta/_/bsad gri tsat+ti g.yas dang g.yon/_/de bzhin rnga chen mgo phyed 'dzin/_/rus pa rin chen stag lpags brgyan/_/khro zhing zhi la rab tu mdzes/_/mchod cing byin rlabs dbang bskur dang /_/rgyas gdab bka' la gdags pa dang /_/dam tshig brjod cing bskul ba dang /_/thams
[\[178b.4\]]cad bdag po'i bka' yis bya/_/dkar dmar ba dan gyis mtshan pa'i/_/dkar dmar gtor ma gnyis bshams la/_/rang sngags 'bru gsum ldan pa yis/_/bdud rtsir bsgyur la thog mar sbyin/_/de rjes 'gro la phan yid kyis/_/nor 'phel gnod sbyin srog snying ni/_/snying gar bkod la 'dod pas
[\[178b.5\]]bzlas/_/'od 'phros rin chen char phab bsam/_/oM AHhUM kaM badzra kA la ma hA d+ha naM hUM phaT swA hA/_gnod sbyin kA la'i snying po'o/_/de bzhin phyogs bcur grags 'dod pas/_/gnyis pa'i snying gar 'bab pa'i sngags/_/phyogs bcur snang byed gsal byas la/_/gang 'dod 'dun pas rig pa
[\[178b.6\]]bzlas/_/oM AHhUM baM badzra bi ka la ma hA kI rti hUM phaT swA hA/_gnod sbyin bi ka la'i snying po'o/_/yig 'bru'i grangs kyis khrir bsnyen la/_/sbyin sreg brgya rtsa brgyad sngon 'gros/_/mgon pos srog snying dbang mdzad de/_/las sgrub sngags ni de rjes so/_/oM AHhrIHshrI kA la ma ma d+ha na puSh+TiM ku ru
[\[178b.7\]]ye hUM swA hA/_/gnod sbyin kA la'i las sngags so/_/oM AHhrIHshrI bi kA la ma ma pra sid+d+haM s+pha ra ye hUM swA hA/_gnod sbyin bi ka li'i las sngags so/_/gal te 'di dag khro byed nas/_/bsgo ba'i las myur mi byed na/_/dpa' mo ral pa gcig khros pas/_/bdun phrag bdun du gzir bar bya/_/sgrub
[\[179a\]]
[\[179a.1\]]po rnams la phan gdags phyir/_/phyi nang rnyed grags sgrub byed 'di/_/rkun pos rnyed pa'i nor bzhin du/_/'bad de gsang bas bsgrub par bya/_/dpal gnod sbyin spun gnyis kyi sgrub thabs/_/slob dpon a ji mi tras mdzad pa rdzogs so//_//rnal 'byor gyi dbang phyug mi
[\[179a.2\]]tra A nan+dI phrin las kyi lha'i rigs gnubs lo tsA ba byams pa dpal gyis bsgyur ba'o//[ {D2133}]@##/_/rgya gar skad du/_ku la lo kA nA tha sA d+ha na A lo ka nA ma/_bod skad du/_rigs kyi 'jig rten mgon po'i sgrub thabs kyi snang ba zhes bya ba/_'phags pa spyan ras gzigs
[\[179a.3\]]dbang phyug thugs rje chen po dang ldan pa la phyag 'tshal lo/_/ri bo'i mchog la rab tu reg_/sngags kyi gzugs kyis rab tu shar/_/dri med 'od zer snang bar mdzad/_/rang bdag de nyid 'phro ba yi/_/ma lus rigs tshogs rnam pa can/_/srid pa zhi mdzad 'jig rten dbang /_/nam mkha' yi ni
[\[179a.4\]]nyi ma ste/_/'od zer rab dmar rgyal gyur cig_/gnyis med snang ba sngags kyi bdag_/zab cing rgya che'i tshul dang ldan/_/rigs dang rigs byung rnam grangs kyis/_/gdul dka' rnams ni rnam par gdul/_/gang de'i rjes mchog bdag nyid kyis/_/rig nas khyab bdag rnams kyis gsal/_/_
[\[179a.5\]]ma lus sems can tshogs rnams la/_/rnam par dag pas tshim mdzad pa/_/sngags chen snying po'i tshul 'dzin pa'i/_/bla ma de ni rgyal gyur cig_/dpal ldan rje btsun b+haMng+ga ras/_/yang dag bdud rtsi cha rtogs nas/_/de mkhyen rjes rtogs las byung ba'i/_/gsung gis yongs su legs par
[\[179a.6\]]'gro/_/dpal ldan 'jig rten rigs dbang sgras/_/de nyid brgyad cu rtsa lnga mchog_/de don rnam 'grel rab tu gsal/_/de nyid gsum gyi rim pa sbyor/_/rang gi rjes rtogs snang ba yis/_/sgrub thabs snang ba bdag gis brjod/_/dang por pad+ma'i rigs don shes/_/slob ma'i gang zag rnam
[\[179a.7\]]par brtag_/'jig rten spyod pa rnam spangs shing /_/sems nyid dag pas mnyam gzhag pa/_/bla ma dam pa'i man ngag thob/_/ting 'dzin bde ba phun sum tshogs/_/shin tu bde ba'i ngo bo nyid/_/bag chags dang ni chags pa spangs/_/sngags dang phyag rgya'i sbyor ba shes/_/brtse ba'i bdud rtsis
[\[179b\]]
[\[179b.1\]]yongs su gang /_/de 'dir 'jig rten dbang phyug gis/_/tshul ldan pad+ma'i rigs las byung /_/'di yis spobs pa rab thob nas/_/sgrub pa po yis dben pa'i phyogs/_/'jig rten rigs dbang bdag nyid kyi/_/mtshungs med sngags ni brtsam par bya/_/sngon du thugs kar chu skyes dmar/_/zla
[\[179b.2\]]ba'i dkyil 'khor dbus su ni/_/nyid kyi sa bon las byung ba'i/_/rigs lnga 'od zer rab 'phro bar/_/bsgom bya de 'od snang ba yis/_/sku la sogs pa rjes su dran/_/de nas thugs pad las byung ba'i/_/ba spu'i khung nas 'od 'phros pas/_/'od zer nam mkha'i khams su gnas/_/mtha' yas
[\[179b.3\]]rgyal ba rnam blta zhing /_/bla ma yi dam dkyil 'khor la/_/de mchod 'od zer lha rnams ni/_/spro bya de yis kun nas gang /_/gus pas thal mo sbyar bar bya/_/dkon mchog gsum la bdag sogs zhes/_/tshigs bcad dam pa lan gsum brjod/_/de nas sems can la phan byams/_/gzhan
[\[179b.4\]]don nges dga' snying rje dang /_/'gro rnams bde phyir dga' ba dang /_/'gro ba'i skyon la btang snyoms bsten/_/rang nyid phyi nas 'di kun la/_/mkhas pas bsam par mi bya'o/_/phyi rol du ni de mi 'thob/_/sad dang rmi lam nyams myong las/_/bag chags sa bon 'ba' zhig gis/_/'du byed khams
[\[179b.5\]]gsum 'gro bar byed/_/so sor snang ba rnam spang ni/_/sems la de bzhin gsal ba min/_/de phyir bden med gyur pa yis/_/'gro ba 'di rnams rang bzhin med/_/srid gsum gnas kyi sgrib kun las/_/nges par grol bar bsgom par bya/_/nyi mas mun pa nges bcom ltar/_/dri med nang du rnam
[\[179b.6\]]par blta/_/byang chub sems ni gsal byas nas/_/byang chub sku ni rab tu 'thob/_/ma rig las skyes nga rgyal dang /_/de skyes phung po de bdag nyid/_/yang dag spyad par bya ba'i phyir/_/gang la sngags ni brjod par bya/_/mtshams sbyor lung bstan las gsungs pa'i/_rigs drug pa yi rang bzhin nyid/_/_
[\[179b.7\]]tshig drug pa yi sngags 'di yis/_/de ni bri bar shes bya ste/_/dang po 'di la oM zhes gcig_/stong pa nyid ni gnyis pa ste/_/gsum pa ye shes zhes gsungs te/_/bzhi pa la ni rdo rje zhes/_/lnga pa rang bzhin nyid du bshad/_/drug pa nga rgyal nyid du brjod/_/de nas bag chags sa bon las/_/_
[\[180a\]]
[\[180a.1\]]sangs rgyas nyid kyi 'bras bur sgrub/_/sngags pas gnyis med yid de yis/_/khams gsum po ni rtogs par bya/_/sgyu ma'i sprul pa dpag med rnams/_/phyi rol du ni dmigs par bya/_/pad nyi'i dkyil 'khor sa bon las/_/skyes shing khro bo'i 'od zer 'gyed/_/bgegs
[\[180a.2\]]la bsgo zhing de nas ni/_/de yi dbus la rdo rje'i gur/_/nam mkha'i dbyings su shin tu dkar/_/steng du sa bon las skyes pa'i/_/chu skyes dmar po'i ze 'bru bzhin/_/brtse bas chags shing 'od dmar gsal/_/rigs kyi 'jig rten dbang phyug bdag_/hrIM gi sa bon 'od lcags kyus/_/rang nyid
[\[180a.3\]]bsgom zhing bsam par bya/_/bsam gtan rang bzhin yang dag ldan/_/skad cig nyid kyis rdzogs byang chub/_/gzugs las zhal ni gcig gyur pa/_/rdo rje gsum gyi thabs thob phyir/_/de nyid gsum dang yang dag ldan/_/'gro ba gsum zad snying ga mig_/sngags gsum sa bon dgod par bya/_/_
[\[180a.4\]]gang las spyan ni gsum gyur pa/_/'od dpag med kyis dbu brgyan pa/_/zhi ba la sogs las mdzad cing /_/rol pa las ni lha yi mchog_/bdud bzhi'i dgra ni 'dul mdzad las/_/phyag ni bzhi yis rnam par brgyan/_/dam chos bdud rtsi sbyin pa'i phyir/_/phyag na rin chen rab tu
[\[180a.5\]]brkyang /_/gdug pa 'gugs phyir phyag g.yas na/_/pad+ma lcags kyu gyen du 'phyar/_/pad+ma'i phyag dang zhags pas mtshan/_/phyag rgya gcig sbyor rgya yis gdab/_/grol ba nor bu'i dpal gyis 'khyud/_/mu tig nor bus rnam par brgyan/_/rdzogs pa'i byang chub brtan pa thob/_/_
[\[180a.6\]]sems dpa'i skyil krung legs par bzhugs/_/phyag rgya'i pad+ma mnyam sbyor las/_/'dod lha dang mtshungs gzi brjid dang /_/sgeg pa'i nyams las skyes pa'i phyir/_/rnal 'byor ma rnams thugs ni dga'/_/dngos kun gcig gi gzugs nyid phyir/_/sna tshogs gzugs kyi sku 'dzin
[\[180a.7\]]pa/_/nyon mongs chen po'i dgra 'joms pa'i/_/dpa' bo'i dbang phyug 'jigs chen po/_/rnal 'byor ma rnams ye shes chus/_/dbang bskur de yi steng du gang /_/snying ga'i sa bon lcags kyu yis/_/ye shes sems dpa' dgug par bya/_/de bzhin ye shes gcig gnas pa'i/_/_
[\[180b\]]
[\[180b.1\]]sngags kyi de nyid rab gsal bya/_/phung po khams dang skye mched rnams/_/rang bzhin bral zhing mtshan nyid gcig_/zab dang brling ba'i bkod pa rnams/_/bla ma'i zhal gyis brjod par bya/_/der gyur mchog gi ngag gzugs rnams/_/srog gi shing rta steng du 'gro/_/kun rdzob don gyi bya byed
[\[180b.2\]]rnams/_/yi ge'i rnam pa nyid las thob/_/ha yig mtha' la tsheg drag bcas/_/ri gcig gzhan ni ha yu dang /_/rdzas gsum sa bon gsum po ni/_/brgyad cu lnga las bsdu ba gsungs/_/bskyed pa'i rim pa 'di yis ni/_/rang lus lha sku'i bdag nyid do/_/lha dang sngags dang dbyer med
[\[180b.3\]]cing /_/sngags kyi de nyid bsam gtan bya/_/de yi mtha' la de brda yi/_/gnas la lha yi sku ru bsgom/_/bla ma'i man ngag bka' stsal gsungs/_/bdag gis de nyid rjes su myong /_/sngags dang phyag rgya'i sku la 'khyud/_/dang por mtshan nyid de bzhin sgrub/_/gnyis gsum gzhan dag de
[\[180b.4\]]spangs nas/_/bde chen de la kun khyad 'phags/_/de bzhin lte ba'i pad mthar yang /_/sku gsung thugs rnams gsal ba yis/_/gzung dang 'dzin pa'i rtog pa yi/_/mtshan ma rnams kyis ma mtshan pa/_/de thob ro gcig nyams myong gnas/_/snying ga'i 'khor lo'i dbus su 'gro/_/bsgom
[\[180b.5\]]bya'i mchog gi pha rol phyin/_/zla ba khu ba'i 'od rab gsal/_/de mthar longs spyod rdzogs pa thob/_/gsal bar thob pa khu ba'i bdag_/bde chen gnas su 'gro bar byed/_/nam mkha'i phyag rgya mchog la brten/_/lhan cig skyes chen gnas zhi ba'i/_/rang gi don ni yang dag rig_/zag pa
[\[180b.6\]]kun la rnam par grol/_/dper na sprin med nam mkha' bzhin/_/de nas smon lam gdab bya gang /_/gzhan gyi don du rab tu grags/_/de yi rang bzhin kun rdzob kyi/_/sngags kun yid kyis bzlas par bya/_/bdag med chen po de nyid mchog_/phung po'i bud shing yang dag sreg_/_
[\[180b.7\]]chags sogs sa bon sbyin sreg bya/_/phyi rol tshogs kyang sbyor ba las/_/pad+ma'i phyag rgya nam mkha' yi/_/phyag rgya rnam rgyas 'od rab gsal/_/'jig rten dbang phyug snang ba ni/_/shes bya spyod lam gtor ma btang /_/bdag gi de nyid ces bshad pa/_/bskyed pa'i rim pa sbyor ba
[\[181a\]]
[\[181a.1\]]las/_/de yi de nyid goms bstan nas/_/sna tshogs pa yi rkyen ni mthong /_/'di ni rigs lnga'i rnam pa yi/_/mngon rdzogs byang chub bsgom par bya/_/rig pa nyid du gsungs pa yang /_/da ni lha yi de nyid brjod/_/rin chen chen po'i yon tan khyim/_/ye shes yid bzhin nor
[\[181a.2\]]bu gsal/_/dpal ldan 'jig rten dbang phyug sku/_/'od zer kha dog rnam lnga brten/_/zhi ba'i don gsungs byang chub ni/_/rnam snang dkar po 'od dang ldan/_/bdag nyid gsung ba rang bzhin med/_/gti mug chen po'i rigs kyi bdag_/dbang dgug dag la dmar po ste/_/'od dpag med
[\[181a.3\]]dang mtshungs pa'i 'od/_/sems can drang phyir snying rje can/_/'dod chags chen po'i rigs kyi bdag_/sngo ser dmar ba zhe sdang ste/_/don yod grub pa dang mtshungs 'bar/_bdag gis de nyid byas nas ni/_/rnam par zhe sdang skye bo 'gugs/_/sems can don phyir rgya chen nyid/_/phrag dog chen
[\[181a.4\]]po'i rigs kyi bdag_/bdud dgra 'joms pa nag po ste/_/mi bskyod pa ni nam mkhar gnas/_/'khor ba'i rtsa don spro ba yi/_/zhe sdang chen po'i rigs bdag nyid/_/mtho ris la sogs rengs byed ser/_/rin chen 'byung ldan dang mtshungs so/_/phyag rgya rnams brten gzhan don gyis/_/_
[\[181a.5\]]nga rgyal chen po'i rigs kyi bdag_/de bzhin khyod kyis dga' ba che/_/ye shes lnga yi rnam dbye'o/_/de ni dag pa'i gzhi la bri/_/rigs dang kha dog nyams dang ldan/_/phyag mdog dbu rgyan phun sum tshogs/_/sngon bzhin mtshan ma bsten la brten/_/rigs kyi 'jig rten dbang phyug
[\[181a.6\]]bdag_/gang gi las kun 'di yis so/_/brgyad cu lnga gsal khri shing 'bras/_/rnal 'byor dbang phyug rnams kyi spyod/_de phyir gcig tu bsam gtan dga'/_/rnal 'byor rol pas kun du chags/_/bla mar gus pa'i khur gyis bkur/_/de shes de bzhin rab gsal bya/_/bla ma
[\[181a.7\]]dang ni slob ma dag_/gzhan du dam tshig nyams par 'gyur/_/'di ni ma hi ma zhes pa'i/_/bsgom pa goms pa'i gsung gis bris/_/'dir bsdus mdzes par gyur pa yis/_/bla ma las 'ongs thob pa yis/_/rgyal ba'i tshul gyis rigs de nyid/_/rang gis rjes myong gcig tu
[\[181b\]]
[\[181b.1\]]rigs/_/'jig rten mtha' dag de yis ni/_/rdzogs pa'i byang chub mchog thob shog_/dpal ldan rje btsun rigs kyi 'jig rten mgon po'i sgrub thabs kyi snang ba rje btsun ma hi mas mdzad pa rdzogs so//_//rgya gar gyi mkhan po d+harma d+har dang /_yar lungs pa grags pa rgyal
[\[181b.2\]]mtshan gyis dpal ldan sa skya'i gtsug lag khang du bsgyur ba'o//[ {D2134}]@##/_/rgya gar skad du/_pany+tsa shi kA Ti pi ni/_bod skad du/_lnga bcu pa'i bshad pa/_dpal ldan 'jig rten dbang phyug la phyag 'tshal lo/_/gang gi skye ba la sogs 'gro rnams sdug bsngal mtha'
[\[181b.3\]]dag 'di yis dang por bcom/_/slar yang de ring de bzhin ma 'ongs rab gsal 'khor lo gsum la khyab gyur pa/_/shes rab pad+mar shar bas lhan cig skyes pa'i dga' ba rab tu gsal gyur pa'i/_/dri med 'jig rten mgon la phyag 'tshal nas ni lnga bcu ba ni rab bshad bya/_/de nas
[\[181b.4\]]'di ni zhes pa la sogs pa'i de nas zhes pa'i sgra ni gzhung rtsom pa ste/_de'i mthar zhes rig par bya'o/_/'di ni zhes pa ni 'chad par 'gyur ba'i rigs kyi 'jig rten dbang phyug gi ngo bo'i sngags rab tu bshad par bya'o zhes 'brel lo/_/de bzhin du rnam pa ni sngags so/_/mchog tu
[\[181b.5\]]zhes pa ni don dam pa'i bden pa'i ngo bo nyid de/_gnyis su med pa'i ye shes kyi ngo bo nyid do/_/de bzhin du gsang ba ni nyan thos la sogs pa'i spyod yul ma yin pa'i phyir ro/_/'jig rten yang dag rmongs zhes pa ni 'jig rten pa ni mu stegs pa rnams so/_/de rnams yang dag rmongs
[\[181b.6\]]pa ni rang gi grub pa'i mtha'i sems med par byed pa de/_de'i phyir yang gang dag rmongs par 'gyur ba ni de'i sems par 'gyur ba'o/_/mchog ni phul du byung ba ste/_de'i phyir yang dag rmongs pa'o/_/gang gi phyir rigs dang rigs byung mngon brjod pa ni 'chad par 'gyur ba'i phyir
[\[181b.7\]]gang las mu stegs pa'i grub mtha'i phyir/_rigs dang rigs las byung ba'i rnam par gzhag pa ste/_de'i phyir mu stegs byed rnams kyis de'i lugs kyis de bzhin du gdul byar gyur pa sna tshogs pa'i gdul bya gdul ba'i lugs ni de bzhin gshegs pa rnams kyis/_yang dag
[\[182a\]]
[\[182a.1\]]pa'i bzhed pas so zhes so/_/de'i phyir gang las mu stegs pa rnams rigs dang rigs las byung ba'i sgra thos nas de las 'dir bcom ldan 'das la dad pa skye bar 'gyur zhing /_dad pa las man ngag la rab tu 'jug par 'gyur te/_bdag nyid chen po'i khyad par yongs
[\[182a.2\]]su shes nas rang gi grub pa'i mtha' log par lta ba yongs su spangs te yang dag pa'i tshul/_bde bar gshegs pa'i lam la rab tu zhugs par gyur nas byang chub chen po'i tshogs sogs par 'gyur te/_de nyid bcom ldan 'das kyis 'dul ba'i thabs so/_/de'i phyir/_rigs dang rigs
[\[182a.3\]]byung mngon brjod pas/_/'jig rten yang dag rmongs pa nyid ni sngags te/_rigs kyi 'jig rten mgon po'i ngo bo nyid kyis bshad par bya'o zhes pa ni 'brel pa'o/_/'di ni drang ba'i don no/_/da ni nge sa pa'i don brjod par bya ste/_sngags ni man+t+ra zhes pa ste skyob par 'gyur ba'i phyir man+t+ra
[\[182a.4\]]zhes brjod do/_/byang chub kyi sems kyi thig le lhan cig skyes pa'i dga' ba'i rang bzhin ni sngags so/_/rab bshad bya ba ni mngon sum du bya ba'o/_/de'i phyir yang na thig le lhan cig skyes pa'i ngo bo/_a tha'i a yig bcom ldan 'das ma shes rab ste/_de'i phyir phul du byung ba'i
[\[182a.5\]]shes pa ni shes rab ste/_shes rab 'di yang phul du byung ba'i ye shes bdag med pa'i ngo bo rang bzhin med pa zhes bshad do/_/yang na a'i yi ge chos thams cad kyi sgo zhes bya'o/_/tha yig ni bcom ldan 'das nyid de thabs so/_/ci'i phyir gsungs na/_thabs dang shes rab kyi bdag nyid
[\[182a.6\]]ces bya ba'i don no/_/thig le khu ba'i tshul gyis thabs kyi ngo bo nyid do/_/'dir yang lhan cig skyes pa'i dga' ba ni shes rab kyi ngo bo nyid do/_/'di ni zhes pa'i a yig ni dbang phyug go/_/dam pa i daM zhes pa yang dag par rdzogs pa'i byang chub kyi mtshan nyid dbang phyug ste/_dam
[\[182a.7\]]pa ni ster bar byed pa'i phyir ro/_/i daM ni 'di na'o/_/par ma zhes pa'i paM ni pad+ma/_de las rtse bar byed de/_ra mi kra DA yaM zhes pa'i khams las shes rab kyi chos 'byung du rol pa'o/_/de'i phyir gsang ba ni gsang ba'i 'khor lo la gnas pa nyid do/_/'jig rten yang dag rmongs pa zhes pa'i
[\[182b\]]
[\[182b.1\]]'jig rten gyi sgra ni dbang po rnams so/_/de rnams yang dag par rmongs pa ni lhan cig skyes pa'i dga' ba thob pa'i mthar dbang po rnams 'gag pa'i phyir ro/_/mchog ces pa ni rab tu'o/_/rigs dang rigs byung mngon brjod pas rigs kyi sgras 'byung ba chen po lngar gyur pa'i de bzhin
[\[182b.2\]]gshegs pa lnga'i ngo bo'o/_/de las byung ba'i phyir rigs las byung ba'o/_/de'i phyir rdo rje dang pad+ma sbyar ba las sra bar gyur pa'i sra ba ni sa'i ngo bor gyur pa'i rnam par snang mdzad nyid do/_/de'i rjes su byang chub kyi sems bskyed pa de yang khu ba'i ngo bo nyid chu'i khams kyi ngo bo mi bskyod pa'i ngo bo
[\[182b.3\]]nyid do/_/rdo rje dang pad+ma gnyis po yang dag par sbyar ba las me skye bar 'gyur te chags pa'i me las skyes pa'o/_/de yang 'od dpag tu med pa'i ngo bo nyid do/_/de nas shes rab kyi chos 'byung du byang chub kyi sems yang dag par 'bab pa de ni rlung gi dbang las so/_/rlung yang don yod
[\[182b.4\]]grub pa'i ngo bo nyid do/_/de nas yang shin tu dga' ba'i mtshan nyid chags pa yang dag par skyes pa'i bde ba la chags pa ni nam mkha'i ngo bo nyid de/_/de yang rin chen dbang po'i ngo bo nyid do/_/de nyid 'byung ba chen po lnga'i rang bzhin gyis de bzhin gshegs pa rnams su 'gyur ba'i phyir ro/_/_
[\[182b.5\]]de'i rigs mngon par brjod pa'i sgras rigs kyi 'jig rten mgon po'i ngo bo lhan cig skyes pa'i dga' ba'i rang bzhin bshad par bya'o/_/dam tshig spyod pa zhes pa la sogs pa'i dam tshig ni dam tshig gi phyag rgya'o/_/de yis lhan cig spyod pa ni sbyor ba'o/_/de rnams dang nges
[\[182b.6\]]par bral ba ste/_'dir dam tshig gi phyag rgya ni kun rdzob kyi ngo bo nyid do/_/'dir don dam pa'i bden pa'i ngo bo nyid ni phyag rgya chen mo de nyid gzung ba'i phyir ro/_/bya ba dus zhes pa la sogs pa'i bya ba ni byed pa po dang /_dus ni dus tshod de dag las rnam par grol ba nyid ni don dam pa'i
[\[182b.7\]]bden pa'o/_/de nyid gsum ldan yang dag lha/_/zhes pa'i de nyid gsum ni sngags kyi de nyid dang /_bdag gi de nyid dang /_lha'i de nyid de/_de rnams dang yang dag par ldan pa'i lha ni rtsa'i 'khor lo thams cad du thig le rol pa ste/_de bu kri DA yaM zhes pa'i khams las 'jig rten dbang
[\[183a\]]
[\[183a.1\]]po rnams la khyab pa'o/_/mgon ni 'jig rten mgon no/_/'gro ba ni lus ngag yid kyi ngo bo nyid dbang du byed pa ste/_bdag po ni 'gro ba'i bdag po'o/_/'dod pa'i dbang phyug ces bya ba la sogs pa'i 'dod pa rnams ni gzugs la sogs pa'i yul lnga'i rang bzhin de bzhin
[\[183a.2\]]gshegs pa'i bdag po nyid kyis khyab pa'i phyir ro/_/dbang phyug ni lhan cig skyes pa'i dga' ba'i ngo bo nyid kyis bde ba dam par byed pa'i phyir 'dod pa'i lha'o/_/mthong dang ma mthong 'bras rab ster/_/zhes pa'i mthong ba ni 'di'i 'bras bu'o/_/ma mthong ba ni 'jig rten pha rol te/_gnyis ka'i 'bras bu rab
[\[183a.3\]]tu ster ba'i phyir ro/_/de'i bdag po ni bcom ldan 'das so/_/sngags ni bla ma'i zhal la gnas/_/zhes pa ni bla ma'i zhal las blang bar bya ste/_lhan cig skyes pa'i dga' ba'i ngo bo nyid de po ti la sogs pa'i spyod yul ma yin pa'i phyir te/_bla ma'i zhal las blang bar bya'o zhes pa'i don to/_/da ni
[\[183a.4\]]sngags rab tu bshad par bya ste/_drag chen zhes pa la sogs pa'i drag chen gyi sgras ha yig tu brjod par bya ste/_he ru ka'i aSh+Ta dgod pa'i ngo bo nyid kyi ha'i yi ge'o/_/'jigs byed lus kyi sgras ra yig go/_/lnga pa'i thig le'i sgras I yig go/_/rnam gcod dang po yang dag ldan ni de la po
[\[183a.5\]]ti'i rim pa ni aHzhes pa ni rnam par gcod pa'o/_/de'i dang po ni thig le'o/_/de dang yang dag ldan pa ni hri'o/_/bla ma brgyud pa'i rim pas rnam par bcad pa ni ka yig go/_/de'i dang po ni tsheg drag go/_/de dang yang dag par ldan pa ni hrIHzhes so/_/chen po lnga pa'i lnga pa ni ma hA'i sgras
[\[183a.6\]]hA yig go/_/lnga pa'i sgras dbyangs rnams kyi lnga pa u yig ste/_de dang ldan pa'o/_/lnga pa gnyis pa'i sgras sde pa lnga pa'i lnga pa ma yig ste de dang ldan pa ni hUM ste hrIHhUM gnyis so/_/lce gnyis kyi sgras yon tan nyis 'gyur dza yig ste dz+dza brtsegs dang /_yan lag
[\[183a.7\]]me gnyis kyi sgras thig le ste/_de dag gi thig le gnyis so/_/de dag dang lhan cig tu gnas pa ni dz+dzaHtsheg drag dang bcas pa zhes pa'i don no/_/de'i phyir hrIHhUM dz+dzaHde nyid gsum gyi sngags kyi yi ge'i rang bzhin zhes pa'i don no/_/de nyid cho ga bzhin du 'bum du bzlas par bya
[\[183b\]]
[\[183b.1\]]ste/_cho ga 'di yis ji ltar na yi ge rnams kyi bsdu ba las yi ge rnams kyi grangs 'bum phrag gsum gyi grangs kyi sngags bzlas par bya'o/_/'di ni rjes su dran byas nas/_zhes pa la sogs pa 'di ni de nyid de rigs kyi 'jig rten dbang phyug gi ngo bo yi ge gsum gyi rang bzhin gyi sngags
[\[183b.2\]]rjes su dran pa'o/_/sngags pas zhes pa ni sgrub pa po'o/_/gtsang ngam yang na mi gtsang yang rung ste'o/_/lha bzhin mthong ba lha mo ste/_/zhes pa ni lha'i bu mo rnams kyis 'dod pa'i lha bzhin du mthong bzhin shin tu mdzes pa rnam pa nyid de dbang byed pa'i gtso bo'i phyir gyi sngags so/_/'di ni de
[\[183b.3\]]bzhin zhes pa la sogs pa 'di ni de bzhin sngon du gsungs pa'i sngags kyi mgon po la bya ba 'khrul pa la sogs pa'i mtshan nyid blang bar mi bya'o/_/sgrub pa'ang med ni spyod pa'i brtul zhugs la sogs pa'o/_/mchod dang me la sbyin sreg med/_/ces pa ni de rnams thams cad de rnams kyi
[\[183b.4\]]gnas skabs kun rdzob kyi ngo bo nyid kyi phyir ro/_/'dir don dam pa'i bden pa'i bdag nyid kyi phyir ro/_/de nyid kyi cho ga'i sngags kyi sgrub thabs kyi gnas skabs kyi rnal 'byor pas so/_/mchog ni rab po/_/bsam gtan yang dag spyad par bya ba ni sgrib pa dang bral ba mtshungs pa'i sgrib pa ni
[\[183b.5\]]nyon mongs pa ste/_de dang bral ba'i gnas skabs dang ldan pa ni rnal 'byor can no/_/rnal 'byor stan dang yang dag ldan ni rnal 'byor dang stan tha dad pa ste/_de la rnal 'byor ni dbang po rnams thams cad ro gcig tu byed pa'o/_/stan ni brjod par
[\[183b.6\]]bya ba'i bkod pa ste/_de yang ma 'ongs pa na 'chad par 'gyur ba de dag dang ldan pa'o/_/dus ni 'das pa dang ma 'ongs pa la sogs pa'o/_/tshod ni snga dro la sogs pa'i thun tshod dang bral ba'o/_/rtse gcig sems ni gnyis su med pa'i sems so/_/yang na mi g.yo ba'o/_/_
[\[183b.7\]]g.yo ba med ni brtan pa dang bral ba'o/_/de lta bur gyur pa'i rnal 'byor pas mchog gi bsam gtan bya'o zhes pa ni rigs kyi 'jig rten mgon po lnga bcu pa las sngags kyi de kho na nyid bshad pa'i le'u ste dang po'o//_//da ni bdag gi de kho na nyid brtsam par bya ste/_snying ga'i
[\[184a\]]
[\[184a.1\]]'khor lo'i nang son pa'i/_/zhes pa la sogs pa la 'dir dang por thig le'i rnal 'byor gyi rim pas gtum mo sgom pa'i rnal 'byor brjod par bya ste/_dang por re zhig lte ba sprul pa'i 'khor lo kha dog ser po'i chu skyes 'dab ma drug cu rtsa bzhi'o/_/de'i dbus su zla phyed thig
[\[184a.2\]]les brgyan pa'i dbyangs dang po a yig go/_/shar la sogs pa'i 'dab ma brgyad po rnams la a ka tsa Ta ta pa ya sha rnams la zla phyed thig les brgyan pa'o/_/de'i phyi rol gyi dbang ldan la sogs pa'i 'dab ma rnams la a yig la sogs pa'i dbyangs bcu drug dang /_ka yig la
[\[184a.3\]]sogs pa'i gsal byed sum cu so bzhi dang cung zad gsal ba'i Da b+hA da d+ha ya la rnams so/_/de bzhin du rtsa bzhi rnams la sbyar bar bya'o/_/snying ga'i chu skyes kha dog dkar po 'dab ma brgyad pa'o/_/de'i dbus su hUM yig mgo thur du bstan pa'o/_/shar la sogs pa'i 'dab ma bzhi la a i u
[\[184a.4\]]e dbyangs yig bzhi po rnams la zla phyed thig les brgyan pa'o/_/dbang ldan la sogs pa'i 'dab ma bzhi la rim pa ji lta ba bzhin du sa la sogs pa'i ngo bo lha mo bzhi'i rang bzhin ya ra la wa rnams la zla phyed thig les brgyan pa'o/_/mgrin pa longs spyod kyi 'khor lo chu skyes dmar po 'dab
[\[184a.5\]]ma bcu drug pa'o/_/de'i dbus su mgo thur du bstan pa'i o yig go/_/shar la sogs pa'i 'dab ma bzhi la rim pa bzhin du A I U ai'i dbyangs ring po bzhi la zla phyed thig les brgyan pa'o/_/dbang ldan la sogs pa'i 'dab ma bzhi la de bzhin du ya ra la wa rnams so/_/smin
[\[184a.6\]]ma'i dbus su chu skyes 'dab ma sum cu so gnyis pa kha dog sna tshogs pa'o/_/de'i ze'u 'bru la mgo thur du bstan pa'i haM yig go/_/shar la sogs pa'i 'dab ma rnams la re re spangs nas dbyangs yig bcu drug la zla phyed thig les brgyan pa'o/_/de la sprul pa'i 'khor lo la gang
[\[184a.7\]]dbyangs yig dang po la a yig dbyug pa'i rnam pa ste/_de nyid gtum mo 'bar ba zhes brjod de/_des de bzhin du pad+ma'i dar ba'i skud pa bzhin du shin tu phra ba steng du 'gro bas hUM dang oM yig dag chos dang longs spyod du song nas thig le gnyis bzhu ste bde ba chen po'i 'khor lor song nas
[\[184b\]]
[\[184b.1\]]haM yig gi thig le bzhu ste de nas haM yig thig le bzhu bas yang skra'i rtse mo brgya stong gi cha'i 'od zer gyis khyab pas a yig gi rang bzhin gtum mo 'bar ba'i thig le la rab tu zhugs te/_phyi nas de yang gtum mo yis/_/de yang thig le sngon bzhin du bsgrub par bya'o/_/'di ni thig
[\[184b.2\]]le'i rnal 'byor ro/_/'dir de bzhin du phra mo'i rnal 'byor du 'gyur te/_de bzhin du yang lte ba'i sor bzhi tsam spangs nas 'og nas 'od zer stong du bdud rtsi'i thig le sbyor bar 'gyur ba'i gnas las thig le g.yo ba tsam gyis yang thig le 'dzin pa ni phra mo'i rnal 'byor ro/_/de bzhin du
[\[184b.3\]]thig le dang phra mo'i rnal 'byor dag gang gtum mo 'bar ba de bzhin du brjod par bya ste/_snying ga'i 'khor lor nang du bstan pa snying gar thabs dang shes rab kyi bdag nyid gnyis ka'i dam pa'i bde ba 'dzin par gyur pa sprul pa'i 'khor lo mtshan bzang po sum cu so gnyis dang dpe byad bzang po
[\[184b.4\]]brgyad cu rnam par dag pa nyi ma dang zla ba'i rang bzhin thabs dang shes rab kyi bdag nyid ka yig la sogs pa ha yig gi mthar thug pa'i gsal byed sum cu rtsa bzhi Da b+hA da d+ha ya ra la rnams dang yang dag par ldan pa gsal byed bzhi bcu thabs dang shes rab kyi dbye bas yon tan nyis 'gyur du byas
[\[184b.5\]]pas brgyad cu'i grangs gsal byed dang /_a yig la sogs pa aHyig gi mthar thug dbyangs yig bcu drug thabs dang shes rab yang dag par sbyor bas yon tan nyis 'gyur du sum cu so gnyis kyi bdag nyid gnyis ka'i sgras phreng ba gnyis kyi dbus su rlung gi las kyis bdas te a yig gi
[\[184b.6\]]rang bzhin gtum mo'i me 'bar ba'i/_/pha rol pha rol rnam par 'gro/_/zhes pa'i pha rol ni de bzhin du 'bar bas sprul pa'i 'khor lo'i nang du son par gyur pa/_de las bzhengs te chos kyi 'khor lo thob ste/_der gyur nas de bzhin gshegs pa lnga bsregs te rang bzhin med par byed do/_/de las
[\[184b.7\]]bzhengs te longs spyod kyi 'khor lo der song ste/_yul rnams zos nas spyan ma la sogs pa'i lha mo rnams bsregs te/_de'i rjes la rim pa 'dis pha rol ni bde ba chen po'i 'khor lo rab tu brkyang ste der song nas haM yig de bsregs nas rang bzhin med par byed cing ri bong 'dzin pa 'jug
[\[185a\]]
[\[185a.1\]]par byed do/_/rim pa 'di gtum mo'i rnal 'byor zhes brjod do/_/de skad du yang kye rdo rje las gsungs te/_lte bar gtum mo sbar ba yis/_/de bzhin gshegs pa lnga bsregs te/_/zhes pa de nyid de bzhin du de gtum mo'i rang bzhin bstan pa ste rnam par grol ba nyid do/_/de bzhin du
[\[185a.2\]]gzhan du rnam par 'gro ba'o/_/de nyid gtum mo'i bde ba chen po'i 'khor lo nas/_'og tu sprul pa'i 'khor lo rnam par 'bab pa'o/_/de la sprul pa'i 'khor lo a yig gi rnam pa'i thig le la rab tu zhugs nas slar yang thig le de yang mi snang bar nang du thim ste/_slar yang rlung gi las
[\[185a.3\]]kyis bskul nas rnam par langs te yang sngon bzhin du bya ba'o/_/de nyid gzhan dang gzhan du 'gro ste/_dbye ba gnyis su gyur pa steng du 'gro ba dang 'og tu 'bab pa'i mtshan nyid kyi dbye ba gnyis su 'gro'o/_/de la rnam pa de nyid kyis rang bzhin med pa'i mtshan nyid gtum mo'i rnal 'byor pas
[\[185a.4\]]shes par byas nas/_rdo rje sems dpa'i go 'phang gi ngo bo nyid thob par 'gyur ro/_/thams cad du 'gro ba zhes pa ni khyab pa'i phyir ro/_/gzhan yang de ci'i phyir na mi g.yo ba zhes pa la sogs pa'i de la gtum mo ste gnyis su med pa'i shes pa'i rang bzhin ni yang dag pa'i shes pa zhes
[\[185a.5\]]brjod do/_/'dzag pa med pa'i dga' ba'i yul ni mi 'dzag ste mi g.yo ba'o/_/de nyid kyi dga' ba ni lhan cig skyes pa'i dga' ba zhes pa'i don no/_/de'i yul de bzhin du gsungs te/_sngon du gsungs pa'i rim pas chags pa chen po'i mes gtum mo rab tu gsal ba shar nas/_/bde
[\[185a.6\]]ba chen po'i 'khor lor song ste thig le zhu nas mi 'dzag pa nyid bzhi pa'i skad cig gi rang bzhin lhan cig skyes pa'i dga' ba thob par 'gyur ro/_/de'i phyir de nyid rig pas lhan cig skyes pa'i mtshan nyid la rang bzhin gyi sems gnyis su snang ba'i tshul la rjes su rtogs pas gnyis su med
[\[185a.7\]]pa'i ye shes rtogs pa zhes pa'i don no/_/de bzhin du bzhi pa'i skad cig lhan cig skyes pa'i bde ba'i yul rnal 'byor pas rig par bya ba ni goms par bya'o/_/dam pa'i bde ba 'dod phyir ni lhan cig skyes pa'i bde ba 'dod pa zhes pa'i don no/_/rnal 'byor pas yang de ni rtogs shing 'jug
[\[185b\]]
[\[185b.1\]]par byed pa ni de 'dir lhan cig skyes pa'i dga' ba'i rang bzhin gnyis su med pa'i rtogs pa ni khong du chud pa'o/_/de'i 'jug pa mngon sum du byed pa'o/_/de bzhin du de'i rang bzhin gang la de yis rtogs pa 'jug pa rnal 'byor pas 'dir goms par bya'o/_/de bzhin du lhag par rtogs
[\[185b.2\]]pa'i bdag gi de nyid rnal 'byor pa'i bsngags pa gsungs te/_de'i ngo bo zhes pa la sogs pa'i de sems dga' ba'i spyod yul ni lhan cig skyes pa'i dga' ba'i spyod yul lo/_/sems ni yang dag par rig pa'o/_/gang gi tshe de'i ngo bo rtogs pa nyid 'jug par 'gyur ba ni de'i tshe gnyis su
[\[185b.3\]]med pa'i ngo bo 'jug par 'gyur ro/_/rnam pa de lta bu'i sems rnal 'byor pa gang gis mngon sum du byas pa de'i tshe las thams cad byed par 'gyur te/_tshig dang bcas pa ste tshig tsam gyis de bzhin du byed do zhes pa'i don te 'dir the tshom med pa zhes pa'i don no/_/bsam gtan zhes pa la sogs
[\[185b.4\]]pa ni sngon du gsungs pa'i bsam gtan/_rnal 'byor yang dag ldan ni bsam gtan dang bsam gtan pa'i mtshan nyid bsam gtan gyis sbyor ba rgyu 'bras bur gyur pa'i snying rje dang shes rab dag gcig pa nyid kyis thabs dang shes rab gcig pa nyid do zhes pa'i don no/_/de dag dang yang
[\[185b.5\]]dag ldan ni de dang bcas pa'i rnal 'byor pa'o/_/gzhan yang ci'i phyir na dgod par bya ba ni byed pa ste/_sems la dgod pa ste gang gis mi g.yeng ba'i go 'phang la gnas pa nyid do/_/de'i phyir gnas pa ni g.yo ba med pa'i sems so/_/blo ldan ni blo gros gang zhig dge ba'i blo dang ldan pa
[\[185b.6\]]zhes pa'i don no/_/de lta bu'i rnal 'byor pas sa stengs sa 'og bsgrub par bya ba ni mtho ris sa stengs sa 'og thams cad bsgrub par bya'o zhes pa'i don no/_/'dir mtho ris dngos su gzung ba med kyang sa stengs sa 'og gzung bas de bzhin du mtho ris kyang shugs la shes par bya'o/_/_
[\[185b.7\]]'gro ba kun ngag gi rang bzhin bsgrub pa ni rnam par rtog pa tsam bsgrub par bya'o zhes pa'i don no/_/da ni lhan cig skyes pa'i dga' ba'i rang bzhin 'jig rten dbang phyug gi go 'phang thob pa'i tshigs su bcad pa gnyis gsungs te/_lte ba zhes pa la sogs pa la/_de rnal 'byor pas de
[\[186a\]]
[\[186a.1\]]bzhin nyid rab tu dgod par byas na 'jig rten mgon po'i skur gyur te/_e waM zhes pa ni 'chad par 'gyur ba'i'o/_/yang na de bzhin zhes pa'i e yig ni pad+ma/_waM yig ni rdo rje rab tu dgod pa ste/_gang gi tshe thabs dang shes rab snyoms par 'jug par byed pa de'i tshe de'i
[\[186a.2\]]rnal 'byor pas 'jig rten dbang phyug gi ngo bo nyid thob par 'gyur ro/_/lte ba'i dbus su pad+ma chen po ni lte bar 'dab ma drug cu rtsa bzhi ni pad+ma chen po'o/_/de'i de bzhin du pad+ma'i nam mkha'i nang ni ze 'bru'i mtha'o/_/de la gang gi tshe gtum mo 'bar bas thig le zhu bar 'gyur ro/_/ji ltar rnam
[\[186a.3\]]gsum pa zhe na/_'gro ba'i rnam pa gsum ste/_de la gang gi tshe g.yo bar gyur pa na bde ba chen po'i 'khor lo 'gro'o/_/gang gi tshe 'dzag par 'gyur ba ni snying ga'i 'khor lo thob par 'gyur ro/_/gang gi tshe mi 'dzag par gyur pa na lte ba'i 'khor lo thob par 'gyur ro/_/de bzhin rnam gsum ni
[\[186a.4\]]rnam pa gsum du 'gro bas nam mkha'i nang du song ba'i thig le'o/_/de bzhin rnam pa 'dis lhan cig skyes pa'i dga' ba'i rang bzhin gyi thig le ni pad+ma'i phyag rgya yang dag ldan pa'o/_/de la pad+ma'i phyag rgya ni 'jig rten las 'das pa'i ye shes dang thabs su gyur pa waM dang /_e yig gi
[\[186a.5\]]rnam pa shes rab kyi pad+ma'o/_/hUM yig gi lhag mar gnas pa ni thabs te rdo rje'i rtse mor son pas 'od zer rnam par gsal ba ni dga' ba chen po'i cha gang yin rgyas gdab ste rang gis mngon sum du byas pa'o/_/de'i pad+ma ni phyag rgya zhes brjod do/_/shes rab kyi rang bzhin ni de bzhin du/_yang
[\[186a.6\]]rdo rje nyi ma reg 'od kyis/_rab pad rgya yis gdab pa yis/_/pad+mar bde chen che shas ni/_/pad+ma'i phyag rgyar shes par bya/_/gzhan yang /_bsgrub bya sgrub thabs yang dag sbyor/_/gang de bsnyen pa zhes brjod do/_/rdo rje pad+ma mnyam sbyor ba/_/nye bar sgrub pa zhes byar brjod/_/bskyod par gsungs
[\[186a.7\]]pa sgrub pa ste/_/hUM phaT yi ge yang dag ldan/_/rang bzhin shin tu zhi bde ba/_/sgrub pa chen po zhes brjod do/_/'od gsal gyi shes pa'i thabs su gyur pa sgrib pa dang bral ba'i bdag nyid waM yig rdo rje nor bu bde ba chen po'i cha gang gis rgyas gdab pa ni mngon sum du byas pa'o/_/de nam mkha'i phyag
[\[186b\]]
[\[186b.1\]]rgya zhes brjod pa de de'i bdag nyid do/_/gzhan yang rdo rje rtse mor rdzogs/_/gang gis bde chen ri bong 'dzin/_/shar nas bde ba rgya yis btab/_/nam mkhar phyag rgyar shes par bya/_/de bzhin du bsdus pa'i don ni/_pad+ma'i phyag rgya ni pad+ma ste shes rab po/_/nam mkha'i phyag rgya ni rdo rje ste thabs so/_/_
[\[186b.2\]]de yang 'dir pad+ma'i phyag rgya ni lte bar rnam par gnas pa'i a yig gi rang bzhin no/_/nam mkha'i phyag rgya'i rang bzhin yang thabs te/_hUM yig gi rang bzhin snying ga'i 'khor lo des kyang thabs dang shes rab snyoms par zhugs pa ste/_yang dag par sbyor ba zhes bshad do/_/de'i phyir/_pad+ma'i phyag
[\[186b.3\]]rgya yang dag ldan/_/de bzhin nam mkha'i phyag rgyas gdab/_/ces pa thabs dang shes rab kyi bdag nyid du gsungs te/_srog 'bab pa'i tshad kyis ni/_de bzhin du gang gis thig le 'gugs pa de ni srog rab tu 'bab pa yis so/_/ci'i phyir zhe na/_gnas gnyis goms par byas pa
[\[186b.4\]]yis/_/zhes te/_lan gnyis ni gnyis su dbugs 'byung ba dang rngub pa'i ngo bo nyid ces pa'i don no/_/de lta bu'i rim pas rnal 'byor pas e yig dang waM yig rab tu dgod par bya'o/_/des 'jig rten mgon po'i sku ru 'gyur te/_rigs kyi 'jig rten dbang phyug gi ngo bo nyid thob pa zhes pa'i don no/_/_
[\[186b.5\]]gzhan du zhes pa la sogs pa ni 'dir gsungs pa'i rim pa las 'das te bzlas pa byed cing rnam pa sna tshogs pa'i las spyad kyang skyes bu de ni nam mkha' la khu tshur bsnun pa dang sbun stong 'joms par byed do/_/dper na nam mkha' la khu tshur bsnun pa dang spun stong brdung kyang dgos pa
[\[186b.6\]]med pa de bzhin du/_'dir yang sngon du gsungs pa'i rim pa las 'das te bzlas pa la sogs pa byed pa bzhin no/_/cho ga bzhin du zhes pa la sogs pa'i cho ga dang ldan pa'i bsam gtan gyi rnal 'byor pa las gang dang gang byed pa ste/_rgyun mi 'chad par byed pa'i las ni yid kyir
[\[186b.7\]]'dod pa ste/_de ni myur du 'grub par byed par the tshom med do/_/'di ni pad+ma 'bar ba las byung ba'i rigs kyi 'jig rten dbang phyug gi lnga bcu pa'i bdag gi de kho na nyid kyi le'u'i rnam par 'grel pa ste gnyis pa'o//_//da ni lha'i de kho na nyid bshad par bya'o/_/dang por bcom ldan 'das
[\[187a\]]
[\[187a.1\]]kyi sgrub thabs bshad pa ni tshigs su bcad pa bzhi pa'i sgo nas bcom ldan 'das kyi ngo bo bshad par bya ste/_rang bzhin bsam gtan bcas pa yis/_/zhes bya ba la sogs pa la/_de la dang po re zhig gang gi tshe sgrub pa po'i rnal 'byor pas bcom ldan 'das kyi sgrub thabs rtsom
[\[187a.2\]]par byed pa de'i tshe rang gi snying gar paM yig las skyes pa'i pad+ma las a yig yongs su gyur pa las zla ba'i dkyil 'khor bsgom par bya'o/_/de'i steng du bcom ldan 'das kyi sa bon gyi yi ge hrIHbsgom par bya'o/_/de las 'od zer 'phros te 'od zer gyi tshogs kyis rang gi lus rab tu gsal bar byas
[\[187a.3\]]nas rjes su dran pa bzhi bsgom par bya'o/_/de slar yang de bzhin du 'od zer gyi tshogs kyis sems can gyi khams thams cad rnam pa sna tshogs pa'i sdug bsngal gyis mnar bar bltas nas/_de la sems can gyi khams rnams sdug bsngal de las nye bar bsgral te bsod nams kyi tshogs 'phel
[\[187a.4\]]bar bya ba'i phyir nam mkha'i dkyil thams cad rang gi yi dam gyi lha dang sangs rgyas dang byang chub sems dpa' rnams kyis yongs su gang bar bsgoms te/_slar yang sa bon gyi yi ge'i 'od zer rnams kyis me tog ma la sogs pa'i mchod pa'i lha mo rnams spros nas lha'i tshogs la mchod par byas la/_
[\[187a.5\]]slar yang /_dkon mchog gsum la bdag skyabs mchi/_/la sogs pa'i tshigs su bcad pa brjod par bya'o/_/yang de'i 'od zer lcags kyu'i rnam pa des lha'i tshogs bkug nas sa bon gyi yi ge la zhugs par bsgom par bya'o/_/de bzhin du sems can gyi khams thams cad kyang de'i 'od zer gyis
[\[187a.6\]]sbyangs te sangs rgyas nyid la bkod nas sangs rgyas kyi gzugs kyis yang sems can gyi khams thams cad sa bon gyi yi ge la rab tu zhugs par bsgom par bya'o/_/rang gi lus kyang ngo /_/ra yig kyang ha yig dang I yig dang thig le rnams kyang phyi ma phyi ma'i nang du zhugs par bsgom par bya'o/_/_
[\[187a.7\]]de yang dang po'i thig le'i nang du rab tu zhugs par bsgoms nas thig le de yang mi dmigs par bya'o/_/de nas de bzhin du shU n+ya tAs brtan par byed pa'i sngags 'di brjod par bya ste/_rigs drug gi bdag nyid oM shU n+ya tA dz+nyA na badzra swa b+hA wa At+ma ko\u0f85haM zhes pa'i oM ni rnam par snang mdzad do/_/_
[\[187b\]]
[\[187b.1\]]shU n+ya tA zhes pa ni rin chen 'byung ldan no/_/dz+nyA na zhes pa ni mi bskyod pa'o/_/badzra zhes pa ni 'od dpag med do/_/swa b+hA wa At+ma ko\u0f85haM zhes pa ni don yod grub pa'o/_/a haM zhes pa ni drug pa rdo rje sems dpa'o/_/de nyid bsdus pa'i rang bzhin stong pa nyid du lta ba dang spro bar lta ba'o/_/bsdu pa zhes
[\[187b.2\]]pa ni don dam pa'i bden pa ste de nyid shes rab tu brjod do/_/spro ba ni kun rdzob kyi bden pa ste thabs so/_/de'i don dam pa'i bden pa 'ba' zhig ni/_gzhan don rdzogs par 'gyur ba ma yin te/_don dam pa'i bden pa'i mthar sangs rgyas nyid thob par 'gyur ro/_/de ltar na gzhan gyi
[\[187b.3\]]don yongs su rdzogs pa'i phyir kun rdzob kyi bden pa'i bdag nyid spro bar blta bar bya'o/_/de'i phyir thabs dang shes rab kyi bdag nyid de/_de nyid kyis thams cad 'grub par 'gyur ro/_/de la dang por ra yig yongs su gyur pa las nyi ma'i dkyil 'khor ro/_de'i steng du hUM yig yongs su
[\[187b.4\]]gyur pa las rdo rje rtse lnga pa/_de las 'od zer rdo rje'i gzugs kyis 'phros te/_de las 'od zer 'bar bas rdo rje'i sa gzhi dang rdo rje'i gur rnams bsgom par bya'o/_/de'i dbus su hUM yig yongs su gyur pa las chos thams cad rang bzhin med par bsgoms la phyi nas chos 'byung dkar po bsgom
[\[187b.5\]]par bya ste/_dkar po nyid ni shin tu rnam par dag pa'i chos kyi dbyings nyid do/_/de'i steng du paM yig yongs su gyur pa las pad+ma dmar po 'dab ma brgyad pa'o/_/de'i steng du oM yig yongs su gyur pa las zla ba'i dkyil 'khor ro/_/de'i steng du hrIHhUM dzaHzhes pa'i yi ge gsum
[\[187b.6\]]yongs su gyur pa las lcags kyu/_de yongs su gyur pa las rang nyid dpal ldan rigs kyi 'jig rten dbang phyug gi ngo bor bsgom par bya'o zhes pa ni 'brel pa'o/_/rang bzhin bsam gtan bcas pa yis ni gnas kyi don thams cad kyi gang gi rang bzhin med pa zhes bshad do/_/_
[\[187b.7\]]de'i bsam gtan ni d+h+ya tsin+ta yaM zhes pa'i khams las de dang bcas pa'i bsam gtan du blta zhing ldan pa zhes pa'i don no/_/dzA ti mtshal gyi 'od zer mtshungs/_/zhes pa'i dzA ti dang mtshal zhes pa ni tshon gyi bye brag go/_/de dang mtshungs pa'i 'od zer dmar po zhes pa'i don no/_/ze'u
[\[188a\]]
[\[188a.1\]]'bru le brgan rtsi dang 'dra ba ni 'od 'bar zhing sin+d+hu ra ltar dmar ba ste gtso bo li khri ltar dmar ba'o/_/'dir yang gtso bo ni yang 'od dpag tu med pa ste de dang bcas pa'o/_/gzhan yang sngags kyi gzugs kyi ni yi ge gsum gyi rang bzhin gyi sngags dang lha nyid dbyer
[\[188a.2\]]med pa'o/_/lha'i lha ni lha rnams kyi bdag por gyur pa'i phyir lha'i lha'o/_/skad cig gis mngon par byang chub pa'i phyir zhal gcig pa'o/_/phyag ni bdud bzhi las rnam par rgyal ba'o/_/mkha' pad zla ba'i gdan la bzhugs/_/zhes pa ni sngon du bshad pa'i chos 'byung pad+ma zla ba'i
[\[188a.3\]]gdan la bzhugs pa'o/_/zhags pa lcags kyu bsnams pa ni gdul bya'i skye bo rnams 'dzin pa'i phyir zhags pa dang gdug pa can rnams 'gugs pa'i phyir lcags kyu bsnams pa'o/_/khyab bdag ni dbang phyug la sogs pa gtso bo yon tan sbyor ba'o/_/mchog sbyin phyag rgya
[\[188a.4\]]ni nor bu ste/_phyag rab tu brkyang na gzhan gyi don gyi phyir nor bu dang bcas pa'i phyag gis chu skyes zhes pa'i don no/_/yang dag rol pa nyid ni sgeg pa'i nyams gtso bo'i phyir te sgeg pa dang bcas pa zhes pa'i don no/_/mu tig nor bus rnam par brgyan ni rang bzhin gyis dri ma med pa'i
[\[188a.5\]]phyir nor bus rnam par brgyan pa'o/_/thams cad la rab tu 'gro ba ster ba'i phyir mu tig gis rnam par brgyan pa'o/_/pad+ma'i phyag ni pad+ma'i phyag rgya dang yang dag par ldan pa'i phyir ro/_/yang na pad+ma bzhin du sems can gyi don la 'khor ba'i nang du gnas kyang 'khor ba'i skyon gyis
[\[188a.6\]]ma gos pa'i phyir ro/_/pad+ma'i phyag rgya ni phyag g.yon pad+mas brgyan pa zhes pa'i don no/_/sku gsung thugs rnam par dag pa'i phyir spyan gsum mo/_/gdul bya sna tshogs gdul bar dgongs pas sna tshogs pa'i tshul 'dzin pa ni sna tshogs sku'o/_/'od zer stong ldan bzhin du
[\[188a.7\]]ma rig pa'i mun pa sel bar byed pas gzi brjid chen po ste 'od gsal chen po zhes pa'i don no/_/gdug pa can thams cad las rnam par rgyal ba'i dpa' bo'i dbang phyug go/_/'gro ba rnams kyi bdag po'i phyir 'gro ba'i mgon no/_/rnal 'byor ma rnams thugs dgyes pa ni lhan
[\[188b\]]
[\[188b.1\]]cig skyes pa'i dga' ba'i ngo bo nyid kyis rnal 'byor ma rnams kyi yid tshim par byed pa zhes pa'i don no/_/sngags rnams kun la zhes pa ni sngags thams cad kyi gnas su gyur pa zhes pa'i don no/_/rnam pa de lta bus bcom ldan 'das rigs kyi 'jig rten dbang phyug bsgom par bya'o/_/_
[\[188b.2\]]dngos grub thams cad rab ster ba ni phyag rgya rab tu ster ba zhes bya ba'i don no/_/rnam pa de lta bu'i dam tshig sems dpa'i ngo bor bsgoms nas/_slar yang nam mkha'i mthil du rnam pa de lta bu nyid kyi bcom ldan 'das ye shes sems dpa'i ngo bor bsgom par bya'o/_/de lta bu'i
[\[188b.3\]]ye shes sems dpa' dzaHhUM baM hoHzhes pa'i yi ge rnam pa bzhis dgug pa dang /_gzhug pa dang /_bcing ba dang /_mnyes pa rnams dam tshig sems dpa'i nang du bya'o/_/slar yang ye shes sems dpa'i thugs kar pad+ma dang zla ba la hrIHyig gi sa bon ting nge 'dzin sems dpa'i ngo bor
[\[188b.4\]]bsgom par bya'o/_/de'i sa bon gyi 'od zer gyis nam mkha'i mthil du de bzhin gshegs pa dang lha mo'i tshogs bsam par bya'o/_/de rnams rnal 'byor pas dbang bskur bar gsol ba gdab par bya ste/_oM sarba ta thA ga ta a b+hi Shiny+tsa tu mAM/_phyi nas de bzhin gshegs pa dang
[\[188b.5\]]lha mo'i tshogs su bcas pas dbang bskur bar bsams te/_oM sarba ta thA ga ta a b+hi She ka sa ma ya shri ye hUM zhes pa'i sngags brjod par bya'o/_/de lta bu'i bsam gtan byas te sngags bzlas par bya'o/_/'di ni mdor bsdus pa'i sgrub thabs kyi rim pa'o/_/de lta bu'i rnam pas
[\[188b.6\]]sngon du gsungs pa'i bcom ldan 'das bsgom par bya'o/_/gang dang gang gis zhes pa la sogs pa ni sgrub pa po'i rnal 'byor pa gang gis gang bsgom pa'i bsam pas rnal 'byor goms pa ste/_bcom ldan 'das kyi rnal 'byor rdzogs par bsgom par bya'o/_/de dang de'i bsam
[\[188b.7\]]pa'i dbang gis de bcom ldan 'das de'i rang bzhin te de'i ngo bo nyid du 'gyur te yid bzhin gyi nor bu mchog lta bu'o/_/da ni zhi ba la sogs pa ni sgrub pa'i las kyi rjes su 'brangs nas bcom ldan 'das bsgom pa brjod par bya ste/_lha ni dkar pos zhi rab ster/_/de bzhin dag ni rab
[\[189a\]]
[\[189a.1\]]sad byed/_/ces pa ste/_gang gi tshe rnal 'byor pas zhi ba'i las 'ga' zhig byed na/_de'i tshe des bcom ldan 'das sku mdog dkar po bsgom par bya ste/_bcom ldan 'das sku mdog dkar pos zhi ba rab tu ster ba'i phyir ro/_/'dir bsgom pa'i rim pas ni zhi ba'i las
[\[189a.2\]]byed pa'i skabs su rnal 'byor pa zhal byang du phyogs te bsgom par bya'o/_/de la dang por wa yig dkar po yongs su gyur pa las chu'i dkyil 'khor zlum po bsgom par bya'o/_/de'i steng du bdag nyid rigs kyi 'jig rten dbang phyug sku mdog dkar po rnam par snang mdzad lta bu rnam
[\[189a.3\]]par snang mdzad kyis dbu brgyan pa bsgom par bya'o/_/de la yang ye shes sems dpa'i ngo bo'i rigs kyi 'jig rten dbang phyug gi rang bzhin gzhan bsgom par bya'o/_/ye shes sems dpa' de'i thugs kar pad+ma dang zla ba la bsgrub bya'i lus bkug ste/_nyon mongs pa rnams thim par
[\[189a.4\]]bsam mo/_/de'i rjes la ye shes sems dpa'i thugs ka'i zla ba la yi ge gsum gyi rang bzhin gyi sngags kyi phreng ba bzhengs te bdud rtsi'i rgyun 'bab par byed pas bsgrub bya'i lus la dmigs shing snang bar byas te/_rang gi lus las 'od zer rnam par 'phros te rtse mo'i cha las dpag tu
[\[189a.5\]]med pa'i lha mo'i tshogs su gyur nas/_bdud rtsis yongs su gang ba'i bum pa phyag na bsnams pas/_bsgrub bya la mngon par dbang bskur te/_de bzhin du rgyun du gyur pa'i lha mo dang snyoms par zhugs pa'i bdag po thabs dang shes rab snyoms par zhugs pa las yang dag par byung
[\[189a.6\]]ba'i byang chub kyi sems [(]gyi [,]kyi [)]rgyun gyis kyang dbang bskur zhing nyes pa rnams nye bar zhi bar bya'o zhes pa ni zhi ba'i las kyi cho ga'o/_/de'i rjes su ngag rab tu sad par byed pa ni shes par bya ste/_ngag rab tu sad pa ni zhal dang phyag dang sku mdog dang dbyibs la sogs pa thams cad snga ma
[\[189a.7\]]bzhin du'o/_/'on kyang rang gi sems thog ma med pa'i ma rig pa'i bag chags kyi mi shes pas rab tu bcings pa'i bdag dang bdag gir 'dzin pas zin pa'i sems nyid kyi nyon mongs pa ma lus pa nye bar zhi ba rab tu ster ba rnam par snang mdzad dkar po me long lta bu'i ye shes kyi
[\[189b\]]
[\[189b.1\]]ngo bor bsgom par bya'o/_/de'i ngag rab tu sad par 'gyur ro/_/de nyid zhi ba'i las dang /_ngag rab tu sang ba las bcom ldan 'das sku mdog dkar po bsgom par bya'o/_/de ni dbang dang dgug pa'i cho ga ste/_/dbang dang dgug pa'i de nyid la sku mdog dmar po rnam par bsam par
[\[189b.2\]]bya ste/_de ni dbang dang dgug pa'i las la bcom ldan 'das sku mdog dmar po bsgom zhing zhal dang phyag mtshan la sogs pa sngon ma bzhin du'o/_/'dir bsgom pa'i rim pa ni rnal 'byor pas zhal nub tu mngon par phyogs te/_ya yig yongs su gyur pa las rlung gi dkyil 'khor
[\[189b.3\]]gyi steng du 'od dpag tu med pas dbu brgyan pa sgeg pa'i nyams gtso bor mdzad pa'i rang nyid rigs kyi 'jig rten dbang phyug gi rnam par bsgoms te/_phyi nas rang gi snying ga'i hrAMHyig yongs su gyur pa las hUM las byung ba'i pad+ma'i sdong bu las 'od zer gyi skud pa dang bcas pa 'byung ba'i
[\[189b.4\]]'dab ma brgyad pa'i pad+ma dmar po bsam par bya'o/_/'dab ma so so la sa bon gyi yi ge dmar po gsum ste hrIHhUM dz+dzaHrnams bsam zhing ge sar bkod pa'i ze 'bru la hrIHyig gnyis kyis rnam par brten pa'i bcom ldan 'das kyi yi ge gsum gyi sngags rnam par bsgoms te/_de'i
[\[189b.5\]]sngags las 'od zer dmar pos myos byed myos par byed pas rlung gi dkyil 'khor bskyed de/_phyogs kyi 'khor lo thams cad khyab nas bsgrub bya'i lus 'dod pas pha rol gyi dbang du 'gyur zhing myos par byas pa mdun du blta bar bya ste/_zhags pas mgul ba bcings shing snying ga'i
[\[189b.6\]]pad+ma lcags kyus phug ste/_/b+ha ga'i pad+mar de bzhin du 'dod pa'i mtshon gyis bsnun pas 'khrugs shing rab tu myos pa rnam par bsam mo/_/de nas phyis de'i snying ga'i chu skyes kyi ze 'bru la hrIHyig gnyis kyis rnam par brten pa'i ming gi yi ge blangs te phyis rang gi mgul pa la
[\[189b.7\]]bcings par bsam par bya'o/_/slang yang rang gi snying ga'i pad+ma'i ze 'brur gnas pa'i zla ba la gnas pa'i hUM yig las 'od zer gyi dra ba dmar po srog gi rlung gis bdas te 'dab ma la gnas pa'i yi ge gsum gyi rang bzhin gyi sngags kyang steng du song ste/_rang gi sna bug g.yas pa'i
[\[190a\]]
[\[190a.1\]]lam nas 'thon nas myos pa'i snying ga'i pad+ma'i ze 'brur gnas pa'i ming gi yi ge bkug ste/_bsgrub bya'i sna bug g.yon gyi bu ga'i ma ma nas byung ste/_ming la shin tu 'khyud nas de'i sems dang rang sems lhan cig tu bya'o/_/'di
[\[190a.2\]]ni dbang gi rab tu sbyor ba'o/_/dgug pa'i rab tu sbyong ba yang 'di nyid do/_/da ni bskrad pa'i rab tu sbyor ba gsungs te/_du ba dmar po'i zhes pa la sogs pa ni bskrad pa'i dus su du ba dmar po'i kha dog gi bcom ldan 'das bsgom par bya'o/_/rlung gi dkyil 'khor gyis dkris pa'i
[\[190a.3\]]zhes pa ni rlung gi dkyil 'khor gyis bskor ba zhes pa'i don no/_/cho ga 'di lta bus bcom ldan 'das kyi dgra bo rnams skrod par byed de 'dir the tshom med par byed par 'gyur ro/_/dgra bo rnams skrod par byed pa'i 'dir bsgom pa rim pa'i ni rnal 'byor pas nyi ma gung gi dus su kha lhor mngon
[\[190a.4\]]par phyogs te du ba dmar po'i mdog can don yod grub pa lta bu ser sna'i rigs don yod grub pas dbu brgyan pa rlung gi dkyil 'khor gyis dkris pa bdag nyid rigs kyi 'jig rten dbang phyug gi skur bsgom par bya'o/_/phyag mtshan la sogs pa rnams snga ma bzhin no/_/bsgrub bya
[\[190a.5\]]yang rnga mo'i steng du gnas pa la rang gi 'od zer du ba dmar po'i kha dog lta bus rang gi gnas nas bskyod par bsam par bya'o/_/bdag nyid kyang du ba dmar po'i mdog can lcags kyu'i rnam pas mtshan pa'i mtshon cha bzung bar bsgom mo/_/de bzhin du bsgom pas dgra bo rnams nges par skrod par
[\[190a.6\]]'gyur te/_'dir the tshom med do/_/da ni rnam par zhe sdang ba'i rab tu sbyor ba gsungs te/_du ba dngul gzugs dmar ba ni/_/rnam par zhe sdang la nges sbyar/_/zhes pa'i du ba dngul gzugs dmar po'i mdog ni de ma thag tu gsungs pa'i don yod grub pas dbu brgyan pa'o/_/sngon du gsungs
[\[190a.7\]]pa'i zhal dang phyag mtshan dang ldan pa'o/_/rang gi snying ga nas bskul te zhe sdang rnam par dag pa du ba dngul gzugs dmar po'i 'od zer gyis zhe sdang yang dag par bskyed de/_bsgrub bya ma he dang rta'i steng du gnas te phan tshun dug dang mtshon chas 'thab cing khro ba'i sems dang bcas
[\[190b\]]
[\[190b.1\]]par bsam par bya'o/_/de lta bu nyid du bsgom zhing rnal 'byor pas du ba dang dngul gzugs dmar po'i 'jig rten dbang phyug gi rnam par byas te/_des dgra bo rnam par zhe sdang nges par sbyor bar 'gyur te/_'dir ni the tshom med do/_/da ni gdug pa can gyi sems so sor bsad pa dang rengs pa'i rab
[\[190b.2\]]tu sbyor ba gnyis gsungs te/_bsad pa la ni kha dog gnag_/rengs pa la ni ser por shes/_/zhes pa la sogs pa'i bsad pa la/_sku mdog nag por bsgom par bya'o/_/rengs pa la ni ser por bsgom par bya'o/_/'dir bsgom pa'i rim pa ni rnal 'byor pas kha lhor phyogs te/_rang nyid
[\[190b.3\]]mi bskyod pa bzhin du sku mdog nag po mi bskyod pas dbu brgyan pa/_sngon du gsungs pa'i phyag mtshan la sogs pa dang ldan pa'i rigs kyi 'jig rten dbang phyug gi skur bsgom par bya'o/_/phyi nas bsgrub bya yang yaM yig yongs su gyur pa las du ba'i mdog gzhu'i dbyibs can rlung gi dkyil
[\[190b.4\]]'khor la gnas pa'i raM yig yongs su gyur pa las me'i dkyil 'khor gru gsum dmar po la gnas par bsam par bya'o/_/rang gi snying ga'i pad+ma'i ze 'brul zla ba'i dkyil 'khor la gnas pa'i hrIHhU~X dz+dzaHzhes pa'i yi ge gsum gyi sngags kyi bdag nyid kyi lcags kyus bsgrub bya'i lus
[\[190b.5\]]ngag yid gsum gyi snang ba blangs ste/_de'i nang du song nas yi dam gyi lha dang ye shes sems dpa' la gsol ba gdab par bya'o/_/nam mkha'i mthil du byon pa'i de bzhin gshegs pa rnams la yang gsol ba btab nas/_de rnams kyi mdun du sdig pa bshags par bya ste/_'di ni
[\[190b.6\]]dkon mchog gsum la gnod par byed pa'i sems kyis dmyal ba la sogs par 'gro bar 'gyur ba las bzlog pa'i phyir/_de bzhin du smon lam gdab ste de lta bu'i ngo bo'i nyid kyis snying rje bskyed par bya'o/_/de'i phyir yang /_snying rje dman pas 'grub mi 'gyur/_/zhes so/_/de nas sngon du gnang ba
[\[190b.7\]]thob nas ye shes sems dpa'i de bzhin gshegs pa'i gti mug rdo rje la sogs pa'i lha rnams rang rang gi 'khor lo la sogs pa'i phyag mtshan dang ldan pas bsgrub bya'i lus mar nag gis byugs pa lta bu rab tu g.yo ba las bsrung ba la sogs 'thon par bsam mo/_/ji srid bsgrub bya'i
[\[191a\]]
[\[191a.1\]]sbyor ba yang dag par sbyor bar byed par 'gyur te/_phyi nas bsgrub bya'i blo dang shes pa mar me g.yo ba med bzhin du bsam mo/_/mkha' pad zla ba'i steng du hU~M yig las skyes pa'i lcags kyu yongs su gyur pa las de nyid du de'i blo dang shes pa rigs kyi 'jig rten dbang phyug
[\[191a.2\]]sku mdog nag por gyur nas rlung gis bskyod nas bde ba can gyi 'jig rten gyi khams su 'das nas de bzhin gshegs pa rnams rgyal tshab tu dbang bskur bar bsam par bya'o/_/'di ni man ngag gi rim pa'o/_/de bzhin du byas na sdig par mi 'gyur te/_snying rje sngon du 'gro ba'i phyir ro/_/_
[\[191a.3\]]gzhan du na sdig par 'gyur ro/_/'di ni gsad pa'i rab tu sbyor ba'o/_/rengs pa la ni ser por shes/_/zhes pa ni mdor bstan pa ste/_rgyas par bshad pa ni tshigs su bcad pa gzhan gyis bshad de/_rengs par bya ba ser po nyid las gtso bor phyir rgol ba'i ngag rengs par byed pa'i las
[\[191a.4\]]su brjod do/_/lug gi steng zhes pa la sogs pa'i lug ni dud 'gro ste/_rnal 'byor pas steng du zhon pa'o/_/rnal 'byor pas de bzhin du bsgom par bya'o/_/yang na bsgrub bya'i steng du lug gis zhon pa bzhin du yang dag pas gnas pa'o/_/rkan gyi bar du rnam phug nas/_/zhes pa ni
[\[191a.5\]]rigs kyi 'jig rten dbang phyug ser por bsgoms shing lug gi steng du gnas nas lcags kyus/_bsgrub bya'i rkan phug nas zhes pa ni de'i phyir thams cad bsgrub bya la nye bar mtshon pa ste/_srid pa gsum du gang gnas pa/_/zhes pa ni thams cad rmongs par byed pa'o/_/'di ni
[\[191a.6\]]rengs pa'i rab tu sbyor ba'o/_/gzhan dag smos pas ci zhig bya/_/don mang tshig ni rab 'dus pa/_/zhes pa ni don mang po tshig nyung shas la 'dus pa zhes pa'i don no/_/'jig rten gsum du gang gnas pa'i/_/las rnams yon tan brgyad ldan pa'i/_/de la yon tan brgyad ni yang
[\[191a.7\]]dag pa'i lta ba dang /_'tsho ba dang /_stsol ba dang /_dran pa dang /_ting nge 'dzin dang /_ngag dang /_las kyi mtha' dang /_yang dag pa'i rtog pa zhes pa rnams te/_'dir 'phags pa'i lam yan lag brgyad po zhi ba zhes so/_/yon tan brgyad dang ldan pa ni gzhan yang gsungs pa dang ma
[\[191b\]]
[\[191b.1\]]gsungs pa'i lam rnams rgyud gzhan rnams las nye bar spyod pa ste/_rgyud gzhan rnams su ji ltar nye bar spyod pa'i rab tu sbyor ba'i las rnams gal te rang bzhin bsam gtan sbyor ba yis te/_cho ga ji lta ba bzhin byas pas 'dir 'grub par 'gyur bar the tshom med do/_/gang zhig lha ni nam
[\[191b.2\]]mkha' mtshungs/_/zhes pa la sogs pa'i dngos po las re zhig bcom ldan 'das nam mkha' dang mtshungs pa'o/_/kha dog dbye bas/_slar yang gzhan du tha dad pas/_/'jig rten gsum na gang spyod pa'i/_/las rnams thams cad bya ba'o/_/skal bzang byed pa'i zhes bya ba la sogs pa
[\[191b.3\]]ni 'dir re zhig yi ge gsum gyi rang bzhin rigs kyi 'jig rten dbang phyug gi ngo bo'i sngags kyis skal ba bzang po can du 'gyur ro/_/'dod pa'i gzhan dbang bsgrub bya'i snying ga'i chu skyes dbus su son pa'o/_/de'i phyir bsgrub bya'i snying ga'i chu skyes sbyor bas 'dir rang nyid rigs kyi 'jig
[\[191b.4\]]rten dbang phyug gi rang bzhin ye shes sems dpa'i ngo bor 'dod pas gzir te/_bsgrub bya'i snying ga'i chu skyes la rab tu zhugs pa'i sbyor bas dbang po la sogs pa yang dag par bsgrub par byed do zhes pa'i don no/_/de ni de kho na nyid kyi cho gas gsang sngags kyi mgon po gang du gnas pa zhes
[\[191b.5\]]gsungs te/_yi ge gsum dang [(]gcas [,]bcas [)]pa zhes pa la sogs 'dir sngags ni yi ge gsum dang bcas pa ste/_yi ge gsum gyi rang bzhin zhes pa'i don no/_/lha ni de lta bu kri Da yaM zhes pa'i khams las rtsa'i 'khor lo thams cad du thig le'i gzugs nyid kyis rnam par rol pa'o/_/_
[\[191b.6\]]steng du 'gro ba gsum ni thugs dang gsung dang sku'i 'khor lo rnams su des ro gcig tu gyur pa ni steng du 'gro ba'o/_/de dang ldan pa ni bcas pa zhes pa'i don no/_/yang na rlung gi de nyid kyi rim pa gzhug pa dang gnas dbyung ba'i ngo bo nyin mtshan du bzlas pa ni steng du 'gro ba gsum ldan pa'o/_/_
[\[191b.7\]]de ltar yang rlung ni/_oM yig gis ni rab tu gzhug_/AHyig sngags kyi dbus gnas des/_/hUM yig sngags kyis dbyung byas nas/_/bzlas bya mchu dang rkan sbyor min/_/zhes so/_las gsum byed pa ni de kho na nyid gsum mngon sum du byed pa'i mtshan nyid ni las byed pa ste/_rtag
[\[192a\]]
[\[192a.1\]]tu rgyun mi 'chad pa nyid do/_/rnal 'byor ma rnams zhal la gnas ni bde ba'i bdag nyid thig le de nyid la rab tu 'jug par byed pa'i phyir ro/_/de'i phyir rnal 'byor ma rnams kyi zhal ni chos 'byung gi bdag nyid du gnas so/_/de bzhin du dpal bde mchog gi rgyud las kyang
[\[192a.2\]]gsungs te/_rnal 'byor ma rnams kun rdzob spyod/_/mkhas pa yi ni mchod par 'os/_/rang nyid yang dag mdun phyogs nas/_/rnal 'byor pa yis nor kun dbul/_/zhes so/_/yang na rnal 'byor ni 'jig rten las 'das pa'i ting nge 'dzin thob ste/_gang rang gi bde ba la zhugs pa de
[\[192a.3\]]rtsa sum cu rtsa gnyis po de rnams kyi zhal la gnas pa ste/_mtha' gnyis kyi rtse mor gnas shing rig pa brtan par gyur pa'o/_/de bzhin du yang rnal 'byor ma ni de rnams rtsa sum cu rtsa gnyis rnams spyi bo las skyes par shes par bya ste/_de rnams yang dag par bskul bas ye shes ni
[\[192a.4\]]mchog tu dga' ba'i ngo bo nyid do/_/rnam pa gsum ni 'gugs par byed/_/ces pa la sogs pa ni rnal 'byor pas gang gi tshe thig le'i rnal 'byor la goms par byas pas/_de'i tshe lhan cig skyes pa'i dga' ba'i rang bzhin thig le'o/_/mdzes pa ni yang dag par rdzogs pa'i byang chub thob pa'i
[\[192a.5\]]phyir ro/_/pad+ma zung dang ldan pa ni sprul pa dang bde ba chen po'i pad+mar gyur pa ste/_'gro ba dang 'ong ba'i tshul nyid kyis so/_/de lta bu'i rnam pas rnam pa gsum 'gugs par byed de/_rnam gsum gyur pa'i dbang las de g.yo bar 'gyur ba ni bde ba chen po'i 'khor lo las 'dzag pa'o/_/de'i rjes su
[\[192a.6\]]'dzag par gyur pa ni snying ga'i 'khor lor babs pa'o/_/de'i rjes su mi 'dzag par gyur pa ni sprul pa'i 'khor lor gyur pa'o/_/de'i tshe dbu mar mar me g.yo ba med pa bzhin du gnas par 'gyur ro/_/de bzhin du rnal 'byor pas kyang rtag tu sbyor ba ni rnam pa de lta bus rtag tu gcig tu gnas
[\[192a.7\]]pa ste/_/rtag tu rgyun mi 'chad pa'o/_/mar me rlung gis ma bskyod pa bzhin du rab tu gnas pa thob par 'gyur ro zhes pa'i don no/_/sngon gsungs zhes pa la sogs pa ni sngon du bshad pa'i lha'i lha dbang po'i ngo bor sgrub pa po skya rengs dmar po dang mtshungs pa'i 'od du bsgom mo/_/thabs
[\[192b\]]
[\[192b.1\]]shes rab gnyis rnam par dag pas mtshan mo phyed kyi dus su ste/_srid pa dang mya ngan las 'das pa dag gi dbus su gnas pa'o/_/de lta bu'i rnal 'byor ni sngon du gsungs pa'o/_/yang na e yig dang waM yig gi mtshan nyid rnal 'byor yang dag par spyod pa'o/_/da ni dkon mchog gsum la
[\[192b.2\]]gnod pa byed pa rnams/_de'i gzugs 'dzin de zhes pa la sogs pas slar bshad de/_sngon du gsungs pa'i bcom ldan 'das sku mdog nag po'i rang bzhin du sgrub pa po'i lus 'dzin pa'o/_/de lta bu'i cho gas sgrub pa po gang gis de bzhin lha ni bcom ldan 'das te zhags pa lcags kyu 'dzin
[\[192b.3\]]pas bsgrub bya'i lus la spyod par byed pa ni yang dag par blang bar bya zhes pa'i don no/_/'dir bcom ldan 'das gang zhags pa dang lcags kyu 'dzin pa nyid kyi 'od zer chen po nyid kyis so/_/de bla ma'i zhal la rnam par gnas ni bla ma'i zhal las blang bar bya zhes pa'i don no/_/'dir gsungs
[\[192b.4\]]pa ni sngon du gsungs pa'i zhags pas bcings pa la sogs pa dang /_lcags kyus kyang gang dgug pa ste/_de bla ma'i zhal las rtogs par bya'o zhes pa'i don do/_/de bsgrub bya'i lus la gzhan ci 'dra na zhags pas yang dag par bkug cing lcags kyus bsnun pas/_gzhan yang
[\[192b.5\]]rnam par myos pa ni rnam par 'khrugs pas zhes pa'i don no/_/'jigs pa dang bcas pa'i phyir lus dmar ni lus dmar por gyur te/_yang nas yang du brgyal bar 'gyur te sgo dgu rnams su bsnun pas khrag mang du 'bab pa zhes pa'i don no/_/de bzhin du sngon du mdor bstan pa'i
[\[192b.6\]]rjes su 'brang nas 'di ni rgyas par bshad pa'i rim pa ste/_dkon mchog gsum la gnod par byed pa gsad pa'i rim pa'o/_/gzhan du bshad pa'i gsad pa'i rim pa ni bsgrub bya'i lus las byang chub kyi sems yang dag par len par byed pa ste/_zhags pas 'gugs pa
[\[192b.7\]]dang ldan pa'i lte ba'i 'khor lo la gnas pa'i aM yig yongs su gyur pa las gtum mo 'bar ba'i gzugs ni zhags pas 'gugs pa ste/_/steng du song nas bde ba chen po'i 'khor lor gnas pa'i mgo thur du bstan pa'i haM yig gi gzugs lcags kyus bsnun pa'o/_/rnam
[\[193a\]]
[\[193a.1\]]par myos pa'i zhes pa ni rang gi gnas nas 'bab pa ste/_bde ba chen po'i 'khor lo las zhes pa'i don no/_/lus dmar ni lhan cig skyes pa'i dga' ba'i ngo bo nyid do/_/yang dang yang du brgyal ba ni 'khor lo las 'khor lo'i mthar 'bab pa'o/_/khrag 'bab pa
[\[193a.2\]]ni bde ba chen po dpag tu med pa'o/_/sgo dgu rnams su bsnun pa ni chos kyi 'khor lor gyur pa'i lha mo bzhi dang de bzhin gshegs pa lnga'i rigs sgor bsnun pas sprul pa'i 'khor lo'i nang du 'bab pa'o/_/'dir yang byang chub sems kyi thig le mi lhung zhing steng du 'dren par byed pa'i mtshan
[\[193a.3\]]nyid yin pa ni gzi brjid chen po'o/_/sngon du gsungs pa'i zhags pa lcags kyus 'dzin pa dag gis de thams cad la gzi brjid chen po nyid do/_/bla ma'i zhal la gnas ni snying ga'i 'khor lo dang sprul pa'i 'khor lo ste/_'khor lo gnyis kyi bar du gnas pa zhes pa'i don no/_/da ni
[\[193a.4\]]sngags kyis phan par byed pa srog bzhin bsrung bar bya ba tshigs su bcad pa drug gis gsungs te/_sgrib pa dang bral mtshungs pa'o/_/zhes bya ba la sogs pa ni sgrub pa pos dang por re zhig sgrib pa dang bral mtshungs pa ni sgrib pa las des par grol ba'o/_/rang lus rnam par blta bar bya ba ni de
[\[193a.5\]]rang lus la blta bar bya ste/_de la/_sgrib pa dang bral mtshungs pa'o/_/lus kyi dbus su rab tu bzhengs pa'i sngags ni hrIHyig dmar po zhes te de nyid dang po'i yi ge'i rang bzhin yi ge'i dbang por shes par bya'o/_/de bzhin du 'bar zhing 'babs pa'i dbyibs ni mar me 'bar ba dang /_me lta
[\[193a.6\]]bus zhes pa'i don no/_/gzhan yang kha dog dmar po ni pad+ma'i gzugs 'dzin pa'o/_/rang gi zhal gyi nang nas 'thon te kha'i sgor rol ni bsgrub bya'i sgo ste bsgrub bya'i kha'i sgo ru zhes pa'i don no/_/de la mngon 'dod rol pa ste bsgrub bya'i kha'i sgor yongs su 'khor ba zhes pa'i don no/_/phyi
[\[193a.7\]]nas de nyid yi ge rnams bsgrub bya'i khar thim nas ji srid bsgrub bya'i snying ga'i ru skyes la thim par bsam par bya'o/_/phyi nas de'i mthar snying gar cung zad gnas pa thams cad de'i mthar zhes pa ni dang po'i yi ge'i mthar ni hUM yig go/_/de nyid kyi gzugs kyis de yang rab tu zhugs
[\[193b\]]
[\[193b.1\]]te bsgrub bya'i snying gar gang cung zad gnas pa thams cad phrogs te/_de yang mer mer po'i rang bzhin dkar dmar gyi rang bzhin sgrol ma'i gzugs ga pur gyi rnam pa de nyid de/_yid 'phrog pa thams cad des yi ge blang bar bya ba len pa zhes pa'i don no/_/phyi nas gang bsgrub bya'i lus stong par bya ste/_
[\[193b.2\]]de'i tshe dz+dzaH zhes pa'i gsum pa'i yi ges rlung gis lo ma g.yo ba ltar byas te/_rang gi khyim ni rang gi lus la thim nas lus bsgrub bya'i lus dang ngo bo gcig tu gyur par bsgom par bya'o/_/de lta bu'i rnam pa 'dis lha'i lha ni bcom ldan 'das rigs kyi 'jig rten dbang phyug zhag bdun du bsgrub par
[\[193b.3\]]byas pas de'i nor dang bcas pa'i skye bo thams cad kyis bran byed par 'gyur ro/_/'tsho ba dang ni nor gyis kyang /_/sa steng 'jig rten slar ci smos/_/'grub 'gyur 'di la the tshom med/_/de bzhin the tshom med pa zhes pa'i don no/_/da ni 'di'i sngags kyi dbang du bya ba'i yul gyi rnam par dbye ba tshigs
[\[193b.4\]]su bcad pa gnyis kyis gsungs so/_/rang dbang med rnams zhes pa la sogs pa'i 'dir sngags kyi dbang po ni rgyal po ste/_sgrub pa pos 'dir rang dbang med pa ni gzhan gyis gzung ba'i bud med la rab tu sbyar bar mi bya'o/_/rgyal srid sgrub pa mchog ni nges pa ste/_/'dir sngags kyi rgyal po
[\[193b.5\]]bzlas par bya'o zhes pa'i don no/_/sgrub pa po gang gis slar yang gzhan du ste gzhan gyis bdag tu bzung ba'i bud med sgrub pa ni 'dod pa la longs spyod cing 'dod pa la chags pa ste/_des de bzhin du dbang byas pas lhung bar 'gyur te sdig par 'gyur ro zhes pa'i don no/_/rgyu gang gi phyir na de
[\[193b.6\]]gzhan gyis yongs su bzung ba'i bud med bsgrubs na 'ong mi nus pa'i phyir de'i skad cig la 'chi bar 'gyur te de ma mthong ba'i phyir ro/_/gal te lha'i bu mo yin yang 'dir the tshom med do zhes pa ni lha'i bu mo yang nges par 'ong bar 'gyur ro zhes pa'i don no/_/rigs kyi 'jig rten mgon po'i
[\[193b.7\]]lnga bcu pa las lha'i de kho na nyid rim par phye ba ste gsum pa'o//_//yang dag srung zhes pa la sogs pa ni de rnal 'byor pas dam tshig spyod pa dman pas 'dren pa'i sngags nyid bzlas par bya'o/_/sba zhing srog bzhin bsrung bar bya ste/_'dir sngags ni 'jig rten dbang phyug gi snying po'o/_/_
[\[194a\]]
[\[194a.1\]]mchog ni phul du byung ba'o/_/gcig pu grogs dang bral byas te/_/zhes pa la sogs bzhi rnal 'byor pas gang gi tshe sngags zlos par byed pa de'i tshe gcig pu ni gnas kyi don thams cad la chags pa spangs pa'o/_/'bum dang ldan ni 'bum phrag gsum gyi grangs kyi sngags
[\[194a.2\]]bzlas par bya'o/_/de yang 'khor lo gsum ste sku gsung thugs kyi mtshan nyid do/_/bde gshegs mngon sum zhes pa ni sku gsung thugs mngon sum du byed par 'gyur ro zhes pa'i don no/_/da ni sngags bzlas pa'i 'bras bu'i bdag nyid chen por gsungs te/_'jig rten thams cad 'byin pa dang /_/zhes pa
[\[194a.3\]]la sogs pa ni gang sngon du gsungs pa'i chos gsang sngags bzlas pa dang ldan pa'i rnal 'byor pa des 'jig rten thams cad skad cig tsam la de bzhin du 'byin par byed pa dang skad cig tsam la de bzhin du sdud par byed de/_yang nas yang du 'byin pa dang sdud par byed pa'i nus pa dang ldan pa zhes pa'i
[\[194a.4\]]don no/_/nam mkha'i go 'phang 'gro zhes pa ni nam mkha' la 'gro bar byed pa ni phyag na rdo rje la sogs pa ste rdzu 'phrul dang ldan pa'o/_/de rnams kyi go 'phang ni de dag gi gnas su 'gro ba ste sgrib pa dang bral ba'i gnas su 'gro ba zhes bya ba'i don te/_/dran pas 'di la the tshom med pa'o/_/da ni pha rol gyi grong
[\[194a.5\]]du 'jug pa bshad par bya ste/_sems dang sems med sbyor ba zhes pa la sogs pa ni sems ni rnal 'byor pa'i shes pa'o/_/lus skyes ni lus las skyes pa'i 'byung ba chen por gyur pa rnams 'jug par byed pa'o/_/gang la sems med pa ni ro'i lus so/_/sbyor ba ni 'jug pa'o/_/sems ni
[\[194a.6\]]rnal 'byor pa'i shes pa sems med pa'i ro'i lus la yang dag par thim pa'o/_/lus skyes mang po rnams la rab tu zhugs nas sems ni sems las nges par mthong ste/_ro'i lus la sems de bzhin du 'dir sems dang bcas pa ste/_nges par mthong ba ni ro de la nges par mthong bar 'gyur
[\[194a.7\]]ro zhes pa'i don no/_/'dir tshogs pa'i don ni sems can thams cad kyi srog gi gzugs sems kyi rten du gyur pa de nyid rim pas pha rol gyi grong la 'jug pa'i dus su rnal 'byor pas steng du blang bar bya ste/_ji srid lte ba'i 'og nas de yang steng du mgrin pa'i phyogs kyi mthar thug pa bkang nas
[\[194b\]]
[\[194b.1\]]sna'i bug nas 'thon te ro mnyam pa'i lus la yang dag par zhugs par bya'o/_/ji srid ro'i lus g.yo ba ste/_sbal pa bzhin du'o/_/ci'i phyir yang rab tu g.yo ba na slar yang de las ro'i lus la myur du srog tshur dgug par bya'o/_/de bzhin du pha rol gyi grong du 'jug pa la goms par bya'o//_//_
[\[194b.2\]]da ni sngags kyi bdag nyid kyi che ba bshad par bya ste/_nad bcas zhes bya ba la sogs pa ni nad dang ldan pa'o/_/nad med ni nad las nges par grol bar byed pa'o/_/de bzhin du nad med pa yang bde ba dang bcas par byed do/_/de bzhin du sngags kyi rgyal po'i dbang pos byed de/_zhags pa lcags
[\[194b.3\]]kyus 'dzin pa zhes pa 'di'i zhags pa lcags kyus 'dzin pa'i tshig brling pa ni sngon bshad zin to/_/gzhan du zhes pa la sogs pa ni rang bzhin gyi sbyor ba sngon du gsungs pa'i cho ga ma yin pa gang gi las kyi rjes su 'brangs nas sgrub pa de ni gzhan du ste byis pa rmongs pas zla ba 'dzin par 'dod
[\[194b.4\]]pa dang 'dra'o/_/gsum gsum zhes bya ba la sogs pa ni sgrub pa po gang gis 'jig rten mgon po'i sku gsum gsum du rig pa ste/_gsum ni rnam pa gsum ste/_de las de nyid gsum ni sngags kyi de nyid dang /_bdag gi de nyid dang /_lha'i de nyid do/_/gzhan yang gsum ni sku gsum ste/_chos
[\[194b.5\]]dang /_/longs spyod rdzogs pa dang /_sprul pa'i sku'o/_/gzhan yang sku gsum gsum ni yi ge rnam pa gsum mo/_/de bzhin du gsum gsum du rig par bya'o/_/gnas skabs gsum ni zhi ba dang /_gnyis su med pa dang /_lam rnam par sbyang ba'i ye shes kyi skabs so/_/de bzhin du sku gsum dang
[\[194b.6\]]gnas skabs gsum ni 'jig rten mgon po'i go 'phang ste/_'jig rten mgon po'i rang bzhin du sgrub pa po gang gis shes pa des nges par 'jig rten mgon po'i go 'phang du 'gro'o zhes pa'i don no/_/'di ni rigs kyi 'jig rten mgon po'i lnga bcu pa'i 'grel pa mdor bsdus pa ste/_kha
[\[194b.7\]]che'i paN+Di ta dri med dpal bzang po'i zhal snga nas mdzad pa rdzogs so//_//dpal sa skya'i gtsug lag khang du mi chen lha rje me ga ling gis zhus shing /_yar lungs pa shud ke grags pa rgyal mtshan gyis bsgyur ba'o//_//_
[\[195a\]]
[\[195a.1\]{D2135}]#/_/ku la lo ka nA tha'i byin rlabs dang rjes gnang bya ba'i rim pa bzhugs//_@##/_/'jig rten dbang phyug la phyag 'tshal lo/_/rigs kyi 'jig rten dbang phyug bsgom pa'i rim pa ni/_gnas dben par stan bde ba la sems dpa'i skyil krung ngam ji ltar bde bas
[\[195a.2\]]'dug la/_skyabs su 'gro ba dang /_sdug bsngal ba du mas gdungs pa'i sems can 'di rnams kyi don du/_bdag gis rigs kyi 'jig rten dbang phyug sgrub snyam du byang chub kyi sems bskyed pa sngon du 'gro bas/_rang gi snying gar paM las pad+ma dmar po'i lte bar a las zla ba'i dkyil 'khor gyi steng
[\[195a.3\]]du/_/yi ge hrIH'od zer 'phro ba dang bcas pa bsam/_de las 'od zer lus kyi nang kun du 'phros pas/_lus mi gtsang ba'i rdzas sum cu rtsa gnyis kyis gang ba snying po med par bsam pa lus rjes su dran pa dang /_de la brten pa'i sems gzung 'dzin sna tshogs su snang ba ngo bos ma grub par
[\[195a.4\]]bsams pa sems rjes su dran pa dang /_de dag las byung ba'i tshor ba bde sdug btang snyoms kyis bsdus pa rnams rang bzhin gyis ma grub par bsam pa tshor ba rjes su dran pa dang /_de rnams kyis chos rang bzhin gyis spros pa'i mtha' dang bral bar bsam pa chos rjes su dran pa rnams bsgom/_
[\[195a.5\]]de'i rjes su 'od zer rnams ba spu'i bu gnas phyogs kun du 'phros pas/_mdun gyi nam mkhar rigs kyi 'jig rten dbang phyug sangs rgyas dang byang chub sems dpa'i tshogs dang bcas pa spyan drangs/_de la yid kyis phyag bya/_rang gi snying ga'i sa bon las 'phros pa'i mchod pa'i lha mo rnams kyis
[\[195a.6\]]mchod/_de nas/_/dkon mchog gsum la bdag skyabs mchi/_/sdig pa thams cad so sor bshags/_/'gro ba'i dge la rjes yi rang /_/sangs rgyas byang chub yid kyis gzung /_/zhes don dran bzhin pas brjod/_/de nas sems can thams cad la byams pa dang /_snying rje dang dga' ba dang btang
[\[195a.7\]]snyoms te/_tshangs pa'i gnas bzhi bsgom/_de'i rjes su thugs ka'i sa bon las 'od zer 'phros pas mchod bya'i yul rnams dang snod bcud kyis bsdus pa rnams dang /_rang gi lus kyang sa bon la thim par bsam/_/de nas sa bon yang nam mkha' la 'ja' yal ba bzhin du bsams la/_
[\[195b\]]
[\[195b.1\]]oM shU n+ya tA dz+nyA na badzra swa b+hA wa a haM/_zhes rigs drug gi nga rgyal bya/_de nas paM las pad+ma'i dkyil 'khor gyi steng du hUM las khro bo'i rdo rje gdengs pa kha dog nag po lte ba la hUM gis mtshan par bsam/_de las 'od zer dbang po dang gshin rje la sogs pa'i phyogs su kun du 'phros pas bdud dang bgegs la sogs pa
[\[195b.2\]]tshar bcad nas/_slar 'dus rdo rje'i sa gzhir ba dra ba gur bla re ye shes kyi me 'bar ba dang bcas par gyur par bsam/_de'i nang du hUM yongs su gyur pa las byung ba'i chos kyi 'byung gnas phyi dkar la nang dmar pa gdengs ka gyen du phyogs pa bsgom/_/de'i nang du paM las pad+ma dmar po'i lte bar a las zla ba'i
[\[195b.3\]]dkyil 'khor dkar po'i steng du hrIHlas byung ba lcags kyu dmar po'i 'od zer 'phro ba dang bcas pa'i hrIHyig gis mtshan pa bsam/_de yongs su gyur pa las rigs kyi 'jig rten dbang phyug yum dang bcas pa gnyis ka'ang sku mdog dmar po zhal gcig phyag bzhi pa spyan gsum pa/_phyag
[\[195b.4\]]g.yas kyi dang po lcags kyu/_gnyis pa rin po che dang mchog sbyin/_g.yon gyi dang po na zhags pa dang bcas pas 'khyud pa/_gnyis pa na pad+ma dmar po 'dzin pa/_mu tig dang nor bu'i tshogs kyis brgyan pa/_'od dpag tu med pa'i cod pan can sems dpa'i skyil krung gis bzhugs pa/_shin tu
[\[195b.5\]]dgyes pa'i nyams dang ldan pa bsgom/_de nas thugs ka'i sa bon las 'od 'phros pas/_rigs kyi 'jig rten dbang phyug mdun gyi nam mkhar spyan drang /_mchod pa rnams kyis mchod/_dzaHhU~M baM hoHzhes pas rang gi lus dang gnyis su med par bstim slar yang thugs kar yi ge gsum gyi sngags
[\[195b.6\]]bsam/_de dag las 'od zer 'phros pas/_dbang gi lha spyan drangs mchod pas mchod/_oM sarba ta thA ga ta a b+hi Shiny+tsa tu mAM zhes dbang bskur bar gsol ba gdab/_de bzhin gshegs pa de rnams kyis ye shes kyi chus gang ba'i bum pas dbang bskur bar bsams la/_lha'i sku la dmigs
[\[195b.7\]]pa'i bsam gtan bya/_de las skyon sngags kyi bzlas pa ni thugs ka nas/_hrIHhUM dzaHzhes pa'i sngags kyi phreng ba zhal nas 'thon/_yum gyi zhal du zhugs mkha' dang gsang ba'i rim pa bzhin brgyud nas thugs kar thim zhing 'khor ba la dmigs nas sems gzhan du ma 'phro bar bzlas par
[\[196a\]]
[\[196a.1\]]bya/_/thun mtshams su mchod pa dang gtor ma btang zhing /_gnas skabs thams cad du lha'i nga rgyal dang mi 'bral bar bya/_rdzogs pa'i rim pa bsgom pa ni/_/lnga bcu pa dang /_de nyid kyi don grub ma hi mas blangs pa'i sgrub thabs las 'byung ba bzhin nyams su blang bar bya'o//_//_
[\[196a.2\]]de ltar na ring por mi thogs par 'jig rten dbang phyug gi skur 'gyur ro/_/rigs kyi 'jig rten dbang phyug bsgom pa'i rim pa paN+Di ta chen po bi ma la shrI'i zhal snga nas 'byung ba bzhin bris pa 'di rdzogs so//_//[{D2136}]@##/_/ku la lo ka nA thA ya/_'phags pa spyan ras gzigs rigs kyi 'jig
[\[196a.3\]]rten mgon po'i rjes gnang gi cho ga ni/_gnas dben par maN+Dal 'dab ma brgyad byas la/_de'i dbus su mtshan nyid dang ldan pa'i bum pa bshams la gzhan yang ji ltar 'byor pa'i yo byad sta gon byas nas slob dpon bdag nyid kyis rnal 'byor rnams rdzogs par bsgom ste/_sngags ci rigs par
[\[196a.4\]]bzlas la/_de'i rjes la bum pa cho ga bzhin du lhar bskyed la/_mchod bstod bzlas pa rnams rdzogs par bya'o/_/de nas slob ma khrus byas nas/_phyag dang maN+Dal phul nas/_de nas dga' chen khyod bdag ston pa ste/_/zhes pa la sogs pas gsol ba btab nas/_bu tshur theg pa chen po zhes pa la
[\[196a.5\]]sogs pa'i sngags kyis theg pa la spro ba bskyed nas/_dkon mchog gsum la bdag skyabs mchi/_/zhes pa la sogs pa sdig pa bshags pa dang /_ji ltar dus gsum mgon po rnams/_/zhes pa la sogs pas rigs lnga'i khyad par gyi sdom pa sbyin pa dang /_de rnams mi nyams par bya ba'i
[\[196a.6\]]phyir/_phan yon dang /_nyes dmigs dang /_mna'i chu dang /_rdo rje slob dpon gyi bka' mnyan pa'i sgo nas dam la gzhag_/sgrub pa'i thabs ltar slob ma lhar bskyed la/_oM AHhU~M gis sku gsung thugs byin gyis brlabs ye shes pa gzhug pa dang /_bum pa'i chus dbang bskur ba rnams byas nas/_
[\[196a.7\]]gsang sngags 'bru gsum snyan nas brgyud/_/bka' drin gyi lan mchod pa dang /_/bsnyen bkur tshul bzhin du byed du gzhug_/dge ba'i rtsa ba rdzogs pa'i byang chub tu bsngo'o/_/slob mas bla ma la yon phul te/_tsA ru'i bza' ba la longs spyad/_lhag ma'i bar rdzogs pa dang /_bsngo ba dang /_bzod gsol
[\[196b\]]
[\[196b.1\]]dang /_/gshegs su gsol ba rnams cho ga bzhin bya'o/_/de nas las kyi rjes mi mngon par bsdus te/_bdag nyid spyod lam gyi rnal 'byor gyis gnas par bya'o/_/ku la lo ka nA thA'i byin rlabs dang rjes gnang bya ba'i rim pa kha che'i paN+Di ta bi ma la shrI'i zhal snga nas bris pa rdzogs so//_//_
[\[196b.2\]]sangs rgyas lnga yi rnam dag pa'i/_/ma rig bsal ba'i rim pa las/_/dbang bskur byed pa'i rim pa yis/_/ye shes lnga ni thob par 'gyur/_/zhes rdo rje phreng ba las gsungs pas/_/ma rig pa lnga bsal nas rig pa ye shes lnga rtogs par byed pas na rig pa'i dbang ngo /_/lo tsA ba blo brten gyis bsgyur ba'o//_//_
[\[196b.3\]{D2137}]@##/_/rgya gar skad du/_ku la lo ki shwa ra sA d+ha naM/_bod skad du/_rigs kyi 'jig rten dbang phyug sgrub pa'i thabs/_/de nas bdag gis bshad par bya/_/rigs 'jig dbang phyug sgrub pa'i thabs/_/gsang sngags rigs kyi rim pa ni/_/bla ma'i zhal las rjes su thob/_/mtshan mo tha
[\[196b.4\]]ma'i brgyad cha lus/_/thugs rje'i bdag nyid langs nas ni/_/'jam pa'i gdan la rnal 'byor bas/_/skyil krung bcas la 'dug par bya/_/bdud rtsi lnga ni blangs nas su/_/thod par rtog med sems kyis gzhag_/shes rab can gyis me rlung ste/_/dag dang khol dang 'bar bar bya/_/rnal 'byor
[\[196b.5\]]skyes phyir phyi dang ni/_/nang gi gzugs ni dag par bya/_/de rjes thugs kar pad+ma dang /_/nyi ma'i dbus su hrIHbsgom bya/_/khams gsum ma lus khyab pa yi/_/'gro ba'i 'od zer rab dgrol gyis/_/bla mas sangs rgyas 'jig rten mgon/_/spyan drangs nas ni mchod par bya/_/de rjes rang bzhin stong
[\[196b.6\]]pa nyid/_/sems ni cung zad nam mkha'o/_/de las langs nas phyogs bcur yang /_/khro bo bcu ni bsgom par bya/_/dpag tshad bye snyed tshad du ni/_/rdo rje'i dkyil 'khor bsgom par bya/_/de yi dkyil du rang gi lus/_/khru bzhi po ni mnyam pa po/_/ka ba brgyad ldan sgo bzhi pa/_/thar pa yi ni grong mchog
[\[196b.7\]]ltos/_/de dbus chos kyi pad+ma la/_/'char kha nyi ma'i steng du ni/_/shes rab thabs kyi yi ge las/_/mchog gi pad+ma mdzes pa skyes/_/'phros shing 'dus par gyur pa las/_/rnam pa lnga ni bsgom par bya/_/de gyur pa las bdag nyid ni/_/rigs 'jig dbang phyug khyab bdag ni/_/'char kha nyi ma
[\[197a\]]
[\[197a.1\]]brgya yi 'od/_/zhal gcig ral pa 'chang ba po/_/cung zad mche gtsigs mi bzad pa/_/pad+ma gar dbang dpral bar brgyan/_/zla ba nyi ma me yi spyan/_/de yi dkyil du rang gi lus/_/khru bzhi po ni mnyam pa po/_/phyag bzhi par ni blta bar bya/_/rdo rje skyil krung gis gnas pa/_/_
[\[197a.2\]]sgeg pa'i nyams kyis yongs gang ba/_/g.yas pa mchog sbyin lcags kyu dang /_/g.yon pa pad+ma zhags pa 'dzin/_/dpa' bo phyag rgya drug gis brgyan/_/pad+ma'i phreng ba'i do shal can/_/de yi thugs kar bsgom bya ba/_/hrIM gi yi ge dmar po las/_/'phros shing 'dus par gyur pa las/_/ye
[\[197a.3\]]shes 'khor lo gzhug par bya/_/de nas bde gshegs dngos grub kun/_/ster la dbang bskur mdzad par gsol/_/rlung gi sngags kyi phreng ba'o/_/'jug pa gnas pa 'byung ba'o/_/ha cang myur bul ma yin pas/_/yi ge yi ge 'brel bar bya/_/sngags kyi bzlas pa 'bum phrag gcig_/sum
[\[197a.4\]]cu rtsa gsum pa blang bya/_/ra ni 'og tu gdan du bya/_/bzhi pa sbyar bar brtan pa la/_/thig le zla tshes 'brel ba'o/_/uSh+ma Na yi bzhi pa zung /_/drug pa gdan du ldan pa'o/_/stong pa dbu la lce gnyis pa/_/tsheg drag gnyis ni blta bar bya/_/'di ltar yi ge don mang po/_/gnyis med ye shes kyis
[\[197a.5\]]rtogs 'gyur/_/bla ma'i man ngag lam gyis ni/_/rim pa rgyas par rtogs par bya/_/rna nas rna ru brgyud pa yis/_/gsang ba mchog gis zhi ba yi/_/brjod pas myur du grub pa thob/_/bdud sngags zlog par byed mi nus/_/dang por bsnyen pa'i cho ga bya/_/mnyam par gzhag pas khri bzlas bya/_/_
[\[197a.6\]]mi gang bsod nams dman pa la/_/'grub 'gyur 'di la the tshom med/_/zhags pa lcags kyu stag sham thabs/_/rtse gcig sems kyis sgom byed na/_/'gro ba gsum po 'gugs par byed/_/brtan dang g.yo ba dbang du 'gyur/_/rang gi snying gar bu brgyad langs/_/sna bug g.yas las phyir phyung ste/_/_
[\[197a.7\]]bsgrub bya'i sna bug g.yon par gzhug_/snying ga'i blo ni dgug par bya/_/de ltar yang yang cho ga ni/_/dbang du ma gyur bar du bya/_/bsgrub bya rkang pa'i 'og tu bsam/_/khol po lta bur 'gyur ba yin/_/khyab 'jug me lha dbang phyug che/_/dbang po klu dang srin po srog_/sngags kyi rgyal po'i nus pa yis/_/_
[\[197b\]]
[\[197b.1\]]skad cig nyid la dbang du 'gyur/_/de nas phyi rol mchog cho ga_/mnyam par gzhag pa'i rnal 'byor bya/_/zha nye las byung ches dmar ba/_/gru drug 'khor lo bri bar bya/_/de yi nang du dpa' bo bri/_/'jig rten dbang phyug sngags gzugs 'chang /_/dang por smos pa'i cho ga ni/_/tsA ru sna tshogs lha bshos dang /_/_
[\[197b.2\]]ba la sna tshogs ma da na/_/mang pos gzhon nu ma yang mchod/_/de bzhin mkha' 'gro ma kun yang /_/sna tshogs rnga chen pa Ta ha/_/glu dang rol mo yid 'phrog ma/_/me tog sna tshogs cho ga yang /_/rdo rje 'dzin gyis mnyes par bya/_/de nas gtor ma'i las bya ste/_/rnal 'byor dbang phyug nub tu blta/_/skra grol gcer
[\[197b.3\]]bu byas nas ni/_/langs te rkang pa g.yon pa brkyang /_/de nas pad+ma'i phyag rgyas sbyin/_/'gro ba gsum po mnyes par 'gyur/_/'di ni sngags kyi rgyal po'o/_/thams cad dngos grub 'bras bu nye/_/oM AHA ro l-i ka i maM pany+tsa a mr-i ta ba liM bra tI ts+tsha gr-ih+Na ma ma sar+b+ba kar yaM sa ha ya hUM phaT/_de lta bu ni u rgyan dpal/_/bla ma
[\[197b.4\]]rnal 'byor 'dren dbang po/_/bla ma mkha' 'gro ma'i zhal las/_/thob nas bdag la bshad pa mdzad/_/rigs kyi 'jig rten dbang phyug sgrub pa'i thabs/_/slob dpon b+h+r-i d+hi ra bram zes mdzad pa 'jam dpal sgeg pas bsgyur ba rdzogs so//[ {D2138}]@##/_/rgya gar skad du/_shrI Ar+yA ba lo ki te shwa ra sap+tA k+Sha ra sA d+ha naM/_bod
[\[197b.5\]]skad du/_'phags pa spyan ras gzigs dbang phyug yi ge bdun pa'i sgrub thabs/_'phags pa spyan ras gzigs dbang phyug ye shes 'khor lo la phyag 'tshal lo/_/dpal ldan bde chen ye shes sku mdog thugs rje 'bar bas rol pa'i tshul/_/shes rab mchog dang gnyis med snyoms zhugs dngos
[\[197b.6\]]grub gzhi gyur cing /_/mchog drug lha mo'i spyi bos zhabs btud yang dag dkyil 'khor chen po'i bdag_/spyan ras gzigs dbang mgon po nyid rtag gus pas rab tu btud par bya/_/rnal 'byor chen po gdong sogs dag byas bsil zhid rab 'byam dben pa yi/_/gnas khang yid dga' sna tshogs me
[\[197b.7\]]tog chal par bkram pa'am/_/yang na rab 'jigs phug dang dur khrod lha gnas chu 'gram shing gcig drung /_/brtse bas sems brlan rtse gcig yid byed chos kun mkha' 'drar bsam par bya/_/de rjes snying dbus nyi ma la gnas hUM/_/mkha' 'dra'i mgon can 'od zer zab mo yis/_/'phags
[\[198a\]]
[\[198a.1\]]tshogs bla ma lhar bcas dgug nas ni/_/mchod tshogs cho ga ji bzhin mkhas pas spyad/_/de nas yang chos thams cad stong pa nyid kyi rnam par thar ba zab mo mngon du bya ste/_oM shU n+ya tA dz+nyA na badzra swa b+hA ba A t+ma ko\u0f85haM/_slar ni sngon gyi smon lam dang /_/snying rje chen po'i shugs kyis ni/_/_
[\[198a.2\]]mkha' la glo bur sprin bzhin du/_/sngags pas lha mchog rnam par 'phrul/_/yaM raM baM laM/_sdo dang dmar dang dkar dang ser/_/gzhu dbyibs rlung gi dkyil 'khor dang /_/gru gsum me dpung 'bar ba nyid/_/chu gter phung po zlum po dang /_/de bzhin gru bzhi gser gyi dkyil 'khor dang /_/de steng sna tshogs
[\[198a.3\]]mdog gsum yig_/yongs gyur ri dbang gru bzhi cha/_/de nas dkyil 'khor mchog bsgom bya/_/de'i rjes la srung ba'i 'khor lo bsgom par bya/_oM me di nI badzri b+ha ba ban+d+ha hUM/_oM badzra prA kar hUM baM hUM/_oM badzra pany+tsa ra hUM baM hUM/_oM badzra bi ta na hUM khaM hUM/_oM badzra sa ra dzA la traM saM traM/_oM badzra dz+wA la a na lArka hUM hUM hUM/_
[\[198a.4\]]sngags 'di dag nyid kyis me ri dang /_rdo rje ra ba la sogs pas rnam par bcad do/_/de dbus pad+mar 'khor lo la gnas raM yig las byung nyi dkyil du/_/a dang ka sogs zla ba nyi phrag rdor sems gtso bo hUM bsams la/_/spro zhing bsdu ba'i 'od tshogs zhu bas spyan ras gzigs bzhad yum bcas ni/_/_
[\[198a.5\]]chu zla'i gzugs ltar dang bas rtse gcig rtag tu yang dag mnyam gzhag bya/_/de la dpal chen zhal gsum mdzes/_/g.yas dkar g.yon dmar dbus mthing ga_/spyan gsum pad+ma bye bas mdzes/_/phyag drug rnam par rol ba'o/_/dang po'i phyag gnyis kyis rdo rje dril bu 'dzin pas ni yum la 'khyud
[\[198a.6\]]pa'o/_/gnyis pa gnyis kyis mi'i pags pa bshus ma thag pa bsnams pa'o/_/tha ma'i g.yas dang g.yon na mchan khung na rtse gsum dang thod pa khrag gis bkang ba dang kha T+wAM ga 'dzin pa nyid do/_/mi thod dkar po dang lag pa'i mkhrig ma dang rdo rje dang rus pa'i phreng ba nyid dang /_me tog sna tshogs pa'i
[\[198a.7\]]chun 'phyang gis dbu rab tu brgyan to/_/de bzhin du rin po che dang rus pa dang /_gdug pa can gyi rgyan du mas ni sku la brgyan pa'o/_/zhabs g.yon brkyang bas ni dbang phyug chen po'i steng nas mnan to/_/g.yas brkyang bas ni lha mo chen mo'i brang phrag nas brdzis pa'o/_/de'i dbu skra ral ba'i cod pan
[\[198b\]]
[\[198b.1\]]dmar ser bsgyings pa nyid u dum+WA ra'i me tog gis mtshan pa ni khyad par ro/_/de'i mdun du yum dmar mo sgeg mo lang tsho phun sum tshogs ma g.yas g.yon mda' gzhu 'dzin pas 'khyud pa/_/mchog tu dga' bas rnam par myos pa'o/_/de nas 'khor lo rtsibs drug la/_/rdo rje lha mo drug dgod
[\[198b.2\]]bya/_/shar nas brtsams pa'i rim gyis su/_/me long la ni byad gzugs bzhin/_/phaT las skyes pa'i he ru ka ma sngon mo dang /_/hUM las yongs gyur rdo rje 'jigs ma ser mo nyid/_/ha las rab grub 'jigs byed drag mo dmar mo dang /_/de bzhin ha las rdo rje dbang byed ljang gu ma/_/hrIHlas
[\[198b.3\]]rnam bltas rdo rje drag mo dud mdog nyid/_/oM las mngon grub rdo rje mkha' 'gro dkar mo ste/_/'di dag cig car zhal gcig phyag bzhi g.yang gzhi dang /_Da ma ru dang dril bu legs bsnams 'dud pa'o/_/gtso bo dang 'khor gyi dkyil 'khor chen po'i lha chen po/_/'di dag ni thams cad kyang
[\[198b.4\]]gzhon nu mtshan dang dpe byad 'bar ba dang /_phyogs gos can mi mgo'i phreng ba'i do shal dang /_yi dwags dang nyi ma'i gdan la rnam par gnas pa/_/me dpung 'bar ba'i nang na sku gsung thugs shin tu rol pa'i bdag nyid phyag rgya lngas brgyan pa/_dngos grub thams cad ster ba'i don du brtson pas
[\[198b.5\]]bzhengs bar bsgom par bya'o/_/de rjes/_/bdag snying sa bon las 'phros zer gyis ye shes 'khor lo bkug nas ni/_/rang lus legs bcug tshul bzhin bcing bya gnyis med rol pas dgyes bya zhing /_/laM maM paM taM khaM zhes bya bas khams lnga byin brlabs de rjes nyid/_/oM oM hri hoM hU~M
[\[198b.6\]]gi yi ges phung sogs gzhug_/de bzhin du b+h+rUM hU~M aM khaM dang haM haM yi ge rnams kyis kyang /_/skye mched yongs su sbyangs nas ni/_/cho ga ji bzhin go cha bgo/_/oM ha/_na maHhi/_swa hA hU/_gau Sha Da he/_hUM hUM ho/_phaT haM yab kyi go cha'o/_/oM baM haM yoM hriM mo hreM hriM huM hUM phaT phaT yum gyi go cha'o/_/oM AHhU~M sku
[\[198b.7\]]gsung thugs byin gyis brlab pa'o/_/de nas mgon po spyan drangs la/_/dbang bskur mchog gis dbang mchog nod/_/bla ma'i man ngag ji bzhin du/_/cho ga'i rim pas shes par bya/_/dpag med mchod pa'i lha tshogs kyis/_/mchod bya bdud rtsi myang bar bya/_/ting nge 'dzin la rab brtan pas/_/_
[\[199a\]]
[\[199a.1\]]gsang sngags rgyal po bzla bar bya/_/oM hrIHha hUM hUM phaT/_de nas dag pa rtogs bya ba/_/dran dang brtson 'grus dga' ba dang /_/shin tu sbyangs dang ting nge 'dzin/_/btang snyoms byang chub lha rim bzhin/_/pha rol phyin drug rnam dag phyir/_/rgyan drug thabs dang shes rab kyi/_/rnam
[\[199a.2\]]dag brtan phyir yab dang yum/_/dbyer med phyir ni snyoms par zhugs/_/bar skabs kyi nye bar spyad pa gtor ma sbyin pa ni/_/dngos grub nye ba'i phyir te/_rnal 'byor zab mo la bshad pa'i/_/man ngag gis ni mchod sbyin bya/_/gsang chen sngags dang phyag rgyar bcas/_/bla med ting 'dzin rgya
[\[199a.3\]]mtshos 'grub/_/oM a ral+li ho dzahU~M baM hoH/_badzra DA ki ni sam ya s+t+waM dri sh+ya hoHspyan drang ba'o/_/oM kha kha khA hi khA hi/_sarba ya k+Sha rA k+Sha sa b+hU ta pre ta bi shA tsa un man da a pa sma ra DA ki n+ya da ya i maM ba liM gr-i h+NaM tu ma ma sarba sid+d+hi m+me pra yats+tshan+tu ya the baM ya thaiSh+TaM b+hu dza thA bi ba tha ji g+h+ra thA/_mA ti kra ma thA/_ma ma sarba
[\[199a.4\]]ka ta ya/_sah+phu kha bi br-i d+d+ha ye swa hA/_nye bar sbyin pa'o/_/zla ba gsum du 'bum phrag gsum ma gnyis sam yang na gcig_/mi tshig ma 'dres brtson pas ting 'dzin brtan byas na/_/'jig rten dbang phyug bde chen 'khor lo lha mchog nyid/_/tho rangs dus tshe rmi lam mngon sum zhal ston gyur/_
[\[199a.5\]]dpal spyan ras gzigs yi ge bdun pa'i sgrub thabs/_gnubs lo tsA ba byams pa'i dpal gyis bsgyur ba'o//[ {D2139}]@##/_/rgya gar skad du/_/shrI ma hA kA ru Ni ka a b+hi She ka pra ka ra Na u pa de sha nA ma/_bod skad du/_dpal thugs rje chen po'i dbang bskur ba'i man ngag
[\[199a.6\]]gi rab tu byed pa zhes bya ba/_bcom ldan 'das dpal pad+ma'i snang ba chen po rab tu rgyas pa la phyag 'tshal lo/_/dang po re zhig rnal 'byor gyi dbang phyug gang zhig_/pad+ma rab tu zab pa'i dkyil 'khor ram/_pad+ma rgyal po gang yang rung ba'i dbang dang gnang ba thob pas/_/rtsa ba'i sngags la
[\[199a.7\]]bsnyen pa 'bum phrag gsum song nas/_slob ma rjes su gzung bar 'dod na/_gnas dben zhing nyams dga' ba'i sar/_slob ma ni dad pa dang snying rje dang shes rab che ba/_'khor ba la skyon du mi lta zhing /_mang du thos pa bla ma la gus shing /_theg pa chen po'i chos la the tshom med pa/_khyad
[\[199b\]]
[\[199b.1\]]par du nges pa'i don dang /_spyan ras gzigs la mos shing /_dbang po rno ba'i gang zag des/_bla ma la gsol ba 'debs pa ni/_/sangs rgyas snang ba mtha' yas kyi/_/pad+ma'i rigs kyi dam tshig dang /_/pad+ma'i dkyil 'khor chen po ru/_/pad+ma'i dbang bskur zhu bar bgyi/_/de nas bla mas gnang ba sbyin
[\[199b.2\]]pa ni/_bcom ldan 'das kyi dkyil 'khor 'dir/_/mi mkhas pa ni 'ching bar 'gyur/_/mkhas pa rnams ni grol bar 'gyur/_/sems can dad can smin par byed/_/dus gsum sangs rgyas thams cad kyang /_/srid pa'i 'dam las 'di yis brgal/_/pad+ma'i rigs kyi dkyil 'khor 'dir/_/nga yis
[\[199b.3\]]'bod kyi yid gnyis spongs/_/zhes brjod cing slob ma gzung bar bya'o/_/de nas slob dpon gyis dkyil 'khor bri ba ni/_pad+ma zab pa dang /_pad+ma rgyal po gang gis byed kyang rung ste/_de la dang pos brtag pa dang /_sa bslang ba dang /_sa sbyang bar bya ba ni/_lto 'phye'i lto ba nas brkos te/_sa bslangs nas/_
[\[199b.4\]]gnas khang dang 'tsham par sa stegs gru bzhi pa byas la/_sa'i lha mo la gtor ma phul te/_sa byin gyis brlab po/_/de nas ba'i rnam lnga dang /_dri bzang gi chus byugs la/_thig gi cho ga lag len bzhin du gdab bo/_/tshon gyis bri ba ni/_tshon kha dog lnga ye shes lngar byin gyis brlabs la/_pad+ma zab
[\[199b.5\]]pa'i dkyil 'khor la dbus kyi lte ba dang phyogs bzhir pad+ma 'dab bzhi dmar po la/_mtshams kyi 'dab ma dang gong ras mdzes tshon/_mu khyud la pad+ma'i phreng ba bri'o/_/pad+ma rgyal po'i dkyil 'khor ni/_lte ba dmar po la ze'u 'bru dang gong ras ci mdzes 'dab brgyad kyi phyogs bzhi dmar po mtshams bzhi
[\[199b.6\]]dang mu khyud rnams mdzes tshon du bya'o/_/de'i rgyab tu pad+ma 'dab brgyad phyogs bzhi phyogs tshon la/_mtshams mdzes tshon du bya'o/_/de'i phyi rol yang pad+ma 'dab ma bcu dmar po'am ser por bya ba'am/_lha snam dmar po'am/_yang na khyams phyin chad spyi dang 'dra bar bris la/_rgyan dgram pa ni/_bla
[\[199b.7\]]re dang /_yol ba bre/_rten dgram mo/_/mchod pa lnga dang /_gtor ma lnga la sogs pas mtha' ma legs par bskor/_gzhan yang dgos pa rnams gzhung bzhin bsham mo/_/bum pa gtsang ma la bgegs bskrad pa ni/_gu gul gyis bdug cing khro bo'i sngags bzlas te/_nang du bcud
[\[200a\]]
[\[200a.1\]]chu gtsang ma dang /_sman dang dri lnga dang /_'bru lnga dang /_snying po lnga dang /_rat+na lnga/_'o ma la sogs pa blugs la/_dar ram/_ras kyis mgul chings dang gzungs thag btags te/_'bras bu can gyi shing lo rlon pas brgyan pa'i bum pa gnyis la rnam rgyal gyi bum pa dang las thams cad pa'i
[\[200a.2\]]bum pa dang /_dbang gi bum pa la sogs ci 'byor bshams/_nang du lha bskyed la/_mchod pa phul nas/_dbang gi bsnyen pa bya'o/_/rnam rgyal gyi bum pa dkyil 'khor gyi dbus su gzhag go/_/las bum gang bder dgod/_de nas rang stan bde ba la 'dug nas/_bris pa'i dkyil 'khor dang /_bum
[\[200a.3\]]pa'i nang du dkyil 'khor rgyas pa bsgom/_las bum nang du rta mgrin bsgom pa ni/_hrIHlas rta mgrin dmar po zhal gsum phyag drug pa/_zhal dbus dmar ba/_g.yas dkar/_g.yon sngo/_dbu skra dmar ser gyen du 'bar ba/_rta mgo ljang zhur rngog ma dmar ba/_rta skad sgrogs pa/_phyag g.yas khaT+wAM
[\[200a.4\]]ga rtse gsum bsnams pa/_g.yon na rde'u chung 'khrol ba/_bar ma gnyis kyis lha srin sde brgyad kyi tsit+ta'i phreng ba bsnams pa/_g.yas 'og mas zhing dbyug_/g.yon gyi 'og mas thod pa lcang lo can lha srin sde brgyad kyi khrag gis bkang ba zhal du gsol ba/_zhabs g.yas bskum/_g.yon brkyang
[\[200a.5\]]bas bzhugs pa/_sku smad stag gi pags pa'i sham thabs byas pa/_sku stod zhing lpags kyi g.yang gzhi mnabs pa/_sbrul rigs bzhis dbu dang yan lag brgyan pa/_me dpung gi dbus su bzhugs par bsam/_sngags ni/_oM hrIH ha ya grI wa pad+ma n+ta kr-ita badzra kro d+ha ha ya grI wa hu lu hu lu sarba
[\[200a.6\]]pA paM shud+d+he shud+d+he ye hUM phaT swA hA/_zhes brjod pas/_khro bo'i sku gsung thugs kyi bdud rtsi'i chus gang bar bsam/_de nas slob ma rnams la/_las bum gyis phyir khrus byas te/_nang du btang la maN+Dal phul nas gral la rim par gzhag go/_/de nas gdong g.yogs bcings la/_lag tu
[\[200a.7\]]me tog bzung la gsol ba gdab bo/_/de nas bdag nyid dang /_dkyil 'khor dang /_bum pa gsum ga mi dmigs pa'i ngang las/_bsod nams kyi sprin kha dog lnga lnga las 'og phyogs kyi 'jig rten gyi khams thams cad khyab/_de'i steng du rnam par shes pa yi ge hrIHdkar po thig le
[\[200b\]]
[\[200b.1\]]gnyis ga dang bcas pa bsgom/_/de las yig 'bru kha dog sna tshogs pa sprin gyi thog tu 'phros pa las de bzhin gshegs pa thams cad kyi sku gsung thugs kyi 'od zer las grub pa'i gzhal yas khang chen po/_shar shel dkar po/_lho bai DUr+ya/_nub pad+ma rA ga_/byang in+d+ra nI la las grub pa/_
[\[200b.2\]]gru bzhi pa/_sgo bzhi pa/_ka ba dang rta babs bzhis mdzes pa/_rin po che'i pha gu dang /_dra ba dra phyed kyis brgyan pa/_ri dwags/_gdugs/_chos 'khor dang bcas pa mtho ba/_'dod yon gyi snam bu dmar po la/_mchod pa'i lha mos bskor ba'i nang du/_/pad+ma rim pa gnyis pa'i gdan gyi dbus su
[\[200b.3\]]yi ge hrIHlas pad+ma dang nyi ma zla ba'i gdan gyi dbus su/_rang nyid thugs rje chen po sku mdog dkar ba/_zhal bcu gcig pa/_rtsa ba'i zhal dkar po/_g.yas ljang ba/_g.yon dmar ba/_de'i steng ma dbus ljang gu/_g.yas dmar/_g.yon dkar/_de'i steng ma dbus dmar ba/_g.yas dkar ba/_
[\[200b.4\]]g.yon ljang gu/_zhal de rnams ni/_kun nas zhi ba/_bzhad pa 'dzum pa/_spyan gsum gsum zhi bas gzigs pa/_de'i steng du khro bo'i zhal nag po/_mche ba gtsigs pa/_spyan gsum pa/_dbu skra dmar ser me ltar 'bar ba'o/_/zhal dgu po ni/_dbu skra nag po la rin po ches brgyan pa'o/_/_
[\[200b.5\]]zhal nag po'i steng na 'od dpag med kyi zhal dmar po mgrin pa yan chad phyung ba/_spyan gsum pa/_gtsug tor dang bcas pa'o/_/phyag brgyad kyi dang po gnyis kyis yum la 'khyud pa/_thal mo sbyar ba'o/_/g.yas 'og mas mu tig gi phreng ba/_g.yon 'og mas pad+ma dmar po/_g.yas
[\[200b.6\]]gsum pas mchog sbyin/_g.yon gsum pas spyi blugs/_g.yas bzhi pas chos kyi 'khor lo/_g.yon bzhi bas pad+ma'i mda' gzhu'o/_/sku dang yan lag thams cad la rin po ches brgyan pa'o/_/yum rdo rje rnal 'byor ma sku mdog dmar mo/_/zhal gcig phyag gnyis ma/_spyan
[\[200b.7\]]gsum pa/_g.yas kyis zangs gri bsnams pa/_g.yon thod khrag bsnams pas yab la 'khyud pa/_skra grol ba rus pa'i rgyan gyis brgyan pa/_zhabs g.yon yab dang sbyar nas brkyang pa/_g.yas kyis yab kyi dar sham grol ba la 'khyud pa'o/_/yab kyi phyag dgu brgya dgu bcu rtsa gnyis/_
[\[201a\]]
[\[201a.1\]]mchog sbyin pa'i phyag mthil la mdzes par gzigs pa'i spyan stong mnga' ba/_sku'i phyag stong dang spyan stong las 'od zer kha dog sna lngas 'jig rten gyi khams ma lus pa khyab par bsam mo/_/mdun gyi pad+ma la rdo rje phag mo dmar mo zhal gnyis ma'i spyi bor phag zhal/_g.yas gri
[\[201a.2\]]gug_/g.yon thod pa/_mchan khung na khaT+wAM ga bsnams pa/_rus pa'i rgyan gyis brgyan pa'o/_/g.yas su yum chen mo ser mo zhal gcig phyag bzhi ma/_g.yas thugs kar rdo rje 'dzin pa/_g.yon pa ut+pa la'i steng na po ti bsnams pa/_'og ma gnyis mnyam gzhag mdzad pa'o/_/rgyab
[\[201a.3\]]phyogs su sgrol ma ljang gu/_zhal gcig phyag bzhi ma/_phyag dang po gnyis thugs kar thal mo sbyar ba/_g.yas skyab sbyin/_g.yon 'og mas ut+pal 'dzin pa'o/_/g.yon phyogs su yum yi ge drug ma dkar mo zhal gcig phyag bzhi'i/_dang po gnyis thugs kar thal mo sbyor ba/_g.yas 'og
[\[201a.4\]]mas mu tig gi phreng ba 'dzin pa/_g.yon 'og mas pad+ma bsnams pa'o/_/mtshams bzhir bum pa bdud rtsis bkang pa'i steng du ka pA la re re gnas par bsam mo/_/lha mo bzhi po dar gyi sham thabs can/_rin po che'i rgyan dang bcas pa'o/_/de'i phyi'i pad+ma'i gdan la/_shar phyogs su mi bskyod pa
[\[201a.5\]]sku mdog sngon po/_/zhal gcig phyag bzhi pa/_dang po gnyis kyis yum mA ma kI la 'khyud pas thal mo sbyar ba/_g.yas 'og mas rdo rje/_g.yon 'og mas pad+ma 'dzin pa/_zhabs g.yas brkyang ba/_mA ma kI sngon mo gri gug dang thod pa 'dzin pas 'khyud ba'o/_/lho phyogs su rin chen 'byung
[\[201a.6\]]ldan ser po zhal gcig phyag bzhi ba/_dang po gnyis kyis yum sangs rgyas spyan ma ser mo gri gug dang thod pa 'dzin pas yab la 'khyud pa'i rgyab tu thal mo sbyor ba/_g.yas 'og ma rin po che/_g.yon 'og mas pad+ma 'dzin pa'o/_/rgyab phyogs su rnam par snang mdzad dkar po zhal gcig phyag
[\[201a.7\]]bzhi pa/_dang po gnyis kyis yum gos dkar mo me tog dkar dmar gnyis bsnams pa la 'khyud pas thal mo sbyor ba/_g.yas 'og mas 'khor lo/_g.yon 'og mas pad+ma bsnams pa'o/_/byang phyogs su don yod grub pa ljang gu/_zhal gcig phyag bzhi'i dang po gnyis kyis yum
[\[201b\]]
[\[201b.1\]]dam tshig sgrol ma sku mdog ljang ser ut+pal dang pad+ma bsnams pa la 'khyud pas/_thal mo sbyor ba/_g.yas 'og mas ral gri/_g.yon 'og mas ut+pal bsnams pa'o/_/zhabs g.yas brkyang g.yon bskum pa'o/_/dar sham dang rin po ches brgyan pa'o/_/yum gnyis ni/_zhal gcig phyag
[\[201b.2\]]gnyis kyis gri gug dang thod pa 'dzin pas yab la 'khyud pa/_rus pa'i rgyan can sku mdog yab dang mthun pa/_zhabs gnyis kyis yab kyi dar sham cung zad grol ba la 'khyud par bsgom/_yab kyi g.yon gyi gnyis pa ni pad+ma 'dzin pa'o/_/mtshams bzhir ni/_mkha' 'gro ma bzhi zhal gcig
[\[201b.3\]]phyag dang po gnyis thugs kar thal mo sbyor ba/_g.yas gri gug g.yon thod khrag bsnams pa/_sku mdog ni dkar mo dang /_ser mo dang /_dmar mo dang ljang gu'o/_/zhabs g.yas brkyang ba/_g.yon bskum pa'o/_/de'i phyi'i rgyab pad 'dab bcu'i gdan la/_phyogs bcu'i pad+ma rigs kyi sangs
[\[201b.4\]]rgyas bcu po ni/_gser gyi mdog can/_chos gos dmar ser gsol ba/_phyag na pad+ma stong dang ldan pa re re bsnams pa/_dbu reg zhabs rjen no/_/grwa bzhi la lha snam gyi mtshams bzhir/_byang du/_'jam dpal dmar ser/_g.yas ral gri/_g.yon ut+pa la'i steng du po ti bsnams pa'o/_/_
[\[201b.5\]]shar lhor phyag na rdo rje ljang gu/_g.yas rdo rje/_g.yon ut+pa la'o/_/lho nub tu byams pa dmar ser/_g.yas klu shing /_g.yon ut+pa la'i steng na bum pa'o/_/nub byang du sgrib pa rnam par sel ba ser skya/_g.yas nor bu/_g.yon gyis ut+pa la'o/_/zhabs gnyis bzhengs pa/_rin po che
[\[201b.6\]]dang /_dar gyis brgyan pa'o/_/shar sgor 'dod pa'i rgyal po dkar po zhal gcig pa/_g.yas 'khor lo/_g.yon sdigs mdzub mdzad pa'o/_/lho sgor gshin rje gshed ser nag_/zhal gcig pa/_g.yas be con/_g.yon sdigs mdzub/_nub sgor rta mgrin dmar po/_rta mgo
[\[201b.7\]]ljang gu/_phyag g.yas pad+ma'i dbyug pa/_g.yon sdigs mdzub mdzad pa'o/_/byang sgor bdud rtsi 'khyil pa ljang nag_/zhal gcig phyag g.yas ral gri/_g.yon sdigs mdzub mdzad pa/_dbu skra dmar ser 'bar ba/_sprul rigs bzhis brgyan pa/_sku smad stag gi sham thabs
[\[202a\]]
[\[202a.1\]]can/_/zhabs g.yas brkyang g.yon bskum gyis bzhugs pa'o/_/phyi rol du lha mo me tog ma dkar mo/_bdug spos ma ser mo/_/mar me ma dmar mo/_dri chab ma ljang gu/_zhal zas ma ser mo/_sil snyan ma zla ba'i mdog can ma rnams kyis mchod par bsam mo/_/_
[\[202a.2\]]sgo khang du tshad med pa'i lha mo bzhi/_byams pa tshad med pa'i lha mo dngul gyi me long blta ba/_snying rje'i lha mo ser mo gser gyi me long blta ba/_dga' ba'i lha mo dmar mo zangs kyi me long blta ba/_btang snyoms kyi lha mo sngon mo g.yu'i me long blta ba'o/_/de'i phyi rol du rgyal po chen po bzhi ni/_
[\[202a.3\]]byang phyogs su rnam thos sras ser po/_g.yas me tog u dum+WA ra gtso bo la 'bul ba/_g.yon ne'u le'i rkyal pa 'dzin pa'o/_/shar phyogs su yul 'khor srung dkar po/_g.yas me tog_/g.yon pi wang 'dzin pa'o/_/lho phyogs su 'phags skyes po sngon po/_g.yas me tog_/g.yon ral gri
[\[202a.4\]]'dzin pa'o/_/nub phyogs su spyan mi bzang dmar po/_g.yas me tog_/g.yon sbrul zhags 'dzin pa'o/_/de'i phyi rol du ye shes lnga'i 'od kha dog lnga rdo rje'i gur du bsam mo/_/'od kyi nang du yi ge drug pa'i gsung gi sgra rang bzhin gyis bsgrag par bsam mo/_/de nas thugs ka'i hrIHlas 'od zer kha
[\[202a.5\]]dog lnga 'phros nas/_'og min gyi gnas nas/_ye shes sems dpa' rang gis bsgoms pa dang 'dra ba spyan drangs la mdun gyi nam mkhar bzhugs pa la/_dpal ldan sangs rgyas sku 'chang ba/_/zhes pa'i tshigs su bcad pa brjod cing ye shes pa dgug gzhug bya ste/_sku gsung thugs byin gyis brlab
[\[202a.6\]]par bya'o/_/de nas lha thams cad gsal btab la bsnyen pa bya ba ni/_thugs ka'i hrIHla/_oM AHhU~M hrIH_oM ma Ni pad+me hU~M phaT swA hA/_oM badzra bA rA hI/_oM sarba bud+d+hA DA ki nI ye/_badzra war+N+Na nI ye/_badzra bai ro tsa nI ye hUM phaT/_ha ri ni sa hUM phaT swA hA/_zhes pa'i sngags kyis bskor ba la dmigs nas bzlas pa bya ba
[\[202a.7\]]dang /_'od zer gyis phyogs bcu'i de bzhin gshegs pa thams cad la mchod pa phul te/_de rnams kyi byin brlabs rang gi zugs ka'i hrIHla bsdu'o/_/bum pa'i nang du de bzhin gshegs pa rnams bsams la/_de dag zhu bas bdud rtsi'i chur bsam zhing bsnyen pa bya'o/_/pad+ma zab pa byed na ni/_sgrub
[\[202b\]]
[\[202b.1\]]thabs las byung ba bzhin du/_bsgom zhing bzlas par bya'o/_/cho ga gzhan dag rnams ni 'dra bas thun mong du shes par bya'o/_/de nas slob ma la skyabs su 'gro ba thun mong ba byin la/_sems bskyed pa ni/_sgrol ma'i rgyud nas gsungs pa/_dkon mchog gsum la skyabs su 'chi/_/sdig pa mi dge so sor
[\[202b.2\]]bshags/_/'gro ba'i dge la rjes yi rang /_/sangs rgyas byang chub yid kyis gzung /_/sems can rnams la phan slad du/_/byang chub mchog tu sems bskyed do/_/de ltar skyabs su 'gro ba dang /_sems bskyed la/_yang dam tshig dang sdom pa byin pa ni/_sangs rgyas chos dang dge 'dun la/_/rtag tu bdag
[\[202b.3\]]ni skyabs su mchi/_/sangs rgyas pad+ma rnam rgyal dang /_/gsang sngags rgyal ba mkha' 'gro ma/_/bdag ni rtag tu skyabs su mchi/_/byang chub sems dpa' bdag nyid che/_/khyad par du yang slob dpon la/_/rtag par bdag ni skyabs su mchi/_/mgon po spyan ras gzigs dbang po/_/rnal 'byor
[\[202b.4\]]ma dang snang mdzad tshogs/_/thams cad bdag la dgongs su gsol/_/bdag ni dus 'di nas bzung ste/_/ji srid gnyis med la gnas par/_/de yi tshangs spyod gnyis med pa/_/nyi shu rtsa gnyis legs par bsrung /_/zhes khas blang ngo /_/de nas zab pa dang rgya che ba'i chos bshad de nges shes bskyed pa ni/_
[\[202b.5\]]rnam snang mngon byang nas gsungs te/_'jig rten du ni kun mkhyen nyid/_u dum+WA ra'i me tog bzhin/_/brgya lam na ni re 'ga' zhig_/'byung 'gyur yang ni mi 'byung ngo /_/gsang sngags spyod pa'i tshul 'byung ba/_/de bas kyang ni dkon pa ste/_/gang gi sems can mnyam med don/_/mya ngan mi
[\[202b.6\]]'da' byed par nus/_/bskal ba bye ba du ma ru/_/sngon chad sdig pa bgyis pa gang /_/de kun dkyil 'khor 'di 'dra ba/_/mthong bas byang bar 'gyur bas na/_/grags pa mtha' yas sngags spyod pa'i/_/tshul la gnas na smos ci dgos/_/skyob pa'i gsang sngags bzlas nas ni/_/go 'phang
[\[202b.7\]]bla na med par 'gro/_/gang dag spyod pa mchog 'di la/_/blo gros shin tu mi g.yo ba/_/de dag gis ni ngan 'gro'i rgyu/_/sdug bsngal kun 'byung rab tu bshad/_/bdag nyid chen po khyed rnams kyi/_/rnyed pa mnyam med de ring rnyed/_/gang phyir rgyal ba sras bcas pa/_/bdag nyid chen po kun gyi
[\[203a\]]
[\[203a.1\]]ni/_/bstan pa 'di la khyed rnams kun/_/yongs su bzung la skye bzhin par/_/de phyir khyed rnams theg chen la/_/dbang bskur ba ru skye bar 'gyur/_/theg pa chen po cher 'byung ba/_/lam mchog 'di ni dpal dang ldan/_/khyed rnams lam 'dir 'gro ba na/_/de bzhin gshegs
[\[203a.2\]]pa rnams su 'gyur/_/zhes brjod/_de nas slob ma'i mgo bor rdo rje bzung la/_khyod kyis pad+ma rgyal po dang /_pad+ma zab pa'i dkyil 'khor chen po 'di/_snod min pa la bstan na/_dam tshig nyams par 'gyur ba'i phyir/_sngon dkyil 'khor ma mthong ba dang /_'di la ma dad pa'i snod la/_
[\[203a.3\]]'di lta bu 'di khyod kyis yang su rung rung la smra zhing brjod par mi bya'o/_/de nas ka pA la'i nang gi bdud rtsi byin la/_'di ni rdo rje bdud rtsi'i chu/_/ma bsrungs sreg par byed pa'i dug_/bsrungs na dngos grub thob pa ni/_/bdud rtsi lnga yi chus grub po/_/oM pany+tsa a mr-i ta u dka Tha Tha/_de nas slob
[\[203a.4\]]ma'i snying gar rdo rje bzhag ste/_spyan ras gzigs dbang rdo rje phag mo ded/_/khyod kyi snying la yang dag zhugs par gyur/_/gal te tshul 'di gzhan la smra mi bya/_/smras na de ma thag tu dral te gshegs/_/yang spyi bor rdo rje bzhag la de ring khyod dpa' bo dang rnal 'byor ma rnams kyi rigs su
[\[203a.5\]]zhugs kyi/_ngas khyod la sangs rgyas pad+ma rnam rgyas spyan ras gzigs kyi ye shes bskyed par bya ste/_ye shes gang gis khyod de bzhin gshegs pa thams cad dang /_spyan ras gzigs dang /_dpa' bo dang rnal 'byor ma thams cad kyi dngos grub kyang thob par 'gyur na/_dngos grub gzhan lta
[\[203a.6\]]ci zhig smos/_khyod kyis dkyil 'khor ma mthong ba rnams kyi mdun du brjod par mi bya ste/_dam tshig nyams par gyur te re/_yang rdo rje spyi bor gzhag_/deng phyin chad khyod kyi spyan ras gzigs nga yin gyi/_gang ngas pad+ma'i rgyal po spyan ras gzigs kyi dkyil 'khor chen po sgoms shig ces
[\[203a.7\]]bsgo bde khyod kyis bya'o/_/khyod kyis nga la brnyas bar mi bya ste/_khyod mi bde ba ma spangs par tshe'i dus byas nas/_dmyal bar lhung bar gyur te re zhes brjod do/_/ye shes kyi dkyil 'khor du gzhug pa ni/_bdag nyid kyi dkyil 'khor gsal bar bsgoms nas/_slob ma rnams spyan ras
[\[203b\]]
[\[203b.1\]]gzigs su gsal bar bskyed la/_'og min gyi gnas gtsang ma'i gzhal yas nas/_sangs rgyas pad+ma'i rgyal po dang /_spyan ras gzigs kyi dkyil 'khor gyi lha tshogs thams cad spyan drangs la/_bdag nyid dang slob ma rnams la gzhug go/_/spos la sogs pa'i mchod pa'i bye brag rnams
[\[203b.2\]]kyang dbul/_dag tu/_dpal ldan sangs rgyas sku 'chang ba/_/rdo rje mi phyed gsum gyi sku/_/bdag la byin gyis brlab tu gsol/_/phyogs bcur bzhugs pa'i sangs rgyas kun/_/rdo rje mi phyed gsum bsgom pas/_/sku yi byin gyis brlab tu gsol/_oM dpal ldan sangs rgyas gsung 'chad
[\[203b.3\]]ba/_/zhis tshig bsgyur la shes par bya'o/_/AHzhes pa dang /_dpal ldan sangs rgyas thugs 'chang ba/_hUM zhes pa dang /_oM AHhU~M hrIHoM ma Ni pad+me hU~M/_oM badzra bA rA hI/_sarba bud+d+ha DA ki nI ye/_badzra war+Na nI ye/_badzra bai ro tsa nI ye/_ha ri ni sa/_A be+e sha ya A be+e sha ya/_sarba ta thA ga ta a b+hiShi ny+tsa hU~M AH_
[\[203b.4\]]zhes brjod cing ye shes pa gzhug go/_/ye shes pa zhugs pa'i rtags sems bde gsal mi rtog pa la sogs pa byung ba dang /_lha la dbang bskur bar gsol ba gdab pa ni/_sangs rgyas pad+ma rnam rgyas dkyil 'khor du/_/'od dpag med pa'i rgyal sras spyan ras gzigs/_/pad+ma'i rigs kyi
[\[203b.5\]]mchog gyur chen po yi/_/skal ldan rnams la dbang bzhi bskur du gsol/_/zhes maN+Dal dbul la gsol ba gdab po/_/de nas bum dbang bskur ba ni/_bdag dkyil 'khor gtso bor gsal ba'i thugs ka nas/_rdo rje rnal 'byor ma dang /_mkha' 'gro ma bzhi dang lnga spros te/_bum pa thogs
[\[203b.6\]]nas/_/slob ma'i spyi bor dbang bskur bar bsam zhing /_bkra shis brjod pa dang /_yid la spyan ras gzigs kyi dkyil 'khor du bum pa'i chus dbang bskur bar bsam zhing /_dngos su rnam rgyal bum pa slob ma'i spyi bor bzung nas/_ji ltar sangs rgyas pad+ma rnam rgyas kyi/_'od dpag med pa'i
[\[203b.7\]]rgyal sras spyan ras gzigs/_/chos kyi rgyal srid chen por dbang bskur ltar/_/de bzhin bdag gis khyod la dbang bskur ro/_/ji ltar bltams pa tsam gyis ni/_/de bzhin gshegs la khrus gsol ltar/_lha yi chu ni dag pa yis/_/spyan ras gzigs dbang dbang thob po/_/oM AHhU~M hrIH_
[\[204a\]]
[\[204a.1\]]oM ma Ni pad+me hU~M/_oM badzra bA rA hI/_oM sarba bud+d+ha DA ki nI ye/_badzra war+Na nI ye/_badzra bai ro tsa nI ye/_ha ri ni sa/_oM sarba ta thA ga ta a b+hi Shi ny+tsa mAM/_zhes brjod de/_slob ma mgon po pad+ma'i snang ba rab tu rgyas pa'i dkyil 'khor du byin gyis brlabs te/_bskyed rim rgyas par bsgom pa la dbang
[\[204a.2\]]bum chu yar 'khyel pa las 'od dpag med pas dbu brgyan par bsgom/_des lus dag pa ye shes lnga'i ngo bo/_mgon po spyan ras gzigs kyi sku'i dkyil 'khor du dbang thob pa yin no/_/slob ma la mchod pa rnam lnga dbul lo/_/de nas gsang ba'i dbang ni/_ka pA la bdud rtsis bkang ba lag tu bzung la/_
[\[204a.3\]]de'i dbus su/_sangs rgyas pad+ma rnam rgyal yab yum gyi sbyor mtshams nas bdud rtsi babs par bsams la/_de'i 'od zer yi ge drug pa'i sgra dang bcas pa phyogs bcur 'phros pas/_phyogs bcu'i de bzhin gshegs pa dang /_bdag gis gsang ba'i dbang bskur bar bsam zhing /_'od dpag
[\[204a.4\]]med pa spyan ras gzigs dbang gsung gi mdzod/_/yi ge drug pa phyogs bcur chos 'khor bskor ba'i gsung /_/rgyal ba'i gsung dbyangs yan lag drug cu'i dbang thob pas/_/brgyad khri bzhi stong gsang ba'i chos kyi dbang bskur ro/_/sngags gong ma dang /_sarba ta thA ga ta a b+hi Shiny+tsa hU~M/_zhes
[\[204a.5\]]brjod do/_/des ngag gi sgrib pa dag nas/_skye ba med pa'i gsung chos kyi 'khor lo bskor ba gsang ba'i dbang bskur ba thob pa yin no/_/de nas shes rab ye shes kyi dbang ni/_me long g.ya' dag pa la/_rdo rje phag mo'i gzugs brnyan 'char du bcug la/_de la spyan ras gzigs kyi yum mar me las
[\[204a.6\]]mar me chad pa bzhin du chad nas de dang gnyis su med par zhugs te/_thugs ka nas 'od zer gyi phreng ba kha dog sna lnga 'phros/_phyogs bcu'i de bzhin gshegs pa rnams kyi yum rnams bskul nas/_de dag rnal 'byor ma la thim/_de mthong ba tsam gyis zag med kyi bde ba ster nus pa'i lha mo me long
[\[204a.7\]]nang gi gzugs brnyan lta bu/_bdag dang /_dkyil 'khor gyi lha tshogs de yang /_me long nang gi gzugs brnyan lta bu/_me long nang gi lha mo lag pa g.yon pas gtad la/_dus gsum byang chub sems dpa' rnams/_/shes rab rdo rje rnal 'byor ma/_/bde chen nyid du rnam sbyar bas/_/nyon mongs
[\[204b\]]
[\[204b.1\]]shes bya'i sgrib pa spangs/_/shes rab nam mkha' lta bu yi/_/rnal 'byor ma dang 'bral mi bya/_/gong gi sngags dang /_cit+ta pradz+nyA sarba ta thA ga ta nA ma a b+hi Shiny+tsa mAM/_des shes rab ye shes kyi dbang thob pa yin no/_/da ni tshig dbang rin po che bskur ba na/_/bzhi ba mi dmigs pa ye shes kyi/_'gro ba drug gi
[\[204b.2\]]snang ba'i yul med de/_/snang med ye shes nam mkha' dang mnyam pas/_/chos kyi sku las longs spyod rdzogs sku dang /_/sprul ba'i sku ni ye shes dpag med che/_/mkha' dang mnyam la bdag med don mdzad do/_/zhes brjod do/_/rjes la slob ma lhar gyur ba la mchod pa lnga 'bul/_bkra shis kyi tshig rnams
[\[204b.3\]]brjod do/_/de ni tshig dbang ngo /_/de nas tshogs kyi 'khor lo cho ga bzhin du bskor bar bya'o/_/gtor ma rnams rgyas par bsngos la btang ba dang /_rjes kyi cho ga rnams byas la/_slob dpon la me tog dbul ba dang /_dge ba'i rtsa ba bsngos te/_dkyil 'khor mi dmigs par bya'o/_/sbyin sreg bya bar 'dod na/_
[\[204b.4\]]nang gi sbyin sreg rtsa gsum 'dus mdor/_ma las thob pa'i nyi ma byang chub kyi sems me 'byung ba bzhi'i rlung gis sbar nas/_gzung 'dzin gyi rtog pa skye ba med par bsreg pa'i me dbu ma nas snying gar phyin pas/_pha las thob pa'i zla ba byang chub kyi sems dang snying gar 'dzom pas lus sems mi
[\[204b.5\]]dmigs pa'i bde gsal chen po ni/_sbyin sreg rnams kyi mchog go zhes spyan ras gzigs kyi rgyud nas gsungs so/_/phyi'i sbyin sreg ni/_sa khru gang la mdzub gang bar brus/_kha khyer mdzub gang phyir bskyed/_dbus su pad+ma dmar po 'dab ma brgyad pa bya/_mu khyud pad+ma'i phreng
[\[204b.6\]]bas bskor/_/de'i nang du tsan+dan gyis zla gam du brtsigs/_dbang gi sreg rdzas dang /_dgang blugs dang /_gtor ma dang de rnams g.yas g.yon dang mdun du bzhag la/_rgyan dang /_gos dang /_lta stangs rnams las dang mthun par byas te/_me lha bskyed la mchod pa dang sreg rdzas
[\[204b.7\]]dbul/_bstod pa bya'o/_/de nas me lha mer gyur pa'i dbus su/_spyan ras gzigs kyi dkyil 'khor rgyas bsdus gang rung bskyed/_sreg rdzas rnams byin gyis brlabs te/_dbul ba ni rgyal po'i rim pa can nam/_rgyal po'i rim pa dang /_bram ze'i rim pa med de/_gang 'thad
[\[205a\]]
[\[205a.1\]]kyis dbul lo/_/gsol ba gdab pa dang /_sngags kyi 'od zer ni zhi ba dang /_dbang rgyas dang /_drag po rnams gang byed kyang /_rtsa ba'i sngags kyi gsham du las bzhi'i sngags btags pas dngos grub bsgrub pa'o/_/sbyin sreg gi rim pa'o/_/spyan ras gzigs kyi rgyud pa pad+ma zab pa dang /_
[\[205a.2\]]pad+ma rgyal po'i dkyil 'khor du dbang bskur ba'i rab tu byed pa 'di/_/dpal dzA lan+d+ha ra pas mdzad pa'o/_/mnga' bdag mi tri pa'i phyag dpe las/_rgya gar phyag na'i zhal snga nas dang /_bod kyi lo tsA ba pradz+nyA kI rtis bsgyur zhing zhus te gtan la phab pa'o//_//_
[\[205a.3\]{D2140}]@##/_/rgya gar skad du/_Ar+ya lo ke shwa ra gu h+ya sA d+ha na nA ma/_bod skad du/_'phags pa 'jig rten dbang phyug gsang ba'i sgrub thabs zhes bya ba/_dpal pad+ma gar gyi dbang phyug la phyag 'tshal lo/_/pad+ma rnam rgyas phyag 'tshal nas/_/mchog dang thun mong dngos grub ni/_/tshe 'di nyid la thob byed
[\[205a.4\]]pa'i/_/spyan ras gzigs dbang gsang sgrub bshad/_/dad dang brtson 'grus snying rjer ldan/_/dbang dang dam tshig ldan byas nas/_/dur khrod g.ya' ri gangs brag gam/_/nyams dga' dben pa'i gnas dag tu/_/phyi rgyud pa la gtor ma gtang /_/maN+Dal gru bzhi dris byugs la/_/chang dang bdud rtsis
[\[205a.5\]]chag chag gdab/_/chos 'byung bsnol ma pad 'dab brgyad/_/mu khyud gru chad ldan pa bri/_/sgo bzhi rgyan ldan bris kyang rung /_/rdo rje ra ba me ris bskor/_/chos 'byung dmar po re khA dkar/_/mtshams su g.yung drung 'khyil pa bri/_/pad 'dab phyogs tshon mtshams mdzes tshon/_/gru chad ljang la
[\[205a.6\]]sgo bzhi phyogs/_/sgo rgyan la sogs spyi dang mthun/_/dkyil 'khor dbus bum rgyan ldan du/_/chang dang bdud rtsi ril bu blugs/_/dgos pa'i cha rkyen tshang bar gzhag_/thod pa chang dang bdud rtsis bkang /_/bum pa'i khar bzhag dar dmar dga'/_/me long chang gis byugs pa la/_/pad+ma chos
[\[205a.7\]]'byung sin+d+hu ras/_/sa bon yi ge bcas pa dgod/_/thod pa'i kha ru bzhag pa'i steng /_/sman sna rin chen sna tshogs dang /_/dri bzang dag dang snying po'i tshogs/_/ka ra bu ram sbrang rtsi sogs/_/'bru sna tshogs kyi phye ma la/_/gur gum gi wang sin+d+hu ra/_/sha lnga bdud rtsi lnga sbyar nas/_/chang gis
[\[205b\]]
[\[205b.1\]]sbrus pa'i ril bu la/_/sin+d+hu ra dang pad mtshal byug_/mo gsar phrul 'khor lo bri/_/de la gong gi rdzas kyis byug_/ril bu 'khor lo'i lte bar gzhag_/dar gyis bkab la me long khar/_/bzhag ste steng du dar gdugs phub/_/sba lcag dkar po tshigs gsum pa'i/_/nang du sngags dang 'khor lo
[\[205b.2\]]gzhag_/ril bu lha grangs la sogs bcug_/kha bcad mgo mjug zangs kyis dkris/_/zhing lpags lcag 'bras btags pa la/_/rin chen lnga dang dung sogs dang /_/shel dang pha wang long bu btags/_/dar tshon sna lnga sngags ldan rgyan/_/dkyil 'khor dbus su gzugs par bya/_/gtor
[\[205b.3\]]ma mchod pa tshogs kyi rdzas/_/ji ltar 'byor pa'i bye brag bsham/_/rkang gling thod rnga tshil chen spos/_/zhun chen mar me la sogs bya/_/bgegs la blud byin mtshams bcad la/_/srung ba'i 'khor lo brtan par bsgom/_/dkon mchog spyan drangs phyag byas nas/_/mchod cing maN+Dal dbul ba
[\[205b.4\]]ste/_/bdun po rnam par dag pa dang /_/gsol ba drag tu gdab par bya/_/de dag sngon du 'gro ba'o/_/dngos gzhi phyi nang gsang gsum las/_/phyi ltar rgyal ba rgya mtsho'i tshogs/_/nang ltar lus la dgod pa dang /_/gsang ba rtsal dgod pa dang /_/yang gsang de nyid sems la dgod/_/_
[\[205b.5\]]dang po bsnyen sgrub las gsum ste/_/yang gsang 'bras bu'i ngo sprod do/_/phyi ltar bsnyen pa bya ba ni/_/bde ba'i stan la bsam gtan gyi/_/phyag rgyas bsdad la skyabs 'gro dang /_/sems bskyed byas la stong pa'i ngang /_/pad sdong kha gsum gyes pa'i dbus/_/nyi zla'i gdan la rang sems hrIH/_/_
[\[205b.6\]]'od 'phros sems can sgrib pa sbyangs/_/rgyal ba rgya mtsho'i tshogs su gyur/_/tshur 'dus sangs rgyas byin rlabs bsdus/_/hrIHla thim pas 'od du zhu/_/rang nyid spyan ras gzigs dbang sku/_/dmar gsal zhal gcig phyag bzhi pa/_/rin chen rgyan rdzogs skyil krung bzhugs/_/dang po'i phyag
[\[205b.7\]]gnyis thal mo sbyar/_/g.yas 'og pad+ma'i bgrang phreng dmar/_/g.yon pa ut+pal dmar po 'dzin/_/ral pa'i cod pan dar gyis mdzes/_/rin chen ze'u 'bru'i srog ldan pa/_/spyan dmar zhal 'dzum thugs rje yis/_/sems can yongs la gzigs pa la/_/bskal bzang sangs rgyas stong
[\[206a\]]
[\[206a.1\]]rtsas bskor/_/de ltar rang nyid gtso bo ni/_/rgyal ba rgya mtsho ma lus pa/_/dkyil 'khor thams cad 'dus pa'o/_/bdag gi spyi gtsug pad zla'i steng /_/rtsa ba'i bla ma de nyid ni/_/'od dpag med pa'i ngo bo ste/_/skyil krung mnyam gzhag phyag rgya can/_/sprul pa'i sku ru
[\[206a.2\]]bsgoms pa la/_/bka' brgyud bla ma rig 'dzin rnams/_/gcer bu spyan gsum rus rgyan can/_/rdo rje dril bus 'khyud pa yi/_/rdo rje 'chang gi rnam pas bskor/_/byin rlabs dbang bskur byas par bsgom/_/g.yas phyogs pad sdong nyi ma'i steng /_/bdud bzhi'i gdan la rta mchog sku/_/dmar nag
[\[206a.3\]]zhal gcig phyag gnyis pa/_/g.yas pa Da ru g.yon sdigs mdzub/_/dril bur bcas pas dku la brtan/_/stag lpags dur khrod sbrul rgyan can/_/khro zhal spyan gsum mche bzhi gtsigs/_/ral pa dmar ser 'khyil pa'i dbus/_/rta mgo ljang gu rta skad mtsher/_/rdog ma dmar po me ltar
[\[206a.4\]]'bar/_/ma mo mkha' 'gro la sogs pa/_/snang srid lha 'dre thams cad dang /_/klu rnams dbang du sdud par byed/_/zhabs gnyis g.yas bskum g.yon brkyang nas/_/ye shes me dpung dbus na bzhugs/_/'khor du dpa' bo rgya mtsho'i tshogs/_/ye shes mkha' 'gro brgyad cu sogs/_/ha ha
[\[206a.5\]]hUM hUM phaT sgra sgrogs/_/snang srid zil gyis gnon par bsgom/_/g.yon phyogs pad sdong chos 'byung bsnol/_/de dbus pad nyi ro yi steng /_/gsang ba ye shes sku mdog dmar/_/zhal gcig phyag bzhi spyan gsum dmar/_/khro 'dzum mche gtsigs spyan rtsa dmar/_/dbu skra grol zhing sku stong
[\[206a.6\]]khebs/_/g.yas bskum g.yon brkyang ro gdan brdzis/_/skyil krung phyed pa'i gar gyis bzhugs/_/g.yas kyi dang po gri gug 'phyar/_/'og ma ral gri bsnams pa'o/_/g.yon gyi dang po thod khrag 'dzin/_/'og ma kha T+wAM bsnams pa'o/_/thod skam lnga yis dbu brgyan zhing /_/thod rlon lnga
[\[206a.7\]]bcu'i do shal can/_/rus pa'i rgyan cha lnga yis mdzes/_/rin chen dar dpyangs brgyan par bsgom/_/me ri 'bar ba'i dbus bzhugs shing /_/dpa' bo mkha' 'gro rgya mtshos bskor/_/a ral+li dang pheM sgra sgrogs/_/ma mo mkha' 'gro dbang du sdud/_/snang srid dbang du sdud par bsgom/_/'og
[\[206b\]]
[\[206b.1\]]phyogs me dpung 'khrugs pa yi/_/'byung ba'i dkyil 'khor dbus su ni/_/rigs bzhi mkha' 'gro dpa' bo dang /_/chos skyong dam can pho nya'i tshogs/_/phyi nang srung ma ma lus rnams/_/mkha' 'gro sde bzhi'i ngo bor gyur/_/gri gug thod khrag kha TI bsnams/_/thod pa skam rlon rus rgyan can/_/_
[\[206b.2\]]rin chen rgyan dang dar gyis mdzes/_/ha ri ni sa'i sgra sgrogs shing /_/gdan 'og pad+ma 'degs par bsam/_/de ltar dkyil 'khor yongs rdzogs pa'i/_/spyi bor zla steng oM dkar po/_/mgrin par pad steng AHdmar po/_/snying gar nyi steng hUM sngon po/_/sku gsung thugs su byin gyis brlab/_/de nas
[\[206b.3\]]gtso bo'i thugs ka ru/_/pad+ma nyi ma'i gdan steng du/_/hrIHlas 'od zer 'phros pa yis/_/ye shes spyan drangs mchod la bstim/_/rigs lnga yab yum sems dpa' dang /_/khro bo'i tshogs dang mchod pa yi/_/lha mor bcas pa spyan drangs la/_/mchod de dbang bskur gsol ba btab/_/_
[\[206b.4\]]rgyal bas dbang bskur dgongs pa mdzad/_/khro bo rnams kyis bgegs bskrad cing /_/mchod pa'i lha mos mchod pa dang /_/yum lngas bum pa'i dbang bskur bas/_/sdig sgrib dag nas spyi bo ru/_/rigs bdag snang ba mtha' yas dang /_/rigs lngas dbu la brgyan par bsgom/_/de ltar ji
[\[206b.5\]]srid mi skyo'i bar/_/gsal bar bsgom pa bskyed rim yin/_/bzlas pa byed pa'i dus su ni/_/bdag dang rang bzhin gsang ba'i yum/_/spyi bor bla ma rigs bdag dang /_/kun gyi thugs kar pad nyi dang /_/zla ba'i gdan la hrIHyig mthar/_/sngags kyis g.yas su bskor ba
[\[206b.6\]]las/_/'od 'phros phyogs bcu'i bde gshegs mchod/_/mnyes nas byin rlabs dngos grub rnams/_/bdag la thim pas sdig sgrib dag_/tshogs rdzogs dbang bzhi thob par bsam/_/khams gsum 'gro drug sems can la/_/'od zer phog pas sgrib sbyang nas/_/phyi snod
[\[206b.7\]]gzhal yas khang du gyur/_/nang bcud lha yi rang bzhin la/_/pho rnams spyan ras gzigs su gyur/_/mo rnams gsang ba ye shes la/_/bdud dang log 'dren rta mgrin sku/_/'od dang me dpung rab 'bar zhing /_/gzugs snang lha yi rang bzhin la/_/sgra grags thams cad sngags kyi
[\[207a\]]
[\[207a.1\]]sgra/_/sems kyi dran rtog chos sku'i ngang /_/de ltar bzlas pa ci rigs bya/_/rjes su phyi snod nang bcud rnams/_/rim gyis thams cad bdag la bsdu/_/bdag kyang hrIHnas stong ba'i bar/_/mi dmigs ma bcos spros bral ba/_/mi dmigs ci yang mi bsam
[\[207a.2\]]par/_/chos sku'i ngang la ci gnas gzhag_/dge ba bsngo zhing smon lam gdab/_/thun mtshams lha yi nga rgyal dang /_/spyod lam rnam bzhi thams cad bya/_/oM AHhUM hrIHoM ma Ni pad+me hUM/_/yab kyi snying po'o/_/oM hrIHbadzra khro d+ha ha ya grI wa hu lu hu lu hUM dzaH/_rta mgrin gyi snying po'o/_/oM
[\[207a.3\]]d+hu ma g+ha ye na ma swA hA/_gsang ba ye shes kyi snying po'o/_/DA ki nI ha ri ni sa ra tsa hri ya hUM dzaH/_mkha' 'gro sde bzhi yum gyi snying po'o/_/ba su sid+d+haM na na/_kha d+he sid+d+hi/_sarba sid+d+hi pha la hUM/_sid+d+hi sid+d+hi sa ma ya/_bsdus bsdus/_hUM hUM/_puSh+Ti/_wa shaM ku ru hUM hUM/_rat+na sid+d+hi sa ma ya/_hriM hriM/_
[\[207a.4\]]dza dza/_/dbang du bsdu ba'i snying pa'o/_/de ltar phyi sgrub bsnyen pa la/_/dkyil 'khor bcu bzhi mi dgos so/_/rgyun du yi dam nar mar bya/_a+ti/_nang ltar 'jig rten dbang phyug gi_/lha rnams lus la dgod pa ni/_/sngon 'gro yan lag bdun pa dang /_/skyabs su 'gro zhing sems
[\[207a.5\]]bskyed nas/_/tshad med bzhi yis blo sbyangs te/_/stong pa'i ngang las pad nyi dang /_/zla ba'i gdan la hrIHdmar po/_/'od 'phros tshur la 'dus pa las/_/gong ltar bdag nyid spyan ras gzigs/_/'jig rten dbang phyug sku mdog dmar/_/zhal gcig phyag bzhi zhabs skyil krung /_/_
[\[207a.6\]]rgyan rdzogs 'ja' 'od dkyil bzhugs pa/_/phyi sgrub ji lta ba ru gsal/_/bla ma rigs bdag bka' brgyud bcas/_/spyi bor rdo rje 'chang ltar bsgom/_/snying ni pad+ma 'dab brgyad de/_/nyi zla'i gdan la rta mgrin ni/_/dmar nag dur khrod chas kyis brgyan/_/g.yas pa dbang sdud phyag rgya
[\[207a.7\]]yis/_/pad+ma'i phreng ba dmar po 'dren/_/g.yon pa ut+pal dmar po yi/_/zhags par bcas pa'i sdigs mdzub kyis/_/dku la brten nas gar stabs mdzad/_/de yi thugs kar pad+ma dang /_/nyi zla'i dbus su hrIHla sngags/_/g.yas su 'khor bar bsgom pa'o/_/lte bar chos 'byung bsgoms
[\[207b\]]
[\[207b.1\]]pa'i steng /_/pad+ma nyi ma ro steng du/_/gsang ba ye shes mkha' 'gro ma/_/gsang gnas pad+ma 'dab bzhi'i steng /_/rigs bzhi mkha' 'gro yab yum ste/_/shar du rdo rje mkha' 'gro dkar/_/lho ru rin chen mkha' 'gro ser/_/nub tu pad+ma mkha' 'gro dmar/_/byang du las kyi mkha' 'gro ljang /_/_
[\[207b.2\]]yab rnams yum dang mtshungs pa ste/_/gri gug thod khrag rgyan dang ldan/_/lte ba'i yum gyi gdan nas bteg_/de nas sku gsung thugs byin brlab/_/ye shes bstims nas dbang bskur ro/_/lte bar bde chen gtum mo'i me 'bar dmigs/_/rlung bzung dbang bsdus byang sems rin chen bzhu/_/rngubs
[\[207b.3\]]nas me la bstims pas ye shes 'bar/_/'khor 'das gnyis med dgongs pa bskyang bar bsam/_/phyogs bcu'i sangs rgyas spyan drangs rlung dang bsre/_me la bstims la longs sku bde chen bskyed/_/'gro drug sems can dbang bsdus byang sems bsgom/_/snying rje bskyed dus rlung rngub me la bstim/_/_
[\[207b.4\]]sprul skus 'gro 'dul phreng las ci yang ston/_/dmigs med ngang nas rlung bzung cir mi dgongs/_/mkha' ltar dag pa chos sku mngon du gyur/_/sngags bzlas dus su 'od zer lcags kyu'i dbyibs/_/me ltar tshal gdung ba'i tshogs 'phros pas/_/skye 'gro'i snying nas bzung ste bkug byas la/_/_
[\[207b.5\]]rig pa'i ngo bo thugs ka'i hrIHla thim/_/lus po 'od du zhu nas lte bar sdud/_/mkha' 'gro yab yum pho mo'i snying po la/_/dngos grub sdud pa'i sngags ltar bzlas pa bya/_/rjes su lha rnams thams cad rang sar zhu/_/mkha' la sprin dengs lta bur yal ba'i ngang /_/ma bcos dmigs gtad
[\[207b.6\]]med pa'i dang nyid las/_/ma bcos blo yis mi dpyad mi bsgom par/_/gzung 'dzin blang dor yid byed med pa'i rang /_/dngos po'i rang bzhin gsal dang bde stong dang /_/chags 'dzin mi bya rnam dag de rang bskyong /_/rjes su thun mtshams bya ba gong ltar bya/_/nang du lus la lha dgod bsgrub pa'o/_/_
[\[207b.7\]]gsang ba rtsa la dgod pa ni/_/rim par nyams su blang bya ba/_/stan la bsam gtan phyag rgyas gnas/_/sngon 'gro yan lag bdun pa bya/_/skyabs 'gro sems bskyed tshad med bzhi/_/shU n+ya tA yis stong par bsgom/_/chos nyid stong par byang chub dang /_/chos kyi dbyings kyi ye shes
[\[208a\]]
[\[208a.1\]]so/_/stong pa'i ngang las pad nyi dang /_/zla ba rgyas pa'i gdan bsgom ste/_/nyi zla'i gdan la mngon byang chub/_/me long lta bu'i ye shes so/_/gdan steng rang rig yi ge hrIH/_/gsung yig 'bru la mngon byang chub/_/mnyam pa nyid kyi ye shes so/_/hrIHlas pad+ma hrIHsa
[\[208a.2\]]mtshan pa/_/thugs kyi phyag mtshan mngon byang chub/_/so sor rtog pa'i ye shes so/_/pad+ma hrIHsa mtshan 'od zer gyis/_/'gro ba'i rgyud sbyangs lhar gyur nas/_/sangs rgyas rnams kyi byin rlabs bsdus/_/sngar gyi hrIHsa mtshan pad+mar thim/_/de nyid yongs su gyur pa las/_/bdag nyid lha yi
[\[208a.3\]]skur rdzogs pa/_/yongs su rdzogs las mngon byang chub/_/bya ba nan tan ye shes so/_/de yang bdag nyid spyan ras gzigs/_/zhal gcig phyag gnyis sku mdog dmar/_/g.yas brkyang g.yon bskum gar gyis 'gying /_/dbu skra gyen brdzes dar gyis brgyan/_/rin chen dar gyis
[\[208a.4\]]mdzes par spras/_/phyag g.yas pad phreng g.yon pad dmar/_/gsang ba ye shes yum gyis 'khyud/_/dmar mo gcer bu spyan gsum ma/_/phyag g.yas gri gug g.yon thod khrag_/thod pa skam rlon rus rgyan can/_/rin chen sna tshogs dar dpyangs brgyan/_/ye shes me ri'i dbus su
[\[208a.5\]]bzhugs/_/de yi sku yi rtsa gsum dang /_/'khor lo bzhi sogs gsal btab la/_/spyi bor bde chen 'khor lo la/_/rtsa 'dab sum cu rtsa gnyis kyi/_/dbus su bde gshegs spyan ras gzigs/_/dkar po 'khor lo dril bu can/_/bde gshegs mkha' 'gro sum cu gnyis/_/'khor
[\[208a.6\]]lo gri gug thod khrag can/_/rus pa rin chen rgyan ldan bskor/_/mgrin pa longs spyod 'khor lo na/_/rtsa 'dab bcu drug dbus su ni/_/pad+ma rigs kyi spyan ras gzigs/_/dmar po pad+ma dril bu can/_/pad+ma'i mkha' 'gro bcu drug ni/_/pad+ma gri gug thod khrag can/_/rus pa rin chen
[\[208a.7\]]rgyan ldan bskor/_/snying ga chos kyi 'khor lo na/_/rtsa 'dab brgyad kyi dbus su ni/_/rdo rje rigs kyi spyan ras gzigs/_/mthing la rin chen dril bu can/_/rdo rje rigs kyi mkha' 'gro brgyad/_/rdo rje gri gug thod khrag can/_/rus pa rin chen rgyan ldan bskor/_/lte ba sprul
[\[208b\]]
[\[208b.1\]]pa'i 'khor lo na/_/rtsa 'dab drug cu rtsa gnyis dbus/_/rin chen rigs kyi spyan ras gzigs/_/ser po rin chen dril bu can/_/rin chen mkha' 'gro drug cu bzhi/_/rin chen gri gug thod khrag can/_/rus pa rin chen rgyan ldan bskor/_/gsang gnas nor bu'i 'khor lo ru/_/rtsa 'dab
[\[208b.2\]]bzhi yi dbus su ni/_/las kyi rigs kyi spyan ras gzigs/_/ljang gu rgya gram dril bu can/_/las kyi mkha' 'gro ljang gu bzhi/_/rgya gram gri gug thod khrag thogs/_/rus pa rin chen rgyan ldan bskor/_/de ltar 'khor lo'i lha rnams te/_/slar yang snying po rgyan gyi lha/_/yab kyi thugs
[\[208b.3\]]kar rta mgrin dang /_/spyi bor bla ma lte ba ru/_/dpa' bo sde bzhi bsgom par bya/_/de bzhin yum gyi thugs kar yang /_/rdo rje phag mo zhal gnyis ma/_/spyi bor na bza' dkar mo dang /_/lte bar rigs bzhi mkha' 'gro bsgom/_/kun kyang thod pa skam rlon dang /_/rin chen rus rgyan dar
[\[208b.4\]]gyis mdzes/_/pad+ma nyi zla ro gdan can/_/me dpung 'bar ba'i dbus na bzhugs/_/de ltar gsal bar bsgom byas nas/_/sku gsung thugs ldan byin rlabs te/_/ye shes sems dpa' spyan drangs bstim/_/dbang bskur dbang rtags dbu rgyan la/_/de nas rang gi mdoms
[\[208b.5\]]par nas/_/yaM las rlung gi dkyil 'khor g.yos/_/gsang gnas lha tshogs me 'bar te/_/'khor lo bzhi yi gtso bo rnams/_/ltos chags med pa'i me 'bar te/_/lte ba'i a la gtugs nas ni/_/me 'bar haM la reg pa yis/_/byang chub sems kyi rgyun bab pas/_/_
[\[208b.6\]]'khor lo bzhi gang lha tshogs rnams/_/bde ba chen por 'bar ba dang /_/dus gsum sangs rgyas ma lus dang /_/skye 'gro sems can byams sdang sogs/_/dus dang gnad du gang 'gro ba/_/rlung dang dbyer med bsdus la bstim/_/me 'bar nyon mongs rab bsregs nas/_/_
[\[208b.7\]]stong nyid snying rje chen po'i ngang /_/gnyug ma yid la mi byed pa/_/tha mal shes pa ma bcos ngang /_rang rig dri med bskyang byas la/_/rlung bzung rig pa phyogs med sbyang /_/mdun gyi dkyil 'khor bum pa dang /_/thod pa me long 'khor lo dang /_/dril bu sba lcag dag la
[\[209a\]]
[\[209a.1\]]yang /_/rang nyid ji lta'i bskyed bstim bya/_/bdag dang de rnams thugs ka nas/_/'od zer dmar po lcags kyu'i dbyibs/_/me ltar tshal gdung 'phros pas/_/gang dmigs la sogs skye 'gro yi/_/pho yi snying dang mo yi ni/_/gsang
[\[209a.2\]]ba'i gnas nas bzung nas ni/_/rang dbang med par mdun du bkug_/'od zer 'phros bas phog pa yis/_/de rnams 'od du zhu nas ni/_/byang sems dkar dmar rnam par gyur/_/ril bu la sogs rdzas rnams dang /_/rang gi gsang bar bsdus la bstim/_/_
[\[209a.3\]]thugs ka'i hrIHla 'dus par bsam/_/byams dang snying rje drag tu bsgom/_/rlung bzung sngags bzlas gang goms bya/_/thun rjes thogs rim thun mtshams su/_/bsngo ba smon lam spyod lam bya/_/thun bzhi thun drug la sogs spyad/_/tshogs dang gtor mas
[\[209a.4\]]thun mtshams mchod/_/bstod pas bstod cing bkra shis brjod/_/yig brgya la sogs bshags pa bya/_/rtags dang cho 'phrul mkha' 'gro'i ltas/_/dngos grub mtshan ma la sogs pa/_/bzang ngan bye brag ji ltar yang /_/rmi lam bzang dang ngan la
[\[209a.5\]]sogs/_/gang la'ang dga' dang mi dga' yi/_/mtshan mar 'dzin par mi bya'o/_/de ltar zhag bdun nyer gcig dang /_/zla gsum zla drug la sogs par/_/mchog dang thun mong dngos grub bsgrub/_/de nas sgrub pa tshar rjes su/_/ril bu 'khor lo lus la
[\[209a.6\]]bcad/_/sid+d+hU ra yis spyi bor byug_/dpral ba mgrin pa snying ga dang /_/lte ba gsang gnas dag tu byug_/bum pa'i chu yis bkru btung bya/_/thod chang btung la dngos grub blang /_/gtor ma la sogs sbyin sreg bya/_/bum chu gang blud dbang du 'gyur/_/sba
[\[209a.7\]]lcag bzad zhing glad la bskor/_/'gro ba dbang du 'dus par bsgom/_/sbyin sreg dkyil 'khor zla gam khar/_/dbang gi shing dmar zla gam brtsigs/_/me sbar lha tshogs bskyed par bya/_/ye shes pa bstim mchod bstod dbul/_/sreg rdzas 'dod yon
[\[209b\]]
[\[209b.1\]]sna tshogs dang /_/ril bu mar dang 'bru sna bsreg_/zas nor gos dang rin po che/_/shing thog 'bru sna ji snyed 'bul/_/gsol ba gdab cing mchod bstod bya/_/rjes su ye shes sems dpa' gshegs/_/thal ba chu bo'i gzhung du dor/_/de yis snang ba dbang du 'gyur/_/_
[\[209b.2\]]rtsa la bkod pa'i sgrub thabs 'di/_/las spyor lta bur bzhed pa yin/_/yang gsang sems la bkod pa ni/_/dben gnas phyi ru mi btsal te/_/lus 'di gzhal yas khang nyid yin/_/lha sku logs su mi btsal te/_/sems nyid skye 'gag med pa de/_/_
[\[209b.3\]]rigs kyi bdag po bla ma yin/_/ma rtogs nyon mongs gti mug 'di/_/rtogs grol thugs rje chen po yin/_/yid byed rtog tshogs 'phro ba de/_/rtogs pas sangs rgyas stong rtsa yin/_/zhe sdang gdug rtsub ldan pa de/_/gzhi med rtogs pas rta mgrin yin/_/_
[\[209b.4\]]'dod sems gdung ba tur tur de/_/rtsa bral rtogs pas gsang ye yin/_/nyon mongs nga rgyal rtog tshogs rnams/_/ngar 'dzin bral bas dpa' bo yin/_/phrag dog rlung ltar 'tshub pa de/_/re dogs zad pas dpa' mo yin/_/chu khams khrag dang
[\[209b.5\]]rnam shes dag_/rdo rje rigs kyi mkha' 'gro ma/_/sa khams sha dang tshor ba de/_/rin chen mkha' 'gro zhes su grags/_/me khams drod dang 'du shes de/_/pad+ma rigs kyi mkha' 'gro yin/_/rlung khams dbugs dang 'du byed de/_/las kyi mkha'
[\[209b.6\]]'gro zhes su grags/_/nam mkha'i khams dang sems nyid gzugs/_/mkha' 'gro pad+ma'i dra ba'o/_/skye mched tshogs drug de yi yul/_/'dod yon mchod pa'i lha mo yin/_/dge dang mi dge'i rtogs tshogs rnams/_/dam can bka' sdod
[\[209b.7\]]srung mar bshad/_/de ltar sems kyi ngo bo de/_/ma rtogs 'khrul bas 'khor ba ste/_/de shes rtogs pas mya ngan 'das/_/lha sku sems kyi rang rtsal de/_/dngos por bzung bas 'khrul pa ste/_/lha yang sems nyid chos skur gsal/_/sngags
[\[210a\]]
[\[210a.1\]]ni smra brjod bral ba'i phyir/_/phyi nang rlung gi rgyu ba yang /_/smras tshad grag stong brjod med yin/_/gdod nas dag pa'i rig pa 'di/_/ye nas chos skur gnas pa la/_/ngo sprad de ngo shes pa yin/_/chos dbyings ye shes rtogs pa la/_/sangs rgyas zhes
[\[210a.2\]]su grags pa'o/_/goms 'dris brtan na drod rtags 'char/_/de sbyangs chos sku'i ngo bo la/_/gzung bar bya ba'i yul tsam med/_/drod rtags tshad dang nyams myong la/_/ma chags rang byung rtsad nas dag_/rang don chos sku mngon gyur te/_/gzhan don gzugs sku lhun grub
[\[210a.3\]]'byung /_/'khor ba mya ngan 'das par 'gyur/_/snyan brgyud dri ma med pa'o/_/ma gcig grub pa'i rgyal mo nas brgyud pa 'jig rten dbang phyug gi gsang ba'i sgrub thabs rdzogs so//[ {D2141}]@##/_/rgya gar skad du/_/a ba ra mi ta A yudz+nyA na maN+Dal bid+hi nA ma/_bod skad du/_tshe
[\[210a.4\]]dang ye shes dpag tu med pa'i dkyil 'khor gyi cho ga zhes bya ba/_bcom ldan 'das tshe dpag tu med pa la phyag 'tshal lo/_/rang bzhin tshe dpag med pa'i sku/_/ye shes lnga ldan gsung gi bdag_/thugs rje'i thugs kyis rjes 'dzin pa'i/_/bla ma tshe dpag med la 'dud/_/_
[\[210a.5\]]rtsa rgyud bshad rgyud las byung ba'i/_/cho ga bzang pos yongs bzung bshad/_/slob dpon mtshan nyid kun ldan zhing /_/gzhan phan sgrub pa'i blo gros can/_/rang dang gzhan gyi don sgrub phyir/_yid 'ong nyams dga'i gnas nyid du/_/lha yi rnal 'byor gsal ba dang /_/gtso
[\[210a.6\]]bo 'bum la 'khor rnams khri/_/rab 'bring mtshan ma thob pa dang /_/slob mas me tog dang bcas pas/_/gus pas gsol ba gdab par bya/_/de nas dkyil 'khor bri ba'i phyir/_/sa gzhi brtags shing bzung dang sbyang /_/nyes pa med pa'i sa phyogs der/_/_
[\[210a.7\]]bskyed pa'i rim pa gsal byas nas/_/baM las bskyed pa'i lha mo ser/_/mdzes pa'i rgyan ldan lus phyed snang /_/bum pa 'dzin la mchod cing bstod/_/skyob pa sangs rgyas thams cad kyi/_/spyod ba'i tshul dang khyad par gyi/_/sa dang pha rol phyin pa la/_/lha
[\[210b\]]
[\[210b.1\]]mo khyod ni dbang du 'gyur/_/skyob pa shAkya seng ge yis/_/ji ltar bdud kyi sde bcom ltar/_/de bzhin bdag gis bdud sde las/_/rgyal bar byas te dkyil 'khor bri/_/lag pa sa la bsnun pa yis/_/dga' ba'i mdangs ldan lha mo yis/_/khyod ni slob
[\[210b.2\]]dpon mchog yin gyis/_/dkyil 'khor las ni rab tu bsgrubs/_/brjod nas sa la thim pa ltar/_/phyogs skyong gtor ma 'bul ba dang /_/mthun pa'i grogs dang gsol ba gdab/_/ro bsal nyes pa spangs pa de/_/'thas par bcag cing rnam lnga dang /_/bdud rtsi lnga
[\[210b.3\]]ni khyab par byug_/me yis zhi ba'i las kun gyi/_/sbyin sreg sbyangs dang sngags kyis ni/_/phyin brlabs lha yi khang par bsam/_/bskyed pa'i yan lag kun rdzogs pas/_/slob dpon dkyil 'khor steng 'dug la/_/slob ma gus pas spos thogs te/_/mchod
[\[210b.4\]]cing bstod dang gsol ba gdab/_/bcom ldan mgon po tshe dpag med/_/skyon gyis ma gos li khri ltar/_/mkha' dang mnyam pa'i sku mnga' ba/_/mnyam nyid sku la phyag 'tshal bstod/_/dkyil 'khor lha tshogs thams cad ni/_/yon tan ma lus bskyed
[\[210b.5\]]mdzad cing /_/yid bzhin nor bu mtshungs ldan pa'i/_/'gro ba skyob la phyag 'tshal bstod/_/tshe dpag med pa gsung gi bdag_/'chi bdag ma lus 'joms mdzad pa'i/_/tshe yi dngos grub stsol ba'i sku/_/dkyil 'khor dam pa bshad du gsol/_/_
[\[210b.6\]]de nas rdo rje slob dpon gyis/_/dkyil 'khor bsdus te rta mchog sku/_/khro zhing rab brjid nga rgyal dang /_/rkang pa hUM las rdo rjer byas/_/mig gnyis nyi zla 'bar ba ste/_/rdo rje dril bu'i phyag rgya yis/_/'jigs med byang shar mtshams song nas/_/dkyil 'khor
[\[210b.7\]]sa gzhi la gnas pa'i/_/lha dang lha min bgegs tshogs nyon/_/nga ni dpal ldan rdo rje 'dzin/_/nga yi bka' las ma 'da' bar/_/bgegs kyi tshogs rnams 'gro bar gyis/_/gal te mi 'gro 'dug gyur na/_/ye shes rdo rje 'bar ba yis/_/mgo bo tshar pa brgyar 'gas shing /_/_
[\[211a\]]
[\[211a.1\]]lus rnams stong du gyur nas ni/_/rnam par 'joms par gdon mi za/_/de bas khyed rnams gzhan du dengs/_/rta mchog sngags dang rdo rje 'gros/_/dkyil 'khor lan gsum bskor bar bya/_/de nas khro bo'i phur pa rnams/_/kI la ya zhes btab nas kyang /_/_
[\[211a.2\]]A ko Ta yis brdung bar bya/_/me da'i sngags kyis byin gyis brlab/_/sa yi lha dang lha tshogs rnams/_/sta gon gnas par bya ba ni/_/lha rnams rdzogs par bskyed pa dang /_/mchod cing bstod de spos thogs la/_/bcom ldan mgon po tshe dpag med/_/dkyil 'khor
[\[211a.3\]]lha tshogs thams cad dang /_/rig pa'i lha mo rdzu 'phrul can/_/byang chub sems dpa' la sogs kun/_/thams cad bdag la dgongs su gsol/_/khyed rnams la yang mchod pa dang /_/slob ma rnams la phan pa'i phyir/_/rdo rje can bdag che ge zhes/_/dkyil
[\[211a.4\]]'khor dam pa bzhengs su gsol/_/rjes su brtse bar nyer dgongs nas/_/song nub dgyes par 'byon par 'tshal/_/de nas phyi nang mchod pas mchod/_/dkyil 'khor lhag par gnas pa'o/_/rin chen rgyu las byung ba yis/_/lto che mgrin pa ring ba dang /_/mchu 'phyangs nag nog
[\[211a.5\]]ra ri med/_/lha grangs mnyam pa las bum dang /_/rang rang phyag mtshan rdzogs par bya/_/ha sa de ba gser dngul dang /_/mu tig mu men byi ru gzhug_/nas til gro sran mung+ga dang /_/ga pur dzA ti gur gum mchog_/tsan+dan gnyis dang a ga ru/_/mar dang bu ram sbrang rtsi dang /_/lan
[\[211a.6\]]tshwa rnams kyis lto ba dgang /_/kha tshar ma nyams ras zung gis/_/mgrin par rab tu brgyan pa dang /_/kha rgyan ku sha 'bras bu can/_/sna tshogs pad+ma ras kyi steng /_/yang na ku sha'i gdan la bzhugs/_/b+h+rUM las bskyed pa'i gzhal yas khang /_/chu skyes nyi zla'i gdan stengs
[\[211a.7\]]su/_/lha rnams rdzogs par bskyed pa dang /_/sngags bzlas ye shes bdud rtsi'i rgyun/_/bum pa gang bar bsam pa dang /_/lha rnams rang rang bstod pa bya/_/las bum rta mgrin bskyed pa dang /_/sngags bzlas par chad bsrung ba dang /_/sha lnga bdud rtsi'i gtor mas
[\[211b\]]
[\[211b.1\]]mchod/_/'dod pa'i don la gsol ba gdab/_/slob ma lhag par gnas pa yang /_/snyim pa me tog dang bcas pa/_/skye rgas 'chi ba na kra yi/_/chu srin la sogs 'jigs rung ba/_/srid pa'i mtsho las bdag sgrol mdzod/_/dga' chen khyod bdag ston pa po/_/slob dpon khyod
[\[211b.2\]]ni dgongs su gsol/_/byang chub chen po'i tshul bstan pa'i/_/mgon po chen po bdag 'tshal lo/_/dam tshig de ni bdag la stsol/_/byang chub sems kyang bdag la stsol/_/sangs rgyas chos dang dge 'dun te/_/skyabs gsum de ni bdag la stsol/_/thar pa chen po'i
[\[211b.3\]]grong mchog tu/_/mgon po bdag ni 'jug par 'tshal/_/'od kyis bur byas sdig pa sbyangs/_/bu tshur theg pa chen po pa/_/khyod ni tshul chen snod yin te/_/gsang sngags spyod tshul cho ga ni/_/khyod la yang dag bstan par bya/_/sku gsung thugs kyi rdo rje can/_/sangs rgyas
[\[211b.4\]]dus gsum 'byung ba rnams/_/rdo rje gsang sngags rab bsgoms pas/_/ye shes mnyam med yang dag brnyes/_/skyob pa shAkya seng ge yis/_/drag po chen po bdud kyi sde/_/dpung chen dag kyang de yis bcom/_/de bas kun mkhyen thob bya'i phyir/_/bu yis blo gros
[\[211b.5\]]'di gyis shig_/de nas rdo rje slob dpon gyis/_/sdig pa bshags pa la sogs kun/_/sngon du 'gro ba'i cho ga bya/_/tshe dpag med pa bdag la dgongs/_/ma lus bzhugs pa'i bde gshegs rnams/_/'di nyid nas bzung sangs rgyas par/_/bla med bdag la gzigs par mdzod/_/dam
[\[211b.6\]]tshig sdom pa bzung ba ni/_/sangs rgyas chos dang dge 'dun te/_/bla na med pa'i dkon mchog gsum/_/sangs rgyas rnal 'byor sdom pa ni/_/yang dag nyid du gzung bar bya/_/rdo rje rigs mchog chen po la/_/rdo rje dril bu phyag rgya yang /_/yang dag nyid du gzung bar bya/_/slob dpon
[\[211b.7\]]dag kyang gzung bar bgyi/_/rin chen rigs mchog chen po yi/_/dam tshig yid du 'ong ba la/_/nyin re bzhin du lan drug tu/_/sbyin pa rnam bzhi rtag tu sbyin/_/byang chub chen po las byung ba'i/_/pad+ma'i rigs chen dag pa la/_/phyi dang gsang ba'i theg pa gsum/_/_
[\[212a\]]
[\[212a.1\]]dam pa'i chos kyang gzung bar bya/_/las kyi rigs mchog chen po la/_/sdom pa thams cad ldan par ni/_/yang dag nyid du gzung bar bgyi/_/mchod pa'i las kyang mi nus bgyi/_/tshul khrims kyi ni bslab pa dang /_/dge ba'i chos ni sdud pa dang /_/sems can don byed tshul khrims
[\[212a.2\]]gsum/_/bdag gis brtan por gzung bar bgyi/_/gnyis su med pa'i tshangs spyod dang /_/rang gi dam tshig bsrung par bgyi/_/bdag gi dge ba'i las kyis ni/_/sangs rgyas myur du bsgrub bya ste/_/sems can 'khor ba'i rgya mtsho las/_/bla med gnas su bsgral bar bgyi/_/gus pas lan gsum brjod
[\[212a.3\]]par bya/_/dpral ba mgrin pa snying ga ru/_/dri yi thig le gsum byas te/_/rta bdun chu skyes 'khor lo'i ster/_/thugs gsung sku yi snying pos brgyan/_/rigs kyi lha las 'od 'phros pas/_/ye shes gnyis su med par bstim/_/chu gnyis sngon du 'gro bas mchod/_/deng nas bzung nas bu khyod kyis/_/_
[\[212a.4\]]'khor ba'i nyes pas ma gos par/_/mchod pa kun dang ldan par ni/_/bu yis blo gros 'di gyis shig_/a shwad+tha dad pa la sha_/u du m+WA ra la sogs pa/_/bcu gnyis sor gyi tshad tsam la/_/rtse mor me tog gis brgyan nas/_/maN+Dal 'dab brgyad rnam lngas byug_/shar nas dbus su dor ba ni/_/pad+ma'i
[\[212a.5\]]phyag rgya dang bcas pa/_/steng du mchog gi dngos grub yin/_/phyogs su phrin las grub pa dang /_/thur bltas sa 'og 'grub pa yin/_/mtshams su 'jig rten dngos grub po/_/de nas skyor chu sbyin pa ni/_/oM hrIH bi shud+d+hA s+sarba d+harmAHsarba pA pA ni tsA s+ya bi sho ng+ha ya sarba bi kal pAn a pa na ya hUM/_zhes pas sgo
[\[212a.6\]]gsum dag sbyangs nas/_/skud pa dmar po sum sgril la/_/rta mgrin sngags kyis bcing bar bya/_/ku sha gtsang ma sngas dang stan/_/ma nor seng ge'i nyal stangs bzhin/_/thub pas ting 'dzin 'grub pa ltar/_/mtshan ma gang byung brjod par bya/_/bzang na dngos grub spro ba bskyed/_/ngan na sbyin sreg
[\[212a.7\]]gis ni bzlog_/zab cing rgya che'i chos bshad ni/_/'jig rten du ni kun mkhyen dag_/u du m+WA ra'i me tog bzhin/_/brgya lam na ni re 'ga' zhig_/'byung ngam yang na mi 'byung srid/_/gsang sngags spyod pa'i tshul 'byung ba/_/de bas kyang ni dkon pa ste/_/bla ma rdo rje can mchod la/_/nang par
[\[212b\]]
[\[212b.1\]]langs te dkyil 'khor lha/_/nam mkhar bteg ste thig gdab ste/_/bu mo gtsang ma sdom ldan gyis/_/ras bal las byung bkal ba dang /_/ye shes lnga'am sku gsung thugs/_/oM a n+yo n+ya a nu ga ta sarba d+ha rmA/_/brjod nas bsgril bar bya ba ni/_/pad+ma'i snod du bzhag nas kyang /_/mi 'chi lnga yis spangs
[\[212b.2\]]byas la/_/blo ldan ye shes bstim byas nas/_/nam mkhar ye shes dza dzas gdab/_/sgo yi bcu gnyis cha dang ldan/_/srid kyang khang pa nyis 'gyur la/_/tshangs pa'i las thig drangs pa la/_/oM badzra sU tra sa ma ye ma ti kra ma hUM/_tshangs dang zur thig la sogs pa/_/bstan bcos mthong zhing blo ldan
[\[212b.3\]]des/_/cha ni gang yin rnam par dbye/_/gal te nyes pa'i 'bras bu ni/_/chad na bla ma'i srog g.yo zhing /_/dman lhag nad kyis btab par 'gyur/_/phyogs 'khrul slob ma rmongs par 'gyur/_/blo ldan nyes pa med par bya/_/gru bzhi sgo bzhi rta babs bcas/_/dra ba dra ba phyed pas brgyan/_/nyi zla dril bu
[\[212b.4\]]g.yer khas spras/_/pho brang chu skyes rim pa gnyis/_/mu khyud pad+ma'i phreng ba dang /_/khyams dang phyi rol pa dar dang /_/rdo rje me ri la sogs pa/_/rnam pa ma lus rdzogs par bya/_/rin chen lnga dang 'bru phye'am/_/pad+ma'i snod du so sor bzhag/_/sa bon bris la ye shes bstim/_/sku gsung thugs
[\[212b.5\]]kyis byin gyis brlab/_/sngon po ser po dkar po ljang /_/dmar po 'di ni nang du 'dod/_/g.yas skor rgyun ma chad par bri/_/dbang ldan mtshams su drang ba bya/_/pad+ma'i snod kyis steng nas bkab/_/'di ni chos dbyings dag pa ste/_/sems can khams ni rab sgrol byed/_/bcom ldan
[\[212b.6\]]mgon po tshe dpag med/_/tshon gyi las ni yang dag brtsam/_/me tog dor la mtshan ma brtag_/shar sngo lho ser nub dkar po/_/byang phyogs in+d+ra nI la'i mdog_/pad+ma lha snam dmar po'o/_/de ltar rdzogs pa'i dkyil 'khor du/_/khrus byas dri zhim lus byugs nas/_/gos bzang brgyan la
[\[212b.7\]]lan gsum bskor/_/tshe dpag med pa'i nga rgyal gyis/_/shar gyi sgo nas nang du zhugs/_/yid kyis sgo bzhi dbye bar bsam/_/oM badzra mung+g+ha Ta/_sa ma ya pra be sha ye hU~M/_/rnam rgyal la sogs bum pa rnams/_/gnas dang go rims bzhin du dgod/_/sna tshogs gos dang rgyan phreng sogs/_/mchod
[\[213a\]]
[\[213a.1\]]pa'i rdzas kyis legs par brgyan/_/dkyil 'khor lha rnams rdzogs par bskyed/_/ye shes bstims la mchod bstod bya/_/tshogs kyi 'khor los tshim pa dang /_/bar chad zhi phyir shar phyogs su/_/zhi ba'i sbyin sreg bya ba dang /_/slob ma'i cho ga ji lta bar/_/slob dpon bdag nyid dbang dang
[\[213a.2\]]ldan/_/shar gyi phyogs nas 'jug pa dang /_/de nas slob ma gzhug pa'i phyir/_/khrus byas bgegs dang sdig pa sbyang /_/gdong pa ras kyis bkab nas ni/_/bu khyod su yin ci la dga'/_/bdag ni skal bzang rigs yin no/_/sangs rgyas kun gyi rang bzhin sku/_/slob dpon la ni skyabs su mchi/_/gtso bo
[\[213a.3\]]lha mor bcas pa yi/_/lha rnams la yang phyag 'tshal lo/_/thar pa chen po'i grong mchog tu/_/mgon pos bdag ni gzhug tu gsol/_/de nas tshig 'dis gsol ba gdab/_/de bzhin gshegs pa kun gyi gnas/_/tshe dpag med pa'i grong khyer mchog_/snying po'i dkyil 'khor 'di ru ni/_/_
[\[213a.4\]]bdag gis slob ma gzhug par bya/_/oM A khaM bI ra hU~M/_me tog phreng ba gtad pa dang /_/dkyil 'khor lha la phyag 'tshal te/_/oM na ma ste hU~M/_oM na ma mi hU~M/_na mo na maH hU~M swA hA/_shar nas zhugs nas lho nas dbang /_/nub nas chos bshad byas nas ni/_phrin las sgrub pa la sogs pa'i/_/don du
[\[213a.5\]]gsol ba gdab pa ni/_/oM sarba ta thA ga ta pU dza u pa thA na ya A t+ma naM/_ni r+yA ta yA mi/_sarba ta thA ga ta badzra satwa a ng+hi tiSh+Tha na swa maM/_oM sarba ta thA ga ta pU dza a b+hi She ka ta A t+ma naM ni r+yA ta yA mi/_sarba ta thA ga ta badzra rat+na a b+hiShi ny+tsa mAM/_oM sarba ta thA ga ta pU dza pra bar ng+ha na ya A t+ma nAM ni r+yA ta yA mi/_sarba
[\[213a.6\]]ta thA ga tA badzra d+ha rma naM pra war d+ha ya maM/_sarba ta thA ga tA pU dza karmA naM/_At+ma nAM ni r+yA ta yA mi/_sarba ta thA ga ta badzra karma ku ru maM/_/dam tshig sdom pa sbyin pa dang /_/rnal 'byor du ni sems bskyed do/_/oM sarba yo ga tsit+ta ud pA da yA mi/_/rdo rje snying gar bzhag_/oM su ra te sa ma ya staM/_/sid+d+hi badzra ya thA su khaM/_/_
[\[213a.7\]]deng khyod/_de bzhin gshegs pa thams cad dang /_/tshe dpag med kyi dngos grub thob/_/dngos grub gzhan dag lta ci smos/_/dkyil 'khor ma zhugs mi smra'o/_/dam tshig nyams par gyur ta re/_/'di ni dam tshig rdo rje ste/_/gal te khyod kyis smras gyur na/_/dam tshig chen po'i rdo rje yis/_/rang gi mgo
[\[213b\]]
[\[213b.1\]]bo 'gas par 'gyur/_/tshe dpag med pa deng khyod kyi/_/snying la de ring yang dag zhugs/_/gal te tshul 'di smras na ni/_/de ma thag tu dral te gshegs/_/'di ni khyod kyi dmyal ba'i chu/_/dam tshig 'das na sreg par byed/_/dam tshig bsrungs na dngos grub rnams/_/rdo rje bdud rtsi'i chu 'dis 'grub
[\[213b.2\]]badzra u da ka oM AHhUM/_deng nas brtsams nas bu khyod kyi/_/tshe dpag med pa nga yin gyis/_/khyod kyis ngal brnyas pa na/_/mi bde ma spangs dus byas nas/_/dmyal bar ltung bar gyur ta re/_/de nas slob ma'i gtso bo yis/_/de bzhin gshegs pa thams cad kyis/_/bdag la byin gyis rlobs mdzod
[\[213b.3\]]la/_/tshe dpag med pa dbab par mdzod/_/rkang mthil rlung gi dkyil 'khor dz+haiM/_/snying gar laM las sa'i dkyil 'khor/_/mgrin par baM las chu'i dkyil 'khor/_spyi bor yaM las rlung dang haM/_/de yi spyi bor tshe dpag med/_/yab yum 'od kyi rang bzhin du/_/gar byed sku las ye shes kyi/_/bdud
[\[213b.4\]]rtsi babs nas sku la thim/_/zag med bde bas gang bar bsgom/_/oM hrIHb+h+rUM badzra dz+nyA na A yu She A be sha ya A be sha ya a/_s+t+waM b+ha ya/_ra ra ra tsa la ya hUM a haHdz+h+yaiM/_zhes brjod rol mo'i sgra dang ni/_/gu gul zla mtshan thod pa ru/_/dur khrod sol ba'i me yis bsreg_/bab gyur zla ba'i dkyil 'khor du/_/aH_
[\[213b.5\]]las gsung gi bdud rtsi bsam/_b+h+rUM hrIHbadzra/_dge dang mi dge la sogs pa/_/smros shig rdo rje can gyi rigs/_/tiSh+Tha badzra brtan par bya'o/_/tshe dpag med pa'i dkyil 'khor du/_/rig pa'i me tog 'di dor bas/_/sngon tshe ye shes brnyes pa'i lha/_/gang yin de la 'bab par shog_/_
[\[213b.6\]]pra tIts+tsha badzra ho/_/bye brag dang dngos grub brtag par bya/_/pra ti gr-ih+Na hi maM sa twa ma hA ba la/_/slob ma'i mgo la bcing bar bya/_/tshe dpag med pa deng khyod kyi/_/mig 'byed par ni brtson par mdzad/_/phye bas thams cad mthong bar 'gyur/_/rdo rje'i mig ni bla na med/_/oM badzra ne tra a pa
[\[213b.7\]]har ba TalaM hrIH/_/dkyil 'khor bzang po 'di la ltos/_/nga ni dad pas rab tu bskyed/_/khyod ni tshe dpag med du skye/_/sngags dang phyag rgyas byin gyis brlab/_/'gro don phun tshogs dngos grub kyang /_/thams cad khyod la mngon du 'gyur/_/dngos grub thob cing dam tshig srungs/_/_
[\[214a\]]
[\[214a.1\]]gsang sngags la yang brtson par gyis/_/rim gyis rnam par dag pa bstan/_/de nas slob ma dad ldan des/_/bla ma'i zhabs la phyag 'tshal nas/_/yon mchog dam pa 'bul ba dang /_/dbang bskur don du gsol ba gdab/_/bcom ldan mgon po tshe dpag med/_/yab yum gnyis med
[\[214a.2\]]bde chen sku/_/'chi med bdud rtsi'i chu rgyun gyis/_/dbang bskur ba ni bdag la stsol/_/lan gsum brjod nas shar phyogs su/_/pad+ma 'dab brgyad khri la 'dug_/rnam rgyal bum pa la sogs nas/_/chu rnams dung chos bum par bsdus/_/rdo rje'i glu dang rol mo'i sgra/_/rigs lnga rig ma'i lha mo dang /_
[\[214a.3\]]byang chub sems dpa' bkra shis brjod/_/khro bo rnams kyis bgegs bsrung ngo /_/gsang gsum dam tshig las byung ba'i/_/ye shes bdud rtsi'i dri ma med/_/lha yi chu ni dag pa yis/_/mi bskyod rdo rje dbang bskur ro/_/oM badzra a ng+hi tiSh+Tha dz+nyA na a b+hiShiny+tsa hU~M/_gser la sogs pa'i dbu rgyan la/_/rin
[\[214a.4\]]'byung bskyed cing ye shes bstim/_/dar dpyangs bcings la tshig 'di brjod/_/thor tshugs cod pan gyis brgyan pa/_/sangs rgyas kun gyis rab bsngags pa'i/_/rin chen dbu rgyan dam pa dang /_/dar dpyangs dbang bskur sbyin par bya/_/oM sarba ta thA ga ta rat+na mu ku Ta a b+hi Shiny+tsa mAM/_/rin chen la sogs
[\[214a.5\]]rdo rje la/_/snang ba mtha' yas bskyed cing bstim/_/sangs rgyas kun gyi rdo rje'i dbang /_/di ring khyod la bskur bar bya/_/sangs rgyas kun du rab bsgrub phyir/_/rdo rje 'di ni khyod kyis zung /_/oM badzra a ng+hi pa ti s+t+waM/_a b+hi Shiny+tsa mAM/_dril bu don grub bskyed byas la/_/ye shes bstims la tshig 'di brjod/_/thabs dang
[\[214a.6\]]shes rab ldan pa yi/_/'gro don mnyam med byed pa yi/_/mchod pa'i phrin las rdzogs byed pa'i/_/dril bu las kyi dbang bskur ro/_/oM a ng+hi pa ta ye a b+hiShiny+tsa mAM/_/slob ma oM las rnam snang bskyed/_/ye shes spyan drangs gnyis su med/_/rdo rje ming gi dbang bskur bas/_/byang chub snying po'i bar du ni/_/cis kyang
[\[214a.7\]]gzhom par mi nus pa'i/_/rdo rje'i ming du rab tu grags/_/oM sarba ta thA ga ta a b+hiShe ka ta mAM/_/chu dang cod pan rdo rje dang /_/dril bu dang ni ming gi dbang /_/rig pa yi ni dbang lnga'o/_/nyon mongs lnga ni rnam dag pas/_/dbang bskur lnga ni thob pa yin/_/ma rig pa las 'das nas kyang /_/ye shes lnga ni rim gyis
[\[214b\]]
[\[214b.1\]]thob/_/de nas spyi bo mgrin po dang /_/snying ga lte ba gsang gnas rnams/_/'khor lo lnga yi gnas nyid du/_/rigs lnga tshe dpag med rnams kyi/_/dbang bskur lha rnams yab yum ste/_/'chi med byang chub sems su gyur/_/rtsa gsum 'khor lo lnga rnams gang /_/byang chub sems kyi dbang bskur ro/_/'chi med rdo
[\[214b.2\]]rje'i lus su gyur/_/rdo rje sems dpa'i sku ru bsgom/_/'di ni sangs rgyas thams cad kyi/_/rdo rje sems dpa'i phyag na 'dug_/khyod kyis kyang ni rtag tu bcang /_/rdo rje sems dpa'i brtul zhugs brtan/_/oM sarba ta thA ga ta sid+d+hi badzra sa ma ya tiSh+Tha e Sha s+t+waM d+ha ra ya mi badzra satwa hi hi hU~M hU~M/_thog mtha' med pa'i sems dpa' ni/_/rdo rje
[\[214b.3\]]sems dpa' dga' ba che/_/kun du bzang po kun bdag nyid/_/rdo rje snyems tshul bdag po'i bdag_/dpa' mchog dang po'i skyes bu'o/_/'di ni sangs rgyas thams cad kyi/_shes rab dbyings kyi rjes 'gror bshad/_/khyod kyis kyang ni rtag tu bcang /_/byang chub mchog tu rgyal ba bzhed/_/srid pa ngo bo nyid kyis dag_/ngo bo nyid kyis
[\[214b.4\]]dngos bral byas/_/rang bzhin dag pa'i sems dpa' ni/_/mchog gi srid pa byed par 'gyur/_/mtshan ma med par 'gro ba'i don/_/gang dag bdag gis byed nus pas/_/phyir mi ldog pa dbang bskur che/_/dpa' bo chen po bdag la stsol/_/shar du seng ge'i khri la 'dug_/steng du gdugs dkar phub nas kyang /_/rnam
[\[214b.5\]]rgyal bum pas dbang bskur te/_/dbang bskur rdo rje chen po la/_/khams gsum pa yis phyag byas te/_/sangs rgyas kun gyi gsang gsum gyi/_/gnas las byung ba sbyin par bya/_/oM badzra a b+hi She ka ta a b+hi Shiny+tsa mAM/_/dril bu glegs bam lag tu gtang /_/phrin las thogs pa med pa rnams/_/bu yis
[\[214b.6\]]gzhan don bla med byos/_/khyod ni rdo rje slob dpon yin/_/chos kyi rgyal por dbang bskur ro/_/lha yi snying po lan gsum brjod/_/me tog phreng ba spyi bor bzhag_/bcom ldan bdag gis gzung lags kyis/_/bdag la nye bar mdzad du gsol/_/bcom ldan bdag gis sbyin lags kyis/_/'di la 'go
[\[214b.7\]]bar mdzad du gsol/_/'jig rten khams ni ma lus par/_/sems can ma lus drang ba'i phyir/_/chags pa med pa'i bsam pa yis/_/ji ltar gdul bya sna tshogs la/_/chos kyi 'khor lo bskor bar gyis/_/de bzhin rigs kyis gang 'dul ba/_/khyod kyi phrin las mchog yin no/_/deng nas bzung nas
[\[215a\]]
[\[215a.1\]]bu khyod kyi/_/zhi rgyas dbang dang bsad pa dang /_/dgug dang bcing dang bsreg pa dang /_/bskrad dang dbye ba la sogs pa/_/phrin las sna tshogs grub par gyis/_/ral gri mig sman sa 'og dang /_/mchil lham de bzhin ri lu ste/_/mi snang bcud len mkha' la spyod/_/thun mong dngos grub ma
[\[215a.2\]]lus pa/_/de dag khyod kyis grub par bya/_/ji ltar mig mkhan rgyal po yis/_/'jig rten rab rib sel ba ltar/_/bu khyod kyi ni mi shes pa'i/_/rab rib rgyal ba rnams kyis bsal/_/oM badzra ne tra a pa ha ra pa Ta laM hrIH/_chos rnams gzugs brnyan lta bu ste/_/dag cing gsal la dri ma med/_/gzung
[\[215a.3\]]du med cing brjod du med/_/chos rnams de ltar shes par gyis/_/hoHyis mda' gzhu phyogs bzhir 'phangs/_/mtshan mo gnas khang dben pa ru/_/bzhin bzangs mig yangs lang tshor ldan/_/lus la dri yis byugs byas te/_/rtse dang dgod pa la sogs pas/_/thabs dang shes rab gnyis phab ste/_/nor bu
[\[215a.4\]]byang chub sems ltung bas/_/nya phyis dung chos la sogs su/_/drir bcas slob ma'i kha ru ni/_/mthe bo srin lag dag gis sbyin/_/a ho su khas de btung ngo /_/zag med bde chen lus la rgyas/_/rdo rje de yis nyon mongs 'joms/_/mtshan ldan shes rab rang bzhin te/_/lha mo 'di ni phyag rgya che/_/_
[\[215a.5\]]mtha' yas bde ba sbyin pa mo/_/rnam pa kun du phyag rgya long /_/bu yis bla med mchod par gyis/_/yol bas bar bcad snyoms 'jug gis/_/srub dang bsrub pa'i sbyor ba yis/_/mi rtog ye shes skye bar 'gyur/_/ltos shig ltos shig sems la ltos/_/sems nyid cir yang grub pa med/_/bsal
[\[215a.6\]]gzhag dgag sgrub gar yang med/_/'dis ni rang rig ye shes yin/_/bla ma sprul ba'i skur byas te/_/chos gos bzung la lung bstan bya/_/rdo rje sems dpa' de bzhin gshegs/_/srid pa'i mtha' ni grub pa'i phyir/_/srid pa'i ngan 'gro nyid las bton/_/'di ni ngas khyod lung bstan yin/_/oM sarba
[\[215a.7\]]ta thA ga ta sid+d+hi sa ma ya s+t+wAM b+hur b+hu ba swAH/_/khams gsum pa yi rgyal srid che/_/rgyal ba'i bdag por brtan pa dang /_/des ni bdud las rnam rgyal zhing /_/grong khyer mchog tu zhugs pa yin/_/deng bdag skye ba 'bras bur bcas/_/bdag gi gson pa'ang 'bras bur bcas/_/di ring sangs rgyas
[\[215b\]]
[\[215b.1\]]sras su skyes/_/sangs rgyas sras su nga gyur to/_/rta dang glang po ma he dang /_/bu dang chung ma la sogs dbyig_/phyag bya bla ma dam pa la/_/ma zhen sems kyis dbul bar bya/_/dkyil 'khor lha tshogs mchod byas te/_/tshogs kyis rnal 'byor tshim byas nas/_/lhag mas 'byung po tshim par bya/_/bkra shis
[\[215b.2\]]brjod cing smon lam gdab/_/dge ba'i rtsa ba bsngo ba dang /_/rol mo'i sgra dang bcas pa yis/_/rngul tshon chu bo chen por dor/_/dri bzangs kyis ni thig phyis te/_/lhag chad bskang phyir sbyin sreg bya/_/cho ga bzang po yongs bzung 'di/_/rtsa rgyud le'u 'bum pa dang /_/bshad rgyud 'od zer dra ba la/_/brten
[\[215b.3\]]nas grub pa'i rgyal mos mdzad/_/de yi dge ba gang yod pa/_/rigs drug sems can ma lus pa/_/tshe dpag med pa'i lam zhugs nas/_/de yi 'bras bu myur thob shog/_//bcom ldan 'das mgon po tshe dpag tu med pa'i dkyil 'khor gyi cho ga bzang po yongs bzung zhes bya ba rdzogs so//_//_
[\[215b.4\]]rgya gar gyi paN+Di ta zla ba bzang po dang /_/bod kyi lo tsA ba glan dar ma tshul khrims kyis bsgyur zhing zhus te dag par byas so//[ {D2142}]@##/_/rgya gar skad du/_ha ya grI ba sA ng+ha na/_bod skad du/_rta mgrin gyi sgrub thabs/_/pad+ma gsung gi lha la phyag 'tshal lo/_/yid 'ong gnas su nyer 'dug nas/_/bde ba'i
[\[215b.5\]]stan la gnas pa dang /_/byang chub mchog tu sems bskyed nas/_/zla kham smug nag dkyil 'khor du/_/paM las chu skyes 'dab ma brgyad/_/maM las nyi ma'i gdan stengs su/_/hrIHdmar rgyu yi sa bon las/_/ye shes bskal pa'i me ltar 'bar/_/gdug pa can rnams ma lus bsreg_/me dpung 'bar ba'i dkyil 'khor
[\[215b.6\]]du/_/hrIHlas bskyed pa'i rta mchog ni/_/zhal gcig phyag gnyis sku mdog dmar/_/steng zhal rta mgo ljang gu ni/_/drag po rta skad rab tu bzhad/_/khams gsum ma lus dbang du sdud/_/phyag g.yas thod dbyug dkar po bsnams/_/bgegs dang 'byung po ma lus 'joms/_/g.yon pa sdigs mdzub me
[\[215b.7\]]ltar 'bar/_/gnod byed ma lus sreg par byed/_/g.yas bskum g.yon brkyang bdud bzhi mnan/_/spyan gsum sdang mig khro gnyer bsdus/_/ljags 'dril mche ba me stag 'phro/_/skra ser dbu rgyan thod skam can/_/khrag 'dzag brgya phyed do shal byas/_/stag gi pags pa'i sham thabs can/_/klu chen
[\[216a\]]
[\[216a.1\]]brgyad kyis nye bar brgyan/_/'jigs byed gshin rje'i gzugs 'chad ba/_/gang gis mi tshugs rdo rje'i sku/_/thugs kar nyi ma'i dkyil 'khor du/_/hrIHyig sngags kyis bskor ba las/_/'od 'phros ye shes dgug gzhug bya/_/sangs rgyas rnams
[\[216a.2\]]kyis dbang bskur ro/_/de nas sngags kyi bzlas pa ni/_/oM badzra kro d+ha ha ya grI ba hu lu hu lu hUM phaT/_/'bum du bzlas nas las rnams 'grub/_/de nas gtor ma dbul ba ni/_/yaM las rlung dang raM las me/_/A las thod pa yangs pa ru/_/sha lnga bdud rtsi lnga yis gang /_/_
[\[216a.3\]]ye shes bdud rtsi gnyis su med/_/oM AH hUM/_i daM ba laM a mr-i ta kha kha khA hi khA hi/_/rtsa sngags btags la lan gsum gyis/_phul nas bstod dang gsol ba gdab/_/hrIH las bskyed pa'i rta mchog sku/_/nyi ma'i 'od mtshungs nyon mongs bsreg_/bdud bzhi ma lus
[\[216a.4\]]'joms mdzad pa'i/_/dpa' bo rta mgrin phyag 'tshal lo/_/slob ma'i bar chad bsrung ba'i phyir/_/gtor ma byin gyis brlab pa ni/_/oM AHhUM/_sku gsung thugs rnams bstim pa'o/_/lha dang sngags kyi rjes gnang bya/_/slob mas phyag 'tshal yon dbul lo/_/dpa' bo rta mgrin sgrub pa'i thabs/_/'od dpag med
[\[216a.5\]]kyis lung bstan pa'i/_/mkha' 'gro grub pa'i rgyal mos brtsams/_/dge bas rta mchog sku thob shog/_//paN+Di ta zla ba bzang po dang glan chung dar ma tshul khrims kyis bsgyur cing zhus te dge'o//[ {D2143}]@##/_/rgya gar skad du/_/a ba ri mi ta A yu r+dz+nyA na sA d+ha na nA ma/_bod skad du/_tshe dang ye shes dpag
[\[216a.6\]]tu med pa zhes bya ba'i sgrub thabs/_bcom ldan 'das tshe dang ye shes dpag tu med pa la phyag 'tshal lo/_/rigs drug sems can thams cad kyi/_/tshe nyams pa la gso ba'i phyir/_/bcom ldan ye shes tshe dpag med/_/sgrub thabs yang dag bshad par bya/_/dang brtson dbang thob dam tshig
[\[216a.7\]]ldan/_/tshe nyams pa rnams gso 'dod pas/_/dben zhing nyams dga'i gnas 'dug nas/_/bsod nams tshogs kyi sngon 'gro ni/_/bla ma dkyil 'khor lha tshogs rnams/_/nam mkhar spyan drangs phyag 'tshal nas/_/mchod cing sdig pa bshags pa dang /_/tshangs pa'i gnas bzhi bsgom par
[\[216b\]]
[\[216b.1\]]bya/_/rang gi snying gar hrIHdmar las/_/ye shes me 'bar rnam smin bsregs/_/sngags kyi don la stong nyid bsgom/_/oM swa b+hA wa shud+d+haH sarba d+harmAH swa b+hA wa shud+d+ho\u0f85haM/_stong pa'i ngang las sems nyid ni/_/hrIHdmar tsheg drag thig le las/_/dbang chen zhal gcig phyag gnyis pa/_/spyan gsum khro gnyer
[\[216b.2\]]ljags 'dril ba/_/steng zhal rta mgo ljang gul/_/drag pos rta skad rab tu mtsher/_/dbyug pa'i sdigs mdzub me ltar 'bar/_/thugs kar pad+ma rgyas pa yis/_/steng du zla ba nyi ma la/_/hrIHlas 'od zer 'phros pa yis/_/e las chos 'byung yangs pa ru/_/yaM las rlung dang raM las me/_/_
[\[216b.3\]]baM las chu dang laM las sa/_/suM las ri rab lhun po dang /_/de steng b+h+rUM las gzhal yas khang /_/gru bzhi sgo bzhi rta babs brgyan/_/'dod yon pha gu dra phyed mdzes/_/khor yug chu skyes sna tshogs dang /_/rdo rje me ri thogs pa med/_/pho brang chu skyes 'phang rim gnyis/_/'dab ma bzhi
[\[216b.4\]]dang brgyad pa la/_/mu khyud pad mas mdzes pa dang /_/lha snam pan reg lnga dang ldan/_/'od zer sna tshogs 'phro ba las/_/a las chu shel dkyil 'khor dang /_/raM las rta bdun dag tu gyur/_/steng du pad+ma hrIHyis mtshan/_/de las 'od 'phros don gnyis byas/_/tshur 'dus hrIHla thim pa yi/_/_
[\[216b.5\]]li khri lta bu'i thig le las/_/bcom ldan tshe dpag med pa ni/_/'gying bcas 'od 'khrug skyil krung bzhugs/_/phyag gnyis pad+ma rA ga yi/_/bum pa 'chi med bdud rtsis gang /_/'gro rnams re skong dpag bsam shing /_/bum pa'i kha rgyan thugs kar 'dzin/_/yum la 'khyud cing gnyis su med/_/_
[\[216b.6\]]baM las yum mchog gos dkar mo/_/li khri lta bur 'dzum zhing sgeg_/g.yas pa pad+ma g.yon pa ni/_/bum pa yongs su 'dzin pa la/_/yab la gnyis med legs par 'khril/_/dar dang nor bu du mas brgyan/_/chu skyes brgyad dang lha snam la/_/pad+ma zla ba nyi ma'i gdan/_/mtshams bzhi'i
[\[216b.7\]]sgo bzhi zla ba'i gdan/_/shar du rdo rje hUM gis mtshan/_/de las mi bskyod tshe dpag med/_/lho ru rin chen tAM gis mtshan/_/rin chen rigs kyi tshe dpag med/_/nub tu 'khor lo oM gyis mtshan/_/rnam par snang mdzad tshe dpag med/_/byang du ral gri a yis mtshan/_/don yod grub pa tshe
[\[217a\]]
[\[217a.1\]]dpag med/_/shar lhor maM las mA ma kI/_/lho nub tAM las lha mo sgrol/_/nub byang laM las sangs rgyas spyan/_/byang shar tAM las dam tshig sgrol/_/rigs bzhi mnyam gzhag phyag rgya las/_/shel dang bai DUr+ya gser dang ni/_/in+d+ra nI la'i bum pa 'dzin/_/yum lnga
[\[217a.2\]]g.yas pa rang rtags dang /_/g.yon pa bum pa 'dzin pa'o/_/shar du rdo rje sems dpa' bzhi/_/lho ru rin chen sems dpa' bzhi/_/nub tu rnam snang sems dpa' bzhi/_/byang du las kyi sems dpa' bzhi/_/g.yas pa rang rtags 'dzin pa la/_/g.yon pas tshe yi bum pa 'dzin/_/thams
[\[217a.3\]]cad dar dang nor bus brgyan/_/rdo rje skyil krung bzhugs pa'o/_/mtshams bzhi la ni mchod pa yi/_/bdug spos mar me me tog ma/_/dri chab ma dang lha mo bzhi/_/sna tshogs 'od kyis bskor ba'o/_/shar sgor dzaHlas lcags kyu dkar/_/lho sgor hUM las zhags pa ser/_/nub sgor baM las
[\[217a.4\]]lcags sgrog dmar/_/byad sgor hoHlas dril bu ljang /_/sgo ba bzhi po de dag ni/_/'khril ldem bzhengs nas bzhugs pa'o/_/de nas thugs ka'i 'od zer gyis/_/rang bzhin gnas nas ye shes pa/_/tshig 'dis spyan ni drang bar bya/_/gdod nas rang bzhin nam mkha' ltar/_/thugs rje
[\[217a.5\]]'ja' tshon skur ston pa'i/_/bcom ldan gsung mchog tshe dpag med/_/rang bzhin lhun grub gzhal yas nas/_/ting 'dzin gzugs brnyan dam pa 'dir/_/'gro ba'i don phyir spyan 'dren na/_/tshe zad tshe nyams gso ba'i phyir/_/'di nyid du ni gshegs su gsol/_/rdo rje rin chen
[\[217a.6\]]rnam snang dang /_/las kyi rigs mchog tshe dpag med/_/yum bzhi mchod pa'i lha mo dang /_/sems dpa' bcu drug sgo mar bcas/_/rang bzhin bde chen dkyil 'khor nas/_/ting 'dzin gzugs brnyan dam pa 'dir/_/tshe dang ye shes rgyas pa dang /_/thugs mchog ye shes thob bya'i
[\[217a.7\]]phyir/_/'di nyid du ni spyan 'dren na/_/byin gyis rlob cing gshegs su gsol/_/dzaHhUM baM hoHsa dgug gzhug bya/_/sku gsung thugs ni byin gyis brlab/_/sangs rgyas kun gyis dbang bskur nas/_/rigs bdag rnams kyis dbu brgyan te/_/mnyes par gyur la mchod pa dang /_/_
[\[217b\]]
[\[217b.1\]]bstod pa rgyas dang bsdus pa bya/_/de nas bying rgod rab spangs nas/_/ma yengs lha rnams gsal stong bsgom/_/de rjes bzlas pa bya ba ni/_/lha rnams thugs ka'i bum pa ru/_/hrIHhUM trAM b+h+rUM a las ni/_/rang rang sngags kyis bskor bar bsgom/_/oM hrIHb+h+rUM badzra dz+nyA na A yu She swA hA/_
[\[217b.2\]]oM hUM b+h+rUM badzra dz+nyA na A yu She swA hA/_oM swA b+h+rUM badzra dz+nyA na A yu She swA hA/_oM oM b+h+rUM badzra dz+nyA na A yu She swA hA/_oM AHb+h+rUM badzra dz+nyA na A yu She swA hA/_de rnams yab kyi snying po'i sngags so/_/yum gyi bum par paM maM traM laM taM rnams las sngags kyis bskor/_oM b+h+rUM a pa ri mi ti A yur+dz+nyA na su bi
[\[217b.3\]]ni sh+tsi ta te dzo rA dzA ya/_yum mchog lnga yi snying po'o/_/phyogs bzhi sems dpa' bcu drug la/_/rang gis bon rnams la ni/_/gco bo'i sngags kyis bskor bar bsams/_/dzaHhUM baM hoHa pa ri mi ta A yur+dz+nyA na su bi ni swA hA/_sgom bzhi'i snying po'i sngags so/_/de ltar bum pa'i sngags
[\[217b.4\]]rnams la/_/dmigs te gsang sngags bzlas pa yis/_/yig 'bru rnams la bdud rtsi'i chu/_/babs pas bum pa gang bar bsam/_/bum nang ye shes bdud rtsi'i rgyun/_/rang gi gnas gsum thim pa yis/_/lus ngag yid gsum nad gdon dang /_/sdig sgrib dag nas
[\[217b.5\]]dbang bzhi thob/_/'chi med dngos grub thob par bsam/_/de nas rang gis sngags bzlas pas/_/dkyil 'khor lha tshogs thams cad kyi/_/rang rang gsang sngags bzlas par bsgom/_/snying ga'i sa bon 'od zer las/_/lha mo dkar mo lcags kyu thogs/_/bsam gyis mi
[\[217b.6\]]khyab shar du 'phros/_/nad gdon zhi ba'i las byas te/_/dri za'i lag nas tshe bkug nas/_/bdag bskyod lha dang bum par bstim/_/de bzhin lho yi zhags pa mos/_/tshe dang longs spyod rgyas byas nas/_/gshin rje'i lag nas tshe bkug ste/_/gong bzhin du ni
[\[217b.7\]]bstim par bya/_/nub kyi lcags sgrog dmar mo yis/_/srid gsum ma lus dbang bsdus te/_/chu lha'i lag nas tshe bkug nas/_/bstim zhing klu gdon dag par bsam/_/byang gi dril bu dgyes mdzes mas/_/nad gdon log 'dren tshar bcad nas/_/gnod
[\[218a\]]
[\[218a.1\]]sbyin lag nas tshe bkug nas/_/gong bzhin dmigs pa gsal bas bstim/_/bum pa dag la brten nas ni/_/'chi med tshe sgrub bshad pa ni/_/rnam rgyal las bum gnyis po la/_/rdzas dang kha rgyan mgul 'chings bcas/_/phyag mtshan bris
[\[218a.2\]]la gdags par bya/_/maN+Dal steng du legs par gzhag_/phyi ni bum pa'i rnam pa la/_/nang du gzhal yas khang du bsgom/_/gsang sngags rgyal po'i bzlas pa bya/_/gong bzhin bdud rtsis bum pa gang /_/de yis rang gzhan thams cad kyi/_/nad gdon sdig
[\[218a.3\]]sgrib ma lus dag_/'chi med dngos grub thob par bsam/_/las bum rta mgrin gong bzhin bskyed/_/thugs ka'i sa bon sngags kyis bskor/_/oM badzra kro d+ha ha ya grI ba hu lu hu lu hUM phaT/_de yis rang gzhan bar chad bsrung /_/'chi med bdud rtsi'i khrus bya'o/_/de
[\[218a.4\]]ltar rang don gzhan don la/_/ma yengs bskyed rim gsal ba yis/_/ting 'dzin gcig tu sngags bzlas na/_/rtags rdzogs zla drug zhal mthong 'gyur/_/de nas rgyun du nyams su len/_/khwa ta'i skad kyis ma non par/_/bdag nyid gzhan dang ngag ma 'dres/_/_
[\[218a.5\]]mdun du chu skyes stong dang ldan/_/gtso bo yab yum gsal bar bsgom/_/oM A yu She sa ra ha ka ra ri sha ra ri hUM/_/gsol ba btab la mchod bstod bya/_/bum pa dag la dmigs nas ni/_/sgrub byed sngags kyi rgyal po 'di/_/oM a ma ra Ni dzI wan+tI ye swA hA/_/gsang
[\[218a.6\]]sngags nyi shu rtsa gcig bzlas/_/de yis bdud rtsi'i rgyun byung nas/_/rang gi spyi gtsug thim pa yis/_/nad gdon sdig sgrib thams cad dag_/bdud rtsis rang lus gang ba yin/_/'chi med tshe yi dngos grub thob/_/tshe dpag med par gyur par bsam/_/brtan pa'i yan
[\[218a.7\]]lag lnga bzlas so/_/mdun bskyed bdag la bstim pa dang /_/de yi tshe tshad nyi zlar 'gyur/_/tshe nyams la sogs smos ci dgos/_/gsang nas sgrub pa rab tu bsngags/_/de nas gsang sgrub bshad par bya/_/dkyil 'khor gong dang 'dra ba la/_/lha tshogs thams
[\[218b\]]
[\[218b.1\]]cad li khri ltar/_/sna tshogs rin chen rgyan gyis mdzes/_/bum pa thod par bcas pa 'dzin/_/rdo rje skyil krung bzhugs pa'o/_/bcu drug lon pa sku sha rgyas/_/'jam zhing nu ma 'bur ba la/_/pad+ma rdo rje rin chen dang /_/'khor lo sna tshogs rdo rje ste/_/g.yas pa
[\[218b.2\]]rang gi phyag mtshan 'dzin/_/g.yon pa thod pa bdud rtsis gang /_/yab la stobs shing gnyis su 'khril/_/thabs dang shes rab gnyis su med/_/yab yum 'od zer tshogs 'khrugs shing /_/snyoms 'jug zag med bde ba rgyas/_/mtshams bzhir bdud
[\[218b.3\]]rtsi'i bum pa bzhi/_/phyogs kyi lha yi snam bu la/_/shar du rdo rje khro bo dang /_/lho ru rin chen khro bo dang /_/nub tu pad+ma'i khro bo dang /_/byang du phrin las khro bo dang /_/steng 'og rnam snang khro bo gnyis/_/phyogs bzhir khro bo gnyis gnyis ni/_/rigs kyi yum
[\[218b.4\]]dang bcas pa la/_/g.yas bskum g.yon brkyang bzhengs pa'o/_/thams cad g.yas pa rang rtags 'dzin/_/g.yon pa tshe yi bum pa dang /_/sprul dang rin chen sna tshogs brgyan/_/me ri 'bar ba'i klong na bzhugs/_/lha mo bzhi dang sgo ba bzhi/_/bzhengs pa khro bo'i tshul du gnas/_/'bru
[\[218b.5\]]gsum sngags kyis byin gyis brlabs/_/ye shes spyan drang gnyis med bstim/_/dbang bskur rigs kyis dbu brgyan pa/_/gtso bo lnga dang khro bo bcu'i/_/bum pa dag la dmigs nas ni/_/gsang sngags 'di ni bzlas par bya/_/oM hrIHhUM/_swA b+h+rUM AH_
[\[218b.6\]]dzaHhUM baM hoHa pa ri mi ta A yur+dz+nyA na ma hA sid+d+hi ha sa ni ri ti swA hA/_de nas rang nyid bzlas pa bya/_/bum pa legs par bcas pa la/_/lha rnams gong bzhin bskyed pa dang /_/rang dang lha rnams sngags bzlas pas/_/'chi med bdud rtsi'i bum pa gang /_/rjes su
[\[218b.7\]]lha rnams zhu ba'i chus/_/rang gzhan thams cad khrus bya'o/_/de yis mchog dang thun mong gi_/dngos grub thams cad thob par 'gyur/_/bdud rtsi lnga yi gtor ma 'di/_/snying po sngags kyis 'bul bar bya/_/las bzhi'i sbyin sreg bya ba dang /_/longs spyod
[\[219a\]]
[\[219a.1\]]spel la thod pa mchod/_/de nas de kho na nyid sgrub/_/rang nyid mgon por gsal ba yi/_/gsang gnas chos 'byung gru gsum du/_/hrIHdang paM las me 'bar bas/_/lus kyi nad rnams thams cad khengs/_/spyi bo'i haM brgyad zhu ba las/_/bde chen bdud rtsi'i chu rgyun 'bab/_/rtsa gsum gang bas bde ba rgyas/_/drod
[\[219a.2\]]dang bde ba'i khyad par rnams/_/steng 'og rlung gis mnan zhes bya/_/rta bdun ri bo rgyas 'dra nas/_/mthar thug lhun grub rnam gsum thob/_/bcu gsum sa rnams rdzogs par 'gyur/_/tshe dpag med pa'i sgrub pa'i thabs/_/rtsa rgyud le'u 'bum pa dang /_/bshad rgyud 'od zer dra ba la/_/brten nas grub
[\[219a.3\]]pa'i rgyal mos mdzad/_/'chi med tshe sgrub 'di brtsams pas/_/bdag dang rigs drug sems can rnams/_/'chi med dngos grub thob gyur nas/_/tshe dpag med pa thob par shog/_//rgya gar gyi paN+Di ta zla ba bzang po dang /_bod kyi lo tsA ba glan dang ma tshul khrims kyis bsgyur ba'o//_
[\[219a.4\]{D2144}]@##/_/rgya gar skad du/_a pa ri mi ta A yu ho ma bi d+hi nA ma/_bod skad du/_tshe dpag tu med pa'i sbyin sreg gi cho ga zhes bya ba/_/mgon po tshe dpag tu med pa la phyag 'tshal lo/_/sbyin sreg ma byas 'bras mi 'byin/_/sbyin sreg gis ni las rnams 'grub/_/las kyi mchog rab sbyin sreg go/_/zhi ba dang ni rgyas pa dang /_/_
[\[219a.5\]]dbang dang drag po mngon spyod do/_/zhi ba thab khud zlum po nyid/_/rgyas pa gru bzhi zla gam dbang /_/mngon spyod zur gsum nyid du bya/_/khru gang khru do khru gang ba/_/sor mo nyi shu kha dog nag_/dkar ser dmar ba nyid du bya/_/mchod rdzas yam shing dUr ba sogs/_/sreg rdzas g.yas g.yon rim pa bzhin/_/shar du zhi ba byang du rgyas/_/_
[\[219a.6\]]dbang la nub dang drag po lho/_/raM las me lha kha dog dmar/_dbyu gu ril ba spyi blugs dang /_/bgrang phreng g.yon dang g.yas su bsam/_/ral pa cod pan gsus khyim che/_/tshangs skud 'chang la ye shes bstim/_/rigs bdag rnams kyis dbu brgyan nas/_/mchod yon zhabs bsil la sogs dbul/_/dgong
[\[219a.7\]]blugs dbul la mtshan ma brtags/_/kha dog sgra dang dbyibs dang dri/_/zla ba rgyas pa du ba med/_/nad med sdig pa ma lus zad/_/dung dang rdza rnga pi wang dang /_/bde ba ma lus 'phel bar byed/_/tsan+dan ga pur a ga ru/_/dge zhing tshe ring dpal gyi gnas/_/bkra shis rdzas brgyad rgyal mtshan gdugs/_/_
[\[219b\]]
[\[219b.1\]]sgrub pa po rnams dge ba'i rtags/_/ngan pa de las bzlog pa'o/_/rta mgrin rgyal pos bsrung ba bya/_de nas sreg rdzas rim gyis dbul/_/mar dang yam shing til dang zho/_/'bras so nas dang sran ma dang /_/gro dang dUr ba ku sha rnams/_/oM ag+na ye swA hA/_oM bo d+hi br-ik+ShA ya swA hA/_oM sarba pA
[\[219b.2\]]paM da ha na badzrA ya swA hA/_oM sarba saM pa de swA hA/_oM badzra puSh+Ta ye swA hA/_oM badzra bi dza ye swA hA/_oM ma hA be+e ga ye swA hA/_oM ma hA ba la ye swA hA/_oM badzra g+hasma ri ye swA hA/_oM badzra A yu She ye swA hA/_oM a pra ti ha ta badzra ye swA hA/_me lha bstod cing gsol ba gdab/_/de nas me lha'i thugs
[\[219b.3\]]ka ru/_/dkyil 'khor bskyed cing ye shes bstim/_/mchod yon zhabs bsil la sogs dbul/_/khu ba la sogs zhal du mchod/_/yam shing ku sha 'od la dbul/_/zho zan 'thor 'thung phyag tu dbul/_/khyad par dUr ba brgya rtsa ni/_/tshe 'phel ched du dbul bar
[\[219b.4\]]bya/_/A yu puSh+TiM ku ru oM/_'o ma sgrad rtsi ka ra dang /_bdud rtsi lnga dang sbyar ba'i rdzas/_/slob dpon g.yon gyi mthe'u chung gis/_/slob ma'i g.yas kyi mthe'u chung gzung /_/lan gsum bskor bas lha la dbul/_/dngos grub rdzas kyi lhag me de/_/slob ma rnams
[\[219b.5\]]la sbyin par bya/_/oM badzra A yu She a mr-i ta sid+d+hi hUM/_/zhi ba swA hA dang sbyar ba/_/rgyas pa oM la dbang la ho/_/drag po ma rA ya phaT sbyar/_/dkyil 'khor lha la mchod cing bstod/_/ye shes gshegs su gsol ba dang /_/dam tshig bdag la bsdu bar bya/_/_
[\[219b.6\]]dkyil 'khor lha ni mchod ster ro/_/me yis 'dod pa'i don grub byed/_/yam shing gzi brjid ster bar byed/_/mar gyis 'byor pa 'phel ba yin/_/til gyis sdig pa 'dag pa dang /_/zho zan gyis ni rig pa 'phel/_/nas kyis brtson 'grus 'phel bar 'gyur/_/'bras
[\[219b.7\]]kyis nus pa 'phel byed pa/_/so bas 'bru 'phel las yin no/_/gro dang sran mas nad kun sel/_/dUr bas tshe ring nad med do/_/ku shas bar chad srung bar byed/_/'o ma sbrang rtsis dngos grub ster/_/dpal 'phel ba ni bud shing ngo /_/sbyin bdag bkra shis thabs
[\[220a\]]
[\[220a.1\]]yin no/_/tshogs gnyis rdzogs pa mchod pa'i rdzas/_/thabs dang shes rab gzar bu ste/_/bdud rtsi mar gyis tshim byed pa/_/mchod pa gzhan gyis ci zhig bya/_/thog mar dben pa'i gnas nyid du/_/thabs dang mchod rdzas bshams pa ni/_/zhi ba tsan+dan dkar po'o/_/rgyas pa 'bras bu
[\[220a.2\]]can gyi shing /_/dbang la tsan+dan dmar po dang /_/drag po tsher ma can la bya/_/rgya phyed dpangs dang ldan pa dang /_/sna tshogs pad+ma 'dab brgyad la/_/slob dpon bdag nyid 'dug pa dang /_/g.yas g.yon pad+ma 'dab brgyad la/_g.yas su sreg rdzas rim gyis gzhag_/g.yon du bum pa mchod rdzas bsham/_/lha yi
[\[220a.3\]]rnal 'byor bskyed pa dang /_/sngags kyi bzlas pas rab tu tshim/_/bum par rta mchog bskyed par bya/_/sngags bzlas bar chad bsrung bar bya/_/de bas bram ze rgyun bzhag me/_/bslangs la sbar bar bya ba dang /_/dang po 'jig rten me lha mchod/_/gnyis pa dkyil 'khor dgyes par tshim/_/_
[\[220a.4\]]gsum pa me lha gtang rag dbul/_/de nas ye shes gshegs dang dam tshig bsdu/_/me mnal thal ba chu bor dor/_/sbyin sreg las kyi 'bras 'byin 'di/_/mkha' 'gro grub pa'i rgyal mos brtsams/_/dge ba 'di yis 'gro ba kun/_/tshe dpag med pa red 'gyur shog/_//rgya gar gyi mkhan po wa
[\[220a.5\]]la tsan+d+ra bla ma dang /_/lo tsA ba glan dar ma tshul khrims kyis bsgyur ba'o//[ {D2145}]@##/_/rgya gar skad du/_a pa ri mi ta A yur+dz+nyA na sA d+ha na nA ma/_bod skad du/_tshe dang ye shes dpag tu med pa'i sgrub thabs/_mgon po tshe dang ye shes dpag tu med pa la phyag 'tshal lo/_/dad brtson 'gro rnams
[\[220a.6\]]bsgral 'dod pa/_/bsod nams tshogs ni sngon song bas/_/tshangs pa'i gnas bzhi bsgom par bya'o/_/rang gi snying ga'i hrIHdmar las/_/ye shes me 'bar rnam smin bsregs/_/de rjes rang sems thig le dang /_/hrIHdmar tsheg drag gyur pa las/_/rta mchog spyan gsum zhal bgrad pa/_/_
[\[220a.7\]]dbyug pa sdigs mdzub 'bar 'jigs bsgom/_/de yi thugs kar pad zla'i steng /_/hrIHlas bcom ldan tshe dpag med/_/mdog dmar rgyan mdzes bum pa bsnams/_/thugs kar pad zla'i steng du hrIH/_/de las b+h+rUM chad 'khor lo ni/_/rtsibs brgyad yongs su gyur ba las/_/_
[\[220b\]]
[\[220b.1\]]gzhal yas gru bzhi sgo bzhi pa/_/'dab brgyad khyams dang pad ra dang /_/'dod yon pha gu dra phyed dang /_/rta babs mchod rten yongs mdzes pa/_/rdo rje me ri dmar smug 'khrug_/dngas shid thogs pa med pa yi/_/'od zer tshogs 'khrug bsgom
[\[220b.2\]]par bya/_/de yang hrIHlas pho brang gi_/dbus su saM cig chad pa las/_/mi 'jigs brgyad du gyur par bsgom/_/de steng paM a raM chad pas/_/pad zla rta bdun dag tu 'gyur/_/de yi steng du hrIHlas ni/_/'od 'phros don byas tshur 'dus pas/_/pad+ma dmar po 'dab lngar gyur/_/de las bcom
[\[220b.3\]]ldan tshe dpag med/_/mdog dmar gzhon sgeg rgyan gyis mdzes/_/'gro rnams re skong dpag bsam shing /_/bum pa'i kha rgyan thugs kar 'dzin/_/'gying bcas 'od 'khrug skyil krung bzhugs/_/de yi g.yon du paM dang a/_/gyur pas zla ba'i gdan stengs su/_/a las yum mchog gos dkar mo/_/_
[\[220b.4\]]mtshal mdog 'gying bcas 'dzum zhing sgeg_/thugs kar pad+ma rA ga yi/_/bum pa yongs su 'dzin pa'o/_/shar du pad zla nyi ma yi/_/steng du hUM las rdo rjer gyur/_/de las mi bskyod tshe dpag med/_/bai DUr sngon po'i mdog 'dra ba/_/skyil krung dang bcas bum pa 'dzin/_/de yi g.yon du pad zla'i steng /_/_
[\[220b.5\]]sa las yum mchog sangs rgyas spyan/_/mdog dkar phyag gnyis bum pa bsnams/_/gzhon sgeg skyil krung bzhugs pa'o/_/lho ru pad+ma nyi zla'i stengs/_/swa las rin 'byung tshe dpag med/_/btso ma gser mdog skyil krung bzhugs/_/bum 'dzin rin chen rgyan gyis spras/_/g.yon du pad zla trAM nyid
[\[220b.6\]]las/_/byung ba'i yum mchog mA ma kI/_/nam mkha'i mdog can 'dzum sgeg mdzes/_/bum pa bsnams shing skyil krung bzhugs/_/nub tu pad zla nyi ma yi/_/steng du b+h+rUM las 'khor lor gyur/_/de las snang mdzad tshe dpag med/_/dkar zhing skyil krung bzhugs pa'o/_/g.yon du pad zla
[\[220b.7\]]maM las ni/_/dbyings phyug ma ni dung gi mdog_/'gying bcas rin chen rgyan gyis spras/_/zhabs gnyis rdo rje skyil krung ngo /_/byang du pad zla raM nyi yi/_/steng du a las rgya gram pa/_/de las don grub tshe dpag med/_/mdog ljang bum pa skyil krung mdzes/_/g.yon du pad+ma zla ba'i steng /_/tAM las
[\[221a\]]
[\[221a.1\]]dam tshig sgron ma ni/_/sngo ljang sna tshogs rgyan gyis mdzes/_/thugs kar bum pa 'dzin pa'o/_/shar khyams zla ba'i gdan stengs su/_/hU~M bzhi rdo rje bzhir gyur pas/_/rdo rje rigs kyi sems dpa' bzhi/_/g.yas pa rang rtags rdo rje 'dzin/_/g.yon pa tshe yi bum pa
[\[221a.2\]]'dzin/_/rgyan mdzes rdo rje skyil krung bzhugs/_/lho phyogs pad+ma zla ba'i steng /_/swA las rin chen 'bar ba bzhi/_/rin chen rigs kyi sems dpar gyur/_/g.yas pa rin chen g.yon pa ni/_/tshe yi bum pa thugs kar 'dzin/_/bcom gser 'dra skyil krung bzhugs/_/nub tu pad zla hrIHbzhi
[\[221a.3\]]las/_/pad+ma 'dab lngar gyur pa las/_/pad+ma'i sems dpa' bzhi ru gyur/_/phyag g.yas rang rtags pad+ma bsnams/_/g.yon pa bum 'dzin rgyan spras shing /_/rdo rje skyil krung gis bzhugs pa'o/_/byang du gdan stengs a bzhi las/_/rdo rje rgya gram las byung ba'i/_/las kyi sems dpa'
[\[221a.4\]]bzhi ru gyur/_/sngo ljang rgya gram bum pa bsnams/_/gzhon sgeg mdzes shing skyil krung bzhugs/_/'od zer tshogs kyis bskor ba'o/_/shar sgor dzaHdang lcags kyu las/_/lcags kyu ma ni mu tig mdog_/lho sgor hUM las zhags pa ser/_/nub tu baM las lcags sgrog dmar/_/byang du hoHlas
[\[221a.5\]]dril bu ljang /_/lha mo de dag thams cad kyang /_/'khril ldem gzhon sgeg rgyan spras mdzes/_/zhal ni phyir gzigs bzhengs pa'o/_/sgo bzhir rgyal chen bzhi yang bsam/_/yang na phyi rol dag tu'o/_/gru chad bzhi la mchod pa yi/_/lha mo spyi dang mthun par bsam/_/de nas thugs ka'i
[\[221a.6\]]'od zer gyis/_/rang bzhin gnas nas ye shes pa/_/'di brjod spyan ni drang bar bya/_/gdod nas rang bzhin mkha' ltar dag_/thugs rjes 'ja' tshon skur ston pa'i/_/bcom ldan gsung mchog tshe dpag med/_/rang bzhin lhun grub gzhal yas nas/_/ting 'dzin gzugs brnyan dam pa
[\[221a.7\]]'dir/_/'gro ba'i don phyir spyan 'dren na/_/tshe zad tshe nyams bsal mdzad phyir/_/gnas 'di nyid du gshegs su gsol/_/rdo rje rin chen pad+ma dang /_/las kyi rigs mchog tshe dpag med/_/rigs kyi yum mchog lnga dang ni/_/mchod pa'i lha mo rnam bzhi dang /_/sems dpa' bcu
[\[221b\]]
[\[221b.1\]]drug sgo mar bcas/_/rang bzhin bde chen dkyil 'khor nas/_/ting 'dzin gzugs brnyan dam pa 'dir/_/tshe dang longs spyod rgyas pa dang /_/thugs mchog ye shes thob bya'i phyir/_/gnas 'di nyid du spyan 'dren gyi/_/byin gyis brlab phyir gshegs su gsol/_/dzaHhUM baM hoHsa dgug gzhug
[\[221b.2\]]bcing /_/mnyes par gyur la mchod pa dang /_/bstod pa rgyas dang bsdus ba bya/_/sku gsung thugs ni byin gyis brlab/_/de nas bying rgod rab spangs nas/_/ma yengs lha rnams gsal bar bsgom/_/de rjes bzlas pa bya ba ni/_/lha rnams thugs ka'i bum pa'i nang /_/hrIHhUM swA b+hUM AHla
[\[221b.3\]]ni/_/rang rang sngags kyis bskor bar bsgom/_/oM hrIHb+h+rUM badzra dz+nyA na A yu She swA hA/_oM hUM b+h+rUM badzra dz+nyA na A yu She swA hA/_/oM swA b+h+rUM badzra dz+nyA na A yu She swA hA/_/oM b+h+rUM b+h+rUM badzra dz+nyA na A yu She swA hA/_/oM AHb+h+rUM badzra dz+nyA na A yu She swA hA/_/de rnams yab kyi snying po'o/_/yum gyi bum par a pa ri mi ta
[\[221b.4\]]bsams la sngags 'dis bskor/_/oM b+h+rUM a pa ri mi ta A yur+dz+nyA na su bi ni sh+ci ta te dzo rA dzA ya swA hA/_/yum mchog lnga yi snying por brjod/_/phyogs bzhi'i sems dpa' bcu drug po/_/gtso bo'i sngags rnams bskor bar bsams/_/dzaHhUM baM hoHa pa ri mi ta A yudz+nyA na su bi niHswA hA/_sgo ma bzhi yi
[\[221b.5\]]snying po'o/_/de ltar bum pa'i sngags rnams la/_/dmigs nas bzlas pa byas pa yis/_/yig 'bru rnams las bdud rtsi'i rgyun/_/byung bas bum pa khengs par bsam/_/bum nang ye shes bdud rtsi'i rgyun/_/rang gi gnas gsum thim pa yis/_/lus ngag yid gsum nad gdon dang /_/_
[\[221b.6\]]sdig sgrib dag nas dbang bzhi thob/_/'chi med dngos grub thob par bsam/_/de nas rang gi sngags bzlas pas/_/dkyil 'khor lha tshogs thams cad kyang /_/rang rang gsang sngags zlos par bsam/_/rang snying sa bon shar sgo nas/_/lha mo dkar mo lcags kyu thogs/_/dpag med shar
[\[221b.7\]]du spros pa yis/_/nad gdon zhi ba'i las byas nas/_/dri za'i lag nas tshe bkug la/_/rang dang bum par bstim par bya/_/de bzhin lho yi zhags pa bsam/_/tshe dang longs spyod rgyas byas nas/_/gshin rje'i lag nas tshe bkug ste/_/gong bzhin du ni bstim par bya'o/_/nub kyi lcags
[\[222a\]]
[\[222a.1\]]sgrog dmar mo yis/_/srid gsum ma lus dbang bsdus te/_/chu lha'i lag nas tshe bkug la/_/bstim zhing klu gdon dag par bsam/_/byang gi dril bu dgyes mdzad mas/_/nad gdon log 'dren tshar bcad nas/_/gnod sbyin lag nas tshe bkug la/_/gong bzhin dmigs pa gsal
[\[222a.2\]]bas bstim/_/shar phyogs rnam rgyal bum pa ni/_/rdzas dang mgul chings kha rgyan bcas/_/phyag mtshan bris nas gzhug par bya/_/phyi ni bum pa'i rnam pa la/_/nang ni gzhal yas khang du bsam/_/gong bzhin bdud rtsis bum pa dgang /_/de yis rang gzhan thams cad kyi/_/nad gdon sdig sgrib sangs dag
[\[222a.3\]]nas/_/'chi med dngos grub thob par bsam/_/las bum rta mgrin bskyed pa yang /_/bgegs kyi steng du gzhag par bya/_/de yis rang gzhan bar chad bsrung /_/bdud rtsi dkar dmar khrus bya'o/_/de ltar rang don gzhan don la/_/ma yengs bskyed rim gsal po yis/_/zla ba gcig tu sngags bzlas nas/_/_
[\[222a.4\]]rtags rdzogs zla drug zhal mthong 'gyur/_/de yang rgyun du nyams len na/_/khwa da'i skad kyis ma non par/_/mdun du gtso bo yab yum bsam/_/gsol ba btab la mchod bstod bya/_/bum pa dag la dmigs nas ni/_/oM A yu d+he sa ra ha ka ra re sha ra re hUM/_/gsang sngags nyi shu rtsa gcig bzlas/_/de yis bdud
[\[222a.5\]]rtsi'i rgyun byung nas/_/rang gi spyi gtsug thim pa yis/_/nad gdon sdig sgrib sangs dag nas/_/bdud rtsis rang lus khengs pa yis/_/'chi med tshe yi dngos grub thob/_/tshe dpag med par gyur par bsam/_/brtan pa'i yan lag sngags bzlas so/_/oM A yu a ma ra Na dzI ban+ti ye swA hA/_/de yi tshe tshad nyi zlar
[\[222a.6\]]'gyur/_/tshe nyams la sogs smos ci dgos/_/gsang nas sgrub pa rab tu bsngags/_/de nas gsang sgrub bshad par bya/_/dkyil 'khor gong dang 'dra ba las/_/yab lnga sku mdog 'tsher zhing dmar/_/sna tshogs rin chen rgyan gyis spras/_/bum pa thod par bcas pa 'dzin/_/rdo rje skyil krung bzhugs
[\[222a.7\]]pa'o/_/yum lnga sku mdog 'dra ba dang /_/gzhon sgreg rgyan mdzes sku sha rgyas/_/'dzum zhing nu ma 'bur ba yis/_/g.yas pa pad+ma rdo rje dang /_/rin chen 'khor lo rgya gram ste/_/g.yas pa rang rtags phyag mtshan 'dzin/_/g.yon pa thod pa bdud rtsis bkang /_/yab la stobs shing skyil krung 'khril/_/_
[\[222b\]]
[\[222b.1\]]yab kyi 'od zer dmar ba'i mdangs/_/yab yum 'od zer tshogs 'khrug cing /_/snyoms 'jug zag med bde bas rgyas/_/gnyis su med pa'i sbyor mtshams nas/_/byang sems dkar dmar bdud rtsi'i rgyun/_/rang gi gnas gsum phog pa yis/_/lus ngag yid gsum sdig sgrib dag_/thun mong ma yin
[\[222b.2\]]dbang bzhi thob/_/rang lus zag med bde bas rgyas/_/ye shes lus la mgon por bskyed/_/shar gyi khyams su rdo rje'i rigs/_/khro bo zhal gcig phyag gnyis pa/_/mdog dmar phyag g.yas rdo rje bsnams/_/g.yon pa rA ga'i bum pa 'dzin/_/sprul dang rin chen sna tshogs brgyan/_/me ri 'bar ba'i klong dkyil nas/_/_
[\[222b.3\]]g.yas bskum g.yon brkyang bzhengs pa'o/_/yum yang mdog dmar rdo rje dang /_/bum pa 'dzin cing yab la 'khril/_/khro zhing cung zad sgeg par bsam/_/lho phyogs su ni rin chen rigs/_/yab yum g.yas pa rin po che/_/g.yon pa tshe yi bum pa'o/_/nub phyogs bud+d+ha'i khro bo ni/_/yab yum g.yas pa
[\[222b.4\]]'khor lo ste/_/g.yon pa tshe yi bum pa'o/_/byang phyogs phrin las khro bo ni/_/yab yum g.yas pa rgya gram bsnams/_/g.yon pa tshe bum 'dzin pa'o/_/dbus kyi steng dang 'og tu ni/_/khro bo yab yum phyag g.yas na/_/pad+ma 'dab lnga bsnams pa ste/_/g.yon pa tshe yi bum pa'o/_/phyogs bzhir
[\[222b.5\]]khro bo gnyis gnyis bsgom/_/rgyan dang cha lugs sku mdog rnams/_/shar phyogs bzhin du bsam par bya/_/sgo ma bzhi ni mdog dmar zhing /_/zhal ni phyir gzigs khro mo'o/_/gtso bo lnga dang khrus chu yi/_/bum pa bdag la dmigs byas nas/_/gsang ba'i sngags ni
[\[222b.6\]]bzlas par bya/_/oM hrIHhUM swA AHb+hUM dzaHhUM baM hoHa pa ri mi ta A yudz+nyA na ma ha sid+d+hi ha sa ni ri swA hA/_/de skad ma yengs bzlas pa yis/_/bum pa'i chu rgyun spyi bor phog_/sdig sgrib dag nas dbang bzhi thob/_/de nas rang nyid yab yum du/_/bsams la gsang ba'i sngags brjod do/_/shar
[\[222b.7\]]dang byang shar mtshams su ni/_/bum pa lha rnams gong bzhin bsam/_/rang dang lha rnams sngags bzlas pas/_/'chi med bdud rtsi'i bum pa khengs/_/rjes su chags rnams zhu ba'i chus/_/rang gzhan thams cad khrus bya'o/_/de yis mchog dang thun mong gi_/dngos
[\[223a\]]
[\[223a.1\]]grub thams cad 'byung bar 'gyur/_/de nas kho na nyid 'di bsgrub/_/rang nyid mgon por gsal ba yi/_/gsang gnas chos 'byung gru gsum du/_/hrIHdang raM las me 'bar bas/_/khog pa'i nad rnams thams cad khengs/_/spyi bo'i haM brgyad zhu ba las/_/bde chen bdud rtsi'i
[\[223a.2\]]chu rgyun bab/_/rtsa rnams khengs pas bde ba rgyas/_/drod dang bde ba'i khyad par kun/_/steng 'og rlung gi gnad shes bya/_/rta bdun ri bong rgyas brtan nas/_/mthar thug lhun grub rnam gsum thob/_/bcu gsum sa rnams rdzogs par 'gyur/_/bcom ldan 'das tshe dang ye shes dpag tu med pa zhes bya
[\[223a.3\]]ba'i sgrub thabs/_ye shes kyi mkha' 'gro ma grub pa'i rgyal mos mdzad pa rdzogs so//[ {D2146}]@##/_/rgya gar skad du/_b+ha ga ba ti a pa ri mi ta A yudz+nyA na maN+Dal bid+hi nA ma/_bod skad du/_bcom ldan 'das tshe dang ye shes dpag tu med pa'i dkyil 'khor gyi cho ga zhes bya ba/_
[\[223a.4\]]mgon po tshe dpag tu med pa la phyag 'tshal lo/_/dad ldan mgon la gus pa yis/_/nags 'dab chu gling dgon par ni/_/rang dang slob ma'i don gyi phyir/_/bsnyen pas cho ga ste gon dang /_/dkyil 'khor chen po bsgrub par bya/_/de la dang po bsnyen pa ni/_/rab dkyil 'khor gyi lha tshogs dngos su
[\[223a.5\]]mthong ba/_'bring rmi lam du mthong ba/_tha ma yang lung bstan thob pa'o/_/grangs kyi bsnyen pa 'bum tsho bdun/_/'bring gsum/_/tha ma khri'am bla ma'i rjes gnang thob pa'o/_/sa'i cho ga ni rgyud las/_/dkyil 'khor so ni brtag pa blang ba dang /_/sbyang ba dang ni byin brlabs gzung ba'o/_/zhes gsungs pas/_
[\[223a.6\]]sa chog rgyas par gzhan du shes par bya'o/_/sta gon la bzhi ste/_lha sta gon/_/bum pa sta gon/_sa'i lha mo sta gon/_sbyin sreg sta gon/_slob ma sta gon rnams gzhan bzhin bya'o/_/de nas dkyil 'khor chen po'i cho ga bshad par bya'o/_/dang po ni tshon sna lnga'i thi gu rigs lnga yab yum dang bcas pa/_
[\[223a.7\]]bde stong dbyer med du byin gyis brlab par bya'o/_/de nas nam mkha' la dam tshig gi thig chen brgyad btab la/_mchod bstod byas nas sta gon gyi lha dang dbyer med du bsam mo/_/de ltar ye shes kyi thig gi rjes su dam tshig gi thig gdab pa ni/_slob dpon shar du blta/_slob ma nub tu blta/_tshangs
[\[223b\]]
[\[223b.1\]]thig dang po gdab/_/de nas lho byang dang mtshams su thig chen brgyad gdab/_/de la bcu drug tu bgos nas gsum pa man chad la 'dab brgyad phyogs tshon dbus dmar po'o/_/bzhi pa khyams la shar dkar po'am mthing ga_/lho ser nub dmar byang ljang /_rtsig pa lnga dang ldan pa/_'dod yon dmar pha gu ser/_
[\[223b.2\]]dra phyed sngo mda' yab dmar po mchod rten dang ldan pa/_rta babs cha bzhi mchod rten du yod pa'o/_/de yang rdo rje me ri rab tu 'bar ba dang bcas pa bri bar bya'o/_/de yang tshon byin gyis brlab pa ni/_yab yum bde stong dbyer med du bsam pa'o/_/tshon lnga phyogs bzhi dang dbus su bzhag la sa bon bris te rigs
[\[223b.3\]]lngar bskyed nas mchod bstod byas la bri'o/_/de yang shar du slob dpon gyis ban rag sor brgyad bris la gra brtag par bya'o/_/de nas sku tsa ka li'am me tog tshom bu bkod pa'am/_phyag mtshan rnams bkod pa'o/_/de ltar sku gsung thugs gang bkod pa'i rjes la/_gtso bo'i bum pa shar phyogs rdo rje
[\[223b.4\]]ra ba'i nang du'o/_/las bum shar me ri'i steng du bum pa rgyas par dgod na god bzhin no/_/de nas mchod pa dang gtor ma dang 'byor ba'i yo byad kyis dkyil 'khor gyi mtha' ma bskor/_mda' dang phur pa dang gri brgyad phyogs mtshams su btsugs la steng 'khor lo rtsibs brgyad la phyogs dra mig tu
[\[223b.5\]]yod pa bya'o/_/de nas rang nyid bskyed chog ji lta ba bzhin du bsgom/_/dkyil 'khor dang bum pa'i nang du lha tshogs bskyed la sgrub thabs bzhin 'chi med ye shes bdud rtsis gang ba la rang gis dbang blang bar bya'o/_/slob ma la ji tsam bskur ba de rang gis blang bar bya'o/_/de nas slob ma rnams khrus
[\[223b.6\]]byas gos so ma gon nas yol ba'i phyi rol du 'khod pa la bgegs bskrad/_kr-i ya dpung bzang ltar gtor ma gtang ngo /_/de nas slob ma rnams phyag byas la me tog dang bcas pas/_/gong bzhin du/_dga' chen khyod bdag ston pa pas/_/gsol ba lan gsum gdab par bya'o/_/de nas sdig
[\[223b.7\]]pa bshags pa dang rjes su yi rang ba la sogs pa yang gong bzhin byas la/_me tog dang bcas pas gsol ba gdab pa ni/_slob dpon bdag la dgongs su gsol/_/thub chen nyi ma ma lus pa/_/sangs rgyas rnams ni dgongs su gsol/_/bdag ming 'di zhes bgyi ba yis/_/slob dpon ye
[\[224a\]]
[\[224a.1\]]shes spyan mnga' ba'i/_/sangs rgyas rol mo las byung ba'i/_/mi ldog 'khor lo'i 'byor bar ldan/_/thar pa chen po'i grong khyer mchog_/gsang ba chen por 'jug par bgyi/_/gsang ba mchog tu thams cad du/_/slob dpon gyis ni bdag 'jug 'tshal/_/phyir mi ldog par
[\[224a.2\]]dbang bskur ba'i/_/skal pa chen po bdag la stsol/_/mtshan rnams kun gyis rgyas btab cing /_/dpe byad rnams dang yang dag ldan/_/sangs rgyas sku ni yid 'ong ba/_/slob dpon chen po bdag la stsol/_/dbang bskur ba ni rmad 'byung che/_/sems can kun gyi don gyi phyir/_/rtag tu bdag ni slob
[\[224a.3\]]dpon 'gyur/_/slob dpon chen po bdag la stsol/_/zhes lan gsum gsol ba btab par bya'o/_/de nas slob dpon gyis slob ma la dri ba ni/_/bcom ldan tshe dpag med pa yi/_/gsang ba yongs su 'dzin par ni/_/bdag nyid chen po khyed 'dod dam/_/slob mas 'tshal lags zhes brjod do/_/de
[\[224a.4\]]nas rigs kyi sdom pa'i dam tshig bsgrags pa ni/_/sangs rgyas chos dang dge 'dun te/_/dkon mchog gsum la skyabs su song /_/'di de sangs rgyas rigs dag pa'i/_/sdom pa brtan por gyur pa yi/_/rdo rje dril bu phyag rgya yang /_/blo chen khyod kyis gzung bar bgyi/_/byang chub sems gang rdo rje de/_/_
[\[224a.5\]]shes rab dril bu zhes bshad do/_/slob dpon nyid kyang gzung bar bgyi/_/bla ma sangs rgyas kun dang mnyam/_/'di ni rdo rje rigs dag pa'i/_/sdom pa dam tshig yin par gsungs/_/rin chen rigs mchog chen po la/_/nyin dang mtshan mo lan gsum du/_/zang zing chos dang mi 'jigs byams/_/_
[\[224a.6\]]sbyin pa rnam bzhi rab tu sbyin/_/phyi nang gsang ba theg pa gsum/_/dam pa'i chos kyang gzung bar bgyi/_/'di ni pad+ma'i rigs dag pa'i/_/dam tshig sdom pa yin par gsungs/_/las kyi rigs mchog chen po la/_/sdom pa thams cad ldan par ni/_/yang dag nyid du gzung bar bgyi/_/mchod
[\[224a.7\]]pa'i las kyang ci nus bgyi/_/de las gzhan pa bcu bzhi ni/_/spang zhing dor bar mi bya ste/_phas pham par ni rab bshad de/_/rtsa ba'i ltung ba zhes bshad do/_/nyin dang mtshan mo lan gsum du/_/nyin re bzhin du blang bar bya/_/gang tshe nyams gyur rnal 'byor pa/_/kha na ma tho sbom por 'gyur/_/_
[\[224b\]]
[\[224b.1\]]khyod kyis srog chags gsad mi bya/_/ma byin par yang mi blang ngo /_/'dod pa log par mi spyad cing /_/brdzun du smra bar mi bya'o/_/phung khrol kun gyi rtsa ba ste/_/chang ni yongs su spang bar bya/_/sems can don phyir ma gtogs par/_/bya ba ma yin thams cad spang /_/dam pa nye bar bsten bya zhing /_/rnal
[\[224b.2\]]'byor pa rnams bsnyen bkur bya/_/lus kyi las ni rnam gsum dang /_/dag gi las ni rnam bzhi dang /_/yid kyi las ni rnam gsum po/_/ci nus par ni rnam par spang /_/theg pa dman la 'dod mi bya/_/sems can don la rgyab phyogs min/_/'khor ba dag kyang yongs mi spang /_/rtag tu mya
[\[224b.3\]]ngan 'das mi chags/_/lha dang lha min gsang ba la/_/khyod ni bsnyen par mi bya zhing /_/phyag rgya mtshon cha bzhon pa dang /_/mtshan ma bgom par mi bya zhing /_/'di dag dam tshig yin par gsungs/_/'di las rtag tu mi 'da' bar/_/khyod kyis rtag tu bsrung bar gyis/_/zhes lan gsum brjod pa'i
[\[224b.4\]]tshe slob mas nyan par bya'o/_/de nas slob mas sdom pa 'di ltar khas blang bar bya ste/_slob dpon deng 'dir bdag la gson/_/gtso bos ji ltar bka' stsal pa/_/de ltar bdag gis bgyid par 'tshal/_/zhes lan gsum brjod do/_/de nas rigs lnga'i sdom pa khas blang ba ni/_/sangs rgyas byang
[\[224b.5\]]chub sems dpa' rnams/_/ci tsam dus nas bzung nas su/_/ma lus bdag la dgongs su gsol/_/bdag ming 'di zhes bgyi bas su/_/nam zhig byang chub snying po la/_/yongs su gnas kyi bar dag tu/_/bdag gis byang chub mchog gi sems/_/ma lus par ni bskyed par bgyi/_/ji
[\[224b.6\]]ltar dus gsum mgon po rnams/_/byang chub ni nges mdzad pa'i/_/byang chub sems ni bla na med/_/dam pa bdag gis bskyed par bgyi/_/sangs rgyas rnal 'byor sdom pa la/_/tshul khrims kyi ni bslab pa dang /_/dge ba'i chos ni sdud pa dang /_/sems can don byed tshul khrims gsum/_/_
[\[224b.7\]]bdag gis brtan por gzung bar bgyi/_/sangs rgyas chos dang dge 'dun te/_/bla na med pa'i dkon mchog gsum/_/deng nas brtsams te gzung bar bgyi/_/nam du yang ni mi spang ngo /_/rdo rje rigs mchog chen po yi/_/rdo rje dril bu phyag rgya yang /_/yang dag nyid du gzung
[\[225a\]]
[\[225a.1\]]bar bgyi/_/slob dpon dag kyang gzung bar bgyi/_/rin chen rigs mchog chen po yi/_/dam tshig yid du 'ong ba la/_/nyin re bzhin du dus drug tu/_/sbyin pa rnams bzhi rab tu sbyin/_/byang chub chen po las byung ba'i/_/pad+ma'i rigs mchog chen po la/_/phyi dang gsang ba
[\[225a.2\]]theg pa gsum/_/dam pa'i chos ni gzung bar bgyi/_/las kyi rigs mchog chen po la/_/sdom pa thams cad ldan par ni/_/yang dag nyid du gzung bar bgyi/_/mchod pa'i las kyang ci nus bgyi/_/byang chub sems ni bla na med/_/dam pa bdag gis bskyed bgyis nas/_/sems can kun gyi
[\[225a.3\]]don gyi phyir/_/bdag gis sdom pa ma lus gzung /_/ma grol ba rnams dgrol bar bgyi/_/ma bsgral ba rnams bsgral bar bgyi/_/dbugs ma phyung rnams dbugs dbyung zhing /_/sems can mya ngan 'das la dgod/_/ces lan gsum brjod par bya'o/_/de nas sems bskyed pa ni/_/slob
[\[225a.4\]]ma skad cig gis/_/tshe dpag med mgon por bskyed la/_rdo rjes dri'i thig le snying gar byas la/_/de zla ba'i dkyil 'khor du bsams nas/_o hrIHb+h+rUM A yudz+nyA na badzra yi ge tsit+ta ut+pA da yA mi zhes brjod pa ni kun rdzob byang chub kyi sems so/_/yang snying gar rdo rje bzhag la/_zla ba'i steng du rdo rje rtse lnga
[\[225a.5\]]pa bsgom du gzhug_/de nas oM badzra su ra ta sa ma ya s+t+wAM bo d+hi tsit+ta ya thA su khaM sa ma ya ha ho/_/zhes don dam byang chub kyi sems bskyed par bya'o/_/de ltar slob ma lhar bskyed pa de'i sku gsung thugs byin gyis brlab/_mchod pa rnam pa lnga dbul bar bya'o/_/de'i rjes la slob ma de rnams shar sgo dang
[\[225a.6\]]lho sgo nub sgo byang sgo rnams nas yid kyis 'jug par bya'o/_/de nas slob ma la spro ba bskyed pa'i sgo nas dam bsgrag pa ni/_snying gar rdo rje bzhag la/_/mi yi srid pa legs thob pas/_/dus 'dir sangs rgyas rigs su chud/_/nga yis yi shes dbang thob pas/_/tshe 'di nyid la sangs rgyas thob/_/_
[\[225a.7\]]gang zhig 'di nyid ma mthong ba'i/_/mdun du smra bar ma byed cig_/gal te smras na dam tshig nyams/_/des na mchog tu gsang bar bgyi/_/lan cig brjod do/_/de nas ye shes sems dpa'i sgo nas dam bsgrag pa ni/_/slob ma'i spyi bor rdo rje bzhag nas tshe dpag med tu bsams nas lus
[\[225b\]]
[\[225b.1\]]la bstims la/_/'di ni khyod kyi dam tshig ste/_/gang la smras na klad pa 'gems/_/srog la babs kyang mi smra'o/_/gsang bas dngos grub mchog tu 'gyur/_/zhes brjod do/_/de nas dam tshig gi chu sbyin pa ni/_sbrang gi chu dang yab yum zhu ba gnyis su med par bsams nas slob ma la byin la/_'di ni khyod
[\[225b.2\]]kyi dmyal ba'i chu/_/dam tshig 'das na sreg par byed/_/dam tshig bsrungs na dngos grub thob/_/ye shes bdud rtsi'i chu 'di 'thung /_/oM hrIHb+h+rUM dz+nyA na badzra ya ta hUM zhes brjod do/_/de nas khyad par du rdo rje slob dpon gyi dam bsgrag pa ni/_rdo rje dril bu mgor bzhag la/_/dus 'di nyid nas bu khyod kyi/_/rdo rje 'dzin pa
[\[225b.3\]]nga yin gyi/_/nga yis 'di skad bka' stsal pa/_/khyod kyis gus pas nyan par gyis/_/gal te nga la brnyas pa na/_/sangs rgyas thams cad brnyas pa yin/_/mos dang gus pa ma byas na/_/bdud kyis bcom nas dmyal bar 'gro/_/de bas dam tshig gnas par gyis/_/dam tshig dag las mi 'da' ba/_/_
[\[225b.4\]]tshe 'dir sangs rgyas thob par 'gyur/_/zhes brjod par bya'o/_/de nas gdong g.yogs oM AHhUM gsum gyis byin gyis brlabs la bcings nas lus kyi gshis ni 'di ltar bya ste/_rkang pa gnyis gshibs la langs nas thal mo spyi bor sbyar rlung bzung nas yid kyis gsol ba gdab pa ni/_bcom
[\[225b.5\]]ldan mgon po tshe dpag med/_/yab yum 'khor dang bcas pa yis/_/bdag la ye shes dbab tu gsol/_/dus 'dir byin gyis brlab par rigs/_/zhes lan gsum du gsol ba gdab par bya'o/_/de nas slob dpon gyis slob ma'i spyi bor tshe dpag med yab yum 'od dang 'od zer gyi rang bzhin
[\[225b.6\]]gar byed pa la dmigs pa gtad pa dang sku las ye shes kyi bdud rtsi kha dog lnga byung nas lus la thim par bsam/_/yang yab kyi g.yas su grub pa'i rgyal mo g.yas Da ma ru g.yon thod pa bsnams pa/_sku mdog smug nag rus pa'i rgyan gyis brgyan pa gar byed pa la shes pa btang /_g.yon
[\[225b.7\]]du brgyud pa rnams bsam/_de nas slob ma la dmigs pa de rnams bstan nas rang dang slob mas mos gus byas pa dang /_spyi bo'i lha tshogs rnams gar thabs su ling ling la spyi bor sib sib thim par bsams nas/_rol mo sna tshogs sgrogs spos dkar nag dud pas bdug cing ngag tu/_
[\[226a\]]
[\[226a.1\]]oM hrIHb+h+rUM badzra A yu r+dz+nyA na A be sha ya AHzhes mang du brjod pas/_lus ngag yid gsum la phebs par 'gyur ro/_/de'i rtags ni 'phar ba dang gar byed pa dang /_/saM skr-i ta'i skad dang rdo rje'i glu dang /_rtog med ting 'dzin dpag med 'byung ngo /_/de nas dkyil
[\[226a.2\]]'khor du 'jug pa ni/_las kyi slob dpon gcig gis rdo rje thogs la slob ma dkyil 'khor gyi shar du khrid nas/_yang dag pa yi dkyil 'khor 'dir/_/bdag gis slob ma 'jug par bgyi/_/lha rnams kyi ni rigs ji bzhin/_/dngos grub bsod nams de bzhin shog_/ces
[\[226a.3\]]brjod do/_/de nas me tog thogs la/_sngon nas bsgrubs pa'i yi dam lha/_/gang yin de ring bdag bsnyen gyi/_/rigs dang mthun pa'i dngos grub dang /_/lha dang ma nor mjal bar shog_/ces me tog dor la me tog gang la phog pa'i rigs kyi ming bde chen 'od dpag med dang mi bskyod
[\[226a.4\]]tshe dpag med dang /_rin chen tshe dpag med la sogs pa'i rigs mthun ming rnams gdags par bya'o/_/de nas me tog de mgo la bcings nas tshe dpag med du bsams nas/_phyogs bcu'i sangs rgyas byin brlabs pa'i/_/me tog 'od dpag med pa 'di/_/stobs chen khyod kyis
[\[226a.5\]]rab bcings pa'i/_/rigs kyi bdag por dbang bskur ro/_/zhes pas spyi bor gdags so/_/de nas gser gyi thur mas mig bye la/_tshe dpag med pas deng khyod kyis/_/mig ni yang dag 'byed par mdzad/_/rdo rje'i mig ni bla na med/_/phye bas thams cad mthong bar 'gyur/_/_
[\[226a.6\]]zhes brjod la gdong g.yogs dgrol bar bya'o/_/de nas dkyil 'khor bstan pa ni/dkyil 'khor bzang po 'di la ltos/_/mthong nas dang ba rab tu bskyed/_/khyod ni tshe dpag rigs su skyes/_/sngags dang phyag rgya'i byin rlabs kyis/_/'gro don phun sum tshogs kun dang /_/_
[\[226a.7\]]dngos grub thams cad mngon du 'gyur/_/dam tshig thams cad bsrung ba dang /_/gsang sngags la yang brtson par gyis/_/zhes brjod la dkyil 'khor gyi rnam dag bstan/_de nas phung po lnga yab lnga/_tshe dpag tu med pa yab yum du ngo sprad par bya'o/_/de nas phyag rgya bya ste/_gling
[\[226b\]]
[\[226b.1\]]bzhis brgyan pa'i maN+Dal dang /_lus longs spyod gser gyi maN+Dal phul nas/_dbang bskur bar gsol ba gdab pa ni/_byang chub rdo rje sangs rgyas la/_/ji ltar mchod chen stsal ba ltar/_/bdag kyang rab tu bsgral ba'i phyir/_/nam mkha'i rdo rje bdag la stsol/_/gtso bo mgon po tshe dpag med/_/_
[\[226b.2\]]yab yum 'khor dang bcas pa yi/_/'chi med bdud rtsi'i chu rgyun gyis/_/dbang bskur deng 'dir bdag la stsol/_/zhes lan gsum gsol ba gdab bo/_/de nas dbang bskur ba ni/_sangs rgyas dang dkyil 'khor gyi lha tshogs thams cad kyis byin gyis brlab/_/khro bo thams cad kyis bar chad rnams
[\[226b.3\]]bsrung /_/mchod pa'i lha mo thams kyis phyi nang gsang gsum gyis mchod/_byang chub sems dpa' thams cad kyis bkra shis kyi tshigs su bcad pa brjod/_rigs kyi yum lngas rin po che'i bum pa nas ye shes kyi bdud rtsis dbang bskur bar bsams la/_/slob ma'i spyi gtsug tu bum pa bzhag nas/_ji
[\[226b.4\]]ltar bltams pa tsam gyis ni/_/lha rnams kyis ni khrus gsol ltar/_/lha yi chu ni dag pa yis/_/de bzhin bdag gis sku khrus gsol/_/na maHsarba ta thA ga ta a b+hi Shiny+tsa tu mAM/_phyogs dus sangs rgyas thams cad kyi/_/gsang gsum gnas las byung ba yi/_/khams gsum kun gyis phyag
[\[226b.5\]]byas pa'i/_/rdo rje dbang bskur chen po sbyin/_/zhes pa ni spyir bskur ba'o/_/de nas rigs pa'i dbang lnga bskur ba ni/_bum pa mi bskyod par bskyed la dgug gzhug bya/_rang dang slob ma gnyis ka mi bskyod par bskyed nas dbang bskur ba ni/_kun gzhi rnam shes rnam dag pa/_/me long ye shes ngo bo
[\[226b.6\]]nyid/_/bcom ldan mi bskyod pa yi ni/_/bdud rtsi'i chu rgyun dbang bskur ro/_/zhes brjod nas/_chu rgyun spyi bor blugs pas lus bde bas khyab cing /_zhe sdang thams cad dag nas me long ye shes rgyud la skyes bar bsgom mo/_/de nas dbu rgyan stong pa'i rang las rin 'byung du bskyed/_ye shes pa
[\[226b.7\]]gzhug_/rang dang slob ma gnyis ka yang rin 'byung du bsams/_dbu rgyan de slob ma'i spyi bor bzhag la/_thor gtsug cod pan gyis brgyan pa/_/sangs rgyas kun gyis rab bsngags pa/_/rin chen dag gi dbu rgyan dang /_/dar dpyangs dbang bskur sbyin par bya/_oM rat+na a b+hiShiny+tsa mAM zhes brjod
[\[227a\]]
[\[227a.1\]]pas/_/nga rgyal dag nas mnyam pa nyid kyi ye shes rgyud la skyes par bsam mo/_/de nas rdo rje dang rang gi slob ma snang ba mtha' yas su bskyed la rdo rje mgor bzhag nas/_sangs rgyas kun gyi rdo rje'i dbang /_/deng 'dir khyod la bskur byar bya/_/sangs rgyas kun du rab bsgrub phyir/_/_
[\[227a.2\]]rdo rje 'di ni khyod kyis long /_/zhes pa lag pa g.yas su byin la/_oM pad+ma badzra na ya hrI a b+hi Shany+tsi mAM zhes brjod do/_/des 'dod chags dag nas/_so sor rtog pa'i ye shes rgyud la skyes par bsgom mo/_/de nas dril bu dang slob ma don yod grub par bskyed la/_dril bu mgor bzhag la/_
[\[227a.3\]]sangs rgyas kun gyi dril bu'i dbang /_/deng 'dir khyod la bskur bar bya/_/sangs rgyas kun du rab bsgrub phyir/_/dril bu 'di ni khyod kyis long /_/oM a ti ba ta ye a b+hi Shiny+tsa mA zhes lag pa g.yon du sbyin no/_/des phrag dog dag nas bya ba grub pa'i ye shes rgyud la skyes par bsgom mo/_/de
[\[227a.4\]]nas rdo rje dang dril bu rnam par snang mdzad du bskyed la/_rang slob ma yang de bzhin du bsams nas/_rdo rje dang dril bu lce thog tu bzhag nas/_sangs rgyas kun gyi ming gi dbang /_deng 'dir khyod la bskur bar bya/_/sangs rgyas kun du rab bsgrub phyir/_/ming gi dbang 'di khyod kyis long /_/_
[\[227a.5\]]oM badzra satwa ya twaM a b+hiShiny+tsi tu mA zhes brjod pas/_gti mug dag nas chos kyi dbyings kyi ye shes rgyud la skyes par bsgom mo/_/de dag gis bye brag tu rigs pa'i dbang lnga bskur ba bstan no/_/de nas khyad par du 'chi med ye shes bdud rtsi'i phyi nang gsang ba de kho na nyid kyi dbang bskur ba bshad
[\[227a.6\]]par bya ste/_de yang slob mas gser gyi maN+Dal phul nas/_gsol ba gdab pa ni/_bla ma mgon po tshe dpag med/_/lha tshogs 'khor dang bcas pa rnams/_/bdag la brtse bar dgongs nas kyang /_/'chi med tshe yi dbang bskur stsol/_/zhes gsol ba lan gsum gdab bo/_/de nas
[\[227a.7\]]dbang bskur ba ni/_gong bzhin du spyir dkyil 'khor gyi lha tshogs dang /_khyad par du bcom ldan 'das tshe dpag tu med pa'i bdud rtsi'i rgyun bum pa bkang nas dbang bskur bas/_spyir lus ngag yid gsum gyi sdig pa dang sgrib pa dang /_khyad par du tshe zad pa dang nyams pa dang 'gribs pa
[\[227b\]]
[\[227b.1\]]thams cad sangs kyis dag par bsams nas/_bum pa spyi bo'i thog tu bzhag la dbang bskur ba ni/_so sor kun rtog rang bzhin gyi/_/bcom ldan tshe dpag med pa ni/_/sku mdog dmar po 'od zer 'bar/_/'chi med bdud rtsi'i chu rgyun dang /_/bum pa tshe yis bkang nas kyang /_/tshe dbang thams
[\[227b.2\]]cad bdag la stsol/_/oM hrIHb+hUM badzra dz+nyA na A yuShe swA hA/_de nas dmigs pa thams cad gong bzhin du rang dang slob ma gnyis kas bsams la/_dbang bskur ba ni/_me long ye shes rang bzhin gyi/_/mi bskyod tshe dpag med pa ni/_/sku mdog sngon po 'od zer 'bar/_/'chi med bdud rtsi'i chu rgyun
[\[227b.3\]]dang /_/bum pa tshe yis bkang nas kyang /_/tshe dbang thams cad bdag la stsol/_/oM hUM b+h+rUM badzra dz+nyA na A yu She swA hA/_mnyam nyid ye shes rang bzhin gyi/_/rin 'byung tshe dpag med pa ni/_/sku mdog ser po 'od zer 'bar/_/'chi med bdud rtsi'i chu rgyun dang /_/bum pa tshe yis bkad nas kyang /_/_
[\[227b.4\]]tshe dbang thams cad bdag la stsol/_/oM swA b+h+rUM badzra dz+nyA na A yuShe swA hA/_chos dbyings ye shes rang bzhin gyi/_/rnam snang tshe dpag med pa ni/_/sku mdog dkar po 'od zer 'bar/_/'chi med bdud rtsi'i chu rgyun dang /_/bum pa tshe yis bkang nas kyang /_/tshe dbang thams cad bdag la stsol/_/oM
[\[227b.5\]]b+h+rUM b+h+rUM badzra dz+nyA na A yu She swA hA/_bya grub ye shes rang bzhin gyi/_/don grub tshe dpag med pa ni/_/sku mdog ljang gu 'od zer 'bar/_/'chi med bdud rtsi'i chu rgyun dang /_/bum pa tshe yis bkang nas kyang /_/tshe dbang thams cad bdag la stsol/_/oM AHb+h+rUM badzra dz+nyA na A yu She swA hA/_de dag gis phyi yab
[\[227b.6\]]lnga'i sgo nas dbang bskur ba bstan to/_/de nas yum gos dkar mos dbang bskur bas lus ngag yid gsum gyi sdig sgrib dang tshe nyams pa dang 'gribs pa thams cad sangs kyis dag nas lus phru ma phus btab pa bzhin du gyur to/_/de nas bdud rtsi rkang mthil nas yar skya me re re byung nas spyi bor sleb
[\[227b.7\]]pa dang rang gi lus ye shes kyi lus su gyur par bsams la bum pa spyi bor bzhag nas/_'od dpag yum mchog gos dkar mo/_/phyag na rA ga'i bum pa bsnams/_/tshe dang bdud rtsis bkang nas kyang /_/tshe dbang thams cad deng 'dir stsol/_/oM b+h+rUM a pa ri mi ta A yur+dz+nyA na su bi ni sh+tsi ta te dzo rA
[\[228a\]]
[\[228a.1\]]dzA ya swA hA/_zhes yum thams cad la dmigs pa dang sngags gong bzhin no/_/mi bskyod yum mchog sangs rgyas spyan/_/phyag na shel gyi bum pa bsnams/_/tshe dang bdud rtsis bkang nas kyang /_/tshe dbang thams cad deng 'dir stsol/_/rin chen yum mchog mA
[\[228a.2\]]mA ki/_/phyag na bai DUr bum pa bsnams/_/tshe dang bdud rtsis bkang nas kyang /_/tshe dbang thams cad deng 'dir stsol/_/snang mdzad yum mchog dbyings phyug ma/_/phyag na gser gyi bum pa bsnams/_/tshe dang bdud rtsis bkang nas kyang /_/tshe dbang thams cad deng 'dir stsol/_/don
[\[228a.3\]]grub yum mchog dam tshig sgrol/_/phyag na in+d+ra'i bum pa bsnams/_/tshe dang bdud rtsis bkang nas kyang /_/tshe dbang thams cad 'dir stsol cig_/de dag gis yum lnga'i dbang bstan to/_/de nas sems dpa' bcu drug gi bshad par bya ste/_shar phyogs kyi sems dpa' bzhis dbang
[\[228a.4\]]bskur bas 'chi med tshe'i dngos grub thob par bsams la/_bum pa spyi gtsug tu bzhag nas 'di skad brjod par bya ste/_shar phyogs mi bskyod sems dpa' bzhi/_/bai DUr sngon po'i mdog 'dra ba/_/phyag g.yas rdo rje rtse lnga bsnams/_/g.yon na tshe yi bum pa 'dzin/_/tshe dang bdud rtsis
[\[228a.5\]]bkang nas kyang /_/tshe dbang thams cad 'dir stsol cig_/sngags ni gtso bo mi bskyod pa'o/_/lho phyogs rin chen sems dpa' bzhi/_/btso ma gser gyi mdog 'dra ba/_/phyag g.yas rin chen 'bar ba bsnams/_/g.yon pas tshe yi bum pa 'dzin/_/tshe dang bdud rtsis bkang nas kyang /_/_
[\[228a.6\]]tshe dbang thams cad 'dir stsol cig_/nub phyogs pad+ma'i sems dpa' bzhi/_/pad+ma rA ga'i mdog 'dra ba/_/phyag g.yas chu skyes 'dab lnga bsnams/_/g.yon pas tshe yi bum pa bsnams/_/tshe dang bdud rtsis bkang nas kyang /_/tshe dbang thams cad 'dir stsol cig_/byang phyogs phrin las
[\[228a.7\]]sems dpa' bzhi/_/in+d+ra nI la'i mdog 'dra ba/_/phyag g.yas rdo rje rgya gram 'dzin/_/g.yon pa tshe yi bum pa bsnams/_/tshe dang bdud rtsis bkang nas kyang /_/tshe dbang thams cad 'dir stsol cig_/de nas 'chi med tshe'i dngos grub thob pa yin snyam pa'i nges shes bskyed do/_/des ni
[\[228b\]]
[\[228b.1\]]gsang ba sems dpa' bcu drug gi dbang bstan to/_/de nas de kho na nyid bshad par bya ste/_rang dang slob ma'i snying ga'i hrIHdang dkyil 'khor gyi shar phyogs nas lha mo lcags kyu ma dkar mo gcig las bcu/_bcu las brgya la sogs pa mang po dpag tu med pa spros nas rang gzhan thams cad kyi nad
[\[228b.2\]]gdon zhi ba'i las byas/_/byad par du shar dri za'i lag nas rang gi tshe nyams pa 'gribs pa zad pa rnams bkug nas slob ma la bstims bas nad gdon thams cad zhi nas tshe rgyas par bsams la spyi gtsug tu bum pa bzhag nas/_shar phyogs dkar mo zhi mdzad lha/_/dri za'i lag nas tshe khug la/_/nad dang
[\[228b.3\]]gdon rnams zhi mdzad pa'i/_/dbang bskur deng 'dir bdag la stsol/_/dzaHhUM baM hoHa pa ri mi ta A yudz+nyA na su bi niHswA hA/_de nas rang dkyil 'khor gyi lho nas zhags pa ma ser mo spros la tshe dang longs spyod la sogs pa rgyas pa'i las byas te/_gshin rje'i lag nas tshe bkug la bstims
[\[228b.4\]]nas/_lho phyogs ser mo rgyas mdzad ma/_/gshin rje'i lag nas tshe khug la/_/tshe dang longs spyod rgyas pa yi/_/dbang bskur bdag la deng 'dir stsol/_/yang sa bon dang nub nas lcags sgrog ma nub tu spros chu lha'i lag nas tshe khug la/_srid gsum dbang du byas par bsams
[\[228b.5\]]nas/_nub phyogs dmar mo dbang gi lha/_/chu lha'i lag nas tshe khug la/_/srid gsum dbang du sdud mdzad pa'i/_/dbang bskur deng 'dir bdag la stsol/_/yad sa bon dang byang phyogs nas dril bu ma mang po spros nas nad gdon tshar bcad nas/_gnod sbyin gyi lag nas tshe bkug la
[\[228b.6\]]bstims te/_byang phyogs ljang gu drag po'i lha/_/gnod sbyin lag nas tshe khug la/_/nad gdon thams cad tshar bcad pa'i/_/dbang bskur deng 'dir bdag la stsol/_/des yum bzhi pho nya mor byas nas dbang bskur ba'o/_/de ltar dbang bzhi po de rnams bskur bas nyon mongs pa dag 'chi
[\[228b.7\]]ba med pa'i dngos grub thob pa de'i ngang las bdag nyid gtso bo yab yum du bsam mo/_/de nas de nyid brtan par bya zhing dbang rtags su rigs lngas dbu brgyan par bya ste/_de yang bum pa spyi bor bzhag ste gtso bo yab yum du bskyed/_de las 'od zer dmar po lus la thim pas 'dod
[\[229a\]]
[\[229a.1\]]chags dag nas so sor kun rtog rgyud la skyes nas 'od dpag med kyis dbu brgyan par bsams nas/_'dod chags rnam par dag nas ni/_/'od dpag med pas dbu brgyan te/_/so sor kun rtog don rtogs nas/_/mdzes shing pad+ma'i lus thob shog_/oM hrIHb+h+rUM pad+ma ka ma la
[\[229a.2\]]a b+hiShany+tsi tu mAM/_yang bum pa mi bskyod par bsams nas dpral bar bzhag 'od 'phros pas/_zhe sdang dag nas me long ye shes skyes te/_mi bskyod pas dbu brgyan par bsams nas/_/zhe sdang rnam par dag nas ni/_/bcom ldan mi bskyod dbu brgyan te/_/me long ye shes don rtogs shing /_/_
[\[229a.3\]]'gyur med rdo rje'i lus thob shog_/oM hUM b+h+rUM badzra ka la sha a b+hiShany+tsi tu mAM/_yang bum pa rna ba g.yas kyi steng du bzhag nas rin 'byung du bsam/_de'i 'od kyis nga rgyal dag nas mnyam nyid ye shes rgyud la skyes te/_rin 'byung gis dbu brgyan par bsams nas/_nga rgyal rnam par dag nas ni/_/rin
[\[229a.4\]]chen 'byung ldan dbu brgyan pas/_/mnyam nyid ye shes don rtogs nas/_/bde chen lhun grub don rtogs shog_/oM swA b+h+rUM rat+na ka la sha a b+hiShany+tsi tu mAM/_yang ltag par bum pa bzhag nas rnam par snang mdzad du bskyed/_de'i 'od kyis gti mug dag ste chos dbyings ye shes rgyud la skyes/_
[\[229a.5\]]des dbu brgyan par bsams nas/_gti mug rnam par dag nas ni/_/sangs rgyas rigs kyi dbu brgyan te/_/chos dbyings ye shes don rtogs nas/_/chos kyi 'khor lo bskor bar shog_/oM b+h+rUM bud+d+ha ka la sha a b+hiShany+tsi tu mAM/_yang rna ba g.yon par bum pa gzhag_/don yod grub par bskyed/_
[\[229a.6\]]de'i 'od kyis phrag dog dag_/bya ba grub pa'i ye shes rgyud la skyes/_/des dbu brgyan par bsams nas/_/phrag dog rnam par dag nas ni/_/don grub rigs kyis dbu brgyan te/_/bya grub ye shes don rtogs nas/_/ci bsams ma lus 'grub par shog_/oM A b+h+rUM ka la sha a b+hiShany+tsi tu mAM/_
[\[229a.7\]]zhes rigs lngas dbu brgyan par bsams nas/_bkra shis kyi tshigs su bcad pa brjod cing me tog 'thor ro/_/bdag kho na mgon po tshe dpag med yin zhing /_tshe dpag med kho na bdag yin snyam pa'i nga rgyal brtan pos gnas par bya'o/_/de rnams kyis thun mong ma yin
[\[229b\]]
[\[229b.1\]]pa khyad par gyi dbang bstan no/_/de nas rjes gnang bshad par bya ste/_dang po gtso bo yab yum bstan nas 'di kho na ltar yid la byos shig byas la/_'dod chags bral ba lta bu yi/_/khams gsum na ni sdig med de/_/de bas 'dod la chags bral bar/_/khyod kyis nam du'ang ma byed
[\[229b.2\]]cig_/ces brjod/_sngags kyi rjes gnang ni/_pad+ma'i phreng ba la gtso bo'i sngags kyis bsangs te/_bcom ldan 'di la stsal lags kyis/_/'di la 'go bar mdzad du gsol/_/zhes pas gsol ba gdab bo/_/de nas slob mas phreng ba snying gar bzung ste/_bcom ldan bdag la stsal lags
[\[229b.3\]]kyis/_/bdag la 'go bar mdzad du gsol/_/zhes gtso bo yab yum 'khor dang bcas pa'i sngags lan lngar rjes zlos bya'o/_/de nas mchod pa phyi nang gsang ba gsum du gus pas phul cig ces pa'i rjes su gnang bar bya'o/_/de nas dam tshig gsum gyi dbang bskur bar bya
[\[229b.4\]]ste/_/de yang slob ma dang rdo rje hUM las rdo rje sems dpar bskyed de/_gzhan don bsams pas/_thog ma med pa'i sems dpa' ni/_/rdo rje sems dpa' dga' ba che/_/kun du bzang po kun bdag nyid/_/rdo rje snyems tshul bdag po'i bdag_/bcom ldan 'das mchog dang po'i skyes
[\[229b.5\]]bu'o/_/zhes rdo rje lag pa g.yas su gtad de snying gar bzung nas thugs gnyis su med pa'i ye shes rtogs par gyis shig pa'o/_/de nas snang ba mtha' yas gsung gi rang bzhin du bskyed nas/_srid pa ngo bo nyid kyis dag_/ngo bo nyid kyis srid bral byas/_/rang bzhin dag pa'i
[\[229b.6\]]sems dpa' mchog_/srid pa'i mchod ni byed pa po/_/sgra thams cad chos nyid kyi rang sgrar rtogs par gyis shig pa'o/_/de nas rang gi snying gar gtso bo yab yum bsams nas/_yi dam gzugs ni brtan bya'i phyir/_/dam tshig phyag rgya rab tu brjod/_/dam tshig 'di la rtag
[\[229b.7\]]gnas pas/_/lha yi sbyor ba rab tu grags/_/zhes pas lha sku snang stong sgyu ma'i skur blta bar bya'o/_/de nas spyi dang bye brag gi dbang bshad par bya ste/_dang po slob ma skyil krung du 'dug pa'i rkang pa'i bar du chos kyi 'khor lo/_lag pa g.yas su dung /_g.yon du glegs bam/_steng
[\[230a\]]
[\[230a.1\]]du gdugs phub la/_/deng nas brtsams te sems bskyed pa/_/tsam gyis chos kyi 'khor lo bskor/_/de ring phan chad 'jig rten la/_/skyob pa chos kyi 'khor lo bskor/_/chos kyi dung ni bla na med/_/kun du ma lus gang bar gyis/_/som nyi yid gnyis ma za cig_/_
[\[230a.2\]]dogs pa med pa'i sems kyis su/_/gsang sngags spyod pa'i tshul gyi mchog_/'jig rten 'di la rab tu sgrogs/_/de ltar byas nas sangs rgyas la/_/phan 'dogs drin du gzo zhes bya/_/rdo rje 'dzin pa de kun yang /_/kun du khyod la bsrung bar gyis/_/zhes pa'o/_/de nas bye brag tu
[\[230a.3\]]bskur ba ni/_rang dang slob ma gnyis ka rnam snang du bskyed la rigs lnga'i sgo nas don bya snyam du bsams nas/_'jig rten kun la thams cad du/_/sems can kun la phan pa'i phyir/_/ji ltar sna tshogs 'dul gyur pa'i/_/chos kyi 'khor lo rab tu bskor/_/zhes brjod la sangs
[\[230a.4\]]rgyas kyi rigs kyis gdul bya gti mug can gyi don bya snyam du bsam mo/_/de bzhin du rdo rje dang nor bu dang pad+ma dang /_rgya gram rnams kyis 'khor lo bskor ba rnams la cho ga gong bzhin spel bar bya'o/_/de nas rjes kyi cho ga bstan par bya ste/_de yang lung bstan pa ni/_khyod
[\[230a.5\]]kyi phung po lnga khams lnga tshe dpag med yab yum yin par bdag gis lung bstan gyis/_deng 'dir ngas khyod lung bstan bya/_/rdo rje sems dpa' de bzhin gshegs/_/srid pa rang bzhin rnam dag pas/_/lha yi 'khor lor gnas ba'o/_/zhes brjod pa'o/_/de nas gzengs bstod pa
[\[230a.6\]]ni/_/yi dam lha dang mnyam par ni/_/dus 'di nyid nas 'gyur ba ste/_/dga' zhing spro ba chen po yis/_/phyi rol mi bsams nang du'o/_/zhes brjod do/_/de nas dbugs dbyung ba ni/_/bde chen theg ba 'di la ni/_/slan chad 'chi ba yod min te/_/mi tshugs pa dang mi gsod pas/_/_
[\[230a.7\]]cis kyang mi 'jigs dga' bar gyis/_/zhes brjod do/_/de rnams bstan pa'i yan lag tu brtul zhugs kyi dbang sbyin pa ni/_sbrang dang bdud rtsi bsres la/_'chi med ye shes bdud rtsir byin gyis brlabs la slob ma la byin te/_'di ni 'chi med ye shes chu/_/gang gis reg dang
[\[230b\]]
[\[230b.1\]]'thungs pa yis/_/mchog dang thun mong dngos grub kun/_/thams cad da lta mngon du 'gyur/_/bgegs dang log 'dren kun 'joms shing /_/gzhan gyis rdzi bar mi nus pa'i/_/mi shigs rdo rje pha lam 'gyur/_/lhun grub bde ba chen po'o/_/zhes lan gsum brjod par bya'o/_/de nas
[\[230b.2\]]dkyil 'khor gyi nub phyogs su pad+ma dmar po 'dab ma brgyad pa'i steng du tshe dpag med yab yum zhal sbyor du bsam/_de la ye shes pa gzhug sku gsung thugs byin gyis brlabs nas/_mchod pa dang bstod pa byas nas gsang sgrub ltar bzlas pa byas/_rang yang gtso bo yab yum du bsams nas
[\[230b.3\]]snyoms 'jug byas pas byang sems dkar dmar gsang gnas nas don/_yab yum rnams kyang snyoms 'jug byas nas gsang gnas nas byang sems dkar dmar na rar byung bar bsam/_de nas ka pA lar sbrang bur ma bdud rtsi bsres la/_der byang sems dkar dmar bstim pa dang ka pA la
[\[230b.4\]]'chi med ye shes kyi bdud rtsi byang sems dkar pos mer gyis khengs par bsam mo/_/de nas maN+Dal steng du bla ma dang gtso bo yab yum gnyis su med pa'i gsang gnas nas byang sems kyi rgyun byung ste/_slob ma'i lce thog tu thim pas bde stong gi nyams rgyud la skyes pa dang /_lus
[\[230b.5\]]byang sems dmar pos khengs par bsams nas ka pA la'i bdud rtsi byin la/_phyogs bcu rdo rje 'chang rnams kyi/_/gsang ba'i gnas las byung ba yi/_/nga yi byang chub sems kyi rgyun/_/de ring khyod la bskur bar bya/_/zhes brjod par bya'o/_/shes rab ye shes kyi dbang ni/_/dkyil
[\[230b.6\]]'khor gyi lho phyogs su pad+ma 'dab ma brgyad phyogs tshon gyi steng du slob ma yab yum du bskyed/_de nas yum gos dkar mo dang /_gnyis su med pa'i sbyor ba byas pas/_yum gyi byang sems dmar pos rtsa gsum 'khor lo rim gyis dmar mer gyis khengs par bsams la/_gzhon
[\[230b.7\]]nu yid 'ong bde ba'i mchog_/the tshom spangs nas bsten par bya/_/brjod bral lhan cig skyes dga' ba/_/dus 'di nyid du mngon du 'gyur/_/zhes dngos sam/_yid kyis bstan par bya'o/_/de nas dbang bzhi pa byang du ras dkar po'i steng du bskur bar bya'o/_/rang gtso bo yab yum du
[\[231a\]]
[\[231a.1\]]gsal ba'i gnas bzhir tshe dpag med tshon gang tsam pa zhal sbyor du bsam/_/de rnams dmigs pa med pa'i ngang la gnas par bya ste/_de yang ma bcos par rang grol du bzhag la/_/ltos shig ltos shig sems la ltos/_/sems nyid cir yang grub
[\[231a.2\]]pa med/_/bsal gzhag dgag sgrub ma lus pa/_/rang grol nyid du gnas pa'o/_/zhes phyag rgya chen po'i ngo sprod kyang bya/_/dus 'dir rang grol lhun grub tu rtogs par 'gyur ro/_/bcom ldan 'das mgon po tshe dang ye shes dpag tu med pa'i dbang bzhi bskur ba'i cho ga'i las
[\[231a.3\]]khrigs 'chi med ye shes bdud rtsi'i bum pa zhes bya ba/_ye shes kyi mkha' 'gro ma grub pa'i rgyal mos mdzad pa rdzogs so//[ {D2147}]@##/_/rgya gar skad du/_/Ar+ya nI lA m+ba ra d+ha ra badzra pA Ni ru tra bi ti tan+t+ra br-it+ti nA ma/_bod skad du/_'phags pa lag na rdo rje gos
[\[231a.4\]]sngon po can drag po gsum 'dul zhes bya ba'i rgyud kyi 'grel pa/_bcom ldan 'das 'jam pa'i rdo rje la phyag 'tshal lo/_/gang zhig nyon mongs dug las sgrol mdzad pa/_/don dam dbyer med khro chags skur snang ba/_/gdug pa'i dug rnams 'joms par mdzad pa yi/_/_
[\[231a.5\]]thugs rje can la rab tu gus btud de/_/dug zan chu dang 'o ma dbye ba yi/_/bla ma'i rim gyis rgyud 'dir phan phyir brtsam/_/thabs dang shes rab gnyis med pa'i/_/mi 'gyur dbyer med rtags kyis mtshan/_/drag po rnam gsum nyon mongs 'joms/_/nyon mongs shes bya las
[\[231a.6\]]'phags pa'i/_/brjod med rtog bral sku don bshad/_/'di skad bdag gis thos pa dus gcig na/_bcom ldan 'das bdud rnam par 'joms pa bdud kyi sde dang /_lhan cig tu 'og min gzhan 'phrul dbang byed kyi pho brang na thabs cig tu bzhugs te zhes bya ba ni bcom ldan
[\[231a.7\]]'das byang chub tu sems bskyed nas bcom ldan 'das mar me mdzad kyis lung ston pa bstan par mdzad nas/_gdul bya gdul bar mdzad pa ni/_/bcom ldan 'das mngon par rdzogs par sangs rgyas par mdzad de/_/'od bye ba dpag tu med pas khyab par mdzad nas ngan
[\[231b\]]
[\[231b.1\]]song gsum sbyong bar mdzad de/_g.yo ba dang /_'gul ba dang /_ldeg pa ston pa mdzad nas/_rdo rje gdan byang chub kyi snying po de nyid du bzhugs so/_/de nas bdud dga' rab dbang phyug 'khor dang bcas pa ting nge 'dzin gyi mthus de nyid du lhags nas bar du gcod par bya ba'i phyir tshig 'di smras
[\[231b.2\]]te/_/sems can yongs su smin ma byas/_/pha rol phyin drug rdzogs ma byas/_/spyod pa de gnyis rdzogs byas nas/_/mngon par rdzogs par sangs rgyas te/_/de med phyir na mi rigs so/_/zhes smras so/_/de'i don ni sems can yongs su smin par ma byas pa dang bskal pa dpag tu med
[\[231b.3\]]par sems sbyangs shing /_pha rol tu phyin pa drug spyad dgos pa las khyod kyis de ma spyad pas sangs rgyas par mi rigs so zhes smras/_bdud de'i bsam pa phyin ci log bzlog par bya ba'i phyir bcom ldan 'das kyis phyag g.yas pas la brdabs pas sa gzhi thams cad g.yos
[\[231b.4\]]'khrugs nas/_bcom ldan 'das kyi mdun de nyid du sa'i lha mo gser btso ma lta bu 'thon te/_'thon pa tsam gyis bdud bred bzhin du 'dug par 'gyur ro/_/de nas bcom ldan 'das kyis sa'i lha mo de la bsgo ba mdzad nas de sa'i steng nas rdul phra mo blangs te/_sangs rgyas par
[\[231b.5\]]rigs so zhes smras pas bdud 'khrugs nas nam mkha' la song ngo /_/de nas bdud de gzhan 'phrul dbang byed kyi lha'i bu'i bdud dang /_sa 'og na gnas pa'i klu dang /_sa steng na gnas pa'i gnod sbyin lag na rdo rje la sogs pa bdud kyi 'khor thams cad bsdus par gyur to/_
[\[231b.6\]]de nas bcom ldan 'das la bdud 'khor dang bcas pas mtshon rnam pa du ma dang /_'brug dang thog dang /_lcags kyi ser ba drag po dbab pa dang /_gcan gzan gdug pa bzhin khros pa rbad pa dang /_ri dang brag thogs pa med par 'phangs pa de thams cad zhi bar mdzad de/_/_
[\[231b.7\]]gang gis kyang mthong bar ma gyur to/_/de nas nam mkha'i dkyil de nyid du dus gsum gyi de bzhin gshegs pa thams cad kyi 'od zer gyis byin gyis brlabs pa'i sku phyag na rdo rje'i ting nge 'dzin la snyoms par bzhugs so/_/zhugs pa'i de ma thag tu g.yo ba dang 'gul ba dang /_/_
[\[232a\]]
[\[232a.1\]]ldeg pa la sogs pa byung ste/_bdud de rnams ci byung snyam pa'i bsam pas phyogs su blta ba ni bred cing sdug bsngal ba'i bsam pas so/_/de nas nam mkha' la bltas te/_mthong bar gyur nas snying 'gas pa'i tshul gyis sa la 'gyel bar gyur te/_sa dang
[\[232a.2\]]po'i bsam pa dang ldan par gyur to/_/de nas sprul pa'i phyag na rdo rje byang chub sems dpa' dpag tu med pa dang bcas pa 'jig rten gyi khams gzhan nas 'thon te/_bcom ldan 'das de la bskor ba byas nas/_byang chub sems dpa' phyag na rdo rje'i phyag gis/_bdud de rnams la
[\[232a.3\]]reg ma thag tu dran pa rnyed par gyur te/_snying rje'i bsam pa rgyud la skyes nas nam mkha'i khro bo chen po yang mthong bar gyur te/_phyag na rdo rje la myur ba'i tshul gyis skyabs su 'gro ba'i tshig brjod pa ni/_gtso bo bdag cag rnams la bskyab tu gsol/_'jigs pa chen po 'di las
[\[232a.4\]]bskyab tu gsol zhes smras pa dang /_phyag na rdo rjes de nyid la song zhes pa'i len brjod nas skyabs su song ngo /_/de nas dus de'i dus su zhu ba phyag na rdo rje bdag gis thos/_dus gcig na thos pa'o/_/'o na gang las thos she na/_bcom ldan 'das bdud rnam par 'joms pa'i
[\[232a.5\]]phyag na rdo rje'i ting nge 'dzin la snyoms par zhugs pa'i bcom ldan 'das la'o/_/gnas gang du zhe na/_'dod pa khams kyi rtse mo gzugs kyi khams kyi tha ma ste/_gzhan 'phrul dbang byed kyi gnas su'o/_/'khor gang dang ldan zhe na/_sa bla sa steng /_sa 'og gi gdug pa can
[\[232a.6\]]rnams dang thabs cig tu bzhugs so/_/'o na rgyu de rnams dang lhan cig tu bzhugs she na/_'das pa'i sangs rgyas mar me mdzad la sogs pa gang gA'i klung gi bye ma dang mnyam pa ji snyed cig bzhugs pa rnams kyis byang chub tu sems skyed par mdzad pa'i rjes la/_ma 'ongs par
[\[232a.7\]]lung ston par mdzad de/_khyod bcom ldan 'das shAkya thub pa zhes bya ba mi mdzad du 'byung ngo zhes lung bstan nas/_gdug pa can rnam pa 'di gsum thul cig ces gnang ba sbyin pas na/_gnod sbyin gyi sde dpon dang bcas pa pham par byed pa dang /_bdud kyi sde dpon dang bcas pa
[\[232b\]]
[\[232b.1\]]pham par byed pa/_klu'i sde dpon dang bcas pa pham par byed pa'i dbyings dang ye shes gnyis su med pa'i phyag na rdo rje'i ting nge 'dzin la snyoms par zhugs pa'o/_/de'i phyir dus gsum gyi sangs rgyas 'das pas byin gyis brlabs pa/_da ltar byung bas byin gyis rlob pa/_ma 'ongs
[\[232b.2\]]pas byin gyis brlab par 'gyur ba 'di lag na rdo rjes zung shig ces bka' stsal pa'o/_/de ltar bcom ldan 'das kyis bskul nas/_phyag na rdo rjes gsol ba zhes bya ba ni gus pa'i tshul gyis bstod/_gnod sbyin stong phrag bye ba dpag tu med pa'i tshogs kyis yongs su bskor
[\[232b.3\]]ba/_mche ba gtsigs pa dang /_'tsham pa zhes bya ba ni mche ba ni nyon mongs pa can dang /_nyon mongs pa can ma yin pa gcod pa ste/_mtshams ni g.yo ba'o/_/yang na gdug pa can la'o/_/de'i don ni sgrib pa rnam pa gnyis rtsad nas gcod cing thugs rjes 'gro ba'i don la spyod pa'o/_/mig
[\[232b.4\]]me mdag gi phung po 'dra ba zhes bya ba ni/_mig ni shes rab po/_/dmar po ni chags pa'o/_/yang na gdug pa can sreg par byed pa'i spyan no/_/de'i don ni ma rig pa 'joms pa'o/_/shes rab me mdag gi phung po 'dra ba ni ye shes chen po rang 'bar ba'o/_/dbugs ni thugs rje'o/_/me lce ni smin
[\[232b.5\]]par byed pa ste/_gzhan smin par byed pa'o/_/yang na 'jigs pa'i nga ro ni hUM ngo /_/sgra ni phyir bsgrogs pa ste/_dbugs ni phyir 'phro ba'o/_/de ni me lce bzhin 'bar zhing gdug pa can sreg par mdzad pa'o/_/de'i don ni dbugs ni rgyun mi 'chad pa'i ye shes so/_/me ltar 'bar ba ni gsal
[\[232b.6\]]ba'o/_/'jigs pa ni 'jigs pa thams cad do/_/nga ro can ni dbugs 'byin pa ste/_'jigs pa thams cad las thar par byed pa'o/_/de bas na 'dod chags kyi dbugs 'byin pa la de skad bya'o/_/'o na 'bras bu ci zhe na/_smin ma khro gnyer bsdus pa zhes bya ba ste/_sku gsum gyis
[\[232b.7\]]'gro ba'i don byed pa dang ldan pa ste/_rnam par dag cing sku gsum gyi 'bras bu dang ldan pa la bstod pa'o/_/pad+ma dang chu lhas lag pa dang dpung pa brgyan pa zhes bya ba ni sprul dkar pos so/_/nor rgyas dang dung skyong gis dbu la brgyan zhes bya ba ni cod pan byas pa'o/_/sprul rin po che
[\[233a\]]
[\[233a.1\]]'bar ba cod pan thogs pa ni sprul de bzhi la rna ba'i steng na rin po che 'bar ba'i 'od dang bcas pa yod pa'o/_/de yang con pan byas pa'i nor bu ni yid bzhin gyi nor bu 'bar ba'o/_/gzhan gyi nor bu ni mthon kyi dang /_pad+ma rA ga dang /_in+d+ra nI la'o/_/klu dga' bo dang nye dga' bo
[\[233a.2\]]'bar bas snyan cha byas pa zhes bya ba ni sprul dmar po gnyis so/_/'bar ba ni spyi gtsug na pad+ma rA ga 'bar ba'o/_/rkang pas sbrul gdug pa 'bar ba mnan zhing za ba/_klu'i rgyal po 'dab bzangs ska rags su bcings shing /_klu nag po se ral khar thogs pa zhes bya ba ni stobs kyi rgyu
[\[233a.3\]]dang /_/rigs ldan gnyis nag po khar bcug nas se ral khar drangs pa ste/_/kha nas dug nag po 'phro ba spyi bo na in+d+ra nI la'i nor bu ljang nag 'bar ba'o/_/des ni zhe sdang can 'dul bar byed pa'i mtshan ma'o/_/bzhin rgyas pa ya sos ma mchu mnan pa zhes bya ba ni thabs dang shes rab dbyer
[\[233a.4\]]med pa'am/_dbyings dang ye shes gnyis su med pa ste/_rgyas pas ni bde ba chen po'i ye shes kyi rang bzhin du rgyas pa'o/_/de'i don ni 'dod chags can 'dul bar byed pa'i mtshan ma dang ldan pa'o/_/gshin rje'i cha byad ni sku che ba dang /_shin tu khros pa'o/_/de dang ldan pa'i bcom ldan
[\[233a.5\]]'das de ni phyin ci log la zhugs pa la khros shing ljags 'khyug pa dang /_gsus pa 'khyil zhing sbrul za bar ston pa'o/_/de'i don ni gshin rje ni phyin ci log gi gang zag la bya la/_de la shes rab kyi snang ba ston par byed pas na gsung gi sgo nas snang ba bskyed pa'i glog go/_/gsus
[\[233a.6\]]pa ni yangs pa yin la/_sbrul ni gti mug gi rang bzhin no/_/de 'joms par byed pa la za ba zhes bya ba'o/_/des ni gti mug can 'dul ba'o/_/de ltar dug gsum 'dul bar byed pa'i mtshan ma dang ldan pa'i bstod pa'o/_/'o na yon tan gyi khyad par ci zhe na/_rgya mtsho'i zabs su
[\[233a.7\]]dpag tshad brgyad khri bzhi stong yod pa rkang pa'i pus mor phyin pa zhes bya ba ni sku'i tshad ston pa ste/_shin tu che zhes bya ba'i don to/_/dbang po dang nyi ma'i steng na bzhugs pa zhes bya ba ni/_dbang po ni 'dod pa'i khams kyi brgya byin dang /_gzugs kyi khams kyi tshangs pa ste/_kha sbub tu
[\[233b\]]
[\[233b.1\]]bsnol ba'i tshangs pa'i phrag pa'i steng na zla ba nya gang ba lta bu'o/_/brgya byin gyi phrag pa'i steng na nyi ma ste/_de gnyis kyi steng na bzhugs pa ni brkyang bskum du bzhugs pa'o/_/lag pa brdabs pa'i sgras 'jigs par byed pa zhes bya ba ni/_stobs phul du byung ba ste/_lag pa brdabs pas
[\[233b.2\]]'jig rten gyi khams rlig par byed pa'i stobs mnga' ba'o/_/a la la zhes bya ba ni stong pa nyid la ngo mtshar ba'am/_gdul bya la ngo mtshar ba'i sgra bsgrags pas skrag par byed pa zhes bya ba ni sa bla dang sa steng ngo /_/klu rnams rlog par byed ces pa ni sa 'og na gnas pa'o/_/de rnams
[\[233b.3\]]gad mo drag po sgrogs pa'i bcom ldan 'das sku de dang ldan pa'i gad rgyangs chen po dgod pa des rlog par byed pa'o/_/'o na phrin las ni mi mnga'i 'am zhe na/_kun du 'khrugs par byed cing gshin rje'i gzugs can no/_/khams gsum 'jigs par byed pa/_klu rnam 'dul bar byed pa zhes bya
[\[233b.4\]]ba ni kun du 'khrugs par byed pa'i sku de las 'od zer kun du 'khrugs shing 'phro ba de las sprul pa dpag tu med pa phyag na rdo rje lta bu'i sprul pa 'phro bas na gshin rje'i gzugs can/_sa 'og sa stengs sa bla gsum 'jigs par byed pas khams gsum 'jigs par byed pa'o/_/de yang
[\[233b.5\]]gdul bya rnam pa gsum 'dul bar byed pas na/_klu rnams 'dul bar byed pa'o/_/de'i phyir de la phyag 'tshal lo zhes bya ba ni/_bcom ldan 'das de la byang chub sems dpa' phyag na rdo rjes phyag 'tshal nas spobs pa dang ldan pa'i phyir na phyag 'tshal lo zhes pa'i don to/_/de la dgos pa ci
[\[233b.6\]]yod ce na/_byang chub sems dpa' phyag na rdo rjes bstod nas gsung du gsol zhes smras pa'o/_/de nas bcom ldan 'das gzhan 'phrul dbang byed kyi gnas kyi bdud kyi khang pa de nyid du ting nge 'dzin la bzhugs pa ni/_de nas nam mkha' de nyid la gzhal yas khang dang zhes bya ba ni ting nge 'dzin gyi
[\[233b.7\]]'phrul pas bdud kyi khang pa de nyid gzhal yas khang du sprul te/_gru bzhi pa la sgo bzhi pa/_/'khor lo rtsibs bzhis rnam par mdzes/_/dra ba dra ba phyed pa dang /_/bdud rnams 'dul bar twa ra na'o/_/d+harma d+hA tu nam mkha'i dkyil/_/dur khrod 'jigs pa'i dbus su'o/_/'khor lo chen po'i
[\[234a\]]
[\[234a.1\]]ting nge 'dzin dang ldan pa'i drag po chen pos 'khor bsdus nas zhes bya ba ni/_gzhal yas khang de'i dbus su bcom ldan 'das phyag na rdo rje zhal gsum pa ste/_'dod pa dang gzugs dbang du sdud pa'i zhal g.yas g.yon dkar po dang dmar ser dbus mthing nag gti mug can
[\[234a.2\]]'dul ba'i zhal lo/_/yang na khros pa dang /_bzhad pa dang /_gtsigs pas drag po gsum 'dul bar byed pa/_yang na gzhan 'phrul dbang byed kyis bdud kyi gtso bo'i cha lugs 'dzin pas bdud dbang du sdud pa'i rtags so/_/phyag drug ni rdo rje rtse lnga pa dang /_sdigs mdzub pa dang /_bar ma
[\[234a.3\]]gnyis thal mo rdebs pa/_tha ma gnyis sbrul za ba/_zhabs bzhis nyi zla dang tshangs pa dang /_brgya byin mnan pa/_stag gi sham thabs dang /_rigs bzhi'i klus sku la brgyan pa'o/_/gang gi bstod pa'i yon tan sku la rdzogs pa'i bcom ldan 'das dang lhan cig tu lha mo mdzes ldan ma mthing nag gri
[\[234a.4\]]gug dang thod pa bsnams shing /_sku la 'khyud pa dang lhan cig tu gnas te/_bdud 'dul ba'i tshul can no/_/shar phyogs su dri za'i rigs kyi gnod sbyin 'dul bar byed de/_dri za pho mo'i steng du khro bo bdud las rgyal bar byed pa zhes bya ba sku mdog dkar po/_/phyag bzhi pa/_rdo rje rtse lnga pa dang /_
[\[234a.5\]]kha T+wAM 'dzin pa/_'og ma gnyis pa sdigs mdzub bcas shing yum la 'khyud pa/_lha mo 'od zer mdog dkar mo spu gri dang thod pa bsnams shing g.yon phyogs nas 'khril ba'o/_/lha phyogs su gshin rje'i rigs kyi gnod sbyin 'dul bar byed pa/_gshin rje pho mo'i steng na khro bo gzi
[\[234a.6\]]brjid 'bar ba zhes bya ba mdog ser po/_phyag bzhi po rdo rje dang dbyug to 'dzin pa/_'og ma gnyis pa sdigs mdzub bcas shing yum la 'khyud pa/_lha mo mdangs can ma sku mdog ser mo zangs gri dang thod pa bsnams shing g.yon phyogs su 'khril ba'o/_/nub phyogs su chu lha'i rigs kyi gnod
[\[234a.7\]]sbyin 'dul bar byed pa chu lha pho mo'i steng du khro bo rngam pa'i sgra sgrogs zhes bya ba mdog dmar po/_phyag bzhi pa rdo rje dang sbrul zhags 'dzin pa/_/'og ma gnyis pa sdigs mdzub bcangs shing yum la 'khyud pa/_lha mo sgra dbyangs can sku mdog dmar mo sta re dang thod pa bsnams shing
[\[234b\]]
[\[234b.1\]]g.yon phyogs nas 'khril ba'o/_/byang phyogs su gnod sbyin gyi rigs kyis gnod sbyin 'dul bar byed pa'i bgegs kyi rgyal po pho mo bsnol ba'i steng na khro bo bdud rtsi 'khyil ba zhes bya ba sku mdog ljang gu phyag bzhi pa/_rdo rje dang be con bsnams pa/_thog ma gnyis sdigs mdzub bcangs
[\[234b.2\]]shing yum la 'khyud pa/_lha mo rlung 'byin ma sku mdog ljang gu 'khor lo dang thod pa bsnams shing /_g.yon phyogs nas gtso bo la 'khril ba'o/_/shar phyogs kyi sgor sgo ba gnyis te/_lcags kyu mdog dkar po zla ba'i steng na phyir brkyang zhing /_lcags kyus 'dren zhing sdigs
[\[234b.3\]]mdzub mdzad pa'o/_/lho phyogs kyi sgor sgo ba gnyis te/_zhags pa gser mdog ser po/_zla ba'i steng na phyir brkyang zhing /_zhags pa 'phen zhing sdigs mdzub mdzad pa'o/_/nub phyogs kyi sgor sgo ba gnyis te/_lcags sgrog mdog dmar po zla ba'i steng na phyir brkyang zhing /_lcags sgrog
[\[234b.4\]]bsnams shing sdigs mdzub mdzad pa'o/_/byang phyogs kyi sgor sgo ba gnyis te/_dril bu mdog ljang gu zla ba'i steng na phyir brkyang zhing rdo rje dang dril bu sdigs mdzub bsnol ba'o/_/de ltar dkyil 'khor rab tu sprul nas gdug pa can rnams dbang du bsdus nas gtso bo 'khor lo chen po la
[\[234b.5\]]gdug pa 'dul phyir bstod pa ni/_phyag na rdo rje drag po che/_/rdo rje khro bo drag chen 'joms/_/rdo rje mi thub 'jigs byed che/_rdo rje gzi brjid sngags kyi gtso/_/rdo rje phrin las kun don mdzad/_/thabs 'dul 'khor lo che sku la/_/'byung ba lnga yi bdag nyid che/_/mdzes ldan 'od zer
[\[234b.6\]]can dang ni/_/mdangs can sgra dbyangs rlung 'byin te/_/skyed byed las kun sgrub pa la/_/'gugs shing sdud dang sdom zhing 'dzin/_/mtha' brtul las rnams grub pa la/_/zhes bya bas bskyed pa'i rim pa'i dkyil 'khor gyi dbang du byas nas bstod pa'o/_/da ni rdzogs pa'i rim pa de
[\[234b.7\]]kho na nyid dbang du byas nas bstod pa ni/_thig le'i rang bzhin mi shigs la/_/kha sbyor nyi zla'i 'phro 'du las/_/bgegs rigs stong phrag 'joms mdzad pa/_/'khor lo'i bdag po khyod la bstod/_/ces bya ba la bdag po ni bcom ldan 'das kyi sku ste/_lha'i bdag nyid do/_/_
[\[235a\]]
[\[235a.1\]]'khor lo ni sprul pa dang /_chos dang /_longs spyod dang /_bde ba chen po'o/_/thig le ni byang chub kyi sems zhu ba'o/_/rang bzhin ni de kho na nyid kyi rang bzhin mi rtog pa'o/_/mi shigs pa ni dbyer mi phyed pa'am/_tha mi dad pa ste/_de bas na thabs shes rab dbyer med ces bya ba'i
[\[235a.2\]]don to/_/de rang bzhin ji ltar rtogs par bya zhe na/_kha sbyor zhes bya ba ni 'khor lo'o/_/nyi zla zhes bya ba ni la la nA dang sa nA'o/_/'phro 'du zhes bya ba ni bsreg pa dang /_gso ba dang /_srog dang gnad du 'phro zhing 'du ba'o/_/dgos pa ci zhe na/_bgegs rigs stong phrag 'joms mdzad pa/_/_
[\[235a.3\]]zhes bya ba ni rnam par rtog pa 'joms pa la bya'o/_/yang na 'khor lo ni rnam pa bzhi'o/_/bdag po ni phyag mtshan rdo rje'i rang bzhin te/_srog dang rtsol ba'i rang bzhin no/_/de'i phyir mi shigs rdo rje zhes bya ba'i don to/_kha sbyor ni rdo rje'i ra dang bum pa'i rang bzhin 'khor lo bzhi'o/_/de yang thabs
[\[235a.4\]]shes rab kyi rang bzhin te/_nyi zla rnam pa gnyis so/_/'phro 'du'i tshul gyis ni bsreg pa dang /_gso ba dang spro ba dang bsdu ba'o/_/ji ltar zhe na/_bgegs rigs stong phrag zhi bar mdzad pa'i phyir/_/rnam par rtog pa thams cad spangs shing zhi bas na bgegs la sogs pa zhi ba'o/_/de bas na phyi'i
[\[235a.5\]]bgegs dang /_nang gi bgegs zhi bar mdzad nas phan pa bskyed pa'i phyir dgos pa ni nge'o/_/yang gsungs pa/_sa bon rab tu 'bar ba yis/_/thabs dang shes rab bsregs gso mdzad/_/bde chen rab tu gsong mdzad pa/_/sdug bsngal nyon mongs 'joms la 'dud/_/ces gsungs so/_/_
[\[235a.6\]]des ni gong dang yang 'brel lo/_/de'i don ni 'di'o/_/bgegs ji ltar zhi bar mdzad ce na/_gtor mas zhi bar mdzad pa'i phyir/_sa bon rab tu 'bar ba yis/_/zhes bya'o/_/de ltar dkyil 'khor gyi de kho na nyid bstan nas/_gsang sngags ston pa'i sgo nas 'khor rnams la dam bsgrag
[\[235a.7\]]pa ni/_tat+ya thA b+ho b+ha bAn nA ga a d+hi pa ta ye/_i daM nI lAm+ba ra d+ha ra sha rI raM badzra pA Ni hr-i da ya ni/_ya sa ma ti kra ma te/_ut+sA da naM b+ha bi shud+d+hi zhes bya ba ste/_'di lta ste/_kye kye brang gis 'gro ba'i klu'i bdag po la sogs pa rnams 'di las 'da' bar ma byed cig_/gang las she na/_phyag na
[\[235b\]]
[\[235b.1\]]rdo rje gos sngon po can gyi sku 'dzin pa'i snying po 'di las so/_/'das ni ci zhe na/_'das na brlag par 'gyur ro/_/'das par gyur na nyes pa ji lta bu 'byung zhe na/_tat+ya thA bud+d+ha bud+d+ha bi bud+d+ha ma ti kra ma ta zhes bya ba ni 'das pa dang /_da ltar dang /_ma 'ongs pa'i sangs rgyas rnams kyi bka' bcag
[\[235b.2\]]pas/_ha ra ha ra nA ga nan/_pra ha ra pra ha ra nA ga nan/_tshin+da tshin+da nA ga hr-i da ya ni b+hi n+da b+hi n+da nA ga d+ha ma ni/_bI sI mat+ta nA ga sha rI Ni/_bi s+pho Ta ya nA ga na ya na ni/_nA ga bi da ra NA ya hUM phaT/_nA ga kro d+ha sA d+ha nA ya phaT/_ces bya ba ni sa 'og na gnas pa rnams la gnod pa mdor bstan te/_'di 'dra ba 'byung
[\[235b.3\]]ba'o/_/klu rnams gdan du byas nas za ba dang /_mnan nas gtso bo la ster ba dang /_dbang po'i rten gcod pa dang /_lus bcing ba dang /_klu'i lus dang snying 'dra la bar byed pa dang /_klu'i lus gshog pa dang /_klu rnams 'joms pa dang /_klu khro bos rlog par byed do/_/de'i las la sbyar ba ni/_/_
[\[235b.4\]]dkyil 'khor gru gsum pa bsgrub pa'i dkyil 'khor gyi byang du bcas te/_bsgrub bya'i gzugs spra tshil lam rten gyi sa las byas te/_de yang gru gsum du bcug nas bdag nyid gong du bstan pa'i 'khor lo chen po bsgoms la/_sgrub pa'i sngags la las kyi sngags de rnams btags te/_yungs
[\[235b.5\]]kar sbru bar byas la las brtsam mo/_/de ni phuHlas bskyed cing /_dgug gzhug bcing ba bya zhing sa bon phuHla las bya'o/_/de nas mnan no/_/sa steng gi gnod sbyin la gnod pa dor ba ni/_tar+ya thA/_bi dA ra NA ya hUM phaT kro d+ha sA d+ha nA ya hUM phaT/_nI lAM ba sa nA ya phaT/_a pra ti ha ta ba la ya phaT/_
[\[235b.6\]]ba la kra ma ya phaT/_kr-i tAn+ta ya phaT/_kr-i tAn+ta rU pa ya phaT/_roSha NA ya phaT ces bya ba ni khro mo 'joms ma dang /_sgrub pa'i khro mo dang /_sgrub pa'i gos sngon ma dang /_thogs med stobs ma'o/_/pha rol gnon ma dang /_mthar byed gnon ma dang /_mthar gzugs gnon pa dang /_gtum chen
[\[235b.7\]]gnon pa'o/_/yak+Sha a pa smA ra phaT ces bya ba ni gnod sbyin gyis 'gal ba ni 'di lta ste/_ha sa ha sa/_d+ha ra d+ha ra/_mA ra ya mA ra ya/_nA sha ya nA sha ya/_zhes bya ba ni brdeg pa dang /_'joms pa dang /_gsod pa dang /_gnod par byed pa'o/_/de'i las sbyor ni/_sgrub pa dang 'brel ba'i las
[\[236a\]]
[\[236a.1\]]sbyor gyi dkyil 'khor byas te/_de yang gru gsum mdzub gang ba byas te/_spra tshil las gzugs sor brgyad pa snying gar yi ge k+Sha gzhug par bya'o/_/'khor gyi sprul pas yungs kar la gsad pa'i las bya'o/_/de nas mnan pa'i las bya'o/_/tad+ya thA/_bi dA ra Na ya hU~M phaT/_
[\[236a.2\]]kro d+ha sA d+ha ya phaT/_nI lAM ba sa na ya phaT/_a pra ti ha ta ba la ya phaT ces bya ba ni sa dang /_me dang chu dang /_rlung ngo /_/sa'i lha mos ni rin po che dang /_pad+ma dang /_ku mu tar byin gyis brlabs so/_/me'i lha mos ni 'od gsal ba dang /_'bar ba dang /_'od gzhan zil gyis [(]mnon [,]gnon [)]par mdzad do/_/_
[\[236a.3\]]chu'i lha mos ni 'bab chu dang /_bdud rtsi'i mtsho dang /_yid du 'ong ba'i char du phyin gyis brlabs so/_/rlung gi lha mos ni sgra snyan pa dang /_yid du 'ong ba dang /_sim pa'i dad dang /_spos kyi ngad du byas te bdud rtsi'i cho 'phrul legs par byin gyis brlabs pa'o/_/pa ra kra ma ya phaT/_kr-i tAn+tA ya hU~M
[\[236a.4\]]phaT/_kr-i tAn+ta rU pA ya hUM phaT/_ro Sha NA ya phaT/_ces bya ba ni tshor ba dang /_'du shes dang /_'du byed dang /_gzugs dang /_rnam par shes pa'o/_/mtshan mar 'dzin pa la brten nas rnam par 'byed cing phrag dog zhi nas sdug bsngal can rnams bde bar byin gyis brlabs so/_/mi dge ba'i
[\[236a.5\]]bsam pa dang ldan pa dge bar byin gyis brlabs so/_/gzugs mi sdug pa mdzes par byin gyis brlabs so/_/zhe sdang dang bcas pa byams pa dang snying rje dang ldan par byin gyis brlabs so/_/rnam par shes pa ni gtum pa'am 'bar ba'o_/gzugs ni brtan pa'i rang bzhin no/_/_
[\[236a.6\]]'du shes ni mtshan mar 'dzin pa'i bdag nyid can no/_/'du byed ni thogs pa med pa'am chags pa dang bral ba'o/_/tshor ba ni bde ba'am rgyud la srog 'dzin pa'i rang bzhin no/_/gzhan rgyud sreg pa'i khro bo'i gzugs mthar 'joms par byed cing pha rol gnon par byed pas/_trAs
[\[236a.7\]]nA ya phaT/_kuSh+maN+Do t+sA da nA ya phaT/_pre ta pi shA tsa bi nA shA ka rA ya phaT/_ces bya ba 'ching ba dang /_'dzin pa dang /_gsod pa dang /_gnon pa la sogs pa'i gnod par 'gyur ro/_/de'i las sbyor ni 'di lta ste/_bdud rnams dang /_grul bum rnams dang /_srog 'phrog par byed pa'i yi dwags
[\[236b\]]
[\[236b.1\]]rnams dang /_sha za la sogs pa bdud dang bdud kyi rigs ma rungs pa rnams dang /_de rnams bka' las 'das na brlag par 'gyur te/_ha sa ha sa/_d+ha ra d+ha ra/_mA ra ya mA ra ya/_nA sha ya nA sha ya zhes bya ba ste/_'ching ba dang 'dzin pa dang /_gsod pa dang gnon pa la sogs pa'i gnod par 'gyur ro/_/_
[\[236b.2\]]de'i las sbyor ni bskrad pa dang /_gsad pa'o/_/bskrad pa ni gro ga'am shing shun la gdon gyi gzugs brnyan bris te/_rdo rjes me la bsro zhing byab pa bya'o/_/sngags che ge mo u tsa ta ya phaT ces brjod nas bskrad par bya'o/_/gsad pa ni sgrub pa'i dkyil 'khor dang 'brel ba'i gsad pa'i dkyil
[\[236b.3\]]'khor byas te/_gru gsum pa ni ni ma pa'i khu bas byugs te/_nang du rdo rje rtse mo gyes pa nag po bri bar bya'o/_/zur gsum la lcags kyu bri bar bya'o/_/mtha' ma la me ri dang gri gug gis bskor bar bya'o/_/de'i gzugs brnyan sor brgyad snying gar bre dang bcas pa der bcug nas nim pa'i
[\[236b.4\]]khu ba dang yungs kar dang phye ma gsum la sprul pa'i khro bor byas la gsad pa'i las bya'o/_/chas gos ni nag por bya'o/_/bdag nyid bsgom pa ni 'khor lo chen po ji lta ba bzhin du gsal bar bya'o/_/phyir gsad thabs sbyar ba ni/_/sarba big+h+nAM bi nA sha ka rA ya phaT/_ces bya bas las thams
[\[236b.5\]]cad bya'o/_/bstan pa 'jig pa rnams la ni/_/ku h+ya 'di ni rab tu bstan/_/rabs chad thod pa'i snod nang du/_/dzaHbrgyad bcas pa'i gzugs brnyan gzhug_/gru gsum rgya gram sku gzugs te/_/bsnyen pa rdzogs nas las brtsam mo/_/ta d+ya thA/_b+ho b+ho bAn nA ga a d+hi pa ta ye i daM
[\[236b.6\]]nI lAm+ba ra d+ha ra sha rI raM badzra pA Ni hr-i da yi/_yaHsa ma ti kra ma te ut+sA da naM b+ha bi shud+d+hi sarba sha trUM bud+d+h+ya bi nA sha ka rA ya phaT/_sarba sha trUM d+harmA ya/_bi nA sha ka rA ya phaT/_sarba sha tUn saM g+ha ta bi nA sha ka rA yA phaT/_ces bzlas shing lan bdun bskor bas bzlog par bya'o/_/de thim pa dang shar
[\[236b.7\]]phyogs su 'dug ste/_gtor ma btang nas bslab pa gso ste gsol ba gdab po/_/de nas rdo rje rtse dgu pas brdung ba ni/_ha ra ha ra/_pra ha ra pra ha ra/_tshin+da tshin+da/_b+hin+da b+hin+da/_sarba sha trU na bi nA sha ka rA ya phaT/_ces bya bas brdeg par bya'o/_/de yang dbang du bsdu ba dang /_
[\[237a\]]
[\[237a.1\]]bsad pa dang /_'dren pa dang /_bcing ba ste/_sgo ba'i gtso bo la brten pa'i sngags so/_/rdo rje rtse mo g.yas rtses bskor zhing brdung bar bya'o/_/ha sa ha sa/_d+ha ra d+ha ra/_mA ra ya mA ra ya/_nA sha ya nA sha ya zhes bya ba ni/_rkang pa'i 'og nas mnan zhing brdeg_/dgug dang dbang du
[\[237a.2\]]bsdu ba dang /_/gsad dang mnan pa'i las yin te/_/dkyil 'khor lha'i dbang du byas pa'i sgo ma bzhi'i las sbyor ro/_/khro mo bzhis ni mchod pa 'bul/_/khro bo bzhi yis las brtsam mo/_/mchod rten bcas pa'i ri rtser spa/_/de yis las rnams 'grub par 'gyur/_/'khar gzhong dkar
[\[237a.3\]]po'i snod nang du/_/nA ga brgyad kyi gzugs byas te/_'phel ba'i dus kyi tshes grangs la/_/bdud rtsi 'o mas dus gsum mchod/_/bsnyen pa 'bum du thim pa dang /_/lto 'phye'i gzugs nang mid gzhug bya/_/ma ti pra pa ta ha ra ha ra nA ga nAn/_/pra ha ra pra ha ra nA ga nAn/_/tshin+da tshin+da nA ga hr-i
[\[237a.4\]]da ya ni/_b+hin+da b+hin+da nA ga d+ha ma ni/_b+hi si ma ta nA ga sha rI ra Ni/_bi s+pho Ta ya nA ga ya na ni/_nA ga bi d+ha ra Na hUM phaT/_nA ga kro d+ha sA d+ha nA ya phaT/_klu brgyad drag po'i gsang sngags te/_/bsnyen pa gtso bo'i bsnyen pa la/_/phu btab 'di yi rtsa sngags te/_/'bum bzlas 'di yi las brtsam mo/_/bsrung
[\[237a.5\]]ba lus la gdags par bya/_las thebs lto 'phye'i thod bcug la/_/byang bltas gdol pa can la gtad/_/mchod rten rab gnas sgrub sngags so/_/thod pa byin rlabs bskor ba'i sngags/_/phur bu hUM dang phaT kyis so/_/lto 'phye la ni klu brgyad sngags/_/'khor lo gnyis su shes pas
[\[237a.6\]]gzhug_/gdon sngags gsal byed dbyangs yig bskor/_/bsnyen sgrub las rnams rdzogs gyur na/_/rang 'og thams cad 'du bar spa'o/_/'dag pa la sogs byin brlabs nas/_/gru gsum rdo rjes mtshan pa'o/_/sum brtsegs drag po'i mchod rten la/_/bum par gdung dang bcas
[\[237a.7\]]pas mchod/_/zhag gsum bsnyen pa rdzogs byas nas/_/byin rlabs can gyis rab tu mnan/_/klu 'dul ba yi gzugs bya ste/_/gtso bo'i sngags kyis legs bsgrubs nas/_/gru gsum gzugs brnyan bcas pa ni/_/gdams ngag ldan pas legs par spa/_/'khor lo gro ga
[\[237b\]]
[\[237b.1\]]shin shun la/_/nim pa'i chu yis bri ba ni/_/thig bzhi ling rtse dgu pa la/_/ma nor sngags rnams dgod pa ni/_/bi dA ra NA ya hUM phaT/_kro d+ha sA d+ha nA ya phaT/_nI lAM ba sa nA ya phaT/_a pra ti ha ta ba lA ya phaT/_ha sa ha sa/_d+ha ra d+ha ra/_mA ra ya mA ra ya/_nA sha ya nA sha ya hUM phaT ces bya ba dgod/_par kra
[\[237b.2\]]mA ya phaT/_kr-i tAn+tA ya phaT/_kri tAnatarU pA ya phaT/_ro Sha NA ya phaT/_ha ra ha ra/_pra ha ra pra ha ra/_tshin+da tshin+da/_b+hin+da b+hin+da hUM phaT/_zur la gzugs dang ming bcas la/_/'khrul 'khor gtso bo'i lte bar bskor/_/bi dA ra NA ya phaT/_pa ra kra mA ya phaT/_ces bya bas/_sa yi dkyil 'khor steng gnas pas/_/zhi
[\[237b.3\]]zhing sbyang ba'i las bskor ro/_/kro d+ha sA d+ha nA ya phaT/_kri tAn+tA ya phaT/_ces bya bas/_me yi gdan la rab bzhugs pas/_/rgyas shing smin pa'i las bya'o/_/de gnyis rtsibs bzhi'i 'khor lo ste/_dang po'i mtshams su laM bsams te/_gnyis pa'i mtshams su re bsam mo/_/nI lAM bas
[\[237b.4\]]nA ya phaT/_kr-i tAn+ta rU pA ya phaT/_a pra ti ha ta ba lA ya phaT/_ro Sha Na ha ta ba lA ya phaT/_dang po'i 'khor lo rtsibs drug ste/_/chu yi gdan bzhugs 'khrul 'khor ni/_/dbang du bya dang sdud pa'i phyir/_/chu yi 'khor lo bskar bar bya/_/tha ma'i 'khor lo rtsibs brgyad de/_/rlung gi dkyil
[\[237b.5\]]'khor la gnas te/_/dbye zhing rlag pa'i las brtsams te/_/rlung gi 'khor lo bskor bar bya'o/_/dang po'i rtsibs mchan baM bsams nas/_/tha ma'i rtsibs la yaM dgod bya/_/thun mtshams gcod cing gtor ma btang /_/'khor rnams sna la gtso bos gsad/_/de thams cad
[\[237b.6\]]kyi bsnyen pa ni bco lnga pa'am/_/nyi shu rtsa gnyis pas bya'o/_/bsgrub par bya ba'i rim pa ni/_/bdag nyid 'khor lo chen po'i ting nge 'dzin du bsgoms te/_tad+ya thA b+ho b+ho bAn nA ga a d+hi pa ta ye/_i daM nI lAM ba ra d+ha ra sha rI raM/_kro d+ha sA b+ha badzra pA Ni hr-i da yaM/_/yaHsa ma ti kra ma te/_ut+mA d+ha naM/_
[\[237b.7\]]b+ha bi shud+d+hi rA dz+nyA pa ya ti swA hA/_zhes bya ba ni gtso bo dang yum dang bcas pa'o/_/oM bi dA ra NA ya hUM phaT/_oM kro d+ha sA d+ha nA ya phaT/_oM nI lAM ba sa nA ya phaT/_oM a pra ti ha ta ba lA ya phaT/_ces bya ba ni khro mo bzhi'o/_/oM ba ra kra mA ya phaT/_/oM kr-i tAn+tA ya phaT/_oM kr-itAn+ta rU pA ya phaT/_
[\[238a\]]
[\[238a.1\]]oM ro Sha Na ha ta ba lA ya phaT/_ces bya bas ni gtso sngags bstan pa ste/_'bum du rdzogs nas las brtsam mo/_/oM ha sa ha sa hU~M/_oM d+ha ra d+ha ra dzaHoM mA ra ya mA ra ya baM/_oM nA sha ya nA sha ya hoH'khor nyid la ni rab tu sbyar/_oM ha ra ha ra hoHoM pra ha ra pra ha ra baM/_
[\[238a.2\]]oM tshin+da tshin+da dzaH/_oM b+hi n+da b+hin+da hU~M/_gtso bo nyid la sbyar bar bya/_/las kyi sngags ni de nyid do/_/sngags kyi don ni bstan pa'o/_/da ni brjed pa gso bar bya ste/_/gnod sbyin rnams kyis brjed na chu khyor ba gang la sngags btab ste/_nam mkha' la gtor ro/_/sa 'og na gnas pas brjed na
[\[238a.3\]]bal po se'us sam nya brid lcug mas brab bo/_/bdud dang log 'dren gyis brjed na ni skud pa la brjod pas gso'o/_/gal te de las 'das na gong du bstan pa'i nyes pa der 'gyur ro/_/ardza ga'i dog pa bzhin du yang 'gas pas dran par gyis zhes brjod do/_/de'i cho ga ni zhes bya ba'i
[\[238a.4\]]don ni gdon gsum po de'i 'o/_/de las gnod sbyin gyi chog ni dang por bdag nyid bsod nams dang ye shes kyi tshogs gnyis sngon du song ba'i bdud rtsi thigs pa'i sgrub thabs bzhin bsgoms te/_zhag gsum bsnyung bar 'dug ste/_maN+Dal gyi thog tu yungs kar la sngags bzlas te/_zhag
[\[238a.5\]]gsum thim pa dang nad pa'i spyi bor gzhag_/lag tu yang byin pas dngangs pa dang /_khro ba dang /_bzhin mi sdug pa ston cing phyir 'bros so/_/de la maN+Dal gru bzhi pa mda' gang ba byas te spos kyis byugs/_dbus su 'khor lo rtsibs brgyad pa'i thig gdab ste/_tshon ser bos bri bar bya'o/_/_
[\[238a.6\]]bum pa kha dog sngon po mgul chings sngon po can brgyad dgod do/_/mda' dang gri dang me long bzhi grwa bzhir gzugs so/_/ras sam dar sngon pos gur du dbub po/_/gtor ma dmar gtor cha brgyad kyang bkram mo/_/mdun du bum pa sngon po mgul chings sngon po dang bcas pa gzhag
[\[238a.7\]]go/_/nad pa byang du khrus byas te ku sha'i steng du gzhag par bya'o/_/de nas bum pa byin gyis brlab pa ni b+h+rUM las bskyed cing zla ba'i steng du hUM las khro bo bdud rtsi 'khyil pa sngon po phyag brang du bsnol ba mche ba cung zhig gtsigs pa bskyed la ye shes bstim pa la sogs pa bya'o/_/de nas
[\[238b\]]
[\[238b.1\]]bdag nyid bdud rtsi thigs pa bzhin bsgoms la/_bum pa bsgrub pa'i sngags rings brgya rtsa brgyad bzlas pas zhu bar bsam mo/_/de nas rang gtso bor bsams la dkyil 'khor gyi 'khor lo la/_gnod sbyin chen po brgyad ku las bskyed/_dgug pa dang bgegs bskrad pa dang /_bstim pa
[\[238b.2\]]dang bdud rtsi myong ba yan chad rdzogs pa dang sngags rings bzlas so/_/de nas gtor ma byin gyis brlab pa ni/_oM hUM hrIHzhes bya bas sbyang ba dang spel ba dang /_sbar bas byin gyis brlabs nas/_gnod sbyin 'khor dang bcas pas bcom ldan 'das mchod pa ni/_oM nI lAM ba ra d+ha ra kro d+ha sA d+ha
[\[238b.3\]]badzra pA Ni hU~M hU~M ma hA yak+Sha ba liM ta kha kha khA hi khA hI zhes bya bas phul te/_de'i rjes la bum pa'i chus nad pa'i lus bkru bar byas la gtor ma btang na zlog par 'gyur ro/_/de'i phyir gnod sbyin gyi gdon gyis zin pa la chu la sngags btab ste gtor na gtang bar 'gyur ro zhes bya'o/_/klu zlog par
[\[238b.4\]]byed na bdud rtsi thigs pa nas 'byung ba bzhin du zhag gsum bsnyung bar 'dug ste/_bdag nyid lhar bsgoms nas mdun du maN+Dal mchod pa dang bcas pa'i thog tu ku ku ra'i ming nya phyis sam/_dngul las byas pa'i ga 'ur bcug nas/_gsang sngags su sngags rings 'bum bzlas pa'am/_/_
[\[238b.5\]]brgya rtsa brgyad bzlas nas nad pa la byin na/_'phrig pa dang snying mi dga' ba dang /_sna 'gags pa dang /_ngu snying 'dod pa dang /_lus ber ba dang bcas par 'gyur ro/_/brtag pa dang /_rmi ltas ni mdze nad brtag pa dang /_rim pa drug par shes par byas nas/_gso rung mi rung shes pa'i
[\[238b.6\]]rtags 'byung ngo /_/de la ni bu mo lo brgyad nas bcu drug lon pas khrus byas te sa blangs la klu sgrub bzhin dkyil 'khor bzhengs la bsgrub par bya ba ni klu sgrub tu shes par bya'o/_/de nas nad pa la rma bya'i sgro 'am smyag shad kyi lcug mas bya ba par bya zhing /_bdag nyid bdud rtsi thigs
[\[238b.7\]]pa bzhin du bskyed la klu brgyad 'khor dang bcas pa mchod pa ni/_gtor ma baM las pad+ma'i snod du byin gyis brlabs la/_phyag las bdud rtsi'i rgyun dbab pa ni lag mthil du zla ba la a bsams la/_de las chu rgyun rnam pa lnga 'bab par bsam zhing sngags 'di bzlas so/_/_
[\[239a\]]
[\[239a.1\]]oM a mr-i te hUM phaT na maHsarba ta thA ga te b+h+yo bi shwa mu khe b+h+yaHsarba ta da khaM ung+ga te s+pha ra Na hi maM ga ga na khaM swA hA/_zhes pa'i sngags lan gsum btab ste byin gyis brlabs la/_oM nI lAM ba ra d+ha ra kro d+ha sA d+ha badzra bA Ni i daM ba liM kha kha i daM baM laM ha ra ha ra nA ga i daM ba lIM pra ha ra
[\[239a.2\]]pra ha ra nA ga i daM ba laM tshin+da tshin+da nA ga i daM ba liM b+hin+da b+hin+da nA ga i daM ba laliM nA ga sha rI ra Ni i daM ba lIM nA ga d+harma ni i daM ba lI nA ga bi d+ha ra Ni/_i daM ba liM nA ga kro d+ha sA d+ha na kha kha khA hi khA hi phu phu phu phu phu phu phu phu swA hA/_zhes pas gtor ma sbyin par bya'o/_/mchod pa sngon du song nas gsol ba btab
[\[239a.3\]]ste/_rtags brtag pa ni rim pa drug par shes par bya'o/_/de'i phyir klu zlog par byed na smyag shad kyi lcugs ma'am/_bal po se'u'i lcug mas byab par bya'o zhes pa'i don to/_/char dbab par 'dod na gzhan klu sgrub tu shes par bya'o/_/khyad par ni de na gnas pa'i klu de klu'i rgyal po dung skyong
[\[239a.4\]]du byas te/_sngags rings kyis gzer ro/_/ser ba bsrungs na steng 'og 'khor lo bsams la sngags rings bzlas so/_/yi dwags dang brjed byed rnams la ni nad pa'i lag pa dang rkang pa tshon sna lnga'i skud pas dkris te/_bdag nyid bdud rtsi thigs pa bzhin du bskyed la nad pa'i
[\[239a.5\]]srin lag nas bzung ste/_sngags btab na lus 'dar ba dang rngul ba dang smra ba 'ong /_de la ni bdag nyid gong bzhin bu bskyed la nyi zla'i bar du gdon bre las bskyed par bya ste/_phyag rgya bzhis rgyas btab la rlung lha la bskyon la 'phang ngo /_/gzugs brnyan ni tshon sna lnga'i skud pas
[\[239a.6\]]bcings la bya'o/_/de'i phyir brjed byed dang smyo byed la ni skud pas bya'o/_/rims nad med par bya ba dang gzhogs phyed na ba dang /_yi ga 'chus pa dang /_gnod sbyin dang /_klu dang yi dwags la sogs pa'i nad 'di gsum bzlog pa la ni skud pa sngon pos bya ste/_me tog sngon po'i chus
[\[239a.7\]]bsgyur la maN+Dal byas te/_bdag nyid bdud rtsi thigs pa bzhin bsgoms te/_ga'u'i nang du bzhag ste/_zhag gsum bsnyung ba dang bcas pas bsgrub po/_mdud pa byin gyis brlab pa ni/_/stong pa las zhal nas rdo rje'i phreng ba mdud pa la khro bo rdo rje phyir 'phyar ba zla ba'i steng du bsam
[\[239b\]]
[\[239b.1\]]zhing rab gnas sngags rings bdun bdun gdab po/_de bas na skud pa sngon po gdags so/_/nor 'dod na zhag gcig bsnyung bar 'dug ste zhes bya ba ni bdag nyid khrus byas gos gtsang ma bgos te/_za gcig par byas la sbrul dkar po'i tshil bu dang /_dur khrod kyi ras la me btang ste
[\[239b.2\]]bsgrub po/_/de nas lcags kyu lnga dag dang /_sa bon gnyis dang rkyen gsum gyis/_sgrub pa'i rdzas kyis de rnams sbyar/_spen ma dum bu gcig tu gzhag_/maN+Dal sngon po legs byas te/_/bdag nyid lha yi skur gsal bas/_/'od zer 'phro 'du'i bzlas pa bya/_/'od dang sgra dag byung ba na/_/_
[\[239b.3\]]byug pa lus la byugs byas nas/_/mchod pas mchod nas gsol ba gdab/_/ces bya ba ni/_spos kyis bdugs nas zhes bya ba'o/_/de la dbang po rab la ni dngos su/_tha ma la rmi lam du dge ba ste/_gter yod pa dang mi dge ba ste/_gter med ces ston no/_/nor lha sgrub pa ni dben pa'i
[\[239b.4\]]gnas su song ste/_stan bde ba la 'dug nas maN+Dal sngon po byas te/_de'i steng du gzhag pa ni/_/mchod rten sku gdung dang ldan pa'i drung du me tog sngon po la sogs pas mchod la zhes bya ba ni 'dag pa las mchod rten sngon po gdung sha rI ram bum pa na yod pa'i 'khor lo dang gdugs dang bcas pa
[\[239b.5\]]dbus su gzhag go/_/bum pa sngon po me tog sngon po'i kha rgyan can bzhi yang mchod yon gyi rdzas su phyogs bzhir gzhag go/_/mchod pa rnam pa lnga ni me tog la sogs pa ci 'byor pa'i mchod pa'i rdzas rnams gzhag go/_/chos skyong gi gtor ma rgya chen po yang bshams nas/_sgrub pa ni bdag nyid
[\[239b.6\]]bsnyung bar 'dug ste/_chogs gnyis sngon du song ba bdag nyid bdud rtsi'i thigs pa bzhin byas te/_mchod rten las nor lha ser po zhal gcig phyag gnyis pa/_phyag g.yas na nor bu rin po'i che'i mchod rten/_phyag g.yon na ne'u le'u rkyal ba rin po che 'brul ba/_zhabs
[\[239b.7\]]brkyang bskum du byin ya ka'i steng du bsam mo/_/de'i snying gar hrIHdmar po bsams la/_spyan drang zhing bstim pa la sogs pa rdzogs pa dang /_gsang sngags kyi 'phro 'du bya'o/_/de yang sngags stong bzlas nas gsol ba btab na gser gyi dong tshe bdun stong sbyin par byed do zhes
[\[240a\]]
[\[240a.1\]]bya ba ni sngags stong thim pa'i chus lan bdun mchod pa ni chu thigs pa re re la sngags lan bdun bdun gdab po/_de nas gsol ba gdab ste/_bdag che ge mo 'di zhes bya ba la 'dus byas kyi dngos po 'di dang 'di stsol cig byas nas chos skyong rnams la gtor ma btang nas
[\[240a.2\]]nyin re la ci 'dod pa'i rdzas gser gyi dong tshe bdun stong bdun stong ri ba 'byung ngo /_/rgyas gdab pa dgrol bar 'dod na thal bas bya'o zhes bya ba ni rgyas btab pa ni ban bon gyi byad du bcug pa'o/_/mchod pa sngon du song bas gsol te brtag pa ni/_rim pa drug par shes par bya'o/_/_
[\[240a.3\]]de dgrol ba'i thabs ni sngon du bsnyen pa rdzogs pa'i gang zag gis thab khung gru gsum bcas te drag po'i sbyin sreg byas nas de'i thal ba dang sngags pa de nyid kyi dri chu sbyar te/_nag po'i phyogs kyi tshes grangs kyi dus su khrus byas na drang srong dmod mo yang bzlog go/_/bsrung bar
[\[240a.4\]]'dod na drag po'i sbyin sreg gi thal ba dang /_skye ba bdun pa'i thal chen la sngags nyi shu rtsa gcig bzlas te/_skyabs 'gro sngon du song ba la btags na bsrung ba'i mchog tu 'gyur ro/_/sgo lcags dbye bar 'dod pas yungs kar gyis bya'o zhes bya ba ni thab khung gru bzhi byas te/_yungs kar
[\[240a.5\]]ser po sgrub pa byas la shing ka ra bI ra'i me la zla ba rgyas pa'i dus su sbyin sreg byas pa'i thal ba dang /_yungs kar bsres pas mig nas mar blugs nas sngags brgya rtsa brgyad bzlas na 'bye bar 'gyur ro/_/'jigs pa thams cad ces bya ba ni rnam pa brgyad de/_me'i 'jigs pa dang /_
[\[240a.6\]]chu'i 'jigs pa dang /_sprul dug can gyis 'jigs pa dang /_rgyal po'i chad pas 'jigs pa dang /_shugs can gcan gzan gdug pas 'jigs pa dang /_rdo rje 'bar bas 'jigs pa dang /_dus ma yin par 'chi ba'i bar du gcod pas 'jigs pa dang /_srin po khros shing
[\[240a.7\]]rngam pas 'jigs pa'o/_/de la bsrung ba ni rtsi mar gyi snying po dang /_zhi ba'i sbyin sreg byas pa'i thal ba dang /_yungs kar la sngags brgya rtsa brgyad bzlas brjod byas te/_bsrung ba'i 'khor lo'i bar du blugs te/_yongs su rdzogs pa'i bags pa'i mtha' mar gtums te/_
[\[240b\]]
[\[240b.1\]]mgul du btags na bsrung ba'i mchog tu 'gyur ro/_/nad kyi 'jigs pa thams cad ces bya ba ni rlung dang /_mkhris pa dang /_bad kan dang ldan pa dang /_'dus pa dang /_yams dang /_rims dang /_'brum bu dang /_shu ba dang /_me dbal dang /_g.yan pa la sogs pa thams cad do/_/de
[\[240b.2\]]bsrung ba ni skud pa me tog sngon po'i chus skud pa sngon por bsgyur ba la rang lha'i skur gsal bas mi dmigs pa las rdo rje'i rang bzhin rgya gram dang ldan pa'i bsrung ba'i mdud pa byas te mgul du btags na bsrung ba'i mchog tu 'gyur ro/_/byis pa gdon gyis nyen pa zhes bya ba ni gdon
[\[240b.3\]]gyi za 'phro'o/_/thams cad ni pho mo'o/_/de bsrung ba ni tshon sna lnga'i skud pa la bdag nyid lha'i sku dang ldan pas 'od kha dog lnga dang ldan pa'i 'od kyi gong bu'i nang du oM hUM swA aM hA zhes bya ba bsams te/_rab tu gnas pa byas la de la skyabs su 'gror bcug ste/_mgul du btags na
[\[240b.4\]]bsrung ba'i mchog tu 'gyur ro/_/chom rkun bzlog pa zhes bya ba ni lam du zhugs pa la sogs pa'i dus su'o/_/sas bya'o zhes bya ba ni dang po mal sa nas gom pa 'dor ba'i tshe skyes pa'i g.yas/_bud med kyi g.yon nas srin lag ma gtogs pa'i lag pas sa blangs te/_
[\[240b.5\]]sngags lan bdun btab nas byung ba'i tshe byams pa dang ldan pa'i bsam pas gdong du gtor na zhi bar 'gyur ro/_/dug la ni rtswa ku shas byab par bya'o zhes bya ba ni dug rang la mi byab po/_dug gis na ba la ni rtswa ku sha bsregs pa dang /_yun ring po lon pa'i dmar po'i sa khru gang 'og nas
[\[240b.6\]]'jam po brud de lo brgyad pa'i chus sbyar nas sngags btab ste btang na 'tsho bar 'gyur ro/_/bdag bsrung ba la yid kyis zhes bya ba ni dus thams cad du lhar mos pa'o/_/yang na chu la sngags btab ste bya'o/_/gzhan la ni gong gi skud pa so sos bya'o/_/las de thams cad la sngags
[\[240b.7\]]brjod pa ni gcig gam/_gsum mam/_lan bcu bzhi'am nyi shu rtsa gcig gam brgya rtsa brgyad bzlas na 'grub par 'gyur ro/_/bcom ldan 'das kyis byang chub sems dpa' phyag na rdo rje dang /_'khor rnams la de skad ces bka' stsal nas byang chub sems dpa' phyag na rdo rje dang /_
[\[241a\]]
[\[241a.1\]]bdud dpung dang bcas pa rjes su yi rangs te/_yi rangs nas bstan pa la 'khod do/_/drag po gsum ni sa bla sa stengs/_sa 'og gsum drag ni ma rungs pa'o/_/de la 'dul bar dus la bab par gzigs nas bstan pa la bkod pa'o/_/de'i 'grel pa bdag gis brtsams/_/_
[\[241a.2\]]lung dang man ngag rtogs pas de don bsgrubs/_/'bras bu bdud rtsi lta bu bdag gis 'thungs/_/sing ga la yi yul du de thob nas/_/phyi rabs rnams la phan phyir de don brtsams/_/mos shing 'jug pas phyag na rdo rje'i zhal mthong shog_/drag po gsum 'dul zhes bya ba'i rgyud kyi
[\[241a.3\]]'grel ba bdud rtsi myu gu zhes bya ba/_dngos grub brnyes pa'i dzA ba ri pas sa ba ri pa la man ngag tu zhus pa rdzogs so//_//paN+Di ta de nyid dang paN+Di ta de ba pun+ya ma ti dang /_lo tsA ba chos kyi bzang pos bsgyur ba'o//[ {D2148}]@##/_/rgya gar skad du/_nI lAM bar d+har badzra pA Ni
[\[241a.4\]]ma hA ya k+Sha ka la paM ma hA tsakra sA d+ha na nA ma/_bod skad du/_gnod sbyin gyi sde dpon chen po lag na rdo rje gos sngon po can gyi sgrub pa'i thabs 'khor lo chen po zhes bya ba/_dpal phyag na rdo rje la phyag 'tshal lo/_/'gro ba kha cig sa bon gnas dang rtsol rkyen gyis/_/gdug pas zin cing dug dang khrag
[\[241a.5\]]ni 'dres gyur pa/_/thabs gzhan du ma gang gis 'byed par mi nus te/_/'dab bzangs rgyal pos chu dang 'o ma 'byed pa bzhin/_/gdug pa 'dul phyir dbang bskur ji srid mnyes byas pas/_/des ni 'byed cing gsal bar phod pa yin pa ste/_/brgyad khrir zhabs nub 'jig dus me dpung nang
[\[241a.6\]]'dug pa/_/gdug pa'i dgrar gyur ljags 'dril dbugs tsha mi shigs 'dzin/_/byol song rgyan ldan mche ba gtsigs shing nga ro 'jigs/_/de la lus ngag yid gsum dang bas gus btud de/_/ji srid mnyes byas dam pa'i drin gyis man ngag ri/_/rang nyams myong bas dug
[\[241a.7\]]zin sgrub po rjes su dran/_/de la rgyal po dang rkun po dang stag la sogs pa ya nga ba thams cad dang bral ba'i ri'am/_yid du 'ong ba'i gnas 'du 'dzi med pa gang yang rung bar rnal 'byor bas khrus byas te/_stan bde ba la 'dug nas rang gi snying gar nyi ma la gnas pa'i yi ge hU~M bsams
[\[241b\]]
[\[241b.1\]]te/_de'i 'od zer gyis phyogs bcu na bzhugs pa'i gang+gA'i klung gi bye ma snyed kyi sangs rgyas rnams dang /_bla ma dang byang chub sems dpa' rnams bskul te byon par bsams la mchod pa lngas yang dag par mchod la sdig pa bshags pa la sogs pa bya'o/_/de'i rjes la byams pa dang snying rje
[\[241b.2\]]dang dga' ba dang btang snyoms zhes bya ba tshangs pa'i gnas bzhi bsgom par bya'o/_/de nas gcig dang dum dang bral ba'i blos phyi nang gi dngos po thams cad stong zhing bdag med par bsam mo/_/oM ma hA shU n+ya tA dz+nyA na badzra swa b+hA wa At+ma ko\u0f85haM zhes bya bas mi g.yo bar bya'o/_/de nas
[\[241b.3\]]gur dang rab la sogs pa sa bon las bsams te/_sa bon gyi yi ge las byung ba yongs su gyur pa las gzhal yas khang gru bzhi 'khor lo rtsibs bzhi mu khyud dang bcas pa sgo bzhi rta babs bzhi dang ldan pa dur khrod chen po'i dbus su'o/_/de'i lte ba la tshangs pa dang /_brgya byin gyi thog
[\[241b.4\]]na nyi ma dang zla ba/_shar dri za/_lhor gshin rje/_nub chu lha/_byang gnod sbyin de rnams kyi steng du nyi ma'o/_/yi ge hUM las byung ba'i nyi zla'i thog tu ni/_sprin sgra'i yi ge yongs su gyur pa las thod pa dang khro bo'i rdo rje rtse lnga pa bsam mo/_/de'i 'od kyis phyogs bcu gang+gA'i klung gi bye ma snyed kyi
[\[241b.5\]]sangs rgyas rnams spyan drangs te/_bstims nas de yongs su gyur pa las sangs rgyas gos sngon po can zhal gsum phyag drug pa/_zhabs g.yas bskum g.yon brkyang pa/_sku mdog mthing nag spyan gsum me'i phung po 'dra ba/_smin ma dang dpral bar khro gnyer du bsdus pa/_ljags 'dril
[\[241b.6\]]zhing mche ba gtsigs pa/_nga ro'i sgra 'byung zhing dbugs me ltar 'bar ba/_dbu skra kham pa gyen du brdzes pa/_ral pa'i cod pan la sogs pa la sbrul mgo brgyad kyi gdengs ka yod pa/_de'i dkyil na sangs rgyas thams cad kyi ngo bo mi bskyod pa sku mdog sngon po g.yon brkyang g.yas
[\[241b.7\]]bskum pas bzhugs pa/_gdug pa can zhe la mnan nas sdigs mdzub can no/_/zhal g.yas dung dang 'dra ba g.yon pad+ma rA ga 'dra ba dbus sku dang mthun pa zla ba'i dkyil 'khor ltar rgyas pa'o/_/gsus pa yangs shing gsus pa 'khyil ba ste/_phyag g.yas kyi dang po rdo rje 'phyar
[\[242a\]]
[\[242a.1\]]ba/_g.yon dang po sdigs mdzub 'chang ba/_bar pa gnyis yum la 'khyud pa/_tha ma gnyis sbrul rked pa nas gzung zhing za ba'o/_/rang gi snying gar nyi ma la gnas pa'i yi ge hU~M dang ldan pa'i gos sngon po stag gi ris can mnabs pa'o/_/klu rigs bzhi rgyan du byas pa ni
[\[242a.2\]]nor rgyas dang dung skyong gis dbu la brgyan pa/_dga' bo dang nye dga' 'bar bas snyan cha byas pa/_pad+ma dang chu lhas lag pa brgyan pa/_stobs kyi rgyu dang rigs ldan khar za ba can gyi ska rags byas pa ste/_de ltar bdud la sogs pa brlag pa can du bdag nyid bsgom mo/_/lha mo mdzes
[\[242a.3\]]ldan sku mdog mthing nag zhal gcig phyag gnyis pa/_phyag g.yas pa gri gug gtso bo la 'khyud pa/_g.yon pa thod pa khrag gis gang ba gtso bo'i zhal du stobs pa'o/_/de'i sbyor ba'i mtshams nas shar phyogs kyi pad+ma'i steng du thig le kha sbyor 'phros pa las thod pa dang /_rdo rjer gyur te rdo rje
[\[242a.4\]]yongs su gyur pa las/_khro bo bdud las rgyal byed sku mdog dkar po zhal gcig phyag bzhi pa g.yas kyi dang po rdo rje 'phyar ba/_g.yon gyi dang po rtse gsum pa 'dzin pa/_'og ma gnyis sdigs mdzub brang du bsnol bas yum la 'khyud pa/_gos sngon po stag gi ris can mnabs pa'o/_/_
[\[242a.5\]]thod pa de yongs su gyur pa las lha mo 'od zer can sku mdog dkar mo zhal gcig phyag gnyis pa phyag g.yas pa spu gris gtso bo la 'khyud pa/_g.yon pa b+han d+ha khrag gis bkang ba gtso bo'i zhal du stobs pa'o/_/lho phyogs kyi pad+ma'i steng du thig le kha sbyor 'phros pas thod pa dang rdo
[\[242a.6\]]rjer gyur te/_rdo rje de yongs su gyur pa las khro bo rdo rje gzi brjid 'bar ba sku mdog ser po zhal gcig phyag bzhi pa/_g.yas dang po rdo rje 'phyar ba/_g.yon gong ma dbyug to 'dzin pa 'og ma gnyis sdigs mdzub bsnol ma yum la 'khyud pa/_gos sngon po stag gi ris can mnabs
[\[242a.7\]]pa'o/_/thod pa de yongs su gyur pa las lha mo mdangs can ma sku mdog ser mo zhal gcig phyag gnyis pa g.yas na zangs gri/_g.yon na thod pa khrag gis bkang nas zhal du stob cing gtso bo la 'khyud pa'o/_/nub phyogs kyi pad+ma'i steng du thig le kha sbyor 'phros pa las thod
[\[242b\]]
[\[242b.1\]]pa dang rdo rjer gyur te/_rdo rje yongs su gyur pa las khro bo rngam pa sgra sgrogs sku mdog dmar po zhal gcig phyag bzhi pa/_g.yas dang po rdo rje 'phyar ba/_g.yon dang po sbrul zhags 'dzin pa/_'og ma gnyis sdigs mdzub bsnol ma yum la 'khyud pa'o/_/thod pa de yongs su gyur pa las/_/_
[\[242b.2\]]lha mo sgra can ma sku mdog dmar mo zhal gcig phyag gnyis pa/_/g.yas pa na sta re g.yon pa thod pa gtso bo la 'khyud pa'o/_/byang phyogs su pad+ma'i steng du thig le kha sbyor 'phros pa las rdo rje dang thod par gyur te/_rdo rje de yongs su gyur pa las khro bo bdud rtsi 'khyil pa sku mdog ljang gu zhal
[\[242b.3\]]gcig phyag bzhi pa phyag g.yas kyi dang po rdo rje 'phyar ba/_g.yon gong ma be con 'dzin pa/_'og ma gnyis sdigs mdzub bsnol bas yum la 'khyud pa/_gos sngon po stag gi ris can mnabs pa'o/_/thod pa de yongs su gyur pa las lha mo rlung 'byin ma sku mdog ljang gu zhal
[\[242b.4\]]gcig phyag gnyis pa phyag g.yas na 'khor lo/_g.yon na thod pa gtso bo la 'khyud pa'o/_/shar gyi sgor thig le 'phros pa las/_lcags kyu de yongs su gyur pa las lha mo lcags kyu ma sku mdog dkar mo zhal gcig phyag gnyis pa phyag g.yas na lcags kyu thogs pa'o/_/lho'i sgor
[\[242b.5\]]thig le 'phros pa las zhags par gyur te/_de yongs su gyur pa las lha mo zhags pa ma sku mdog ser mo zhal gcig phyag gnyis pa zhags pa bsnams pa'o/_/nub kyi sgor thig le 'phros pa las lcags sgrog tu gyur te/_de yongs su gyur pa las lha mo lcags sgrog ma sku mdog dmar mo
[\[242b.6\]]zhal gcig phyag gnyis na lcags sgrog bsnams pa'o/_/byang gi sgor thig le 'phros pa las dril bur gyur te/_de yongs su gyur pa las lha mo dril bu ma sku mdog ljang gu zhal gcig phyag gnyis pa/_phyag na dril bu bsnams pa zla ba'i steng na thabs shes rab kyi tshul gyis bzhugs
[\[242b.7\]]pa'o/_/de nas rang gi snying ga'i nyi ma'i dkyil 'khor la gnas pa'i yi ge hUM las 'od zer 'phros pas dam tshig gi dkyil 'khor ci 'dra ba'i ye shes kyi dkyil 'khor spyan drangs nas mdun gyi nam mkha' la bzhugs pa la phyag 'tshal zhing /_snying gnas mchod pa'i lha mo rnams kyis yang
[\[243a\]]
[\[243a.1\]]dag par mchod pa la sogs pa byas te/_de nas dzaHhU~M baM hoHzhes pa'i phyag rgya bzhis dgug pa dang /_gzhug pa dang bcing ba la sogs pas tha mi dad par bya'o/_/de'i rjes la sangs rgyas gang+gA'i klung gis sku dang gsung dang thugs byin gyis brlab pa'i phyir/_oM dang AHdang
[\[243a.2\]]hU~M ste dkar po dang dmar po dang mthing ga'i rim pas spyi bo dang mgrin pa dang /_snying gar nyi ma'i dkyil 'khor la gnas par bsgom mo/_/de nas snying ga na gnas pa'i hUM las 'od zer 'phros pas gang+gA'i klung gi sangs rgyas rnams spyan drangs te/_de dag kun gyi phyag na bum pa rdo rje rtse lnga bas mtshan
[\[243a.3\]]pas snyoms par 'jug pa'i dam tshig gi dkyil 'khor la dbang bskur ro/_/de nas gtso bo nas byang sgo la thug par bsgom mo/_/skyon thun mtshams bzhir rnal 'byor pas bsnyen pa dbul bar bya'o/_/de ltar lha ni gsal ba dang /_/sa bon rab tu 'bar ba yis/_/kha sbyor nyi zla'i 'phro 'du las/_/_
[\[243a.4\]]thabs dang shes rab sbyor bas ni/_/bde chen rab tu gso mdzad nas/_/sdug bsngal nyon mongs 'joms mdzad pa'i/_/thig le'i rang bzhin mi shigs kyis/_/bgegs rigs stong phrag 'joms par mdzad/_/ces bya bas bsgom pa bstan nas/_gtor ma btang la yang dag par mchod nas
[\[243a.5\]]skyo bar gyur na sangs rgyas gang+gA'i klung gis gsungs pa 'di bzlas pa bya ba ste/_tad+ya thA/_b+ho b+ho bAn nA ga a d+hi pa ta ye i daM nI lA m+ba ra d+ha ra sha rI raM badzra pA Ni hr-i da yan ya sa ma ti kra ma ti utshA d+ha naM b+ha bi shud+d+hi hUM hUM/_oM badzra kra ma ya phaT/_kr-i tA n+tA ya phaT/_kr-i tAn+ta \u0f85rU pa ya phaT/_ro Sha NA ya phaT/_
[\[243a.6\]]oM bi dA ra NA ya phaT/_kr-i d+ha sA d+ha nA ya phaT/_nI laM ba sa nA ya phaT/_a pra ti ha ta bA la ya phaT/_ha ra ha ra/_d+ha ra d+ha ra/_pra ha ra pra ha ra/_mA ra ya mA ra ya/_tshin+da tshin+da/_ha sa ha sa/_b+hin+da b+hin+da/_d+hA ra ya d+hA ra ya/_/zhes bya ba'i gsang sngags bzlas par bya'o/_/de nas spyod lam gyis gnas par bya'o/_/rigs pas rang
[\[243a.7\]]byung sku nyid rang gsal rtogs/_/bla ma dang 'grogs dam pa'i drin gyis thob/_/rjes su gzung phyir rang nyams myong bas brtsams/_/zla ba ltar gsal dag cing dri med des/_/'gro kun rtog pa'i dri mar bzhi nas/_/'bras bu phyag na rdo rje dang 'drar shog_/slob dpon chen po dzA ba ri
[\[243b\]]
[\[243b.1\]]pas mdzad pa'i sgrub thabs 'khor lo chen po zhes bya ba rdzogs so//_//paN+Di ta de ba pUr+Na ma ti dang /_lo tsA ba dge slong chos kyi bzang pos bsgyur ba'o//[ {D2149}]@##/_/rgya gar skad du/_nI lAM ba ra d+ha ra badzra pA Ni ma hA ya k+Sha ka lpaM nA ma d+hA ra Ni sA d+ha na a mr-i ta bi n+du/_bod skad du/_
[\[243b.2\]]gnod sbyin gyi sde dpon chen po lag na rdo rje gos sngon po can gyi gzungs kyi sgrub thabs bdud rtsi thigs pa zhes bya ba/_/dpal phyag na rdo rje la phyag 'tshal lo/_/sems can rnams ni sa bon gnas dang rtsol rkyen gyis/_/gdug pas zin gyur dug dang khrag ni 'dras gyur pa/_/thabs gzhan du mas
[\[243b.3\]]dbye zhing bsal bar mi nus te/_'dab bzang rgyal pos chu dang 'o ma 'byed pa ltar/_/gdul bya gdul phyir dbang bskur ji srid mnyes gyur pas/_/des ni 'byed cing gsal bar phod pa yin pa ste/_/rgya mtshor zhabs nub 'jig dus me dpung nang 'dug pa/_/gdug pa'i dgrar gyur ljags 'dril
[\[243b.4\]]dbugs tsha mi shigs 'dzin/_/de la btud de ji srid mnyes byas man ngag bri/_/rang nyams myong bas dug zin sgrub pa rjes dran gzung /_/rgyal po dang /_rkun po dang /_stag la sogs pa'i 'jigs pa thams cad dang bral ba'i ri bo'am/_yid du 'ong ba 'du 'dzi med pa'i gnas su byams pa dang ldan pa'i
[\[243b.5\]]sgrub pa pos khrus nye bar byas te/_stan bde ba la 'dug nas/_rang gi snying gar nyi ma'i dkyil 'khor la gnas pa'i yi ge hUM bsams te/_de'i 'od zer gyis phyogs bcu na gnas pa'i gang+gA'i klung gi bye ma snyed kyi sangs rgyas rnams dang /_bla ma dang byang chub sems dpa' rnams la bskul nas mchod
[\[243b.6\]]pa rnam lngas yang dag par mchod de/_sdig pa bshags pa la sogs pa bya'o/_/de'i rjes la byams pa dang /_snying rje dang /_dga' ba dang /_btang snyoms zhes bya ba tshangs pa'i gnas bzhi la 'dris par bya'o/_/de nas gcig dang du ma dang bral ba'i blos phyi nang gi dngos po thams cad stong
[\[243b.7\]]zhing bdag med par bsam mo/_/oM ma hA shU n+ya tA dz+nyA na badzra swa b+hA ba At+ma ko\u0f85haM zhes bya bas mi g.yo bar bya'o/_/de nas paM las pad+ma'i lte ba la/_a las zla ba dang nyi ma'i dkyil 'khor dbang po gnyis kyi steng du bsams te/_yi ge hUM ring po'i sgra dang bcas pa 'od 'phros pa las khro
[\[244a\]]
[\[244a.1\]]bo'i rdo rje rtse lnga pa bsams te/_de'i 'od zer gyis phyogs bcu gang+gA'i klung gi bye ma snyed 'bum phrag gi sangs rgyas rnams spyan drangs la/_de'i 'od zer de nyid du thim ste/_de yongs su gyur pa las/_sangs rgyas gos sngon po can/_zhal gsum phyag drug dang ldan pa/_
[\[244a.2\]]zhabs g.yon brkyang ba/_g.yas bskum pa/_sku mdog mthing nag tu 'dug pa/_spyan gsum me'i phung po 'dra ba/_dbu skra kham pa gyen du brdzes pa ral pa'i cod pan la/_sbrul mgo brgyad kyi cod pan yod pa/_smin ma dang dpral ba'i mtshams su khro gnyer bsdus pa/_ljags 'dril zhing mche
[\[244a.3\]]ba gtsigs pa/_kha rlangs tsha zhing nga ro'i sgra 'byung ba/_de'i dkyil na sangs rgyas mi bskyod pa sku mdog sngon po g.yon brkyang bas bzhugs pa/_gdug pa zhe la mnan nas sdigs mdzub mdzad pa can no/_/lto ba yangs shing gsus pa'i smad 'khyil pa/_zhal g.yas dung dang 'dra ba/_g.yon pad+ma rA ga 'dra
[\[244a.4\]]ba dbus sku dang mthun pa/_zla ba'i dkyil 'khor ltar rgyas pa'o/_/phyag dang po khro bo'i rdo rje rtse lnga pa 'dzin pa/_g.yon sdigs mdzub mdzad pa/_bar ma gnyis thal mo brdebs pa'i sgra sgrogs pa/_tha ma gnyis sbrul gdug pa'i rked pa nas bzung zhing mgo nas za ba'o/_/rang gi snying gar nyi ma la gnas
[\[244a.5\]]pa'i yi ge hUM dang ldan pa'o/_/gos sngon po'i stod g.yogs dang /_sham thabs stag gi ris can bsnams pa'o/_/lta ba phyin ci log thams cad kyi gzhung 'joms pa'i rtags su nyi ma dang zla ba'i steng na bzhugs pa/_tshangs pa dang brgya byin gyi steng na rigs bzhi'i klu yis rgyan du byas pa ni dga'
[\[244a.6\]]bo dang nye dga' 'bar bas snyan cha byas pa/_lag pa dang dpung pa pad+ma dang chu lhas brgyan pa/_stobs kyi rgyu dang rigs ldan khar za ba'i ska rags can nor rgyas dang dung skyong gis dbul brgyan zhing rgyan du byas pa ni ser po dang dmar po dang dkar po dang nag po ste/_rin po che spyi bo'i steng du na yod pa'o/_/de ltar
[\[244a.7\]]bdud la sogs pa rlog par byed pa can du bdag nyid rnam par bsam mo/_/de nas rang gi snying ga'i hUM las 'od 'phros pas/_rang 'dra'i ye shes sems dpa' spyan drangs te/_snying ga las 'phros pa'i 'od zer gyis mchod pa'i lha mo rnams kyis yang dag par mchod de/_dzaHhUM baM hoH_
[\[244b\]]
[\[244b.1\]]bzhis dgug pa dang /_gzhug pa dang /_bcing ba dang /_tha mi dad pa'i phyir dbang du bya'o/_/de'i rjes la sangs rgyas gang+gA'i klung gis sku dang gsung dang thugs byin gyis brlab pa'i phyir/_oM dang AHdang hUM mthing ga dang /_dmar po dang /_dkar po'i rim pas spyi bo dang /_snying ga dang /_mgrin par nyi ma'i
[\[244b.2\]]dkyil 'khor la rnam par bsam mo/_/de nas dus gsum gyi sangs rgyas lag na bdud rtsi'i bum pa khro bo'i rdo rje rtse lnga pas mtshan pas dbang bskur ro/_/de nas ji srid skyo bar ma gyur gyi bar du bsgom par bya'o/_/skyo bar gyur na sangs rgyas gang+gA'i klung gis rjes su gnang ba'i gzungs kyi phreng ba kho
[\[244b.3\]]na bzlas par bya ste/_nyung du 'dod pa rnams kyis ni/_oM nA+e lAM ba ra d+ha ra badzra pA Ni hr-i da ya ma hA kro d+ha sA d+ha hUM phaT ces snying po'i sngags yi ge nyi shu rtsa gcig pa'o/_/ngag gi brjod pas kyang skyo bar gyur na/_oM a kA ro mu khaM zhes bya ba la sogs pas gtor ma nye bar phul te/_rdo rje sems dpa'i snying
[\[244b.4\]]pos lhag pa dang mtshang ba dag par bya'o/_/de nas ldang bar 'dod na ye shes sems dpa' phyung ste/_yang dag par mchod la oM kr-i to ba zhes bya ba'i sngags kyis gshegs su gsol lo/_/de nas de'i nga rgyal gyis ldang bar bya'o/_/bla ma mnyes byas dang ldan snying rjer bcas/_/brtson 'grus drag
[\[244b.5\]]ldan dran ldan brtan blo can/_/skad cig tsam yang gnyid ni log pa min/_/de bzhin gnyid las rgyal byed shes rab gyis/_/tak+Sha ka yis zin par gyur pa yang /_/zla ba drug gis nges par bzung 'gyur zlogs/_/bla ma la gus brtse bas bdud rtsi thigs pa lhung /_/bdag gis blangs te mid pas lus rgyas te/_/lus rgyas
[\[244b.6\]]stobs kyis sgrub po rjes gzung sgrub thabs dran/_/bsod nams gang yod sgrub po'i rtog pa'i nad med shog_/gnod sbyin gyi sde dpon chen po lag na rdo rje gos sngon po can gyi gzungs kyi sgrub thabs bdud rtsi thigs pa zhes bya ba/_nam gru'i rigs las byung ba dngos grub brnyes pa'i slob dpon dzA ba ri pas
[\[244b.7\]]mdzad pa rdzogs so//_//bal po'i mkhan po de ba pUr+Na ma ti dang /_bod kyi lo tsA ba chos kyi bzang pos bsgyur ba'o//[ {D2150}]@##/_/rgya gar skad du/_nI lAM ba ra d+ha ra badzra pA Ni sA d+ha na no pi ka tsan+d+ha nA ma/_bod skad du/_lag na rdo rje gos sngon po can gyi sgrub pa'i thabs
[\[245a\]]
[\[245a.1\]]mdor bsdus pa zhes bya ba/_dpal phyag na rdo rje la phyag 'tshal lo/_/sngar nyid don dam thugs chud 'gro ba'i don du rdo rje'i sku/_/gnas mdzad mthu stobs khyad 'phags gdug pa rnams kyi dgrar gyur pa/_/rgya mtshor zhabs gzhag 'jig dus me dpung dang ldan snying
[\[245a.2\]]rjes khros/_/rtog pa'i sdug bsngal thar mdzad khyod la dngos po kun gyis 'dud/_/rtsod pa'i dus gang phrad gyur brtson 'grus chung zhing blo zhen pas/_/shin tu bsdus la dga' zhing ma btsal 'bras bu 'dod la gzud phyir dran/_/de la snying rje chen po dang ldan pa'i rnal 'byor pas khrus byas te/_
[\[245a.3\]]yid du 'ong ba'i bsam gtan gyi khang par stan bde ba la 'dug nas rang gi snying ga'i sa bon gyi 'od zer gyis phyogs bcu gang+gA'i klung gi sangs rgyas rnams dang de'i sras rnams mdun du spyan drangs te/_mchod pa'i yo byad lngas yang dag par mchod pa/_sdig pa bshags pa la sogs pa bya'o/_/de'i
[\[245a.4\]]rjes su oM ma hA shU n+ya tA dz+nyA na badzra swa b+hA wa At+ma ko\u0f85haM zhes brjod pa dang bcas pas stong pa nyid du bsgom mo/_/de nas paM las pad+ma'i steng du zla ba'i dkyil 'khor hUM dang bcas pa bsams te/_de yang ring po'i sgra dang ldan zhing 'od zer 'phro ba can no/_/de yongs su gyur pa las rdo rje rtse lnga dang ldan
[\[245a.5\]]pa'i sa bon las 'od 'phros te/_phyogs bcu gang+gA'i klung gi bye ma snyed kyi sangs rgyas spyan drangs te/_de nyid la thim nas/_de yongs su gyur pa las sangs rgyas gos sngon po can/_zhal gcig phyag gnyis pa/_g.yon brkyang ba g.yas bskum pa/_sku mdog mthing nag spyan me'i phung
[\[245a.6\]]po 'dra ba/_ya sos ma mchu mnan pa/_'brug sgra can gyi dbugs tsha ba/_skra gyen du brdzes pa/_phyag g.yas na rdo rje rtse lnga pa bsnams pa/_g.yon na sdigs mdzub mdzad pa/_gos sngon po can la ltos 'gro brgyad kyis brgyan pa/_bdud la sogs pa tshar gcod pa'i tshul can du
[\[245a.7\]]bdag nyid bsam mo/_/rang gi snying ga'i sa bon gyis rang dang 'dra ba'i ye shes sems dpa' spyan drangs te/_snying po bzhis tha mi dad par bya/_de nas byin gyis brlab cing dbang bskur ro/_/ji srid skyo bar ma gyur gyi bar du bsgom zhing /_skyo ba'i tshe sangs rgyas gang+gA'i klung gi rjes su
[\[245b\]]
[\[245b.1\]]gnang ba'i phreng ba'i sngags kho na bzlas par bya'o/_/bsdus pa dag la dga' bas ni/_oM nI lAM bar d+ha ra badzra pA Ni hr-i da ya ma ho kro d+ha sA d+ha hUM phaT/_snying po'i sngags nyi shu rtsa gcig pa'o/_/oM nI lAM bar d+ha ra badzra pA Ni d+har ma hA kro d+ha sA d+ha hUM/_nye ba'i snying po dang /_yang snying ste bcu bdun pa'o/_/gtong bar 'dod pa'i
[\[245b.2\]]tshe gtor ma phul la/_ye shes sems dpa' phyung ste gshegs su gsol lo/_/spyod lam thams cad du yang rang lha'i nga rgyal dang ldan pas gnas par bya'o/_/kha zas gos sogs zas skom dang /_/dbul ba kun zad nad med dang /_/'jigs chen brgyad dang sdug bsngal sogs/_/'jigs pa med cing gang bsam pa'i/_/'dod
[\[245b.3\]]pa'i don rnams thams cad ni/_sgrub thabs 'di las 'byung 'gyur ro/_/'gro rnams 'dod pa tha dad pas/_/de la dgongs nas bde gshegs kyis/_/byang chub lam ni sna tshogs gsungs/_/rang 'dod lam ni thob bya'i phyir/_/dad pas bla ma bzang btsal te/_/ji srid bla ma mnyes byas nas/_/'dod don man ngag blang bar bya/_mnyes pas
[\[245b.4\]]yin gyi gzhan gyis min/_/bdag gis sgrub thabs mdor bsdus smras/_/smras pas zla ba lngar gsal ba'i/_/dag cing nam mkhar mi shong ba'i/_/dge ba gang gis thob pa gang /_/'dir bzhugs 'dod lha'i zhal mthong shog_/dpal phyag na rdo rje'i sgrub thabs mdor bsdus pa zhes bya ba/_nam gru'i rigs las byung ba/_dngos
[\[245b.5\]]grub brnyes pa'i slob dpon chen po dzA ba ri pas mdzad pa rdzogs so//_//bal po'i paN+Di ta de wa pUr+Na ma ti dang /_bod kyi lo tsA ba chos kyi bzang pos bsgyur ba'o//[ {D2151}]@##/_/rgya gar skad du/_nA ga ku la tsa twa ri sA d+ha nAM nA ma/_bod skad du/_klu rigs bzhi'i sgrub thabs zhes bya ba/_phyag na rdo rje la phyag 'tshal lo/_/_
[\[245b.6\]]thugs rje byams pas 'gro ba rnams lam bzhin brtse bar mdzad/_/gdug pa 'dul phyir khro rgyal 'bar ba'i skur ston pa/_/byol song rgyan ldan bskal pa'i me ltar 'bar/_/bzod dka' gdug pa'i nad las thar mdzad de la dngos po kun gyis 'dud/_/byams pas zhe sdang zhi ba dang /_drag pos nye rings gsang ba'i
[\[245b.7\]]phyir/_/de yi sgrub thabs gzung ba'i phyir/_/bla ma'i drin gyis thob nas brtsam/_/gang zhig bsnyen pa rdzogs pa yis/_/gang zhig dbang du bsdu 'dod na/_/klu yi sgrub dang 'khrul 'khor dang /_/sbyor ba brtsam par bya ba yin/_/dang po gnas chen yid 'ong du/_/bsnyen pa sngon du rdzogs byas te/_/klu brgyad gzugs
[\[246a\]]
[\[246a.1\]]ni 'khar gzhong gzhag_/rang nyid lha yi skur bsgoms na/_/dus gsum klu la mchod pa bya/_/rtags dang rmi lam brtags nas ni/_/de las bzlog pa'i las brtsam ste/_/mtshams bcad sa yi cho ga bya/_/stegs bu byi dor legs byas te/_/sta gon cho ga rgyas byas la/_/de nas rdzas rnams bsag par bya/_/'bras kyi rgyu las
[\[246a.2\]]byas pa yi/_/klu chen brgyad ni sbrul mgo can/_/dngul gzhong nang du bsag par bya/_kha dog tshon gyis bsgyur la gzhag_/so so lto 'phye'i mgo bo ni/_/dgu dang bdun dang lnga dang gsum/_/skyes pa bud med mdzes pa dang /_/sbrul dang sbal pa lcong mo dang /_/nya dang rus sbal rkang mangs dang /_/sdig pa phag dang mdzo rtol dre/_/gzhan
[\[246a.3\]]yang gang byung gzugs bya'o/_/de nas thig dang tshon dgye zhing /_/dbus kyi lte ba zlum po la/_/gtso bo dbus su bris nas ni/_/'dab ma brgyad la klu brgyad bri/_/phyi rol gyi ni 'dab ma la/_/'khor du gtogs pa so sor bri/_/shar la sogs pa'i phyogs rnams su/_/skyes pa bud med la sogs bri/_/mtshams su lcong mo nya sogs dgod/_/_
[\[246a.4\]]steng du sdig pa phag sogs bri'o/_/steng du 'khar gzhong klu chen brgyad/_/bar khyams lha yi snam bu la/_/klu dang gnyan dang sa bdag gsum/_/rim gyis mnyam par dgod par bya/_/bla rgyan 'og rgyan 'byor tshad dgram/_/'bru lnga sman lnga'i gtor ma dang /_/nA ga ge sar kaN+Da ka ri dang /_/nA ga puSh+pa rgya mtsho dbu ba dang /_/chu srin sder mo dbang
[\[246a.5\]]po lag pa dang /_/bal po'i se'u smyag shad lcug ma dang /_/nI lot+pa la 'dam bu'i rtsa ba dang /_/dar tshon sna lnga ras skud dmar po dang /_/li khri dmar po dang ni ga bur shel/_/pu shel tse dang ljon shing 'dam bu tshal/_/dkar gsum mngar gsum 'bras chan khur ba'o/_/de nas/_'dod yon lnga yi 'khor lo ni/_/gru bzhi sgo bzhi b+h+rUM las ni/_/_
[\[246a.6\]]'dab bzhi 'dab brgyad bskyed par bya/_/phuHlas klu brgyad klu chen te/_/'khor yang de bzhin bskyed byas nas/_/gtso bo sgrub thabs las gsungs bzhin/_/spyan drangs bstim pa la sogs kyis/_/klu la sogs pa de bzhin dgug_/oM rgya mtsho chen po'i klong dkyil nas/_/gtsug na rin chen klu yi rje/_/nor rgyas bu dang dung
[\[246a.7\]]skyong dang /_/dga' bo dang ni 'jog po dang /_/pad+ma dang ni chu lha dang /_/stobs kyi rgyu dang ma dros dang /_/klu chen brgyad po 'khor dang bcas/_/gnas 'dir mchod kyis gshegs su gsol/_/rgyal rigs dang ni bram ze'i rigs/_/rje rigs dang ni gdol ba'i rigs/_/gnas 'dir mchod kyis gshegs su gsol/_/_
[\[246b\]]
[\[246b.1\]]klu bran gnyan dang sa bdag tshogs/_/sprul ba 'bum sde 'khor dang bcas/_/gnas 'dir mchod kyis gshegs su gsol/_/me tog la sogs mchod pa lnga/_/'dod pa'i lha la dbul bar bya/_/gtor ma rnams kyang so sor dbul/_/nA ga ge sar sman gyi mchog_/sngags dang phyag rgyas byin brlabs nas/_/ting 'dzin 'phro 'du'i
[\[246b.2\]]brdas bkrol te/_/klu chen brgyad la mchod pa dbul/_/sngon gyi dam tshig slar dul la/_/zhe rings dug las slar dul zhig_/kaN+Da ka ri nA ga puSh+pa dang /_/rgya mtsho dbu ba chu srin sder mo dang /_/dbang bo lag ba nA ga ge sar dang /_/bal po se'u smyag shad lcug ma dang /_/nI la ut+pal 'dam bu'i nags tshal dang /_/dar tshon sna lnga'i ras
[\[246b.3\]]skud dmar po dang /_/li khri dmar po ga bur shal dang ni/_/pu shel rtse dang dung g.yas 'khyil ba dang /_/shu dag dkar po snying ni zho sha dang /_/mkhal ma zho sha stag pa'i shun pa dang /_/seng ldeng dkar dmar klu sman sna tshogs kyis/_/klu rnams kun la rab tu mchod par bya/_/mchod pa phul nas bzlas pa bya/_/oM nA ga ha ra
[\[246b.4\]]ha ra nA ga phu/_/pra ha ra pra ha ra nA ga phu/_tshin+da tshin+da nA ga phu hr-i da ya ni phu/_b+hin+da b+hin+da nA ga d+ha ma ni phu/_bi si ma ta nA ga sha rI ra Ni phu/_pi s+pho Ta ya nA ga na ya ni phu/_nA ga bi dA ra Na ya phu/_nA ga kro d+ha na ya phu swA hA/_oM a nan+da ya hUM nAM hUM swA ha/_oM bA su ki hUM nAM hUM swA hA/_oM tak+Sha ka hUM nAM hUM swA hA/_oM pad+ma hUM nAM hUM swA hA/_oM ma hA pad+ma
[\[246b.5\]]hUM nAM hUM swA hA/_oM shaM kha pA la hUM nAM hUM swA hA/_oM karko Ta hUM nUM hUM swA hA/_oM a Na wa ta tUM nAM hUM swA hA/_oM nA ga ku la tsa twa ri shAn+ti swA hA/_oM nA ga pra ti s+pho Ta ya swA hA/_oM nA ga pra pany+tsa bu nye ba swA hA/_oM ta thA ga ta hr-i da ya hUM swA hA/_oM ta thA ga ta hr-i da ya tsa le tsa le hUM phaT/_kun la brgya brgya bzlas par bya/_/gtsug na yid bzhin nor
[\[246b.6\]]bu can/_/mig ni gdengs pa lto 'phye'i rigs/_/klu chen brgyad po mthong ba'i dug_/bzod dka'i dug rnams phyir phyung shig_/lus chen mgo bo tha dad pa'i/_/zhe sdang drag po rgyas pa yi/_/rigs bzhi klu rgyal yid kyi [(]dung [,]dus[)]/_/bzod dka'i dug rnams phyir phyung shig_/gsher la gnas pa mdzangs pa'i rigs/_/gtsang ma
[\[246b.7\]]phal la gnod mi byed/_/klu bran 'bum sde reg pa'i dug_/bzod dka'i dug rnams phyir phyung shig_/zhe rings nag po bya lo song rigs/_/rmig bzhi lcags las na bun 'thibs/_/gnyen chen 'bum sde kha blangs dug_/bzod dka'i dug rnams phyir phyung shig_/dman pa'i cha 'dzin zhe sdang can/_/bden pa mi nyan
[\[247a\]]
[\[247a.1\]]kun la gnod/_/sa bdag 'bum sde mche ba'i dug_/bzod dka'i dug rnams phyir phyung shig_/dregs pa zhe sdang 'bar ba yi/_/glen pa nga rgyal mthu bo che/_/'gro ba 'di la gang gnod pa/_/bzod dka'i dug rnams phyir phyung shig_/sbyor gzhan rab tu khros pa'i pho nya ni/_/sprul pa 'bum sde 'gro ba'i
[\[247a.2\]]gnod pa skyel/_/sman dang sngags dang phyag rgya ting 'dzin gyis/_/bzod dka'i dug rnams phyir phyung shig_/de ltar bsnyen pa sngon song bas/_/mchog tu sgrub pos dug phyung nas/_/rmi ltas rim pa so sor gsal/_/thub rtags byung na rdzas rnams ni/_/rten yod gnas su spa bar bya'o/_/gal te mi thub rtags byung nas/_/_
[\[247a.3\]]cho 'phrul drag po ston byed na/_/'khrul 'khor las kyi sbyor ba brtsam/_/bsad pa'i las kyi sbyor ba ni/_/'khor lo chen po la brten nas/_/klu grub dkyil 'khor shar phyogs su/_/thabs bzlog pa yi las bya ste/_/byang du gsad pa'i las bya'o/_/srog nan nan phaT phaT/_pra raM dz+wa la dz+wa la phaT phaT/_shad shad
[\[247a.4\]]shig shig phaT phaT/_mA ra ya hUM phaT/_rigs bzhi klu la mnan pa bya/_/rA dza ku le'i them pa'am/_/yang na sgrub khang them 'og tu/_/dbyar gyi khyim gsum tha ma la/_/drug gnyis bzhi yi nyin phyed na/_/shin tu dam par sba bar bya/_/rgya gram 'bar bas steng nas mnan/_/ji ltar bstan pa'i ting 'dzin gyis/_/_
[\[247a.5\]]ri rab glang la bskor nas ni/_/bskal pa'i mtha' ru mnan par bsam/_/mthu stobs chen po'i nga ro yis/_/phreng ba'i sngags ni rab bzlas shing /_/rgya gram 'bar bas stang stabs bya/_/mos pa rang 'dod lha mnyes te/_/sgrub pas mngon sum snang bar mdzad/_/rtsol ba drag pos rtog pa'i nad las thar/_/_
[\[247a.6\]]yun du ma btang dang ldan ngang bsrings na/_/tak+Sha ka yis bzung bar gyur pa yang /_/zla ba drug gis bzlog 'gyur the tshom med/_/gang zhig rang sems dpang du btsugs nas ni/_/the tshom med par rtag tu ma brjed na/_/rtog pa'i nad las thar cing dngos grub
[\[247a.7\]]'byung bar nges/_/'gro la brtse bas klu sgrub 'khrul 'khor brtsams/_/'di las bsod nams dge rtsa ci yod pa/_/gang mos rtog pa'i nad las thar gyur nas/_/de bzhin gshegs pa rnams kyi zhal mthong shog_/rin chen dkon mchog gsum la phyag 'tshal nas/_/dngos grub sdug
[\[247b\]]
[\[247b.1\]]bsngal thams cad zhi bar shog_/slob dpon dzA ba ri pas mdzad pa'i klu sgrub thabs rdzogs so//_//bal po'i paN+Di ta de ba pU r+Nam ti dang /_lo tsA ba dge slong chos kyi bzang pos bsgyur ba'o//[ {D2152}]@##/_/rgya gar skad du/_yak+Sha se nA pa ta ye bi shod+ha na ha ra sA d+ha nA ma/_bod skad du/_gnod
[\[247b.2\]]sbyin gyi sde dpon rnams sbyong zhing sel ba zhes bya ba'i sgrub thabs/_dpal phyag na rdo rje gos sngon po can la phyag 'tshal lo/_/sku mdog mthing nag khros pa'i gzugs ldan shin tu 'jigs/_/gnod sbyin 'dul mdzad me 'bar rdo rje 'dzin la gus btud de/_/las dang nyon mongs las dang rkyen gyis
[\[247b.3\]]rab bskul nas/_/'bras bu sdug bsngal gnod sbyin dug ni bsal phyir bri/_/lha yi bsnyen pa rab rdzogs shing /_/dul la snying brtser ldan pa dang /_/cho ga thabs la mkhas pa dang /_/dbang rdzogs nus pa ldan pas bzlog_/khrus la sogs pa dang ldan pas/_/bum pa yungs kar legs
[\[247b.4\]]par brtag_/rtags byung sgrub pa rab tu brtsam/_/gnas ni yid 'ong der 'dug ste/_/bsrung dang sa chog rdzogs pa dang /_/maN+Dal legs par byas nas ni/_/sta gon rdzogs par byas pa dang /_/dmar gtor bum pa lnga rnams dang /_/'bru sna sman sna rin chen dang /_/khrag dang sha dang snying la sogs/_/rdzas
[\[247b.5\]]dang sta gon rdzogs par bsags/_/de nas thig gis gdab bya ba/_/byin rlabs dam tshig can gyis bya/_/dang po tshangs thig gdab pa dang /_/zur dang logs dang cha chen dbye/_/sgo rgyan lha snam gnyis btab nas/_/de nas tshon rnams byin gyis brlab/_/dge ba 'khor lo lte bar bcas/_/lte bar nyi
[\[247b.6\]]ma'i dkyil 'khor la/_/rdo rje sngon po bri bar bya/_/'khor lo'i rtsibs brgyad ser po ste/_/shar du ral gri lhor dbyug pa/_/nub tu mdung ste dgra sta byang /_/shar lho 'khor lo lho nub mda'/_/nub byang gri gug byang shar tri shUl dgod/_/lha snam phyogs skyong bcu dgod do/_/de nas rdzas rnams dgram
[\[247b.7\]]pa ni/_/dbus su bum pa sngon po dgod/_/phyogs bzhir rigs dang bstun pa'o/_/mtshams bzhir khrag gi gtor ma gzhag_/grwa rnams mchod pa sngon po bsham/_/phyogs skyong gtor ma sgo bzhir gzhag_/nad pa khrus byas byang 'dug lho/_/bdag nyid lhor 'dug byang du'o/_/las
[\[248a\]]
[\[248a.1\]]kyi bum pa byang du'o/_/de ltar rdzas rnams rdzogs pa dang /_/mchod bstod sngon du rdzogs pa dang /_/sngags kyis stong nyid bsgoms nas ni/_/de rjes sa bon hUM yig las/_/rdo rjer gur sa gzhir gyur/_/de steng b+hUM las gzhal yas ni/_/dur khrod 'jigs par bskyed par bya/_/_
[\[248a.2\]]de nas gru bzhi sgo bzhi pa/_/'khor lo rtsibs brgyad mu khyud bcas/_/dra ba dra phyed rta babs so/_/dbus su nyi ma dbang po'i steng /_/hUM las bskyed pa'i rdo rje can/_/zhal gsum phyag drug rab bskyed nas/_/re pa la gnas hUM mthing nag_/thugs kar rab tu bsgoms pa las/_/rtsibs brgyad re pha brgyad steng
[\[248a.3\]]du/_/k+Sha las bskyed pa'i gnod sbyin ni/_/sha za dang ni ral pa can/_/gdong ser dang ni seng gdong ste/_/mo bzhi mtshams su rab bsam bya/_/rab tu smug nag shin tu dmar ba dang /_/rab tu 'bar ba'i gser bsregs dung mdog go/_/'khor lo mda' dang gri gug tri shU la/_/g.yas na de rnams g.yon thod pa'o/_/_
[\[248a.4\]]shin tu 'jigs pa'i gnod sbyin mo/_/nyi ma'i dkyil na g.yas bskum bzhugs/_/bong bu sna dang rna ba 'phyang /_/ral pa gyen 'greng ral gri so/_/thal ba'i mdog dang dud ka dang /_/dmar nag shin tu gnag pa'o/_/ral gri dbyug pa mdung dang sgra sta dang /_/g.yas na de rnams g.yon na thod pa'o/_/shin tu
[\[248a.5\]]'jigs pa'i gnod sbyin ni/_/nyi ma'i dkyil na brkyang bskum bzhugs/_/ye shes spyan drangs mchod nas bstim par bya'o/_/yak+Sha pid+ha ra NA ya hUM phaT/_/yak+Sha kro d+ha sA d+ha nA ya hUM phaT/_yak+Sha nI lAM ba sa na ya hUM phaT/_yak+Sha a pra ti ha ta pA la ya hUM phaT/_gnod sbyin ma rnams g.yon skor nas/_/'jigs
[\[248a.6\]]byed gnod sbyin gsang sngags bzlas/_/yak+Sha pa ra kra mA ya phaT/_/rak+Sha kr-i tAn+ta ya phaT/_yak+Sha bi d+han ta rU pa ya phaT/_rak+Sha ro Sha Na ya phaT/_ces pa brgya rtsa brgyad du bzlas/_/dus gsum mchod pa rnam lngas mchod/_/bzlog dang las bcal man ngag bzhin/_/bgegs dang log 'dren las bcol
[\[248a.7\]]bya/_/thod pa dur du nges par gzhug_/bzlog na yungs kar rtags kyis brtag_/mi ldog rtags su shes par bya'o/_/hUM zhal gsum phyag drug 'jigs pa'i sku/_/mthing nag mi 'gyur thugs rje can/_/gnod sbyin gdug pa 'dul mdzad pa/_/rdo rje bsnams la phyag 'tshal bstod/_/oM badzra
[\[248b\]]
[\[248b.1\]]muHzhes pas gshegs su gsol lo/_/bdag gis 'grol phan phyir brtsams/_/des ni 'bras bu bde thob shog_/gnod sbyin gyi sgrub pa'i thabs nam gru'i rigs las byung ba dngos grub brnyes pa'i slob dpon dzA ba ri pas mdzad pa rdzogs so//_//bal po'i mkhan po de ba
[\[248b.2\]]pU r+Nam ti dang /_lo tsA ba ban+de chos kyi bzang pos bsgyur ba'o//[ {D2153}]@##/_/rgya gar skad du/_/kuSh+maN+DotshA d+ha pre ta pi shA tsa ye bi sho d+ha ya har sA d+ha nA ma/_bod skad du/_yi dwags dang sha za dang grul bum dang srul bo rnams rnam par sbyong zhing sel ba'i sgrub thabs shes bya ba/_/'phags
[\[248b.3\]]pa lag na rdo rje la phyag 'tshal lo/_/sku gsum pha rol phyin drug ldan/_/sdug bsngal rgya mtsho las sgrol ba'i/_/rdo rje can la gus btud de/_/sems can rnams la phan phyir bri/_/sngon du bsnyen pa rab rdzogs pas/_/yan lag tshon snas rab bcings nas/_/lha yi rnam pa gsal bsgoms te/_/rtags
[\[248b.4\]]ni rab tu gsal ba brtag_/brtags zin nas ni sgrub pa brtsam/_/sa yi cho ga rdzogs byas la/_/sta gon legs par rdzogs nas ni/_/dkyil 'khor thig skud byin rlabs gdab/_/ye shes thig gdab sa thig ni/_/tshangs thig nas bzung sgo rgyan bar/_/legs shing rdzogs par gdab par bya/_/_
[\[248b.5\]]de nas tshon dgye dbus nyi dkyil/_/pad+ma 'dab brgyad ge sar bcas/_/kha dog so so gru chad ljang /_/rdo rje ra ba lha snam rigs/_/mtshan ma sa bon rab tu dgod/_/shar nas brtsams te 'khor lo ral gri dang /_/dgra sta rdo rje kha dog so sor bri/_/shar lho nas bzung lcags kyu gri gug dang /_/mi
[\[248b.6\]]mgo dang ni rgyu ma'i zhags pa bri/_/mtshams su gtor ma phyogs su thod pa bkram/_/dbus su sku gdung gur dang bla re bre/_/lha snam phyogs skyong gtor ma so sor dgram/_/bum pa phyogs bzhir las bum shar sgor gzhag_/mdun du bla ma yi dam lha/_/spyan drangs mchod nas stong nyid
[\[248b.7\]]bsgom/_/de nas hUM las sa gzhi ra ba gur du gyur pa'i rdo rje me 'od bcas/_/de nas b+hUM las gru bzhi sgo bzhi rta babs bcas shing dbang po nyi zla'i gdan/_/de steng bdag nyid gsum gyi tshul gyis zhal gsum phyag drug bskyed/_/mdun du hUM las dga' rab dbang phyug thod phreng can dang bum rna sha
[\[249a\]]
[\[249a.1\]]zan sen dgu bskyed/_/thal dkar mdog dang gnag dang sngo dang shin tu gnag_/g.yas na 'khor lo ral gri dgra sta rdo rje dang /_/g.yon na bsdigs pa'i sdigs mdzub bo/_/shin tu 'jigs pa'i bdag nyid can/_/thal bas lus byugs khrag 'dzag pa'o/_/mtshams rnams su ni me tog ma dang mdzes ldan dang ni 'od zer
[\[249a.2\]]'phrog dang mdangs 'phrog ma'o/_/g.yas na lcags kyu gri gug mi mgo rgyu ma'i zhags/_/g.yon na thod pa khrag gis bkang ba'o/_/smug nag mthing nag dmar nag ljang nag 'jigs pa'i gzugs can bdud mo bzhi'o/_/thugs ka'i re pha'i hUM las spyan drangs bstim sogs rdzogs byas nas/_/gsang ba'i sngags ni rab tu
[\[249a.3\]]bzlas/_/oM kuSh+maN bi d+ha ra ya hUM phaT/_Dod+sA d+ha na kro d+ha ya hUM phaT/_pre ta bi sa na ya phaT/_pi shA tsa ha ta ba ba phaT swA hA/_ku Sh+maN kra mA ya phaT/_Dot+sA ta na kri tA na ya phaT/_pre ta kri tAn+ta rU pa ya phaT/_pi shA tse ro Sha Na ya phaT swA hA/_zhes pa bzlas te/_sngon du bsnyen pas bsgrub bya'i rtags ni rim pa drug par brtag_/rtags byung bskrad pa'i las brtsam mo/_/_
[\[249a.4\]]yaM las rlung bsams steng du bskyed/_/dgug cing uts+tsha ta yas bskrad/_/las bcol phrin las gzhan yang brtsam/_/rabs chad nag po'i thod par ni/_/gzugs gzhug bsad pas dur khrod sba/_/hUM me dpung 'bar ba brjid pa'i sku/_/gad rgyangs bzhad mdzad thal mo rdebs/_/rgya mtshor zhabs nub dbang po mnan/_/sku gsum don ldan zhal 'dzum
[\[249a.5\]]bzhad/_/phyag drug bdud 'dul mtshon cha 'dzin/_/rdo rje can la phyag 'tshal 'dud/_/oM badzra muHzhes pas gshegs su gsol nas bsdu ba'o/_/bdag gis gzhan la phan phyir brtsams/_/dge ba de yis 'gro ba kun/_/bla med byang chub thob par shog_/nam gru'i rigs las byung ba'i slob dpon dzA ba ri pas mdzad pa'i bdud bzlog pa'i cho ga rdzogs
[\[249a.6\]]so//_//bal po'i bla ma de ba pUr+Na ma ti dang /_lo tsA ba chos kyi bzang pos bsgyur pa'o//[ {D2154}]@##/_/rgya gar skad du/_shrI badzra pA Ni nI lAM ba ra d+ha ra ba liM d+hA ra Ni bi d+hi nA ma/_bod skad du/_dpal phyag na rdo rje gos sngon po can gyi gzungs kyi gtor ma'i cho ga zhes bya ba/_dpal phyag na rdo rje la phyag 'tshal lo/_/bsod nams 'dod dang 'dod la mnyes/_/_
[\[249a.7\]]bar chod spong dang dug zhi phyir/_/thugs rje can la gus btud de/_/gtor ma'i las 'di brtsam par bya/_/dad ldan byang sems rnal 'byor pa/_/ser sna med cing gtong brtson pas/_/bza' ba bca' ba 'jib dang btung /_/rin chen snod du rab tu bsham/_/hUM hrIHoM gyis byin brlab bya/_/bdud rtsi sha lnga ci 'byor pa/_/mtshan ldan pad+ma'i snod
[\[249b\]]
[\[249b.1\]]du'o/_sngo dang dmar ba'i dkyil 'khor gnyis/_/de steng a las ka pA la/_lcags kyu lnga dang sa bon lnga/_/de nas mdun gyi bar snang la/_/zla dkyil steng na yi ge hUM/_/de gyur rtse lnga de nyid can/_/sngo bskyod me 'bar rdzas rnams khol/_/'od kyis zla ba rdo rje zhu/_/thim pas dngul chu lta bur gnas/_/de yi steng du oM dkar po'i/_/'od kyis gang+gA'i klung
[\[249b.2\]]sogs bkug_/bdud rtsi drangs te gnyis med bstim/_/'bru gsum sngags kyis byin brlab bya/_/de rjes mdun gyi mkha' stong la/_/paM las chu skyes 'dab brgyad bskyed/_/de dbus hUM las 'dod lha bskyed/_/lte 'khor dag la oM las ni/_/phyogs bzhir sangs rgyas bzhi yang bskyed/_/'dab ma mtshams bzhir khro mo ste/_/gong ras sgo ba bzhi po'o/_/_
[\[249b.3\]]dmar ba'i sa bon 'dab brgyad dmar/_/phuHlas 'dab mar klu brgyad bskyed/_/ze 'bru bcu drug sna tshogs la/_/bdud dang gnod sbyin sna tshogs bskyed/_/rang gi snying ga'i 'od kyis ni/_/'phros pas sangs rgyas gang+gA yi/_/bye snyed dkyil 'khor lha la bstim/_/klu dang gnod sbyin bdud dang ni/_/sa 'og sa steng sa bla yi/_/thams cad de gsum dag la/_
[\[249b.4\]]bstim/_/spyan la sogs pas dbang bskur te/_/sku dang gsung dang thugs lhar gyur/_/mchod pa rnams kyis yang dag mchod/_/sangs rgyas rnams dang mgron rnams kyi/_/rang rang lce la rdo rje ni/_/hUM las nas tshad tsam ni bskyed/_/rtse mo dag la oM bsams te/_/'od 'phros drangs pas gsol bar bsam/_/gnyis med ye shes thob 'gyur
[\[249b.5\]]te/_/nyi shu rtsa gcig sngags kyis mchod/_/gtso bo nyid la gtso bo ste/_/'khor ni so so'i sngags rim bzhin/_/a kA ro mu khaM sarba d+ha rmA NAM A d+ya nu t+pan+na twAta/_gnyis la sbyin pa gong dang 'brel/_/de nas bstod cing gsol ba gdab/_/so so yi ni sngags kyis ni/_/rang rang gnas su gshegs su gsol/_/spyod lam gyi ni dus dag tu/_/_
[\[249b.6\]]rang nyid lha yi rnal 'byor bya/_/'di yis phan dang bsod nams ci bsags pa/_/'bras bu myur zhing longs spyod rnams ni thob/_/bgegs rnams zhi dang gdug pa zhi byed shog_/bde ba mchog chen bdag gis thob par shog_/dpal phyag na rdo rje gos sngon po can gyi gzungs kyi gtor ma'i cho ga zhes bya ba nam gru'i
[\[249b.7\]]rigs las byung ba dngos grub brnyes pa/_slob dpon chen po bram ze'i btsun pa dzA ba ri pa'i zhal snga nas mdzad pa rdzogs so//_//bla ma de ba pUr+Na ma ti dang /_lo tsA ba she'u badzra de bas bsgyur ba las/_slad kyi bdag dge slong chos kyi bzang pos bla ma la shin tu legs par zhus te/_phran bu tsho bcos pa lags so//_//_
[\[250a\]]
[\[250a.1\]{D2155}]@##/_/rgya gar skad du/_kra ma Sha Ta nA ma/_bod skad du/_rim pa drug pa zhes bya ba/_dpal phyag na rdo rje la phyag 'tshal lo/_/'gro rnams rtog pa'i ngor gyur rtog gnas te/_/de la rtog cing dge dang mi dger 'dzin/_/dug dgra'i gseb thar chu srin kha ru ni/_/gru chad
[\[250a.2\]]bzhin du dga' dang mi dga' ste/_/rtag tu brtse bas 'dzin cing nga ros 'jigs/_/de la dngos po kun gyis 'dud cing 'dud/_/bka' drin thob dang rang nyams rtog de dran/_de 'dir 'dod lha mnyes dang nges 'byung dang /_/sbyor ba gzhan gyis nges par 'byung ba yin/_/dang po gnyis yin
[\[250a.3\]]gnyis pa bzhi ru snang /_dang po bzlas pa 'grub dang grub pa'i rtags/_/gsang sngags 'grub pa'i rtags dang mtshan ma ni/_/glegs bam du ma 'tsher mthong lag gis len/_/rnga chen dung dang cha lang dril bu dang /_/mchod pa'i sgra sgrogs du ma'i gzugs mthong ba/_/maN+Dal dkyil 'khor las
[\[250a.4\]]byed chos 'chad nyan/_/glegs bam klog cing dkyus ltar 'dri ba smra/_/ras ris la ni bde gshegs gzugs brnyan ni/_/du ma mthong zhing rten gyi gzugs mthong ba/_/rol mo'i gzugs byed mchod rten gdugs sogs byed/_/rdo rje la sogs mtshan ma rnyed dam mthong /_/me tog sna tshogs gsal
[\[250a.5\]]bar mthong ba dang /_/nyi zla'i 'od 'bab gza' skar go mthong dang /_/me gtong du langs nam mkha' yang ni 'khrigs/_/rdzing la chu 'dren khron pa las ni len/_/'bras kyi myu gu bzang dang lo ma bzang /_/ce sbyang la sogs thul ba gos bzangs gyon/_/rgyan cha bzang zhing mtshon cha rno ba 'dzin/_/de rnams byung gyur
[\[250a.6\]]gsang sngags grub pa'i rtags/_/rnal 'byor pas gsang sngags 'grub pa'i rtags kyi rim pa ste rim pa dang po'o//_//mig la sogs pa'i dbang pos srid gsum mthong /_/thos dang snga phyi'i skye dran rdzas kun lud/_/ras ris bzhad cing ro sogs 'od 'byung dri/_/mun nag me tog char 'bab 'ja' tshon
[\[250a.7\]]snang /_/tshogs na chos 'chad mun nag glegs bam dpyod/_/nam mkha' stong las sna tshogs rol mo'i sgra/_/'brug sgra glog 'gyu thog chen 'bebs pa dang /_/nam mkha' stong zhing sprin sngon mthong ba dang /_/de bzhin mthing nag sprin sngon nges 'gyur dang /_/nyi zla'i dkyil 'khor 'od ldan sa gzhi bdal/_
[\[250b\]]
[\[250b.1\]]ras ris lugs ma la sogs bde gshegs gzugs/_/mchod cing skor ba byed dang rten la skor/_/dkyil 'khor bris nas mchod dam dbang bskur ba/_/mdzes pa'i snod du me tog sna tshogs thu/_/rin chen sna tshogs me tog bai pUr rnyed/_/shin tu skam pa'i sa las chu rdol ba/_/bdag nyid me dpung nang
[\[250b.2\]]'dug srog chags tshig_/ting 'dzin gsal zhing yi dwags gzugs la brtson/_/dben zhing nyams dga'i gnas ni du ma mthong /_/rtse gcig pa yi bsam gtan byed/_/seng ge'i khri steng gnas pa rmi/_/lha khang gnas gzhi rtsig mtshungs dang /_/chu bo che dang /_rgya mtsho'i steng nas 'gro/_/bar snang
[\[250b.3\]]'phur zhing bsdigs pa'i ltos 'gro len/_/'di 'dra'i rmi lam gsang sngags grub pa'i rtags/_/rnal 'byor pas gsang sngags grub pa'i rtags kyi rim pa ste gnyis pa'o/_/gnyis pa bzhi pa'i dang po'i mtshan nyid ni/_/sbyor ba gzhan byung rnal 'byor nyid la 'ong /_/ri gzar dag
[\[250b.4\]]la mi thar mthar zad lhung /_/ri brags 'dzul 'dod chu dong lhung ba dang /_/phyugs lhas 'dam rdzab bshang gci'i nang dang ni/_/kha dog dmar dang skya ba'i chu dag la/_/rtsub dang gnag pa'i gos dang dmar ba'i gos/_/shin tu hrul po'i tshe ta'i pags pa gyon/_/shing rtsi ri las
[\[250b.5\]]lhung dogs rten med 'dug_/gcer bur 'dug cing lcag lcig chu nang 'gro/_/gzung 'dzin yod pa'i rten sa de ru ni/_/nyin dang mtshan du rtag tu 'gro ba rmi/_/glang nag glang dmar ba nag ba dmar zhon/_/rtsub pa'i gos gyon ga ta la zhon pa/_/ma he ba lang khyus 'gro sogs rmi
[\[250b.6\]]ba/_/gnag dang ba lang khyus 'gro sogs mthong dang /_/rta dang ga ta mig zlum khyus 'gro sogs/_/be ta tshe ta khyus 'gro sogs mthong ba/_/seng ge spyang dang khyi sogs mche can rmi/_/bse dang byi ba sder chags rmi 'gyur ba'o/_/sbyor ba gzhan gyis gnod pa 'gyur ba rnal 'byor pa la
[\[250b.7\]]mchan ma 'ong ba'i rim pa ste gsum pa'o//_//gnyis pa'i bzhi pa gnyis kyi mtshan nyid ni/_/rnal 'byor stobs kyis mi thub mtshan nyid ni/_/bya dang byi ba sbrul gdug gnas pa'i mtsho/_/chu srin nya dang chu sogs gnas pa dang /_/sdig pa sdom dang rtsangs pa rkang mangs dang /_/sbrang bu mchu rings
[\[251a\]]
[\[251a.1\]]srog chags phra mo rnams/_/de rnams rmi gyur bran rnams sbyor ba gnod/_/sbrul dang sbal pa sdom dang sdig pa dang /_/bya sogs lus 'byar mchus 'debs gshog sbrug dang /_/be ta la sogs rdzi med mdog rgod rmi/_/mi thub rtags te bud med smyo ba dang /_mi thub kun la brdeg
[\[251a.2\]]'gyur mdog rgod ma/_/rgyan bzangs mdzes pa'i snod du zas sogs bkang /_/rtag tu rgan mor 'ong 'gyur mi thub rtags/_/ltos 'gros lus dkris ldan zhing mi phrel dang /_/sdig dang rtsangs sogs 'byar zhing mchus btsugs pa/_/sbrang bu mchu rings srog chags phra mo rnams/_/khrag 'jib lus
[\[251a.3\]]nang zhugs gyur mi thub rtags/_/chu srin nya sogs chu chen 'phyo zhing 'khyu/_/gnag dang dmar srog chu yis khyer ba rmi/_/de yang mi thub rtags te brtson par bzlog_/dad ldan brtson pas mi 'grub gang yang med/_/sbyor ba gzhan las byung ba'i gnod pa rnal 'byor pa'i stobs kyis mi thub pa'i
[\[251a.4\]]rtags kyi rim pa ste bzhi pa'o//_//gnyis pa bzhi pa gsum pa'i mtshan nyid ni/_/rnal 'byor rtsal gyis thub cing non pa'i rtags/_/ma he gnag sogs rjud cing rid pa dang /_/dud 'gro rnams ni btags sam brtod gyur pa/_/dud 'gro dgras khyer brtod dam rkun mos khyer/_/dud 'gro 'tsho dang 'bras kyi phub ma 'chag_/dud 'gro
[\[251a.5\]]'khor dang rdzi yis skyong ba dang /_/dud 'gro yor dang 'gab thegs thub pa'i rtags/_/dud 'gro gsad dang btsos nas za ba dang /_/rang gzhan me byung dud 'gro tshig gyur dang /_/de ni nges par dbang du 'dus pa'i rtags/_/bud med rgud cing ngo dma' shi ba dang /_/ngu zhing rgyan bzang gus pas
[\[251a.6\]]phyag byed dang /_/gnas nas gzhan 'gro thub pa'i rtags su bstan/_/sbrul la sogs pa'i srog chags du ma rnams/_/bsad dam zos sam shi'am ded gyur dang /_/skem dang tshig gyur thub pa'i rtags yin no/_/bya dang byi ba sbrul gdug gnas mtsho skams/_/bud med zhum zhing du ba thub pa'i
[\[251a.7\]]rtags/_/sbyor ba gzhan rnal 'byor pa'i rtsal gyis non pa'i ltas kyi rim pa ste lnga pa'o//_//gnyis pa bzhi pa bzhi pa'i mtshan nyid ni/_/sbyor gzhan rab tu khros par gyur pa ni/_/rang nyid mi g.yog nas na gnas nas ni/_/sprul pa sna tshogs gzugs ni ston cing phyogs/_/'khor dang
[\[251b\]]
[\[251b.1\]]bka' yi pho nya 'gyed cing 'dug_/rigs mtho'i 'dra 'bag bu chung rab byung gzugs/_/'od gyur thang las skyes pa'i pho nya yin/_/de ni bzlog par bya ba'i thabs ni gzugs/_/blon po yul gyi rgan rabs 'ong 'gyur dang /_/brod pa skyes pa gzhon nu bon po'i gzugs/_/sngags pa'i gzugs ni
[\[251b.2\]]'ong 'gyur brag skyes yin/_/de bcos bya ba'i thabs ni bstan pa yin/_/dkar dmar gnag cing shin tu mang ba yi/_/ba lang 'tsho zhing phyugs nang 'dug pa dang /_/ral pa bzang po bud med smug nag dang /_/g.ya' ri gangs ri las skyes pho nya yin/_/de phyir thabs ni du ma yod par gsungs/_/bud
[\[251b.3\]]med gzhon zhing rgyan bzangs rab byung ma/_/ma dang sru mo sring mo ni ne mo yi gzugs/_/nye du nye 'brel khrom chen bud med dang /_/bu mo chung ma mtsho las skyes pa yin/_/de ni mnan pa'i thabs ni bya ba dang /_/de rnams zhi 'gyur 'ga' zhig dbang du 'du/_/dbang du 'gro ba rtog pa'i nad
[\[251b.4\]]las thar/_/khyi la sogs pa dud 'gro phal cher ni/_/sbyor ba gzhan gyi pho nya yin pas bzlog_/rang gi ngo bo gtso bo'i gzugs can te/_/dud 'gro'i gzugs ldan rgyan ldan de nyid do/_/nam mkha'i mthongs na gnas shing sprul pa yi/_/gzugs ni ma lus brjod kyis mi lang ste/_/de yang
[\[251b.5\]]dpag tu med pa'i mtha' mi rtogs/_/de phyir bde gshegs mthu dang mtshungs pa yin/_/sbyor ba gzhan gyis bka'i pho nya bkye ba'i rim pa ste drug pa'o//_//bla ma'i bka' dang lhag lhas gnang ba byin/_/'gro la brtse bas rtog pa cung zhig sbyar/_/de yi dge ba ci bsags pa/_/_
[\[251b.6\]]rtog la nges shing nges rtogs shog_/rim pa drug pa zhes bya ba rtags gsal bar byed pa/_nam gru'i rigs las byung ba dngos grub brnyes pa'i slob dpon dzA wa ri pas mdzad pa rdzogs so//_//paN+Di ta puN+ya ma ti dang lo tsA ba chos kyi bzang pos bsgyur ba'o//[ {D2156}]@##/_/rgya gar skad
[\[251b.7\]]du/_ma rin ma ri a mr-i ta nA ma/_bod skad du/_bsad pa bdud rtsi'i gso ba zhes bya ba/_dpal phyag na rdo rje la phyag 'tshal lo/_/bsad pa gso bam byas na/_/gang zhig la ni sdig pa dang /_/gang zhig shin tu khros 'gyur ba/_/de phyir gso ba'i cho ga dran/_/rin chen ga'u pad+ma can/_/de mtshungs ga'u steng
[\[252a\]]
[\[252a.1\]]'gebs bya/_/phyogs bzhi pad+ma'i steng du ni/_/'bras phye'i rgyu las byung ba yi/_/tsan+dan chus bkrus sbrus pa yis/_/rigs bzhi klu yi gzugs gzhag ste/_/gdong pa mtshal gyis byug par bya/_/btsun mo bzhi dang khye'u bzhi/_/bu mo bzhi yi gzugs
[\[252a.2\]]kyang gzhag_/de dag mdzes pa'i gzugs bya'o/_/pad+ma'i lte bar rin chen lnga/_/mtshams kyi pad+ma bzhi po la/_/dkar ser dmar ser bud med kyi/_/'o ma bzhi ni mtsho bzhi ste/_/der ni klu gzugs sna tshogs gzhag_/ljang gu dar gyis steng dgab po/_/de nas
[\[252a.3\]]rang lha'i sa bon las/_/'od zer lcags kyu lta bu las/_/'ga' zhig rnam smin lus bor ba/_/bar do'i sems de bkug byas te/_/dri chu yis ni gnyis ka bsang /_/gzugs la bstim zhing 'o mar bdar/_/sna tshogs sman gyis gtor bar bya/_/de ltar dgug pa lan
[\[252a.4\]]gsum bya/_/de ltar gso ba phyi nang gnyis/_/rang lha'i sa bon 'od 'phros pas/_/'ga' zhig sems kyi bag chags sbyangs/_/lce yi rdo rje lte bar a/_/a yi 'od zer phus btab pas/_/'ga' zhig sems kyi a la thim/_/bdud rtsi'i rgyun phab sems gso'o/_/sems dang shes pa
[\[252a.5\]]dran gsal bsam/_/'chi med bdud rtsi'o rgyun 'dis/_/klu brgyad 'khor bcas khyed rnams kun/_/sems dang shes pa gsal gyur cig_/lus dang dbang po rgyas gyur cig_/drin lan dam tshig dran gyis la/_/bka' dang dam las ma 'da' bar/_/shin tu khros pa zhi gyur cig_/de ltar
[\[252a.6\]]rim pas lan gsum bar/_/de ni nang gi gso ba yin/_/de nas mngar gsum 'bras chan mar/_/gser dang khyi yi 'o ma dang /_/nA ga ge sar la sogs pa'i/_/gso ba'i sman ni sna tshogs bsags/_/bdud rtsi'i 'o rgyun byin brlabs te/_/de yi nyams pa rnams sos bsam/_/gso
[\[252a.7\]]sman la sogs rim pa ni/_/mchod cing 'di skad brjod par bya/_/hUM nga ni thugs rje chen po yi/_/ba spu'i bu ga thams cad nas/_/gso ba'i bdud rtsi rgyun phab nas/_/klu brgyad 'khor bcas khyed rnams kun/_/drag po'i sngags kyi gzi brjid kyis/_/bsreg dang btso ba'i sdug bsngal dang /_/_
[\[252b\]]
[\[252b.1\]]mtshon cha rnam pa sna tshogs kyis/_/bsnun zhing gtubs pa'i sdug bsngal dang /_/sdug bsngal rnam pa sna tshogs myong /_/'chi med gso ba'i sman tshogs kyis/_/bsregs shing btsos pa sos gyur cig_/bsnun zhing gtubs pa sos gyur cig_/lus dang dbang po rgyas gyur cig_/mthu stobs ldan zhing bde gyur shog_/_
[\[252b.2\]]sdug bsngal kun las thar bar shog_/byang chub sems bskyed dga' sems ldan/_/dbang po rnams kyi spyod yul du/_/mkho dgu longs spyod thams cad ni/_/'dod pa thams cad ldan gyur cig_/nyams pa'i lus sogs rgyas gyur cig_/yan lag thams cad bde gyur cig_/klu nad thams
[\[252b.3\]]cad sos gyur nas/_/sdug bsngal nad las thar bar shog_/ngan song gsum las thar nas ni/_/tshangs pa'i tshe dang ldan gyur te/_/chos spyod dbang po thul nas ni/_/phyag na rdo rje'i zhal mthong shog_/'jigs pa kun las skyabs ldan shog_/longs spyod chen po thob gyur cig_/sngags
[\[252b.4\]]dang sman sogs byin rlabs kyis/_/nad dang nyer 'tshe kun sos pas/_/drin lan dam tshig dran par gyis/_/phyag na rdo rje'i bka' ma 'da'/_/zhe sdang gdug pa zhi gyur la/_/de ring che ge mo la ni/_/bsam ngan sbyor rtsub zhi gyur cig_/klus byas bcings pa grol gyur cig_/legs
[\[252b.5\]]bsams thams cad 'grub pa dang /_/dar zhing rgyas pa'i dngos grub stsol/_/nA ga rA dza phuHshIn+taM ku ru swA hA zhes pa'i tshig_/rim pas kun nas gdags par bya/_/gdengs ka'i phyag rgya bcas nas ni/_/dam tshig 'di yis bsgrag par bya/_/hU~M nga ni phyag na rdo rje ste/_/klu brgyad 'khor dang bcas
[\[252b.6\]]pa nyon/_/chos bshad bden pa mi nyan dang /_/rig sngags rgyal po'i bka' bcag na/_/gso ba'i sman ni thams cad kun/_/mtshon cha'i char du gyur nas ni/_/lus kyi gnad la gzir bar byed/_/bsad cing bcad cing dum bur 'gyur/_/mngar gsum la sogs gtor ma yang /_/_
[\[252b.7\]]dug chen ha lar gyur nas ni/_/myos dang rmongs par gyur nas ni/_/tsha ba chen pos gzir bar byed/_/de bas dus rnams thams cad du/_/dam tshig 'di ni rtag tu srungs/_/oM nI lAM ba ra d+ha ra sa ma ya nA ga rak+Sha rak+Sha hUM phaT/_/de 'dra'i mchod pa gsum byas te/_/dkar gsum
[\[253a\]]
[\[253a.1\]]mngar gsum gtor ma ni/_/cho ga'i rim pas gtang bar bya/_/de ni phyi yi gso ba yin/_/nyams dga' ba yi gzhal yas khang /_/'dzam gling pho brang chen po ste/_/rten yod gnas su dam du sba/_/thams cad zhi bar 'gyur ba yin/_/gso ba'i de ni rim pa
[\[253a.2\]]ste/_/cho ga 'di ni shin tu legs/_/bdag gis man ngag rim pa 'di/_/gang zhig 'ga' la phan phyir byas/_/zla ba lta bu gang thob des/_/'gro rnams rtog pa'i nad grol shog_/bsad pa gso ba'i cho ga rdzogs so//[ {D2157}]@##/_/rgya gar skad du/_du hi a mr-i ta pU dza nA
[\[253a.3\]]ma/_bod skad du/_bdud rtsi 'o ma'i mchod pa zhes bya ba/_rdo rje bsnams la phyag 'tshal lo/_/nyon mongs dug rnams 'joms mdzad pa'i/_/bdud rtsi lta bu khyod la 'dud/_/'gro ba rnams la phan pa'i phyir/_/bsad pa gso ba'i thabs 'di bri/_/gser zangs la sogs snod du
[\[253a.4\]]bsham/_/sa bon gsum gyis byin gyis brlabs/_/rjes su gzung phyir sku bskyed nas/_/de nas de la mchod pa 'bul/_/rdo rje bsnams la phyag 'tshal lo/_/hUM 'gro ba'i mgon po thugs rje can/_/gzung 'dzin dri ma'i skyon spangs nas/_/mnyes pas sku gsung thugs la dbul/_/_
[\[253a.5\]]thugs rjes dgongs nas bzhes su gsol/_/oM sar+b+ba ta thA ga ta badzra pA Ni nI lAM bar d+ha ra ma hA kA ya A ha ra pU dza me g+ha sa mu dra s+pha ra Na sa ma ye hUM/_zhes mchod yon dbul/_hUM me tog dam pa 'di dag dang /_/de bzhin mdzes pa'i me tog rnams/_/bde gshegs thugs la dbul bar
[\[253a.6\]]bgyi/_/chags med thugs rjes bzhes su gsol/_/oM nI lAM ba ra d+ha ra badzra pA Ni puSh+pe pU dza me g+ha sa mu dra s+pha ra Na sa ma ye hUM swA hA/_lhan cig skyes dang sbyar ba yi/_/lha rdzas bdug spos dam pa 'di/_/gtso 'khor bcas la dbul bar bgyi/_/rtog med thugs rjes bzhes su gsol/_/oM
[\[253a.7\]]badzra pA Ni nI lAM ba ra d+ha ra d+hU pe pU dza me g+ha sa mu dra s+pha ra Na sa ma ye hUM swA hA/_/mun pa'i phyogs ni 'joms byed cing /_/phyogs bcu gsal ba'i mar me 'di/_/kun mkhyen ye shes thob bya'i phyir/_/ye shes thugs mchog bzhes su gsol/_/oM badzra pA Ni nI lAM ba ra d+ha ra A lo ke pU dza me g+ha sa mu
[\[253b\]]
[\[253b.1\]]dra s+pha ra Na sa ma ye hUM swA hA/_lhan cig skyes dang sbyar ba'i dri/_/dri mchog dam pa 'di dag ni/_/rang rang thugs la dbul bar bgyi/_/kun bzang thugs rjes bzhes su gsol/_/oM badzra pA Ni nI lAM ba ra d+ha ra gan+d+he pU dza me g+ha sa mu dra s+pha ra Na sa ma ye hUM swA hA/_kha dog dri dang ldan pa'i mchog_/bza' ba'i
[\[253b.2\]]mchog dang yang dag ldan/_/thams cad sbyar ba'i bshos 'di dag_/rang rig ye shes brnyes la dbul/_/oM badzra pA Ni nI lAM ba ra d+ha ra pU lAM dza yan na pra Na pU dza me g+ha sa mu dra s+pha ra Na sa ma ye hUM swA hA/_bla med theg pa mchog gi don ston pa/_/shes rab mchog gi rjes 'gro rol mo'i
[\[253b.3\]]sgra/_/bdud kyi 'khor lo gzhom phyir dbul bar bgyi/_/thugs kyis 'gro la mnga' brnyes 'di bzhes shog_/oM badzra pA Ni nI lAM ba ra d+ha ra bud+d+ha k+She tra pra tsa li ti pU dza me g+ha sa mu dra s+pha ra Na sa ma ye hUM swA hA/_nor rgyas dang ni dung skyong dang /_/dga' bo dang ni 'jog po dang /_/pad+ma dang ni chu lha
[\[253b.4\]]dang /_/stobs kyi rgyu dang rigs ldan la/_/bdud rtsi 'o ma'i mchod pa 'bul/_/klu yi nad las thar gyur cig_/gnod sbyin nad las thar gyur cig_/bdud kyi nad las thar gyur cig_/rdzas sba'o/_/dpal phyag na rdo rje'i mchod pa'i rim pa rdzogs so//[ {D2158}]@##/_/rgya gar skad du/_
[\[253b.5\]]nA ga karma kro d+ha ma ra na nA ma/_bod skad du/_klu khro bos gsad pa'i phrin las zhes bya ba/_dpal phyag na rdo rje la phyag 'tshal lo/_/de bsnyen bzlas pa'i rtags byung na/_/'ga' zhig dbang du bsdu dgos pas/_/de dbang bya phyir man ngag rim/_/mgon la lus btud man ngag dran/_/_
[\[253b.6\]]dur khrod la sogs gnas dag tu/_/sngon du bsnyen pa rdzogs pa yi/_/nag po'i phyogs kyi zla ba la/_/bdun dang dgu dang lnga dus la/_/dkyil 'khor gru gsum khru gang tshad/_/mgo ni lho ru bstan par bya/_/sbrul dang sbal pa'i sha dang ni/_/ske tshe ju tshe khre dang til/_/thal ba sa dang lan tshwa
[\[253b.7\]]dang /_/bu ram 'bras phye rnams las ni/_/sor brgyad tshad kyi smad 'khyil ba/_/dgu dang bdun dang lnga dang gsum/_/klu yi rgyal po'i gzugs byas te/_/mthing nag hUM phaT snying gar gzhug_/gru gsum nang du mgo bo lhor/_/bstan te gan rkyal lta bur gzhag_/de ltar rdzas rnams
[\[254a\]]
[\[254a.1\]]bsags nas ni/_/lha yi rnal 'byor bdag ldan pas/_/lcags kyu lnga dang sa bon lnga/_/'dod pa'i lha la dbul ba ste/_/sbrul dang sbal pa'i sha khrag sogs/_/bsgrub bya de nyid la ni sbyin/_/rta sha la sogs sna tshogs sha_/nang gi bka' srung rnams la sbyin/_/_
[\[254a.2\]]'bras chan la sogs gtor ma ni/_/phyi yi bstan srung rnams la sbyin/_/bdag nyid lha yi rnal 'byor bya/_/sa bon las ni sna tshogs pa'i/_/khro bo mtshon cha 'dzin pa yis/_/bsgrub bya'i cho ga dang bral nas/_/drangs te sa bon la ni bstim/_/snga ma'i sa bon nyid gyur pas/_/'gugs
[\[254a.3\]]par byed pa'i sa bon byung /_/dzaHhUM baM hoHnI lAM ba ra badzra pA Ni aM ku sha dzaHA kaR+Sha ya che ge mo hUM dzaHhUM phaT/_gsang sngags 'di ni brjod pa las/_/lcags kyu thogs pa'i lha mo ni/_/dpag tu med pa bkug par bsam/_/dzaHhUM baM hoHbe+e waM ba ra badzra pA Ni che ge mo pra be+e sha ya phaT/_
[\[254a.4\]]gzugs brnyan kha phye bstims la gzhag_/sna tshogs nad kyis gzir ba dang /_/lus 'dar sems ni gdung bar bsam/_/sta re la sogs mtshon gyis gzir/_/rlung nag gis g.yengs grang bas khyab/_/gcan gzan sogs kyis lus zos bsam/_/dam tshig bsrung phyir gtor
[\[254a.5\]]ma sbyin/_/de nas phur bu mtshon cha thogs/_/gsad thabs gsum gyis gsad par bya/_/gnas bdun du ni phur bus gdab/_/hUM nga ni phyag na rdo rje ste/_/dus gsum sangs rgyas thams cad kyis/_/gdug pa 'dul phyir dbang bskur bas/_/stobs chen phyin las drag po yis/_/skad
[\[254a.6\]]cig tsam yang mi gnas phyir/_/lus kyi gnad du gzir bar gyis/_/oM nI lAM ba ra badzra pA Ni che ge mo kI li kI la ya hUM hUM phaT phaT/_gsang ba'i bdag por bka' srung phyir/_/gsang ba'i dam tshig bstan par bya/_/oM nI lAM bar badzra pA Ni sa ma ye hUM phaT/_phyag na rdo rje'i dam
[\[254a.7\]]tshig ste/_/phur pa'i lha dang che ge mo/_/dam tshig gnyan gyis 'da' bar/_/ci bsgo thams cad mnyan par gyis/_/hUM nga ro stobs chen drag po'i sgra/_/gdug pa gang zhig 'da' mi byed/_/nga yi mthu stobs drag po'i sgra/_/mgo bo tshal pa brgya ru 'gems/_/nyon cig ltos 'gro
[\[254b\]]
[\[254b.1\]]thams cad kun/_/mthu stobs drag po'i bka' ma 'da'/_/oM nI lAM ba ra badzra pA Ni che ge mo ha ra ha ra/_pra ha ra pra ha ra/_ts+tshin+da ts+tshin+da/_b+hin+d+ha b+hin+d+ha hUM phaT/_hUM rdo rje chen po rab 'bar tho/_/bka' las 'da' byed che ge mo/_/rdo rje chen pos snying bsregs nas/_/lus sems phra rab rdul du rlog_/_
[\[254b.2\]]rdo rje tho ba'i gtun khung du/_/rdo rje tho bas gtams byas nas/_/lha yang thal bar rlag byed 'gyur/_/lha yi che ge mo des gsod/_/oM nI lAM ba ra badzra pA Ni che ge mo ha na ha na/_ha sa ha sa d+ha ra d+ha ra/_mA ra ya mA ra ya/_nA sha ya nA sha ya/_hUM phaT/_tar+ya thA hUM phaT/_rim pas gtor ma 'di sbyin no/_/_
[\[254b.3\]]bdag med dngos pos btab cing dbul/_/nges par sod nas mnan pa bya/_/dkon mchog gsum la sdang ba'i dgra/_/man ngag rim pas gsad par bya/_/thos pa mang zhing shes rab can/_/bla ma la gus ser sna med/_/yin gyi gzhan du sbyin mi bya/_/bag med pas ni gal te byin/_/_
[\[254b.4\]]'bras bu mi 'dod sna tshogs ni/_/tshe 'di nyid la myong bar 'gyur/_/sdang dang gdug pas zin pa'i thabs/_/zab mo'i man ngag cung zad smras/_/de yi bsod nams ci bsags pa/_/sdang dang gdug pa 'dul bar shog/_/slob dpon dzA ba ri ba'i zhal snga nas mdzad pa'i khro bos gsad
[\[254b.5\]]pa'i phrin las paN+Di ta de ba pUr+Na ma ti dang /_lo tsA ba chos kyi bzang pos bcos pa'o//[ {D2159}]@##/_/rgya gar skad du/_nA ga ku la tsa ri staM b+ha bi d+hi nA ma/_bod skad du/_klu rigs bzhi mnan pa'i cho ga zhes bya ba/_dpal phyag na rdo rje la phyag 'tshal lo/_/gang zhig dbang
[\[254b.6\]]du 'dus gyur pas/_/bskal pa bye ba'i mtha' ru yang /_/ldang bar mi nus bya ba'i phyir/_/rdo rje can la gus btud nas/_/sgrub pa po la phan gdags phyir/_/de yi mnan pa'i cho ga bstan/_/gser las byas pa'i mchod rten nam/_/yang na rin chen lnga las byas/_/khru gang tshad kyi
[\[254b.7\]]mchod rten brtsig_/bum pa khog stong byas pa'i nang /_/ku la tsa ri'i gzugs byas te/_/khong stong phyogs bzhir dgod par bya/_/de 'og phyogs bzhi'i rmang du ni/_/ku la tsa ri'i bran rnams gzhug_/de nas lha yi rnal 'byor gyis/_/phreng ba'i sngags kyis bzlas pa las/_/sngags kyi 'od zer
[\[255a\]]
[\[255a.1\]]lcags kyu yis/_/bsgrub bya bkug ste gnyis med bstim/_/yang na rang lha'i sa bon las/_/khro bo sna tshogs spros pa yis/_/bsgrub bya bkug ste snga ma bzhin/_/mngon sum lta bur khugs par bsam/_/ku la tsa ri'i spyi steng du/_/rdo rje rgya gram me ri 'bar/_/de yi lte ba'i
[\[255a.2\]]dkyil du ni/_/mi 'khrugs rgyal po g.yon brkyang bzhugs/_/bskal pa'i mtha' ru mnan par bsam/_/de nas bdud rtsi lngar bcas pa/_/rang gi 'dod pa'i lha la dbul/_/dam la gnas par bya ba'i phyir/_/sbrul dang sbal pa'i sha dang tshil/_/glang dmar ba dmar la sogs pa'i/_/khrag
[\[255a.3\]]la sogs pa rnams kyis ni/_/bsgrub bya la ni gtor ma sbyin/_/dbyar gyi khyim gsum tha ma yi/_/drug gnyis bzhi yi nyin phyed na/_/sgrub khang them rtsa'i 'og tu ni/_/shin tu dam par sba bar bya/_/phyag na rdo rje khro bo che/_/rab tu khros pa'i mthu stobs kyis/_/ri rab klad la bskor nas ni/_/_
[\[255a.4\]]de 'og ku la tsa ri ni/_/rigs de rnams ni mnan byas kyis/_/thar ba yi ni dus med par/_/dam tshig gnyan gyis ma 'da' cig_/nyes pa 'di las ma ldog cig_/lus 'di rul cing myags gyur nas/_/snying ni 'gems shing zags par byed/_/tshe yi 'du byed byas nas
[\[255a.5\]]ni/_/mnar med par ni 'gro ba yin/_/byang chub sems bskyed byams pa'i sems/_/skyes pa'i tshe na gtang bar bya/_/phreng ba'i sngags ni brgya rtsa brgyad/_/shin tu khros pas bzlas par bya/_/mthu stobs drag po'i nga ro yis/_/stang stabs kyis kyang mnan par bya/_/ngang tshul
[\[255a.6\]]bzang zhing shes rab can/_/bla ma la gus gtong phod pa/_/gal te rmongs pas gzhan du sbyin/_/tsha ba chen por yun ring gnas/_/oM nI lAM ba ra badzra pA Ni sa ma ya nA ga ku la tsa ri i mAM ba liM khA hi khA hi swA hA/_gtor ma sbyin pa'i sngags so/_/klu rigs bzhi'i mnan pa nam gru'i rigs
[\[255a.7\]]las byung ba'i slob dpon dzA ba ri pas mdzad pa rdzogs so//[ {D2160}]@##/_/rgya gar skad du/_nI lAM ba ra d+ha ra badzra pA Ni ho ma bi d+hi nA ma/_bod skad du/_phyag na rdo rje gos sngon po can gyi sbyin sreg gi cho ga zhes bya ba/_dpal phyag na rdo rje la phyag 'tshal lo/_/gang zhig med par
[\[255b\]]
[\[255b.1\]]de mi 'byung /_/des na de la 'jug pa dran/_/gang zhig 'dir rgyar khru gang ba/_/kun nas zlum po'i thab khung nang du rdo rje sor brgyad pa bkod de/_sa dkar pos byugs la tsan+dan dkar po la sogs pa'i dris kyang gtor ro/_/der rgya shug gam dgon pa'i ba lang gi lci ba btsar te/_nas dang /_gro
[\[255b.2\]]dang /_'bras dang /_sran ma dang /_bdud rtsi lnga dang /_me tog dkar po dang ldan pa'i mchod yon no/_/spos dang /_mar me dang /_dri chab dang /_lha bshos te mchod pa'i rdzas te g.yon du'o/_/til dang /_yam shing dang /_mar dang /_yungs kar dang /_zho dang /_'o ma dang /_zas dkar
[\[255b.3\]]gsum dang /_mngar gsum dang /_ku sha dang /_dUr ba dang /_nas dang /_'bras dang /_gro dang /_so ba dang /_sran ma dang /_bil ba dang /_surga dang /_dzA ti pha la rnams ni g.yas su gzhag par bya'o/_/rang lha'i rnal 'byor byas la mchod rdzas dang sreg rdzas rnams byin gyis brlabs te/_
[\[255b.4\]]bgegs bskrad nas bram ze'am/_tha mal ba'am/_rgyun zhags sam/_'o ma can gyi me blangs te/_oM badzra pA Ni dz+wA la dz+wA la hUM hUM phaT phaT ces bya bas me sbar bar bya'o/_/de nas hUM las thab khung bskyed pa ni/_raM las me'i dkyil 'khor gru gsum la yi ge oM AHhUM las 'khor
[\[255b.5\]]lo dang pad+ma dang rdo rjer gyur pa las zhi ba'i rang bzhin gyi me lha mchod phyir thogs pa dkar po dang ldan pa ba spu'i bu ga thams cad nas bdud rtsi dkar po'i rgyun 'byung ba zhal gcig phyag bzhi pa/_g.yas na rdo rje dang spyi blugs 'dzin pa/_g.yon dril bu dang bgrang phreng 'dzin pa can chu'i dkyil
[\[255b.6\]]'khor la gnas par bsgom mo/_/ye shes sems dpa' phyag rgya bzhis dgug pa la sogs pa byas te/_byin gyis brlab pa dang /_dbang bskur ba dang /_khrus byas nas mchod pa rnams kyis yang dag par mchod do/_/mar la sogs pa'i sreg rdzas rnams rig sngags 'dis dbul te/_oM ma
[\[255b.7\]]hA b+hU ta dz+wa lA ya sar+b+ba b+hasmi ku ru sar+b+ba big+h+nAM hUM phaT/_che ge mo shAn+tiM ku ru swA hA/_zhes pas zhi bar bsam mo/_/de'i rjes la me 'bar ba'i rgyur gyur pa'am de'i snying gar dpal phyag na rdo rje sgrub thabs las ji skad gsungs pa bzhin du bskyed la ye shes sems dpa' spyan drangs te/_gnyis
[\[256a\]]
[\[256a.1\]]su med par byas la/_rang gi lha la mchod rdzas dang sreg rdzas rnams la phreng ba'i sngags la che ge mo shIn+tiM ku ru btags la dbul zhing zhi bar bsam mo/_/de nas dgang blugs phul te/_sngags 'dis gshegs su gsol lo/_/oM kr-i to ba sar+b+ba satwAr+tha/_sid+d+hi ma dat+tA ya
[\[256a.2\]]thA nu ga gats+tsha twAM bud+d+ha bi Sha yaM/_bu na ra ga ma na yats+tsha zhes pa'o/_/de nas yang thab bsangs la rdzas lhag ma rnams kyis me lha la phul te/_oM khyod kyis sems can don kun mdzad/_/rjes su mthun pa'i dngos grub stsol/_/sangs rgyas yul du gshegs nas kyang /_/slar yang
[\[256a.3\]]'byon par mdzad du gsol/_/zhes me lha gshegs su gsol/_de nas dam tshig rang la bsdus nas 'bras chan la sogs pa'i gtor ma phyogs skyong la sogs pa la sbyin no/_/nyung bar 'dod na bla ma'i zhal nas ji skad gsungs pa bzhin 'di la 'jug par bya'o/_/dpal phyag na rdo rje'i sbyin
[\[256a.4\]]sreg gi cho ga nam gru'i rigs las byung ba dngos grub brnyes pa'i slob dpon dzA ba ri pas mdzad pa rdzogs so//_//bal po'i paN+Di ta de ba pur+Na ma ti dang /_lo tsA ba chos kyi bzang pos bsgyur zhing zhus so//[ {D2161}]@##/_/rgya gar skad du/_nI lAM ba ra d+ha ra badzra pA Ni ho ma
[\[256a.5\]]bi d+hi nA ma/_bod skad du/_phyag na rdo rje gos sngon po can gyi sbyin sreg gi cho ga zhes bya ba/_dpal phyag na rdo rje la phyag 'tshal lo/_/gang zhig med par de mi 'byung /_/des na de la 'jug pa brtsam/_/de la 'dir thab khung gru gsum pa mgo lhor bstan pa'i nang du/_khro bo'i rdo rje sor
[\[256a.6\]]brgyad pa bkod de/_thal ba dang sol bas nag por byugs la dri chu dang bong bu dang rnga mo'i rtug pas byug par bya'o/_/der mgal dum mam/_tsher ma can nam/_skam po'i shing bcer te/_khrag dang /_ba'i gcin dang /_bdud rtsi dang /_me tog nag po ni mchod yon no/_/dri mi zhim pa dang /_ro
[\[256a.7\]]kha ba dang /_sngon po'i me tog go/_/bdud rtsi lnga sbyar ba'i spos so/_/mar chen po'i mar me/_dri chu dang til nag po sbyar ba ni dri chab/_dri chen dang mi sha bsres pa'i lha bshos te/_de rnams g.yas su gzhag par bya'o/_/dug dang /_khrag dang /_ske tshe dang /_lan tshwa dang /_nim pa dang /_
[\[256b\]]
[\[256b.1\]]da du ra dang /_bdud rtsi lnga dang bsres pa'i yungs mar rnams ni dgang gzar du blugs te khrag tu byas la dbul lo/_/shing tsher ma can gyi yam shing dang /_mar nag dang /_khrag dang /_dri chen dang /_dri chu dang /_mi rus dang /_skra dang /_sor mo dang /_dug dang /_ske tshe dang /_
[\[256b.2\]]lan tshwa de rnams dang /_rkang rjes dang /_khyim bya'i sgo nga dang /_bya rog gi sha rnams dang /_bong bu dang /_rnga mo'i rtug pa rnams ni sreg rdzas te/_sha dang rus par bsam mo/_/de rnams ni g.yon du'o/_/rang lha'i rnal 'byor byas la rdzas byin gyis brlabs nas bgegs
[\[256b.3\]]bskrad do/_/rdol pa'am/_sme sha can nam rdo las byung ba'am/_ri'i me blangs te/_bsang zhing /_oM badzra pA Ni ma hA kro d+ha dz+wA la dz+wA la hUM hUM hUM phaT phaT phaT swA hA/_zhes pas me sbar ro/_/me 'bar ba'i nang du raM las thab khung bskyed la de'i nang du hUM las nyi ma'i steng du oM AHhUM
[\[256b.4\]]las 'khor lo dang /_pad+ma dang /_rdo rjer gyur te/_de nas khro bo'i me lha shin tu khros pa/_skra kham pa gyen du brdzes pa/_'od zer dpag tu med pa 'phro ba/_zhal gcig phyag bzhi pa/_g.yas na rdo rje dang skyabs sbyin/_g.yon na dril bu dang dbyug pa/_raM las me dang rlung gi
[\[256b.5\]]dkyil 'khor la bsams te/_ye shes sems dpa' dgug pa dang /_gzhug pa dang /_bcing ba dang /_dbang du byas nas der byin rlabs dang /_dbang bskur te/_khrus gsol nas zhal gdangs pa'i nang du mchod rdzas dang sreg rdzas rnams 'dis dbul te/_oM badzra pA
[\[256b.6\]]Ni ma hU b+hU ta dz+wA la ya sarba b+hasmiM ku ru sarba duSh+TAM ma ma che ge mo mA ra ya hUM phaT ces pas gsad par bya'o/_/de nas me 'bar bas rgyur gyur pa'am/_yang na de'i snying gar dpal phyag na rdo rje gos sngon po can sgrub thabs las ji skad gsungs pa bzhin nyi ma'i dkyil 'khor la gnas
[\[256b.7\]]par bskyed nas ye shes sems dpa' snga ma bzhin bstims la/_de bzhin du byin gyis brlabs pa dang dbang bskur bar bya'o/_/de nas phreng ba'i sngags la mA ra ya dang bcas pas mchod rdzas snga ma bzhin du dbul lo/_/yang dgang blugs phul te/_ye shes sems dpa'
[\[257a\]]
[\[257a.1\]]gshegs su gsol lo/_/de nas thab bsangs te/_rdzas lhag ma rnams me lha la phul nas/_oM bdag dang gzhan gyi don rnams ni/_/bsgrubs te sbyin sreg bzhes nas kyang /_/slar yang 'byon par mdzad nas kyang /_/bdag la sngags kyi dngos grub stsol/_/zhes
[\[257a.2\]]me lha gshegs su gsol lo/_/de'i rjes su dam tshig pa rang la bsdus te/_gtor ma sbyin par bya'o/_/nyung bar 'dod na bla ma'i zhal nas ji skad gsungs pa bzhin du 'di la 'jug par bya'o/_/phyag na rdo rje'i sbyin sreg gi cho ga mdor bsdus pa zhes bya ba nam gru'i rigs las byung ba
[\[257a.3\]]dngos grub brnyes pa'i slob dpon dzA ba ri pas mdzad pa rdzogs so//_//bal po'i paN+Di ta de ba pUr+Na ma ti dang /_lo tsA ba dge slong chos kyi bzang pos bsgyur ba'o//[ {D2162}]@##/_/rgya gar skad du/_ma hA yak+Sha se nA pa ta ye nI lAM ba ra d+ha ra badzra pA Ni maN+Da la bi d+hi nA
[\[257a.4\]]ma/_bod skad du/_gnod sbyin gyi sde dpon chen po lag na rdo rje gos sngon po can gyi dkyil 'khor gyi cho ga zhes bya ba dpal phyag na rdo rje la phyag 'tshal lo/_/'gro ba rnams ni ma rig mun pas bsgribs shing rkyen gyi ri bos non pa rnams/_/gsal ba'i ye shes nub cing 'khor ba'i 'dam du
[\[257a.5\]]bying /_/de 'dra'i 'gro ba mang po yid kyis mngon sum mthong /_/'gro ba de dag sa bon gnas dang rtsol rkyen gyis/_/sdug bsngal mang po spyod cing gdug pas zin gyur pa/_/de las thar pa'i thabs dag gzhan gyis mi nus te/_/srid 'joms sdug bsngal thal mdzad dbugs tsha
[\[257a.6\]]mi shigs 'dzin/_/gdug pa'i nad rnams ma lus thar mdzad snying rjes khros/_/'jigs byed khro rgyal rngam pa'i gtso la dngos po kun gyis 'dud/_/de la rtag tu mos shing dang bas mngon sum snang bar mdzad/_/ji srid mnyes byas lhag pa'i lha yis gnang ba byin/_/rang nyams myong
[\[257a.7\]]la gdug pa 'dul la dbang bskur gces/_/de dbang bskur phyir 'khor lo chen po'i cho ga dran/_/de nas rdo rje slob dpon mdun/_/slob ma snod dang ldan pa yis/_/maN+Dal zlum po khru gang tshad/_/byi dor legs byas me tog dgram/_/mkha' 'gro ma yi gtor ma bsham/_/snod ldan
[\[257b\]]
[\[257b.1\]]spyod lam legs byas te/_/slob dpon khyod ni dgongs su gsol/_/bdag ming 'di zhes bgyi ba ni/_/dus 'di nyid nas bzung nas ni/_/snying po byang chub thob kyi bar/_/bla ma dam par gsol 'debs kyis/_/bdag gi bla ma mdzad du gsol/_/sems can ma brgal bsgral ba dang /_/_
[\[257b.2\]]ma grol ba rnams dgrol ba dang /_/dbugs ma phyung ba dbugs phyung dang /_/mya ngan mi 'da' bzla ba dang /_/rdzogs pa'i sangs rgyas bsgrub pa dang /_/bla mar zhu bar khyod spro'am/_/slob dpon gnang ba byin nas ni/_/slob mas ci 'byor bas mchod nas/_/dgos pa thams cad dri bar bya/_/lung
[\[257b.3\]]rnams phog la bsnyen pa bya/_/thim nas sdig pa sbyang ba'i phyir/_/zhi ba'i sbyin sreg bdun byas te/_/bar chad bsal phyir gtor ma gtang /_/tshogs bsags phyir ni mchod pa bsham/_/mkha' 'gro ma la gtor ma gtang /_/de nas gong ma'i maN+Dal de/_/byi dor legs byas me tog dgram/_/_
[\[257b.4\]]spyod lam legs byas mchod pa dbul/_/phyogs bcu'i sangs rgyas thams cad dang /_/dkyil 'khor gsang ba'i lha tshogs dang /_/byang chub sems dpa' thams cad la/_/sgo gsum dang bas phyag 'tshal lo/_/sangs rgyas chos dang dge 'dun la/_/mchod pa bla na med pas
[\[257b.5\]]mchod/_/'khor ba thog ma med pa nas/_/mtshams med lnga dang nye ba lnga/_/mi dge bcu dang lci ba brgyad/_/kha na ma tho la sogs pa/_/'phags pa'i tshogs la so sor bshags/_/rkang gnyis gtso bo sangs rgyas dang /_/'dod chags bral ba'i chos rnams dang /_/tshogs
[\[257b.6\]]kyi gzhir gyur dge 'dun la/_/dang ba'i sems kyis skyabs su mchi/_/phyogs bcu mtha' yas zhing rnams na/_/mngon par rdzogs pa'i sangs rgyas rnams/_/ring po ma lon thams cad la/_/chos kyi 'khor lo bskor bar bskur/_/ji srid 'khor ba ma stongs par/_/mya
[\[257b.7\]]ngan mi 'da' gsol ba gdab/_/'jig rten dge bcu ji snyed pa/_/nyan thos rang rgyal dge sogs bcas/_/sangs rgyas sras bcas 'gro don mdzad/_/de dag la ni yi rang ngo /_/dge bcu ji snyed spyod pa dang /_/bsdu ba'i dngos po bzhi dang ni/_/pha rol phyin pa bcu la sogs/_/_
[\[258a\]]
[\[258a.1\]]byang chub chen por bsngo bar bgyi/_/bdag gi lus 'di ji srid du/_/len pa rdo rje slob dpon dang /_/'khor lo chen po'i lha tshogs dang /_/sangs rgyas sras dang bcas pa la/_/ngag yid dang bas dbul bar bgyi/_/byang chub mchog gi rang bzhin can/_/_
[\[258a.2\]]sems can kun la khyab par gnas/_/ma rtogs 'khor bar 'khyams pa rnams/_/de dag don du sems bskyed do/_/dus gsum sangs rgyas sras bcas pa'i/_/bslab dang slob par gyur ba yis/_/sems can don byed tshul khrims dang /_/sdom pa'i tshul khrims
[\[258a.3\]]ldan pa dang /_/dge ba'i chos sdud tshul khrims dag_/yang dag blangs te gnas bgyid do/_/dus 'di nyid nas bzung nas ni/_/'khor ba'i nyes pas ma gos par/_/mchod pa kun dang ldan par ni/_/dus kun du ni lags par nos/_/sdig sgrib sbyang phyir slob ma ni/_/mang
[\[258a.4\]]por slob ma zlos su gzhug_/oM a mr-i te hUM/_de nas rdo rje slob dpon gyis/_/ting nge 'dzin ni gsum bsgoms te/_/mchod pa dang ni gtor ma bsham/_/sa yi bdag po rgyas par mchod/_/snang dang mi snang sa bdag la/_/sa blang ba yi gsol ba gdab/_/byin nam
[\[258a.5\]]ma byin rtags kyis brtag_/las dang sngags dang sbyin sreg dang /_/mtshan ma med pas sbyar ba'o/_/blo dang lha yis sa gzung ngo /_/lto 'phye brtags la sa brko ste/_/stegs bu byi dor legs byas la/_/rnal 'byor lus kyi khru gang tshad/_/'phang du khru gang tshad dang sbyar/_/_
[\[258a.6\]]gser ram dngul lam 'jim pa las/_/byas pa'i bum pa bcu'am drug_/btsal te legs par bkrus pa dang /_/dri zhim bsgo zhing dkar por bya'o/_/de nas bum pa'i nang du ni/_/kaN+Da ka ri br-i ha ti/_/shan tA ka ni daN+Do tA la dang /_/tig ta'i me tog sman lngar blugs/_/_
[\[258a.7\]]'bras dang so ba sran ta ka_/nas dang gro dang til dang ni/_/'bru sna bum pa'i nang du blugs/_/gser dang dngul dang bye ru dang /_/mu tig man shel rin chen lnga/_/bum pa'i nang du blugs par bya/_/bu ram sbrang rtsi lan tshwa dang /_/mar dkar til gyi mar dang lnga/_/bum pa'i
[\[258b\]]
[\[258b.1\]]nang du blugs par bya'o/_/'o ma chu yis sbyangs pa yang /_/bum pa'i nang du blugs la gzhag_/de dag thams cad blugs pa la/_/gzungs kyi phreng ba bzlas par bya'o/_/kha tshar ma nyams ras yug gis/_/bum pa'i mgul ba bcings te gzhag_/de nas stegs bu
[\[258b.2\]]gru bzhi'i steng /_/maN+Dal zlum po lnga byas te/_/dbus kyi maN+Dal mthing ga la/_/shar dang lho dang nub dang byang /_/dkar dang ser dang dmar dang ljang /_/kha dog tshon gyis bsgyur la gzhag_/gtso bo'i bum pa dbus su gzhag_/'khor gyi bum pa phyogs mtshams dang /_/las
[\[258b.3\]]kyi bum pa byang shar mtshams/_/bum pa mi dmigs stong pa las/_/thig le dkar po baM du gyur/_/de gyur bdud rtsis bkang ba yi/_/rin po che yi bum par bsam/_/de yi steng du suM las ni/_/rin chen sna bzhi'i ri rab bsam/_/steng du sprin sgra bsnol ma las/_/sna
[\[258b.4\]]tshogs rdo rje bsam par bya/_/de yi lte bar paM las ni/_/pad+ma 'dab brgyad ge sar bcas/_/pad+ma'i lte ba'i b+h+rUM las ni/_/gzhal yas khang ni mdzes par bsam/_/de yi nang du paM las ni/_/chu skyes pad+ma ge sar bcas/_/dam tshig 'khor lo bskyed par bya/_/de nas ye
[\[258b.5\]]shes 'khor lo ni/_/ting nge 'dzin gyis spyan drangs nas/_/phyag rgya bzhi yis gnyis med bstim/_/sku gsung thugs kyis byin gyis brlab/_/spyan la sogs pas dbang bskur ro/_/mchod yon sngon du 'gro ba yis/_/mchod pa lnga ni phul la gzhag_/phreng ba'i sngags
[\[258b.6\]]ni rtsa gcig bzlas/_/de nas bum pa'i snying po ni/_/'bum tsho gcig ni bsnyen pa dbul/_/dus dang grangs dang mtshan ma yis/_/thun mtshams sbyor ba re re la/_/gtso bo'i bsnyen pa brgya ru dbul/_/'khor la lnga bcu rim gyis dbul/_/tshon sna lnga yi
[\[258b.7\]]skud pa yis/_/gtso bo'i bum pa'i mgul nas bcing /_/gzungs thag slob dpon lag tu gzung /_/bum pa chos nyid ngang du bsam/_/sngags ni ye shes chu rgyun no/_/mchod pa gtor ma ci rigs bsham/_/mchod dang skyabs 'gro sems bskyed nas/_/yang
[\[259a\]]
[\[259a.1\]]dang yang du brtan por bya/_/dkyil 'khor gtso bo bskyed pa ni/_/sbyor ba dang po'i ting nge 'dzin/_/stong pa nyid ni bsgom pa'o/_/dkyil 'khor rgyal mchog ting nge 'dzin/_/lha bskyed gsal bar bsgom pa'o/_/las rgyal mchog gi ting
[\[259a.2\]]nge 'dzin/_/ye shes lha la mchod pa nas/_/dbang bskur yan chad bsgom pa'o/_/skad cig ma yi ting 'dzin gyis/_/mig tu ma dang Ta las ni/_/nyi ma zla ba bsam par bya'o/_/lha yi dkyil 'khor mkha' la gdeg_/sngags ni bzlas shing gsal bar
[\[259a.3\]]bsgoms/_/skad cig ma yi ting 'dzin gyis/_/phyag na rdo rje phyag gnyis pa/_/mun nag chen po'i ser sprin 'dra/_/mdog ltar 'dug pa nga ro can/_/zhe sdang me ltar 'bar ba bsgom/_/rdo rje'i lta stangs bgegs bskrad do/_/hUM lus ngag sems la gnas pa'i
[\[259a.4\]]bgegs/_/bgegs kyi tshogs kun nga la nyon/_/nga ni dpal ldan rdo rje'i stobs/_/bka' yi 'khor lo rab sbyor bas/_/nga yi bka' las su 'da' ba/_/sku gsung las byung dgas par bya/_/gal te dam tshig las 'das na/_/zhig 'gyur 'di la the tshom med/_/_
[\[259a.5\]]gdon gyi rigs su gtogs pa rnams/_/mi dang mi min 'byung po'i tshogs/_/'di ru ma gnas gzhan du dengs/_/suM b+ha ni yi sngags bzlas shing /_/byang shar mtshams nas bskor bar bya/_/gom stabs brgyad pa'i gar byas te/_/lag pa bskyod dang rkang pa bskyod/_/_
[\[259a.6\]]smin ma bskyod dang rab 'degs dang /_/cung zad ngo tsha'i zur mig dang /_/brla rgyas stan la 'dug pa dang /_/kha yi pad+ma 'dzum dang bcas/_/cung zad dmar ba'i mche ba 'chang /_/kun+da ltar dkar phreng ba dang /_/skad cig ma yi ting 'dzin gyis/_/ra ba dra bar gyur
[\[259a.7\]]pa'o/_/skyob pa sangs rgyas thams cad kyi/_/spyod pa'i tshul dang khyad par las/_/sa dang pha rol phyin pa la/_/lha mo khyod ni dbang du gyur/_/skyob pa shAkya seng ge yis/_/ji ltar bdud sde bcom pa ltar/_/de bzhin du ni bdud kyi sde/_/pham par bya ste dkyil
[\[259b\]]
[\[259b.1\]]'khor bri/_/lha mo sa la thim par bsam/_/bdag nyid phyag na rdo rje yi/_/nga rgyal can dang cha lugs bcas/_/dpral bar dri yis thig le bya/_/mchod rdzas bkram la byin gyis brlab/_/spro ba bskyed pa'i tshigs bcad brjod/_/lha yi nga rgyal byas pa yis/_/_
[\[259b.2\]]lus pos phyogs bcu skor gyis bskor/_/spos dang dril bu lag tu thogs/_/ma lus phyogs na bzhugs pa yi/_/dpa' bo rnal 'byor dgongs su gsol/_/bdag ni ming 'di zhes bgyi bas/_/rdo rje can gyi dkyil 'khor 'dri/_/ding 'dir thams cad
[\[259b.3\]]kun gshegs shig_/dngos grub 'dir ni stsal du gsol/_/stegs bu chen po'i dbus gnas te/_/yang na de na gnas par bsam/_/grub pa'i grogs mchog mkhas pa yis/_/lha mo bzhi yi ting 'dzin zhugs/_/tshul bzhin dang ni ldan pa yis/_/phyogs
[\[259b.4\]]bzhi nas ni gsol ba gdab/_/de bzhin gshegs pa kun zhi ba/_/de bzhin gshegs pa kun gyi gnas/_/chos kun bdag med pa yi dngos/_/dkyil 'khor dam pa bshad du gsol/_/mtshan rnams thams cad yang dag rdzogs/_/mtshan min thams cad rnam par spangs/_/kun du bzang po sku
[\[259b.5\]]yi mchog_/dkyil 'khor dam pa bshad du gsol/_/zhi ba'i mchog ni chos las byung /_/ye shes spyod pa rnam sbyong ba/_/kun du bzang po gsung gi mchog_/dkyil 'khor dam pa bshad du gsol/_/sems dpa' kun gyi sems chen po/_/rang bzhin
[\[259b.6\]]dag cing dri ma med/_/kun bzang thugs kyi 'khor los sgyur/_/dkyil 'khor dam pa bshad du gsol/_/de yis dri yi thig le ni/_/stegs bu'i steng du dgug bya ste/_/dbus su maN+Dal gru bzhi pa/_/phyogs mtshams rnams su zlum por bya'o/_/de yi steng
[\[259b.7\]]du skad cig mas/_/mkha' la bteg pa'i 'khor lo rnams/_/phab la gdan du dbul bar bya'o/_/ye shes 'khor lo spyan drangs la/_/phyag rgya bzhi yis gnyis med bstim/_/gru gsum sngags kyis byin gyis brlab/_/spyan la sogs pas dbang bskur ro/_/mchod
[\[260a\]]
[\[260a.1\]]pa rnams kyis legs par mchod/_/bsnyen pa rdzogs pa'i bum pa la/_/byin gyis brlab la sogs pa nas/_/mchod pa yan chad rdzogs par bya'o/_/dri yi thig le re re la/_/rang rang bum pa dgod par bya/_/mchod pa'i rdzas rnams thams cad
[\[260a.2\]]la/_/bsang gtor byas la dngos grub kyi/_/rdzas su gsol ba btab la gzhag_/sngar gyi stegs bu yol bas gcad/_/slob dpon yol ba'i nang 'dug la/_/slob ma khrus byas spyod lam mdzes/_/dga' chen khyod la bdag ston to/_/slob dpon khyod ni
[\[260a.3\]]dgongs su gsol/_/byang chub chen po'i tshul bstan pa'i/_/mgon po chen po bdag 'tshal lo/_/dam tshig de ni stsal du gsol/_/byang chub sems ni bdag la gsol/_/sangs rgyas chos dang dge 'dun te/_/skyabs gsum de ni bdag la gsol/_/thar pa chen po'i
[\[260a.4\]]grong mchog tu/_/mgon po bdag ni 'jug par 'tshal/_/bu tshur theg pa chen po yi/_/gsang sngags spyod lam chen po dag_/khyod la yang dag bstan par bya/_/khyod ni tshul chen snod yin te/_/dus gsum 'byung ba'i sangs rgyas rnams/_/sku
[\[260a.5\]]gsung thugs kyi rdo rje can/_/rdo rje gsang sngags 'di bsgoms pas/_/dpa' bo byang chub shing drung du/_/thams cad mkhyen pa'i mtshan ma brnyes/_/gsang sngags sbyor ba mnyam med de/_/shAkya seng ge skyob pa yis/_/bdud sde shin tu mi bzad pa/_/dpung chen
[\[260a.6\]]de dag de yis bcom/_/'jig rten rjes 'jug par rtogs nas/_/'khor lo bskor nas mya ngan 'das/_/de bas kun mkhyen thob bya'i phyir/_/bu yis blo gros 'di gyis shig_/de nas rdo rje slob dpon gyis/_/mdun du maN+Dal zlum po ni/_/legs byas me tog tshom bu
[\[260a.7\]]dgram/_/mchod pa rnams kyis legs par mchod/_/sngon du 'gro ba'i cho ga rnams/_/bya zhing sems ni gnas par bya'o/_/slob ma mi dmigs stong pa las/_/lha yi nga rgyal byas pa las/_/dpral ba snying ga mgrin pa ru/_/dri yi thig le gsum bya ste/_/slob
[\[260b\]]
[\[260b.1\]]dpon thugs ka'i sa bon las/_/sku gsung thugs kyi snying po spro/_/phyag mtshan gsum du gyur pa las/_/rdo rje slob ma'i mdun logs su/_/maN+Dal zlum po re re bya/_/me tog tshom bu dgram par bya/_/bsang gtor bya zhing mchod pa dbul/_/deng nas bzung nas bu khyod
[\[260b.2\]]kyis/_/'khor ba'i nyes pas ma phog pas/_/mchod pa kun dang ldan par ni/_/bu yis blo gros 'di gyis shig_/de nas rdo rje slob mas mdun/_/maN+Dal byas te me tog dgram/_/de nas rdo rje slob dpon gyis/_/so shing sor ni brgyad pa las/_/phreng ba'i sngags
[\[260b.3\]]ni lan gsum bzlas/_/slob ma la ni sbyin par bya/_/kha ni phyir bltas so shing bca'/_/maN+Dal phyogs su so shing dor/_/ltas kyi rim pa brtag pa dang /_/spro ba bskyed pa'i tshig brjod de/_/'jig rten du ni kun mkhyen rnams/_/u du m+WA ra'i me tog bzhin/_/brgya
[\[260b.4\]]lam na ni re 'ga' zhig_/'byung 'gyur yang ni mi 'byung ngo /_/gsang sngags spyod pa'i tshul 'byung ba/_/de bas kyang ni dkon pa ste/_/gang zhig mnyam med sems can don/_/mya ngan mi 'da' byed par nus/_/bskal pa bye ba du ma ru/_/chos kyi 'khor lo bskor ba dang /_/_
[\[260b.5\]]'gro don mnyam med byed par nus/_/gzhan yang theg pa chen po yi/_/lam mchog 'di ni dpal dang ldan/_/khyed rnam de ring de bas na/_/thams cad mkhyen pa'i 'bras bu thob/_/rdzogs pa'i sangs rgyas nyid du 'gyur/_/des na bu yis brtson par gyis/_/de nas rdo rje
[\[260b.6\]]slob dpon gyis/_/phreng ba'i sngags sam a mr-i tas/_/srung skud byas la btags la gzhag_/yang na rak+Sha rak+Sha yis/_/slob ma de nyid bsrung bar bya/_/grub na bsrung ba'i 'khor lo bya/_/ku sha'i gdan bting a mr-i ta'i/_/sngags bzlas byang shar mtshams su nyal/_/_
[\[260b.7\]]lha yi nga rgyal gsal ba las/_/skad cig ma yi ting 'dzin gyis/_ma dang a yi ting 'dzin bya/_/u tiSh+Tha yi sngags brjod cing /_/lha yi 'khor lo mkha' la gdeg_/'jam la phra ba'i thig skud la/_/dri bzangs rnams kyis spangs la gzhag_/sa bon las ni 'od 'phro
[\[261a\]]
[\[261a.1\]]bas/_/ye shes thig skud spyan drangs la/_/gnyis su med par bstims la gzhag_/de nas 'dod lha'i nga rgyal byas/_/thig sna 'dren pa'i slob ma ni/_/mdzes pa'i lha mor bsam par bya/_/dz+dza dz+dza dz+dza/_brjod cing thig skud bsgyur/_/des kyang gsum brjod blang
[\[261a.2\]]bar bya/_/de nas gnam thig ci rigs gdab/_/oM AHhUM swA hA/_sngags 'di brjod cing gdab par bya/_/dang por thig chen brgyad pa la/_/cha ni bcu drug phye ste gdab/_/de nas cha chung sum cu gnyis/_/phyogs rer cha chen bcu drug pa/_/cha chen brgyad ni nang du gtang /_/cha chen
[\[261a.3\]]brgyad ni phyi ru gtang /_/phyi dang nang gi cha brgyad la/_/cha phran sum cu rtsa gnyis gdab/_/tshangs pa'i thig nas bgrangs pa yis/_/cha phran bcu drug phyogs bzhir gdab/_/phyogs re dag nas brtsis pa yis/_/dbus kyi lte ba'i cha phran gnyis/_/pad+ma'i ze 'bru'i cha phran gcig_/_
[\[261a.4\]]'dab ma brgyad la cha phran gsum/_/mu khyud nyi ma'i ze'u 'bru la/_/cha phran re re mnyam par gdab/_/bcu drug pa la cha phran bzhi/_/mu khyud cha phran gnyis su gdab/_/gru chad la ni cha phran gcig_/de bas cha chen bzhir gnas te/_/sgo dang bcu gcig rdo rje la/_/cha chen gnyis
[\[261a.5\]]ni mnyam par gdab/_/cha chen gcig la rta babs te/_/cha phran bzhi ru gdab par bya/_/cha chen gcig la cha phran bzhi/_/cha phran phyed ni pad+ma'o/_/gnyis ni chos kyi 'khor lo la'o/_/cha phyed gdugs kyi yu ba ste/_/cha gcig mdzes pa'i gdugs su bya/_/rdo rje me ri ma gtogs
[\[261a.6\]]pa'o/_/tshon sna lnga ni stong par bsam/_/yi ge 'bru lnga byung bar bsam/_/oM hUM hrI khaM trAM/_thugs ka yi ni sa bon las/_/'od 'phros ye shes tshon rtsi dbab/_/thim pas tshon rtsi lnga ru bsam/_/slob ma lag pa bde ba yis/_/rngul tshon gzhal yas bri bar bya/_/dbus kyi
[\[261a.7\]]lte ba ser po la/_/ge sar 'od dang bcas pa'o/_/'khor lo rtsibs ni mthing ga'o/_/dbus su nyi ma'i dkyil 'khor la/_/gtso bo'i gdan steng phyag mtshan dgod/_/'khor lo'i lte bar de bkod nas/_/rtsibs su 'khor rnams dgod pa ni/_/thod pa gri gug nag po'o/_/mu
[\[261b\]]
[\[261b.1\]]khyud zlum po mthing ga la/_/rtse gsum 'bar bas bskor bar bya/_/mu khyud zlum po mthing ga la/_/thod pa'i phreng bas bskor bar bya/_/sgo bzhi gru chad phyogs dang bstun/_/dkar dang ser dang dmar dang ljang /_/kun gyi nang rol nag por bya/_/rgyan la sogs pa spyi dang mthun/_/_
[\[261b.2\]]rdo rje ma ri bcas pa bri/_/phyi rol dur khrod 'jigs pas bskor/_/de nas rdo rje slob dpon ni/_/tshogs gnyis yongs su rdzogs byas nas/_/phyi nang stong pa nyid du bsam/_/shU n+ya tA yis brtan par bya/_/de nas bdag nyid hU~M du bsam/_/gur dang ra ba me rir bcas/_/yaM dang
[\[261b.3\]]ba~M las rlung dang chu/_/la~M dang ra~M dang e las ni/_/'byung ba lnga'i ni gyur pa las/_/'khor lo rtsibs bzhi mu khyud bcas/_/sgo bzhi rgyan dang ldan par bsam/_/tshangs dang brgya byin dri za dang /_/chu lha ku be ra yi gdan/_/dbus su nyi ma zla ba'i steng /_/hU~M dang nyi ma zla ba bsam/_/_
[\[261b.4\]]de yi bar du sa bon las/_/gtso bo yab yum sku bskyed do/_/de nas rdo rje slob dpon ni/_/rang 'dod lha yi nga rgyal bya/_/zhal gcig phyag gnyis gsal ba dang /_/dpral bar khrag gi thig le bya/_/sngags 'di brjod cing dkyil 'khor bskor/_/lan gsum bskor la
[\[261b.5\]]shar du 'jug_/oM badzra d+ha rod sa ma ya swA hA/_sngags de brjod cing ting 'dzin gyis/_/gzhal yas khang ni sgo dbye'o/_/bla re rgyal mtshan ba dan gdugs/_/dar dpyangs dang ni yol bar bcas/_/lnga ldi dar dang ras kyis bklubs/_/grwa bzhir mda' bzhi me long bzhi/_/_
[\[261b.6\]]stegs bu'i zur la dgod par bya/_/zhal bsil la sogs mchod pa'i rdzas/_/ji ltar 'byor par dgram par bya/_/phyi nang mkha' 'gro'i gtor ma dang /_/tshogs kyi zhal zas phyogs bzhir dgram/_/skad cig ma yi ting 'dzin dang /_/bskyed tshul rgyas pa'i rim pa
[\[261b.7\]]yis/_/'dod yon lnga dang bdud rtsi lnga/_/skad cig ma yis ye shes su/_/gsal bar byin gyis brlabs la gzhag_/de nas rdo rje slob dpon gyis/_/las kyi phyag rgya byin brlabs la/_/mkha' gsang byin gyis brlabs byas nas/_/gnyis su med pa'i sbyor ba bya/_/thugs
[\[262a\]]
[\[262a.1\]]ka yi ni sa bon las/_/phyogs bcur 'od zer 'phros pa las/_/dus gsum sangs rgyas yab yum bcas/_/spyi bo'i gtsug tu spyan drangs la/_/tshangs pa'i bu ga'i nang nas gzhug_/gsang ba'i rdo rje'i lam nas dbyung /_/yum gyi pad+ma'i ge
[\[262a.2\]]sar la/_/sgrub pa'i thabs nas gsungs pa bzhin/_/yab yum sgo mar bcas pa bsam/_/oM s+pha ra Na hUM phaT/_sngags de brjod pas rang rang gi/_/gnas su gdan la bzhugs par bsgom/_/de nas sa bon 'od zer gyis/_/phyag rgya ye shes 'khor lo rnams/_/mdun
[\[262a.3\]]gyi mkha' la spyan drangs te/_/bsang gtor bya zhing mchod pa dbul/_/phyag rgya bzhi yis gnyis med bstim/_/mkha' la bteg la bstim byas nas/_/nus par ldan nas byin brlabs ni/_/'bru gsum sngags kyis byin gyis brlab/_/spyan la sogs pas dbang bskur ro/_/mi
[\[262a.4\]]bskyod dbul brgyan par bsam/_/skad cig ma yi ting 'dzin gyis/_/phyi nang bstan skyong spyan drang ngo /_/zhal bsil gdan dang sku khrus gsol/_/de nas mchod pa rnam lnga dbul/_/bshos dang zhal zas sna tshogs dbul/_/rgyan dang na bza' sna tshogs dbul/_/gong gi mchod rdzas lhag ma yis/_/phyi yi
[\[262a.5\]]bstan skyong rgyas par mchod/_/de nas sgrub khang phyi rol du/_/'byung po'i gtor ma gtang bar bya'o/_/las kyi rim pa de rnams ni/_/zhal gcig phyag gnyis pa yis bya'o/_/de nas skad cig ting 'dzin gyis/_/zhal gsum phyag drug nga rgyal byas/_/nang dang gsang ba bla med
[\[262a.6\]]dang /_/dngos dang ting nge 'dzin gyis dbul/_/thabs dang shes rab gnyis med pa'i/_/kha sbyor nyi zla'i 'phro 'du las/_/bgegs rigs stong phrag 'joms mdzad pa'i/_/'khor lo'i bdag po phyag 'tshal bstod/_/thabs dang shes rab sbyor ba yi/_/kha sbyor nyi zla'i 'phro 'du las/_/_
[\[262a.7\]]dri za'i gdug pa 'dul mdzad pa'i/_/bdud las rgyal la phyag 'tshal bstod/_/thabs dang shes rab sbyor ba yi/_/kha sbyor nyi zla'i 'phro 'du las/_/gshin rje'i gdug pa 'dul mdzad pa'i/_/rdo rje gzi brjid phyag 'tshal bstod/_/thabs dang shes rab sbyor ba yis/_/kha sbyor nyi zla'i
[\[262b\]]
[\[262b.1\]]'phro 'du las/_/chu lha'i gdug pa 'dul mdzad pa'i/_/rngam sgra sgrogs la phyag 'tshal bstod/_/thabs dang shes rab sbyor ba yi/_/kha sbyor nyi zla'i 'phro 'du las/_/gnod sbyin gdug pa 'dul mdzad pa'i/_/rdo rje phrin las phyag 'tshal bstod/_/'byung ba lnga yi bdag nyid che/_/_
[\[262b.2\]]mdzes ldan 'od zer can dang ni/_/mdangs ldan sgra dbyangs rlung 'byin te/_/skyed byed las kun sgrub pa la/_/'gugs shing sgrub pa sdom zhing 'dzin/_/mtha' rtul las rnams sgrub la bstod/_/ces bstod pa rnams kyang dbul bar bya/_/mkha' 'gro'i gtor ma byin gyis
[\[262b.3\]]brlab/_/chos rnams gzugs brnyan lta bu ste/_/dag cing gsal la rnyog pa med/_/gzung du med cing brjod du med/_/rgyu dang las las kun du byung /_/de bzhin nyid las nges par skyes/_/bden pa des ni dkyil 'khor du/_/gzugs brnyan gsal ba'i slob ma ni/_/kun
[\[262b.4\]]gyis dri ma med mthong shog_/de nas rdo rje slob ma ni/_/khrus byas spyod lam mdzes pa yis/_/sgrub pa'i grogs mchog mkhas pa yis/_/sgrub khang phyi ru tshig 'di bsgrags/_/de bzhin gshegs pa thams cad kyi/_/mchog tu gsang ba'i dkyil 'khor du/_/ma mthong snod
[\[262b.5\]]dang mi ldan na/_/su la'ang ston par ma byed cig_/de nas bdud rtsi lnga yi chu/_/blangs nas byin gyis brlab par bya/_/sku gsung thugs kyi snying po 'di/_/nyi shu rtsa gcig bzlas la sbyin/_/'di ni rdo rje dam tshig chu/_/srungs shig ma bsrungs sreg par byed/_/_
[\[262b.6\]]bsrungs na dngos grub ster bar byed/_/bdud rtsi 'di ni myang bar gyis/_/oM pany+tsa a mr-i ta u da ka Tha Tha zhes blud/_/de nas rdo rje slob dpon gyis/_/slob ma lha ru byin gyis brlab/_/sgrub pa'i grogs mchog dam pa yis/_/gdong g.yogs dar ram ras kyis bcings/_/rdo rje
[\[262b.7\]]dril bu lag tu gtad/_/rdo rje nas bzung ha ha yis/_/sngags kyi dkyil 'khor lan gsum bskor/_/de nas yol ba'i nang khrid la/_/phyag 'tshal me tog dor bar bya/_/lha rnams gang la phog pa ste/_/slob dpon gyis ni blta bar bya/_/de nas rdzas kyi dud pa btang /_/rdo rje
[\[263a\]]
[\[263a.1\]]slob dpon thugs ka nas/_/kha dog dmar po'i a bton te/_/slob ma'i snying gar gzhug par bya/_/slob mas nyams kyi bde ba bsgom/_/'phar dang ldeg pa'i rtags byung na/_/de nyid brtan pa'i yan lag bya/_/de nas phyag na rdo rje nyid/_/slob ma'i spyi bor spyan
[\[263a.2\]]drangs la/_/yi ge hU~M du gyur par bsam/_/de gyur rtse lnga de nyid can/_/zhu nas tshangs pa'i bu gar zhugs/_/snying gi dkyil du lha ru gyur/_/oM nI lAM ba ra d+ha ra badzra pA Ni tsit+ta maN+Dal badzra sa ma ya lhan/_sngags 'di brjod la gsal bar bsam/_/mthu stobs phyag na rdo rje ni/_/_
[\[263a.3\]]khyod kyi snying du yang dag zhugs/_/rtag tu yi dam lha yin gyis/_/tshul 'di smra bar ma byed cig_/gal te tshul 'di smras na ni/_/de ma thag tu dral te gshegs/_/da ni phyag na rdo rje ste/_/nga yis bsgo ba'i las nyon cig_/ma mos brnyas par ma byed cig_/gal te khyod
[\[263a.4\]]kyis brnyas na ni/_/dam tshig 'dis ni sreg par byed/_/tsha ba chen po'i gnas su sreg_/rang bzhin rnam dag bdag nyid lus/_/dpa' bo dbang phyug ma yi gnas/_/dri med rang bzhin dkyil 'khor ni/_/bu khyod kyis ni blta bar gyis/_/gdong nas dkrol te 'khor lo yis/_/_
[\[263a.5\]]de bzhin nyid ni bstan par bya/_/gtso bo sgo bar bcas par bstan/_/de nas rdo rje slob ma yis/_/spyod lam legs par bsrungs pa yis/_/bsam gyis mi khyab dam chos snod/_/dbang bskur dam pa mdzad du gsol/_/de nas bum pa rnams kyi chu/_/rnam rgyal las kyi bum
[\[263a.6\]]par blugs/_/chu de mi dmigs stong pa las/_/mthing ga'i mdog can hUM du gyur/_/de gyur rtse lnga de nyid can/_/de las 'od 'phros 'dus pa las/_/sangs rgyas mi bskyod pa ru gyur/_/sa bon las ni 'od 'phros nas/_/ye shes mi bskyod spyan drangs te/_/phyag rgya bzhi
[\[263a.7\]]yi gnyis med bstim/_/de la mchod pa rnam lnga dbul/_/de nyid chu ru gyur pa yis/_/slob ma la ni dbang bskur ro/_/sku gsum dam tshig las byung ba'i/_/ye shes bdud rtsi dri ma med/_/lha yi chu ni dag pa yis/_/mi bskyod par ni dbang bskur ro/_/oM badzra a daR+sha shU n+ya tA a
[\[263b\]]
[\[263b.1\]]b+hi Shiny+tsA mi/_slob ma mi bskyod pa ru bsam/_/de la mchod pa rnam lnga dbul/_/con pa na mi dmigs A ru gyur/_/AM gyur rin chen AM gis mtshan/_/de las 'od 'phros 'dus pa las/_/sangs rgyas rin chen 'byung ldan bsam/_/sa bon las ni 'od
[\[263b.2\]]'phros pas/_/ye shes rin chen 'byung ldan ni/_/mdun gyi mkha' la spyan drangs te/_/phyag rgya bzhi yis gnyis med bstim/_/'bru gsum sngags kyis byin gyis brlab/_/de nas mchod pa rnam lnga dbul/_/de nyid cod pan gyur pa yis/_/slob ma la ni dbang bskur
[\[263b.3\]]ro/_/sangs rgyas kun gyi rgyal srid de/_/dbu rgyan rin chen bla na med/_/dbu rgyan rin chen mchog 'gro ma/_/rdzogs sangs rgyas su dbang bskur ro/_/oM badzra sa ma ya tA dz+nyA na rat+na saM b+ha hUM a b+hi Shiny+tsA mi/_slob ma rin chen 'byung ldan bsam/_/de la mchod pa rnam lngas
[\[263b.4\]]mchod/_/rdo rje mi dmigs dzr-IM du gyur/_/de gyur pad+ma dzr-IM gis mtshan/_/de las 'od 'phros 'dus pa las/_/sangs rgyas 'od dpag med du gyur/_/sa bon las ni 'od zer 'phros/_/ye shes sems dpa' 'od dpag med/_/mdun gyi mkha' la spyan drangs te/_/phyag rgya
[\[263b.5\]]bzhi yis gnyis med bstim/_/'bru gsum sngags kyis byin gyis brlab/_/de la mchod pa rnam lnga dbul/_/de nyid rdo rjer gyur pa yis/_/slob ma la ni dbang bskur ro/_/sangs rgyas kun gyi rdo rje'i dbang /_/mi phyed rdo rje gsal ba las/_/chos rnams kun gyi
[\[263b.6\]]sgor gyur pa/_/rdo rje chos kyi dbang bskur ro/_/oM pradz+nyA A be sha dz+nyA na a b+hi Shiny+tsA mi/_slob ma 'od dpag med du bsam/_/de la mchod pa rnam lnga dbul/_/dril bu mi dmigs khaM du gyur/_/de gyur ral gri khaM gis mtshan/_/de las 'od 'phros 'dus pa las/_/sangs rgyas don yod grub
[\[263b.7\]]par gyur/_/sa bon las ni 'od 'phros pas/_/ye shes don yod grub pa ni/_/mdun gyi mkha' la spyan drangs te/_/phyag rgya bzhi yis gnyis med bstim/_/'bru gsum sngags kyis byin gyis brlab/_/de la mchod pa rnam lnga dbul/_/de nyid dril bur gyur pa yis/_/slob
[\[264a\]]
[\[264a.1\]]ma la ni dbang bskur ro/_/thabs dang shes ldan ldan pa yis/_/'gro don mnyam med byed pa yis/_/mchod pa'i rdzas rnams rdzogs byed pa/_/dril bu las kyi dbang bskur ro/_/oM tiSh+Tha a nu ta na dz+nyA na pa te badzra a b+hi Shiny+tsA mi/_de nas rdo rje dril bu gnyis/_/kha
[\[264a.2\]]sbyar tshul du bsnol la sbyin/_/lag tu gtang la gsil du gzhug_/slob ma don yod grub par bsam/_/de la mchod pa rnam lngas mchod/_/slob ma mi dmigs oM du gyur/_/de gyur 'khor lo oM gyis mtshan/_/de las 'od 'phros 'dus pa las/_/sangs rgyas
[\[264a.3\]]rnam par snang mdzad gyur/_/sa bon las ni 'od zer 'phros/_/ye shes rnam par snang mdzad ni/_/mdun gyi mkha' la spyan drangs te/_/phyag rgya bzhi yis gnyis med bstim/_/'bru gsum sngags kyis byin gyis brlab/_/rdo rje ming gis dbang bskur bas/_/byang chub snying
[\[264a.4\]]po'i bar du ni/_/cis kyang mi chod mi shigs pa'i/_/rdo rje ming du rab tu grags/_/oM tre tsakra a mo g+ha dz+nyA na badzra a b+hi Shiny+tsA mi/_slob ma rnam par snang mdzad bsam/_/de la mchod pa rnam lnga dbul/_/chu dang cod pan rdo rje dang /_/dril bu dang ni ming gi dbang /_/rig pa
[\[264a.5\]]yi ni dbang lnga'o/_/sangs rgyas lnga ni rnam dag rgyu/_/dbang lnga yis ni thob pa yin/_/ma rig pa las 'das nas kyang /_/ye shes lnga ni rim gyis 'thob/_/de nas rdo rje slob dpon gyis/_/lag tu spos thogs dril bu gsil/_/dkyil 'khor 'khor lo rgyas par mchod/_/_
[\[264a.6\]]yi ge nyi shu rtsa gcig pa/_/lan gsum bar du bzlas par bya'o/_/bcom ldan bdag gis byin rlabs ni/_/'di la 'go bar mdzad du gsol/_/sngags kyi dngos grub stsal du gsol/_/brtul zhugs brtan par mdzad du gsol/_/slob ma'i lag tu me tog gtad/_/nyi
[\[264a.7\]]shu rtsa gcig lan gsum bzlas/_/de nas rdo rje slob ma yis/_/lha dang slob dpon bcas pa la/_/me tog phul te tshig 'di brjod/_/bcom ldan bdag gis bzung lags kyis/_/bdag la 'go bar mdzad du gsol/_/de nas rdo rje slob dpon gyis/_/rdo rje lag tu blang
[\[264b\]]
[\[264b.1\]]byas te/_/ye shes rdo rjer byin brlabs nas/_/'di ni sangs rgyas thams cad kyi/_/mthu stobs mnga' bdag phyag na gnas/_/khyod kyis kyang ni rtag tu gzung /_/phyag na rdo rje'i brtul zhugs brtan/_/oM badzra sa ma ya s+t+waM b+ha ya a b+hi Shiny+tsA mi/_sngags de brjod la slob ma yi/_/_
[\[264b.2\]]lag tu rdo rje gtad par bya'o/_/de nas rdo rje slob dpon gyis/_/rgyan dang cha lugs thams cad pa/_/slob ma la ni bskor nas gzhag_/zhal gsum phyag drug sgom du gzhug_/rgyan dang cha lugs 'bar ba ni/_/dpa' bo bu yis blang bar gyis/_/phyag na rdo rje'i brtul zhugs
[\[264b.3\]]brtan/_/phyi rol nang na yang dag gnas/_/oM nI lAM ba ra d+ha ra badzra pA Ni he he/_sngags de brjod la brtan par bya'o/_/de nas rdo rje slob dpon gyis/_/thub pa chen po'i cha lugs zhugs/_/slob ma la ni chos gos bskon/_/nga ni shAkya seng ge ste/_/rgyan cha phyag na rdo rje bcas/_/_
[\[264b.4\]]'di kun nga yi sprul pa ste/_/ma 'jigs 'jigs par ma byed cig_/khyod ni 'khor ba'i 'jigs las thar/_/mi bskyod sangs rgyas zhing dag tu/_/rgyal ba'i sras su skye bar 'gyur/_/oM badzra rak+Sha rak+Sha hUM a b+hi Shiny+tsA mi/_/sngags de brjod la bsrungs la gzhag_/bu khyod
[\[264b.5\]]'khor lo'i dbang bskur gyis/_/sangs rgyas kun gyi bdag nyid yin/_/phyag na rdo rje'i mthu stobs can/_/de bzhin gshegs par lung bstan no/_/khams gsum bdag po rgyal srid che/_/dpal ldan yon tan 'byung ba'i gnas/_/bdud kyi sde rnams bcom zin gyis/_/_
[\[264b.6\]]khyod kyis grong khyer mchog tu zhugs/_/oM nI lAM ba ra d+ha ra badzra pA Ni sid+d+hi sa ma ya s+t+waM b+ha ya a b+hi Shiny+tsA mi/_sngags de brjod la lung bstan no/_/slob ma spyod lam mdzes pa yis/_/mtshan ma med pa 'gro ba'i don/_/gang dag bdag gis byed nus pas/_/phyir mi ldog pa'i
[\[264b.7\]]dbang bskur che/_/dpa' bo chen po bdag la gsol/_/de nas rdo rje slob dpon gyis/_/dkyil 'khor 'khor lo mchod par bya/_/de nas seng ge'i khri bshams la/_/slob ma gzhag ste dbang bskur ro/_/ji ltar bltams pa tsam gyis kyang /_/lha rnams kyis ni sku khrus gsol/_/_
[\[265a\]]
[\[265a.1\]]de bzhin lha yi bdud rtsi yis/_/sku khrus dam pa gsol bar bya/_/oM badzra a b+hi She ka a b+hi Shiny+tsA mi/_dung bud rnga chen rdung du gzhug_/po ti glegs bam lag tu gtad/_/chos kyi rgyal por dbang bskur ro/_/slob dpon thugs kar zla ba bsam/_/_
[\[265a.2\]]de yi steng du yig 'bru bsam/_/de gyur rtse lnga de nyid can/_/de yi lte ba'i nang du ni/_/lha yi 'khor lo bsam par bya/_/rdo rje slob ma'i snying gar yang /_/zla ba hUM dang rdo rje bsam/_/nga yi lte ba stong pa ru/_/slob dpon thugs las 'khor lo bton/_/slob ma'i snying
[\[265a.3\]]gar bstims la gzhag_/ye shes 'khor lo spyan drangs la/_/phyag rgya bzhi yis gnyis med bstim/_/'bru gsum sngags kyis byin gyis brlab/_/spyan la sogs pas dbang bskur ro/_/rnal 'byor 'di ni shes pa yis/_/mi bya ba ni gang yang med/_/dpa' bo chen po
[\[265a.4\]]nga yi bkas/_/'dod yon lnga la spyad par gyis/_/oM su pra tiSh+Tha swA hA/_de nas rjes su gnang ba'i dbang /_/slob ma la ni bskur bar bya/_/deng nas bzung nas bu khyod kyis/_/lus dang srog la mi phongs par/_/chos kyi 'khor lo bskor ba dang /_/'gro ba'i don ni
[\[265a.5\]]dpag med byos/_/sems can gzugs brnyan lta bu ste/_/rten cing 'brel pa'i chos dang ldan/_/khams gsum de ltar shes nas ni/_/sems can don ni mtshungs med byos/_/de nas slob ma'i dbang bcu ste/_/phal cher bum pa la brten pas/_/bum pa'i dbang zhes
[\[265a.6\]]brjod pa yin/_/phyir mi ldog dang rjes su gnang /_/rdo rje slob dpon dbang yin no/_/lus ni dri ma 'khrud pa'o/_/nyon mongs pa yi sgrib pa spangs/_/sa ni dang po thob par byed/_/dbang bskur rim pa bcu gnyis so/_/de nas gsang ba'i dbang bskur te/_/dang por snod ldan
[\[265a.7\]]slob ma yis/_/tshogs dang dpa' bo'i ston mo bya/_/shes rab ma ni bcu gnyis sam/_/bcu drug nyi shu rtsa bzhi'i bar/_/rgyal rigs rje'u rigs bram ze'i rigs/_/mig dkyus ring zhing sha mdangs dkar/_/mnyen lcug 'khril sdem gzhon tshul can/_/lus la nu
[\[265b\]]
[\[265b.1\]]'bur kha dri zhim/_/smra na ngag 'jam mdzes par 'gro/_/yon tan gzhan yang ldan btsal te/_/slob dpon mdun du maN+Dal ni/_/gru bzhi lham pa khru gang tshad/_/byi dor legs byas me tog dgram/_/slob dpon khyod ni dgongs su gsol/_/gsang spyod thabs
[\[265b.2\]]dang ldan pa yi/_/shes rab chen po'i snod 'gyur phyir/_/dbang bskur chen po mdzad du gsol/_/gsang spyod thabs dang ldan pa yi/_/ye shes bdud rtsi dri ma med/_/bdud rtsi chen po'i ro myang phyir/_/dbang bskur 'di la khyod spro'am/_/slob dpon khyod ni dgongs su
[\[265b.3\]]gsol/_/lha mo 'di ni khyad par can/_/yon tan mtha' yas ldan pa ste/_/gsang spyod thabs kyi sbyor ba las/_/gsang ba'i dbang bskur mdzad du gsol/_/de nas rdul tshon gzhal yas khang /_/nang du gsang ba'i yum bzhag nas/_/de nas sa bon 'od zer
[\[265b.4\]]gyis/_/dus gsum rgyal ba rnams kyi yum/_/phang na gnas pa'i lha mo rnams/_/spyi bo'i gtsug tu spyan drangs te/_/tshangs pa'i bu ga'i lam du zhugs/_/gsang ba'i pad+ma'i ge sar la/_/mdzes pa'i lha mo lnga ru bsam/_/rgyan dang cha lugs gsal
[\[265b.5\]]bar bsgom/_/de nas rdo rje slob dpon gyis/_/dus gsum sangs rgyas thams cad ni/_/spyi bo'i gtsug tu spyan drangs nas/_/tshangs pa'i bu ga'i lam zhugs nas/_/rdo rje bum pa'i 'khor lo la/_/rgyal ba sangs rgyas lnga ru gyur/_/rgyan dang cha lugs gsal bar bsgom/_/mkha'
[\[265b.6\]]gsang byin gyis brlab pa dang /_/gnyis su med pa'i sbyor ba bya/_/yab yum 'khril sbyor bsgom pa yis/_/ye shes gsal ba'i byang chub sems/_/phab nas mtshan dang ldan par blugs/_/dpa' bo rnal 'byor ma kun gyis/_/dam tshig 'di ni ngo mtshar che/_/khams
[\[265b.7\]]lnga yi ni ro yis gang /_/bde ba chen po myang bar gyis/_/rdzas de slob ma'i lce la gzhag_/a ho su kha skal chen po/_/dngos grub dam pa stsal du gsol/_/'das pa'i rdo rje 'chang sogs kyis/_/ji ltar sangs rgyas sras dbang bskur/_/byang chub sems ni yid 'ong bas/_/_
[\[266a\]]
[\[266a.1\]]de bzhin bu khyod dbang bskur ro/_/de nas shes rab ye shes dbang /_/shin tu zab pa'i tshul du bskur/_/bdud rtsi lnga yi chu la sogs/_/shes rab ma yi lus kun bkru/_/dzA ti tsan+dan ga bur dris/_/shes rab ma yi lus la byugs/_/lha mo 'di ni khyad
[\[266a.2\]]par che/_/bde ba mtha' yas ster byed ma/_/blangs nas rnam pa thams cad du/_/bu yis bla med mchod par gyis/_/byang chub sems ni bla na med/_/bu yis ci dgar za nus sam/_/phyag rgya lnga las byung ba yi/_/rig ma dad pas mchod nus sam/_/bshang gci khu ba rak+ta
[\[266a.3\]]sogs/_/'di nyid du ni za nus sam/_/nga yi gsang ba'i pad+ma 'di/_/bde ba myur du skyed pa ste/_/khyod kyis rtag tu mchod nus sam/_/ji skad bshad pa'i dam tshig rnams/_/lha mo'i pad+ma mchod par bgyi/_/de nas rdo rje slob dpon gyis/_/shes rab lag pa g.yon pa dang /_/_
[\[266a.4\]]slob ma'i lag pa g.yas pa gnyis/_/dar gyis mdud pa byas la gzhag_/brda yi dkyil 'khor bris pa'i steng /_/pi dar stan la sogs pa'am/_/dar gyi blo stan 'phar ma bting /_/rdo rje khro bo rtag tu bskyod/_/me 'od 'bar ba bsgom par bya/_/steng gi pad+ma'i snying po bcu/_/_
[\[266a.5\]]shes pa rang gsal ngang la gzhag_/slob ma'i lag pa g.yas pa yis/_/shes rab mkhal ma g.yon mnan nas/_/slob ma'i lag pa g.yon pa yis/_/gsang ba'i pad+ma kha phye ste/_/pad+ma ge sar snying po btsal/_/shes rab bum pa'i mgul chings kyis/_/_
[\[266a.6\]]slob ma'i bum pa mgul pa bcing /_/bde ba kha sbyor bsgom par bya'o/_/pad+ma ze 'bru rgyas pa dang /_/rdo rje lag gi khrig sgo gzhug_/gnyis su med pa'i sbyor ba bya/_/rlung la goms pas rlung la gtang /_/sngags kyi rtsa sgo dgag pa dang /_/sor mos
[\[266a.7\]]bsdam zhing glod pa dang /_/pad+ma'i ge sar snying po de/_/rdo rje bu gar bcug la gzung /_/nyams kyi stobs kyis nang du 'then/_/bde ba gsal la mi rtog pa/_/lhan cig skyes pa'i ye shes myong /_/de yi nyams dang mi 'bral bar/_/cung zhig de la gnas par bya/_/de ni rdo rje chu
[\[266b\]]
[\[266b.1\]]'thung gis/_/bsgom pa cung zhig bya ba yin/_/mi gsal ye shes ma yin na/_/rol pa'i sgra la sems gtad la/_/yang dang yang du nyams su blang /_/de yis ye shes skye bar 'gyur/_/de nas gnyis ka ngal bar ldang /_/pad+ma dang ni rdo rje nas/_/byang chub
[\[266b.2\]]sems kyi kun+da la/_/rdo rje sems dpa'i rang bzhin pas/_/lce yis blang zhing gzhib par bya/_/kun+da lta bu'i byang chub sems/_/rang gi sems la bstim par bya/_/gnyis med ye shes gsal bar 'gyur/_/shes rab ma yi rkang pa g.yon/_/slob ma'i spyi bor
[\[266b.3\]]bzhag nas ni/_/nga dang rdo rje slob dpon dang /_/mched dang lcam bral thams cad la/_/khams gsum sems can ma lus pa/_/ma mos brnyas par ma byed cig_/gzhan yang dam tshig bshad pa rnams/_/rtag tu khyod kyis bsrung ba gyis/_/deng nas bzung nas
[\[266b.4\]]bu khyod kyis/_/ji srid byang chub ma thob par/_/sems can kun gyi don rnams ni/_/rtag tu rmi lam bzhin du gyis/_/zhes brjod par bya'o/_/de nas bzhi pa tshig gi dbang /_/bla ma'i zhal las shes par bya'o/_/mjug gi las kyi cho ga ni/_/mkha' la bteg nas
[\[266b.5\]]bzhugs pa yi/_/'khor lo chen po'i lha tshogs la/_/mchod pa'i yo byad 'byor tshad dbul/_/de nas dkyil 'khor rgyan rnams bsdu/_/rdo rje sems dpa'i snying po yis/_/bshags pa ci tsam 'grub par bya/_/mkha' 'gro rnams la gtor mas mchod/_/tshogs
[\[266b.6\]]dang dpa' bo'i ston mo bya/_/oM kr-i to ba la sogs pa yis/_/ye shes 'khor lo gshegs su gsol/_/dzaHhUM baM hoHsa dam tshig bsdu/_'gro ba 'dod pa tha dad pas/_/de la dgongs nas bde gshegs kyis/_/mos pa tha dad drang ba'i phyir/_/'gro la brtse bas
[\[266b.7\]]byang chub lam/_/sna tshogs tha dad gsungs pa kun/_/gang zhig 'ga' la phan phyir du/_/gsal ba'i sgron mar gsungs pa yin/_/de la brten nas yun ring mos pa yis/_/'dod lha'i zhal mthong de tshe lhag lhas gnang ba byin/_/ma smin smin byed yon
[\[267a\]]
[\[267a.1\]]tan kun 'byung ba'i/_/shes rab bzang zhing mang thos rlom sems med/_/brtson 'grus drag cing sran thub brtan blo can/_/bla ma la gus dad ldan snying rjer ldan/_/de 'dra'i slob ma bzang po btsal nas ni/_/rdzogs pa'i byang chub mchog tu dbang bskur
[\[267a.2\]]ro/_/'gro la brtse bas dbang bskur cho ga sbyar/_/yun rings bsgoms pas mi 'grub gang yang med/_/ngal ba'i dge rtsa ci yod bsod nams kyis/_/sgrub po dngos grub rnam gnyis thob par shog_/dpal phyag na rdo rje'i dkyil 'khor gyi cho ga nam gru'i rigs las byung ba'i
[\[267a.3\]]dngos grub brnyes pa slob dpon dzA ba ri pa'i zhal snga nas mdzad pa rdzogs so//_//bal po'i mkhan po paN+Di ta de ba pU r+Nam ti dang /_bod kyi lo tsA ba dge slong chos kyi bzang pos bsgyur cing zhus te gtan la phab pa'o//[ {D2163}]@##/_/rgya gar skad du/_tsi
[\[267a.4\]]ti dz+wa la lak+Sha Na nA ma/_bod skad du/_mdze nad kyi mtshan nyid ces bya ba/_dpal phyag na rdo rje la phyag 'tshal lo/_/'gro rnams rdul dang mun pa snying stobs kyi/_/'dam la gnas te rkyen gyi ri bos non/_/de bsal shes phyir rang gi rtogs pas bri/_/dam pa'i drin thob mgon la
[\[267a.5\]]spyi btud bshad/_/de la 'dir nad kyi mtshan nyid dang /_bzlas pa'i mtshan nyid dang /_de bzlog pa'i thabs so/_/de la mtshan nyid la bcu gnyis su shes par bya ste/_gal te bcu gnyis kyis ma bzlog na de 'phro bcad do/_/'bad pa dang bcas pas tshogs bsag go/_/_
[\[267a.6\]]thabs ni 'dod pa'i lha mnyes pas bzlog pa dang /_rten cing 'brel pa'i nus pas bzlog pa'o/_/'dod pa'i lha mnyes pas bzlog pa ni sgrub thabs las shes par bya'o/_/rten cing 'brel ba'i nus pas bzlog pa ni bla ma'i man ngag las shes par bya'o/_/mtshan nyid rnams ni
[\[267a.7\]]'di lta ste/_/rus dang sha dang pags pa dang /_/rtsa dang khrag dang nang grol dang /_/bcud dang chu ste lus kyi stobs/_/lus kyi rtsa dang mdog dang dbyibs/_/reg pa chu ba chu ser dang /_/klad pa lha ba lus kun la/_/zhugs pa rnam pa bco brgyad yin/_/rigs kyis
[\[267b\]]
[\[267b.1\]]ma yin gcig cig min/_/'on kyang gcig sogs rim gyis brtag_/rus pa la zhugs pa ni bzhi ste/_lus skem pa dang /_gzer che ba dang /_na thang nge ba dang /_thig ler na'o/_/sha la zhugs pa ni lnga ste/_lus bem me 'dug pa dang /_lus lci ba dang /_mdog gnag
[\[267b.2\]]pa dang /_drings pa snar 'ong ba dang /_sha ro 'byung ba'o/_/pags pa la zhugs pa ni gnyis te/_sha 'phrig pa dang /_mdog skya ba'o/_/rtsa la zhugs pa ni bcu ste/_lus sbrid ber ber ba brtag pa ni bzlog par dka'o/_/sgyid lug pa dang /_sgyid lcig lcig pa dang /_tsha
[\[267b.3\]]ba 'dzag pa snyam pa dang /_tsha rab rab pa dang /_tsha ker ker ba dang /_tsha breng breng ba dang /_lus la sogs pa tsha thang nge ba dang /_tsha bir bir ba dang /_yan lag phra ba'o/_/khrag la zhugs pa ni bzhi ste/_sna nas skabs skabs su yang yang 'dzag pa dang /_tsha ber ber ba
[\[267b.4\]]dang /_lus lci yor yor ba dang /_gdong dmar ba la stag pa'i lo ma'i bris ma ltar 'ong ngo /_/nang grol la zhugs pa ni bzhi ste/_glo snying mi bde ba dang /_skyur thib thib pa dang /_snying 'dar phril phril dang /_snying mi dga' ba ste bzlog dka'o/_/bcud la zhugs pa ni bzhi
[\[267b.5\]]ste/_/khu ba mi 'byung ba dang /_dbang po ldang mi nus pa dang /_khu ba skyo ma'i mdog tu 'ong ba dang /_khu ba dngas snyigs bye nas 'ong ba'o/_/chu la zhugs pa ni gsum ste/_sbubs kyi chu rgya skyegs kyi khu ba ltar 'ong ba dang /_sna'i chu rtag tu skyo mar 'dzag pa dang /_mig chu rtag
[\[267b.6\]]par 'dzag pa ste/_du ba dang ser bu byung ba tsam gyis myur bar 'dzag pa'o/_/lus kyi stobs la zhugs pa ni gsum ste/_lus sgyid lug pa dang /_lus myal myal ba yin no/_/lus kyi rtsa la zhugs pa ni gnyis te/_swa rtsi la sogs pa
[\[267b.7\]]lus kyi dri ma bya'i pags pa bzhin sangs kyis 'gro'o/_/mdog la zhugs pa ni gcig ste/_lce btsod kyi mdog bzhin du song ba'o/_/dbyibs la zhugs pa ni gnyis te/_lus gnyer chung gis khebs pa dang /_yan lag gi sor mo rnams byi ba'i mjug ma ltar
[\[268a\]]
[\[268a.1\]]song ba'o/_/reg pa la zhugs pa ni bzhi ste/_sna rtse la sogs par tsha yam yam 'ong ba dang /_tsha ber ber 'ong ba dang /_lus brtse ba dang /_g.ya' ber 'ong ba bzhin no/_/chu ba la zhugs pa ni bzhi ste/_yan lag rengs shing na ba dang /_sha
[\[268a.2\]]'bur ba dang /_grang sing sing ba dang /_tshigs rnams 'khor ba bzhin no/_/chu ser la zhugs pa ni lnga ste/_lus za gol gol ba dang /_lus za tsag tsag pa dang /_lus za lcib lcib pa dang /_lus la chu rgang 'ong ba dang /_chu rgang byung na yun ring por mi thogs
[\[268a.3\]]par 'ong ngo /_/lus la 'brum pa'i rjes sran chung lta bu byung na bzlog par yang sla'o/_/klad pa la zhugs pa ni bzhi ste/_mgo phying phying skrang ba dang /_'thom pa dang /_bem me ba dang /_skra nul nul 'byi ba la sogs pa'o/_/lha ba la zhugs pa la ni gsum ste/_gdong pa
[\[268a.4\]]la sogs pa tsha lam lam 'ong ba dang /_gdong pa la sogs pa grang seng seng 'ong ba dang /_de bzlog par sla'o/_/lus rid cing gdong thal skya'i mdog tu song ba ni bzlog par dka'o/_/lus kun la zhugs pa ni gsum ste/_tshor ba med par gdong pa la sogs pa'i sha
[\[268a.5\]]'gyur yin no/_/shin tu yang bzlog par dka'o/_/klu shin tu yang khro bo dag gis kyang rtags dang mi ldan par thugs kyis kyang 'gro'o/_/bzlog par dka'o/_/rma la sogs pa 'tshor mi 'dod pa'i rtags dang mi ldan pa ni bzlog par sla'o/_/gzhan yang yan lag
[\[268a.6\]]phra ba dang /_sbom pa dang /_thung ba dang /_'khums pa dang /_rengs pa la sogs pa la klu'i mtshan nyid du shes par bya'o/_/rtags de rnams las 'ga' 'ga' ni nad kyi gzhi las kyang shes par bya'o/_/'ga' la ni klu'i gdon ma yin pa las kyang 'byung bas
[\[268a.7\]]mtshan nyid so sor shes par bya ste/_nad gzhi las byung ba'i sman la sogs pa dang /_'phrod pa'i zas kyis phan pa'o/_/gzhan gyi ni yun mi rtag pa 'phro 'chad do/_/'di 'dra'i mtshan nyid mngon du shes/_/shes nas myur ba'i brtson 'grus kyi/_/sna tshogs
[\[268b\]]
[\[268b.1\]]thabs la ma rmongs pas/_/bzlog pa'i thabs la 'bad par bya/_/chu rgyun yun rings 'bab pas ni/_/rdo bdag kyang dus su 'bigs/_/gdug pa'i dbang byas zhe rings yang /_/le lo dang bral rtse gcig sems/_/rgyun du bsgoms na bzlog sems kyis/_/gdug pa'i
[\[268b.2\]]nad las thar bar nges/_/rtsol ba can gyi som nyi bral/_/gang bsam de la mi 'grub med/_/des na 'khor ba gces pa ni/_/phung po srog ni dang ba la/_/mngon sum nyid du mthong 'gyur gyis/_/rtsol ba dor bar mi bya'o/_/'gro ba snying rje rang gis rtogs dang bka' drin gyis/_/_
[\[268b.3\]]bdag gis nad kyi mtshan nyid 'di sbyar yon tan gyis/_/'gro bas mngon du de rtogs brtson pas de bzlog bya/_/ci yod dge bas 'gro ba 'tsho dka'i nad las grol bar shog_/mdze nad kyi mtshan nyid ces bya ba/_nam gru'i rigs las byung ba/_dngos grub brnyes ba dzA ba ri bas
[\[268b.4\]]mdzad pa rdzogs so//_//bal po'i paN+Di ta pU r+Ne dang /_bod kyi lo tsA ba chos kyi bzang pos bsgyur zhing gtan la phab pa'o//[ {D2164}]@##/_/rgya gar skad du/_nI lAM bar d+ha ra badzra pA Ni ma hA yak+Sha tsakra ma hA de ba ga Na maN+Dal sto tra nA ma/_bod skad du/_gnod
[\[268b.5\]]sbyin gyi sde dpon chen po lag na rdo rje gos sngon po can 'khor lo chen po'i lha tshogs la bstod pa zhes bya ba/_dpal phyag na rdo rje la phyag 'tshal lo/_/hUM lcang lo can gyi gnas mchog dam pa na/_/sa bcu'i byang chub sems dpa'i gtso bo ste/_/skye med ngang las longs spyod
[\[268b.6\]]rdzogs pa'i sku/_/yon tan ma lus rdzogs pa khyod la 'dud/_/sprul pa'i sku mchog gdug pa 'dul mdzad pa/_/brjid pa'i sku mda' sprul brgyad sku la brgyan/_/snang srid dbang du sdud pa'i mthu stobs can/_/srid gsum sdug bsngal mthar mdzad khyod la 'dud/_/zhabs
[\[268b.7\]]gnyis brkyang bskum mthing nag 'bar ba'i zhal/_/g.yas dkar g.yon dmar spyan ni gsum gsum ldan/_/phyag drug rdo rje g.yas 'chang g.yon sdigs mdzub/_/bar gnyis thal rdebs mtha' gnyis sbrul gsol 'dud/_/dpral ba'i khro gnyer smin ma g.yo zhing 'khrug_/dbu
[\[269a\]]
[\[269a.1\]]skra kham nag gyen brdzes me stag 'phro/_/ral pa'i cod pan sprul gyi gdengs kas brgyan/_/rigs kyi bdag pos dbu brgyan khyod la 'dud/_/ljags 'dril mche gtsigs nga ros 'brug sgra sgrogs/_/kha rlangs me ltar 'bar bas gdug pa bsreg_/mche ba
[\[269a.2\]]gtsigs bas dug gsum rtsad nas gcod/_/nyon mongs 'joms par mdzad pa khyod la 'dud/_/'jig rten gsum sleb sku mchog shin tu brjid/_/sngon po 'chad pa'i na bza' sku la gsol/_/dus mtha'i me ltar 'od zer 'bar ba'i sku/_/srid gsum zil gnon khyad
[\[269a.3\]]'phags khyod la 'dud/_/gsus pa'i smad 'khyil stag gi sham thabs can/_/tshangs pa brgya byin nyi zla 'bar ba'i steng /_/zhabs gnyis phrag bzhag yon tan rdzogs pa'i sku/_/mtha' gnyis rtag chad sel mdzad khyod la 'dud/_/rngam pa'i sku yis bdud rnams 'dul
[\[269a.4\]]bar mdzad/_/brang 'gro brgyad kyis sku brgyan klu dbang 'dul/_/brkyang bskum brjid pas gnod sbyin zil gyis gnon/_/phrin las mthar mdzad khyod la phyag 'tshal 'dud/_/sprul pa'i khro tshogs bye ba sku las 'phro/_/hU~M phaT sgra 'byin mtshon cha mang pos 'debs/_/mthing nag sku
[\[269a.5\]]yis khams gsum cho nges 'debs/_/sprul pas skrag mdzad khyod la phyag 'tshal 'dud/_/yum mchog mdzes ldan mthing nag zhal gcig ma/_/phyag g.yas gri gug gdung dmar zhal du stobs/_/rus pa'i phreng brgyan bskal pa'i 'od zer 'phro/_/sprul pa grangs med khro chung
[\[269a.6\]]'phro la 'dud/_/dri za'i rigs 'dul khro rgyal bdud las rgyal/_/sku yi rang bzhin zhi ba'i las mdzad pa/_/dkar gsal zhal gcig phyag bzhi rdo rje 'phyar/_/rtse gsum sdigs mdzub gti mug 'joms la 'dud/_/brkyang bskum bzhugs nas na bza' sngon po gsol/_/_
[\[269a.7\]]brang 'gro brgyad kyis sku brgyan mthu stobs can/_/gsung gi nga ros log 'dren gdug pa 'dul/_/rngam mdzad bdud las rgyal byed khyed la 'dud/_/mnyes byed yum ni lha mo 'od zer can/_/dkar mo 'dzum can zhal gcig phyag gnyis ldan/_/spu gri gtso 'khyud
[\[269b\]]
[\[269b.1\]]dung dmar yab la stobs/_/khro chung bye 'gyed lha mo khyod la 'dud/_/gshin rje 'dul mdzad yon tan rang bzhin sku/_/rgyas pa'i phrin las mthar phyin sku mdog ser/_/zhal gcig phyag bzhis bdud 'dul rdo rje 'phyar/_/dbyug to g.yon 'dzin sdigs mdzub 'khyud khyod
[\[269b.2\]]'dud/_/zhabs gnyis brkyang bskum gshin rje gnon mdzad 'gying /_/brjid sku na bza' sngon po stag ris gsol/_/rigs bzhi gdug pas sku brgyan yon tan rgyas/_/sprul pa'i khro 'gyed gzi brjid 'bar khyod 'dud/_/dgyes mdzad lha mo dbyangs can gser mdog zhal/_/_
[\[269b.3\]]zhal gcig phyag gnyis ral gri gtso la 'khyud/_/ban+d+ha khrag bkang yab kyi zhal du stobs/_/sprul pa grangs med 'gyed mdzad khyod la 'dud/_/klu dbang 'dul mdzad gsung gi rang bzhin sku/_/dbang gi phrin las mthar phyin sku mdog dmar/_/'gying bag zhabs
[\[269b.4\]]gnyis brkyang bskums bdag gnon/_/rngam chen me ltar 'bar ba khyod la 'dud/_/zhal gcig phyag bzhis rdo rje sbrul zhags bsnams/_/sdigs mdzub 'khyud mdzad gsung gi rngam stabs can/_/sbrul rigs bzhis brgyan gos sngon stag ris gsol/_/klu rigs dbang
[\[269b.5\]]sdud rngam sgra sgrogs khyod 'dud/_/mnyes mdzad lha mo dmar mo [(]mdzum [,]mdzub [)]bag can/_/zhal gcig phyag gnyis te'u gtso la 'khyud/_/dung dmar stobs mdzad sprul pa'i khro tshogs sprul/_/thabs mkhas sgra can yum mchog 'khyud la 'dud/_/gnod sbyin rigs 'dul phrin las rang bzhin
[\[269b.6\]]sku/_/rtog pa'i phrin las mthar phyin sku mdog ljang /_/zhal gcig phyag bzhi sku mchog phyag mtshan ldan/_/phrin las bzhi mdzad rdo rje be con 'dzin/_/sdigs mdzub gnyis mdzad yum la 'khyud khyod 'dud/_/brkyang bskum mdzad pa rigs bzhi'i sbrul gyes brgyan/_/stod
[\[269b.7\]]g.yogs sngon po stag ris na bza' gsol/_/phrin las thams cad rdzogs mdzad mthu stobs can/_/bgegs rnams 'joms mdzad bdud rtsi 'khyil khyod 'dud/_/thod gyur ljang gu zhal gcig phyag gnyis ma/_/thabs shes tshul ldan 'khor lo gtso la 'khyud/_/snying rje'i rang bzhin
[\[270a\]]
[\[270a.1\]]b+han dmar yab la stobs/_/sprul lnga 'gyed mdzad rlung 'byin sku la 'dud/_/dzaHhUM baM hoH'jigs ston rgyas 'debs ma/_/bdud dang mu stegs skrag mdzad snying nas 'dren/_/lcags kyu zhags pa lcags sgrog dril bu ma/_/bdud dpung 'joms mdzad sgo ma
[\[270a.2\]]bzhi la 'dud/_/rang gi dad pa'i stobs kyis bskul gyur nas/_/mos pa'i dbang gis bstod pa 'di byas pa'i/_/bsod nams tshogs gyur sgrib pa gnyis byang nas/_/rgyud shel ltar dag sems can don byed shog_/bstod pa mos pa'i rgyud ngan tha ba btul/_/ma rig
[\[270a.3\]]mun sel dag pa zla zer 'dra/_/dri med gsal ba gang thob sems can rnams/_/'khor lo chen po'i lha zhal mthong bar shog_/gnod sbyin gyi sde dpon chen po lag na rdo rje gos sngon po can 'khor lo chen po'i lha tshogs la bstod pa zhes bya ba/_nam gru'i rigs las byung ba
[\[270a.4\]]dngos grub brnyes pa'i slob dpon dzA ba ri pas mdzad pa rdzogs so//_//rgya gar gyi paN+Di ta chen po de ba pUr+Na ma ti dang /_bod kyi lo tsA ba dge slong 'gar chos kyi bzang pos bsgyur ba'o//[ {D2165}]@##/_/rgya gar skad du/_pra t+ya sa mut+pa da s+ya nA ma rak+Sha/_bod
[\[270a.5\]]skad du/_rten cing 'brel par 'byung ba'i srung ba zhes bya ba/_dpal phyag na rdo rje la phyag 'tshal lo/_/bde gshegs mthu dang sems can las/_/bsam gyis mi khyab par bshad pas/_/de bzhin rten 'brel nus pa'i mthu/_/bsam gyis mi khyab pa yin pas/_/_
[\[270a.6\]]gnod byed rnams kyi dgrar gyur pa/_/mdor bsdus bdag gis bshad par bya/_/srung byed rnam rgyal a ru ra/_/bcangs sam lus la brten pa yis/_/mar me'i snang bas mun sel ltar/_/phyogs su gnas par mi nus so/_/don kun grub byed nor bu dang /_/de bzhin tshe
[\[270a.7\]]bsring nor bu dang /_/in+d+ra nI la sbur long dang /_/rin chen nor bu sna tshogs nor/_/gang zhig lus la 'chang byed pa/_/nor bu'i mthu ni bsam mi khyab/_/nyi ma shar sar grib mi gnas/_/de bzhin gdon de mi gnas so/_/bde gshegs dgra bcom byang chub sems/_/de
[\[270b\]]
[\[270b.1\]]bzhin rnal 'byor pa yi gdung /_/mchod cing bcangs pa tsam gyis ni/_/zhe sdang zhi nas mchod byed 'gyur/_/lnga brgya stong du lon pa yi/_/rmang gi sa'am thab kyis/_/sngags btab bskus pa tsam gyis ni/_/dpag tshad bye ba brgya ru 'bros/_/dug dgra'i mkhris pa ma rul ba/_/_
[\[270b.2\]]man ngag gis ni brten byas na/_/klu yi rgyal po 'jog po yis/_/bzung ba yang ni gtong bar 'gyur/_/gser chu dngul chu mu zi yi/_/bcud len la sogs sbyor bas ni/_/gdon de nye bar mi 'gyur ro/_/'di la ma dad rigs ma yin/_/'bras bu gsum dang b+h+r-i ng+ga ra/_/sbrang rtsi
[\[270b.3\]]mar dang ldan pa dang /_/sna tshogs pa yi sman rnams kyi/_/nus pa brjod kyis mi lang bas/_/rtag tu goms par byas pas ni/_/gdon de bzlog par 'gyur ba yin/_/ga pur la sogs bdud rtsi lnga/_/rgyun du lus la bsten pa yis/_/gdon de phyogs su mi nye'o/_/_
[\[270b.4\]]'di yi nus pa bsam mi khyab/_/ga pur dzA ti tsan+dan dang /_/gla rtsi gur gum dri lnga ni/_/rtag tu lus la brten pa yis/_/tshor ba tsam gyis bye bar 'bros/_/gu gul la sogs sbyar ba'i spos/_/bcangs sam bdugs pa tsam gyis ni/_/klad pa 'gas shing 'thoms gyur
[\[270b.5\]]pas/_/skad cig tsam yang mi gnas so/_/gsum lnga bdun dgu lon pa yi/_/shin tu skyur ba'i sbyor ba yis/_/me yi phung po'i rtse mo la/_/sbrang bu la sogs mi gnas ltar/_/shin tu 'jigs pas 'bros par 'gyur/_/sbyor ba 'di ni bsngags pa yin/_/dgu gsum
[\[270b.6\]]nyi shu lnga bcu gcig_/brgya la sogs pa lon pa yin/_/rtsi mar gyi ni 'khru sman bzhin/_/mod la de ni 'byung 'gyur ro/_/zla ba'i shel las chu 'byung dang /_/nyi ma'i shel las me 'byung ba/_/mi rigs par ni smra min pas/_/de bzhin sna tshogs rten 'brel mthu/_/med pa
[\[270b.7\]]ru ni mi smra'o/_/mthu ni mngon du 'byung bas na/_/ma dad pa ni rigs med pas/_/de la yid ches brtan par bzung /_/rten 'brel sbyor ba bcu gnyis la/_/dad pas bla ma mnyes byas te/_/man ngag rim pa blang bar bya/_/mnyes pa yis ni gzhan du min/_/rten 'brel
[\[271a\]]
[\[271a.1\]]nus pa brjod mi lang /_/rang nyid kyis mthong 'ga' tsam smras/_/'di la dge rtsa ci yod pas/_/gdug pa rnams ni srung byed shog_/rten cing 'brel par 'byung ba'i srung ba zhes bya ba/_nam gru'i rigs las byung ba/_dngos grub brnyes pa dzA ba
[\[271a.2\]]ri'i zhal snga nas mdzad pa rdzogs so//_//paN+Di ta de ba pUr+Na ma ti dang /_lo tsA ba she'u badzra de ba'i 'gyur//[ {D2166}]@##/_/rgya gar skad du/_nI lAM ba ra d+ha ra badzra pA Ni yak+Sha ma hA ru dra badzra a g+ne dzi hwa tan+t+r-i br-itrI nA ma/_bod skad du/_phyag na rdo rje gos
[\[271a.3\]]sngon po can gnod sbyin drag po chen po rdo rje me lce'i rgyud kyi 'grel ba zhes bya ba/_'phags pa phyag na rdo rje la phyag 'tshal lo/_/gang zhig nyon mongs skyon gyis ma gos rin chen bai DUr+ya ltar dang zhing rab 'bar ri rab ltar brjid dang /_/'gro la rig pas myur bar ston dang hUM las
[\[271a.4\]]rab byung stong gsum skrag par mdzad pa nyid/_/gdong nas mi rtog zhi ba'i ngang las snying rje'i stobs kyis mtha' dag sdud mdzad zhe sdang chen por gsal/_/dus gsum sangs rgyas kun gyi gsang ba'i mdzod du rab gyur rdo rje 'dzin pa'i bdag nyid de la phyag 'tshal nas/_/rgyud
[\[271a.5\]]kyi rgyal po 'gro don mdzad pa nyid la phyi nang sdug bsngal zhi mdzad gsang ba zab mo'i don/_/bla ma brgyud pa'i stobs las rang byung bdag nyid rab sbyor drag po de yi bdud rtsi'i 'od zer nges par rab brnyes nas/_/dang po'i ming la lag na rdo rjes snang ba zhes byar 'jig rten kun las
[\[271a.6\]]grags pa rab thob ste/_/bdag gis 'grel 'di rnyed dang bkur sti grags pa rlom sems phyir/_/min 'di dran dang 'gro la phan phyir rgyas pa bri bar bya/_/de la de kho na nyid snang ba zhes bya ba 'dis rim pa ji lta ba bzhin du bla ma'i man ngag la rag las pa rnams bshad par bya ste/_'di
[\[271a.7\]]skad bdag gis thos pa'i dus gcig na zhes bya ba la/_e waM ma yA'i bshad pa ni 'og nas rig par bya'o/_/bdag ni sdud pa po nyid du rig par bya ste/_de yis de'i skad cig de nyid la thos pas na thos pa'i dus gcig na'o/_/bcom ldan 'das thams cad 'byung ba'i
[\[271b\]]
[\[271b.1\]]yum btsun mo'i b+ha ga la bzhugs te zhes bya ba la/_bcom ldan 'das rdo rje gar mkhan nyid snga ma'i cha byad rnams yang dag par spangs te b+ha ga la bzhugs pa'o/_/bcom ldan 'das ma'i sgras ni za ba dang 'joms pa nyid dang ldan par ston to/_/thams cad 'byung
[\[271b.2\]]ba'i sgras ni 'byung ba bzhi'i sa bon rnams nam mkha' la yang dag par brten te gnas pa de'i sa bon gyi gzugs drag po'i dkyil 'khor la bzhugs te/_de nyid bud med kyi b+ha ga dang dbyibs mthun pas b+ha ga la bzhugs so/_/de las 'gro ba rnams byung bas na thams
[\[271b.3\]]cad byung ba nyid do/_/yang na stong pa nyid las dngos po thams cad 'byung zhing de'i ngang la gnas pas bzhugs so/_/yum ni dngos po rnams bskyed pa'o/_/btsun mo ni bde ba bskyed pa'i rgyu yin te/_de dang mthun par stong pa nyid la sbyor bas bde ba'i 'bras bu skye'o/_/b+ha ga'i
[\[271b.4\]]sgras nges pa'i rtags ston pa'am/_yang na gong ma'i sgra dang mthun par gdug pa rnams 'joms pas na b+ha ga'o/_/'byung ba dang yum dang btsun mo'i sgra ni dus rnam pa gsum la'ang 'jug ste/_dus gsum du nges pa'i don bstan pa la'ang sbyar ro/_/de na gnod sbyin la sogs
[\[271b.5\]]pa gdug pa'i rigs thams cad dang thabs cig ces pa ni ci'i phyir 'dus she na/_de dag 'dul ba'i phyir nyid kyis byin gyi rlabs kyis bkug pa'o/_/de na'i sgras ni nyid kyi drung na gnas pas thabs cig pa'o/_/de nas bcom ldan 'das drag po'i skyil mo krung bcas
[\[271b.6\]]nas zhes pa ni/_drag po rnams bsgral bar bya ba'i phyir zhabs kyi mthil gnyis sbyar nas tshigs gnyis bcag pas bzhugs so/_/phyag g.yas pa steng du bsgreng /_g.yon pa sa la bsgreng nas spyan bzlog pas phyogs bcur gzigs pa ni gdug pa rnams 'dul ba'i
[\[271b.7\]]phyir drag po'i phyag rgyar shes pa'o/_/hUM dang ha ni sngags su rig par bya ste sdug pa dang 'joms pa'o/_/yang na thabs dang shes rab kyi bdag nyid kyis 'dul bar shes par bya'o/_/sgra chen phyung ba ni lte bas yongs su bskyod pa'o/_/de nas 'khor thams cad gtso bo mi snang bas yun
[\[272a\]]
[\[272a.1\]]ring zhig tu brgyal bar gyur to zhes bya ba la gong ma'i sngags kyis brgyal ba las phyogs rmongs par gyur te de nyid kyang mi snang ba'o/_/de'i skad cig de nyid la bcom ldan 'das kyis spyi bo nas sangs rgyas thams cad kyi gnang ba zhes bya ba ni dbu'i gtsug tor
[\[272a.2\]]nas phyung ba la bya ste/_gnang ba ni dus gsum gyi sangs rgyas rnams kyis dbang bskur bar byas nas gsang ba'i bdag por gnang ba byin te bsgo ba'o/_/sngags rnam pa gsum gyi bdag po zhes bya ba nas/_rgya mtshor bzhugs so zhes bya ba'i bar la sngags rnam pa gsum
[\[272a.3\]]ni sku gsung thugs kyi yi ge gsum las sngags thams cad 'byung bas de'i bdag po yin par bstan pa dang /_rig sngags dang /_gsang sngags dang /_gzungs sngags gsum gyi bdag po yin par bstan pa'o/_/phyag brnyan zhes pa ni dang po'i tshig la 'jug pa dang pho nya yin par
[\[272a.4\]]bstan pa'o/_/kha dog sngon po'i sgras ni rnam par rtog pa thams cad spangs pa nyid dang /_nyes pa'i skyon gyis ma gos par bstan pa'o/_/lhag ma ni go sla'o/_/nam mkha'i lding gshog pa bskyod nas zhes bya ba nas/_rang gi bdag po'i lag par slar song ngo zhes bya ba'i
[\[272a.5\]]'bar la nam mkha' lding gi bdag po'i rgyan blang ba'i phyir rgya mtshor zhugs te/_klu rnams kyi gzugs brnyan bsgyur nas sbrul gyis sku la rgyan cha bdun du brgyan pa'o/_/nam mkha' lding yang de nyid kyi byin gyi rlabs kyis bskyed pa ste/_slar bdag po'i phyag mtshan du gnas
[\[272a.6\]]pa'o/_/de nas gnod sbyin bye ba phrag bcu dang zhes pa nas/_mdun du snying po dang ldan pa'i skyil mo krung bcas te 'dug go zhes bya ba'i bar du go sla bas 'dir ma bshad do/_/de nyid ni bde bar gshegs pa'i bka' la rag las par ma gyur ba'i gang zag kha cig na re
[\[272a.7\]]gnod sbyin dngos yin par 'dod na de ni bka' la rmongs par gyur pas de ltar mi blta'o/_/de ni lag na rdo rje dbang bskur ba'i rgyud las 'byung ba dang mthun par rig par bya ste/_bcom ldan 'das phyag na rdo rje dngos so/_/de nas bcom ldan 'das kyis nam mkha' dang
[\[272b\]]
[\[272b.1\]]sa la gzigs nas bar snang du yang spyan gyis 'khor bar gzigs so zhes bya ba ni nam mkha' dang sa la gzigs pa dang bar snang du yang gzigs pa ni phyogs bcu na gnas pa'i gdug pa ma lus pa 'dul bar /bstan pa'o/_/de nas khaM bruM saM zhes pa'i sngags brjod
[\[272b.2\]]pa ni/_khaM gi snying pos steng gi phyogs su 'dul pa'o/_/bruM gyi snying pos 'og gi phyogs su 'dul bar bstan pa'o/_/saM gi snying pos phyogs mtshams brgyad po 'dul bar bstan pa'o/_/de nas phyag na rdo rje stan las langs te/_rdo rje thal mo rang gi snying gar
[\[272b.3\]]sbyar ba byas nas bcom ldan 'das la 'di skad ces gsol to zhes bya ba la/_rdo rje thal mo ni rdo rje rtse lnga pa'i phyag rgya'o/_/de nyid thugs kar sbyar nas bcom ldan 'das la 'og nas 'byung ba'i tshig gsol ba'o/_/kye ma bcom ldan 'das la gsang ba drag po'i don
[\[272b.4\]]bdag dang sems can thams cad la sman pa'i phyir zhu na ci bcom ldan 'das kyis skabs dbye bar gnang zhes bya ba la/_dang po'i tshig la kye'i sgra dang ldan pa ni shin tu ngo mtshar du gyur pa'o/_/gsang ba ni nyan thos dang rang sangs rgyas la sogs pa rnams la shin tu gsang
[\[272b.5\]]bar gyur pa'i phyir gsang ba'o/_/drag po ni gdug pa'i tshogs 'dul ba dang /_gzhan yang shin tu drag po'i chos nye bar ston pas na de'i don nyid dang /_sems can thams cad la phan par bya ba'i phyir rgyas par gsol ba'o/_/cang mi gsung zhes bya ba la sogs pa la/_
[\[272b.6\]]cang mi gsung ba ni sgra'i don las zab mo'i don rgyas par gsung bar rig par bya'o/_/gdug pa'i tshogs 'dul ba zhes bya ba ni bla ma'i ngag las shes par bya'o/_/lhag ma ni go sla'o/_/de nas bcom ldan 'das ting nge 'dzin de las bzhengs nas lag na rdo rje la gzigs
[\[272b.7\]]te/_byed pa g.yon pa chu'i snying po nas dngas te zhes bya ba ni/_gzigs pa ni zhu ba po'i re bskong ba'i rtags so/_/byed pa zhes bya ba ni/_las kyi sgra don la nye bar sbyor ba zhes bya ste lus kyi yan lag rnams las/_lag pas bya ba byed ces 'bru mang po pa kun du rgyu'i sgra yin te/_
[\[273a\]]
[\[273a.1\]]lag pa la rig par bya'o/_/chu'i snying bo nas drang ba ni rnga'i sgra la nye bar sbyor ba ste/_ka ta la'i sgra gang 'og dang sde bar ldan pa dang /_stobs che ba'i phyir dang /_gcig la grogs kyis sgrogs pas chu shing ni mdzub mo'o/_/snying po nas drangs pa ni kun rdzob
[\[273a.2\]]tu drag po'i snying po nyid de/_de'i thad ka nas drangs nas lcags kyu'i phyag rgya bcas nas gnas pa'o/_/byed pa skyed pa chu shing sgra dang bcas pas brkyang ste gnas so zhes bya ba ni de la yang gong ma'i sgra sbyor gyis mjug ste/_skyes pa ni drag po'i sgra dang ldan pa dang stobs che ba'i phyir
[\[273a.3\]]te/_g.yas pa la rig par bya'o/_/sgra dang bcas pa ni rang gi rigs la dang po dang gnyis pa'i sbyor ba'i sgra dang bcas pa'o/_/brkyang ba ni dngos su ste/_de yang gnas ni sgo'i thad kar gnas pa'o/_/de nas phyag na rdo rjes phyag rgya de nyid yang dag par rig ste zhes pa ni/_
[\[273a.4\]]de'i don brda'i sgo nas rig nas tshig brjod pa'o/_/khyed la sogs pa'i 'khor dag ces pa nas snga ma bzhin du 'khod do zhes pa'i bar la/_drag po'i chos ston pas de dang mi mthun pa rnams de'i skad cig de la mi thos par bya ba'i phyir brjod pa'o/_/sgra gnas kyi khung bur
[\[273a.5\]]sgrib byed kyi tshig song ste zhes pa ni/_sgra gnas pa ni rten byed pa'i phyir rna ba la'o/_/khung bur ni dngos so/_/sgrib byed kyi tshig ni tshig de dngos la bya ste/_/ci'i phyir sgrib par byed ce na/_gnyis kyis byin gyi rlabs kyis bcings pa gnyis kyis yang dag par gnas
[\[273a.6\]]bcings nas te/_bsgribs nas 'khod pa'o/_/'khor ba ni de dang 'dra'o/_/snga ma ni dang po la 'dus bzhin du'o/_/rdo rje me lce'i rgyud kyi 'grel ba de kho na nyid snang ba nas bya ba las le'u dang po'i bshad pa'o//_//de nas phyag na rdo rje yis/_/zhes bya ba nas/_
[\[273a.7\]]mtshan ma nges par bshad par bya/_/zhes pa'i bar du ni spyi don rgyas par zhu ba gsol ba dang /_nan tan du bya ba gnang ba la legs par byin pa dang /_lag na rdo rje nyid kyi rgyud bshad par mtshon pa dang /_sems can thams cad la phan pa'i don du bshad par dam bca' bar
[\[273b\]]
[\[273b.1\]]shes par bya'o/_/ba ni rnam par snang mdzad de/_dza ni mi bskyod thub pa'o/_/ra ni rin chen kun 'byung ste/_/zhes bya ba la sku gsung thugs rnam pa gsum la/_rdo rje'i tshig nye bar sbyar ba ste/_sku gsum la sgra'i sbyor ba'i sgo nas gang gzhi'i yi ge la grogs nye bar brtags par
[\[273b.2\]]sku gsum la 'jug pa'o/_/me lce'i yig 'bru gsum pa la/_/dang po'i gtso bo bshad bya ba/_/zhes bya ba ni 'og tu btags pa'i 'khor ma gtogs par dang po yang yin la gtso bo yang yin pas dang po'i gtso bo'o/_/de dag yongs su 'chad pas bshad par bya bar sbyar
[\[273b.3\]]ro/_/pa ni rdo rje 'joms byed ma/_/na ni pad+ma 'joms byed ma/_/i ni kun 'gro 'joms byed ma/_/zhes bya ba la/_de yang dang po mthun par gzhi'i yi ge la grogs nye bar sbyar bas shes par bya ste/_'joms par byed pa'i sgra ni grogs dang bsdongs pas 'og
[\[273b.4\]]btags gsum po yod pas na/_'og btags gsum po'i ming mthar sbyor zhes pa'o/_/e ni kun du go byed de/_/ma ni smin par byed pa ste/_/waM ni kun nas sdud pa yin/_/la ni yongs su brten pa'i las/_/ya ni yang dag bskyod par bshad/_/go 'byed gnyis dang
[\[273b.5\]]steng gnas pa'i/_/sna ldan dag tu shes par bya/_zhes bya ba la/_rang bzhin gyis grub pa'i sa bon sa bon sngar yongs su gsungs te/_me dang /_chu dang /_sa dang /_rlung dang /_nam mkha'i 'byung bar rgyud gzhan dang mthun par shes par bya ste/_nges tshig kyang bshad pa'i phyir ro/_/_
[\[273b.6\]]de la rgyud 'dir ma gsungs mod kyang sgrol ma la sogs pa lha mo lnga dang /_dga' ba bzhi dang /_/sde pa la sogs pa mtha' dag rgyas par shes par bya'o/_/de la nges par 'byung bas na/_kun snang gang yin dngos dang sbyar/_/bsam pa'i dngos la 'jug rnams kyi/_/_
[\[273b.7\]]yan lag rnams la thams cad du/_/gong du smos pa brjod pa yin/_/zhes bya ba la/_de zhes pa ni gong du smos pa'i sa bon rnams so/_/de la dngos po thams cad yang dag par 'byung bas na/_de las nges par 'byung bar sbyar ro/_/kun du snang ba ni/_kun du'i sgras bdag dang
[\[274a\]]
[\[274a.1\]]gzhan gyi rgyud la yang dag par 'jug ste/_'di ltar snang ba ni g.yo ba dang mi g.yo ba'o/_/de'i dngos la sbyar ba dang bsam pa'i dngos po ni rnal 'byor pa gang zhig chos nyid bsgom pa'o/_/de yang skyes bu'i spyi'i sgra 'bru mang po par sbyar bar
[\[274a.2\]]bya'o/_/yan lag de'i las la 'jug pa'i yan lag gam/_thabs su gsungs pas na yan lag thabs rnams su sbyar ro/_/gong du smos pas ni gong ma'i sa bon la sbyar bar bya'o/_/don du gsal bar zlos pa yi/_/tshig ni rgyas par brjod mi dgos/_/zhes bya
[\[274a.3\]]ba ni 'di skad bdag gis thos pa'i dus te/_de'i tshig la gsal bar brjod mi dgos pa'o/_/las las skyes pa'i gzugs rnams la/_/drag po yongs su ston pa dang /_/gnod sbyin be con thogs rnams la/_/gtso bo'i don du bshad pas na/_/tshig tu nges par yang
[\[274a.4\]]dag brjod/_/ces bya ba ni las las grub pa ni gnod sbyin te/_de rnams kyi gzugs so/_/drag po yongs su ston pa ni sngags dang phyag rgya dang thabs rnams drag po'i ston pa'o/_/su la ston zhe na/_las las grub pa'i gzugs drag po'i rigs thams cad la'o/_/_
[\[274a.5\]]gnod sbyin be con thogs pa la sogs pa gnod sbyin gyi rigs thams cad la gtso bo lag na rdo rje nyid gtso bor bshad cing sbyor bas na gtso bo'i don du yongs su shes par bya'o/_/tshig tu nges par brjod pa ni nges pa'i tshig rgyud la yang dag par gong 'og dang sbyar te gsungs
[\[274a.6\]]pa dang gsung bar sbyar ro/_/khyod kyi tshul 'chang rab dga' bas/_/de nyid rigs su 'byung ba ste/_/kun kyang nag po'i las la dga'/_/gnang ba dag par mi mthong zhing /_/de nyid la ni nges par brjod/_/ces bya ba ni khyod kyi tshul 'chang zhes pa ni lag na rdo rje nyid kyi tshul
[\[274a.7\]]'chang ba'o/_/rab dga' ni gdug pa gzhan rnams so/_/de la rab tu dga' bas gdug pa gzhan rnams de nyid gnod sbyin gyi rigs su 'byung bar sbyar ro/_/de dag thams cad nag po'i las sdig pa la dga' bas snang ba ni ye shes la sbyar te/_de dag thams cad
[\[274b\]]
[\[274b.1\]]kyis mi mthong bzhin du/_de nyid ni sdig pa la grol ba dang /_thar bar lta ba de nyid la nges par brjod pa'am 'dod pa'o/_/gong du bstan pa gang yin pa/_/so sor dag la gdon mi za/_/sbyor ba sna tshogs nges bsgrubs nas/_/rnal 'byor pa ni sna tshogs pa/_/mngon
[\[274b.2\]]du rgyas shing nges par gsal/_zhes bya ba la/_gong du bstan pa ni 'di nyid du'o/_/gang yin pa ni sbyor ba dang thabs rnams su sbyar ro/_/so so dag la ni gdug pa'i rigs rang rang la'o/_/gdon mi za ba ni the tshom med par 'grub par sbyar ro/_/sbyor ba sna tshogs
[\[274b.3\]]pa ni 'dir bstan pa rnams te/_de dag nges par bsgrubs pas snang ba ye shes dang /_'byor ba sna tshogs pa rnams mngon par 'grub cing nges par gsal ba'o/_/snang ba chen po bdag med par/_/brgyud pas yongs su 'grub pa yin/_/zhes bya ba la/_rnam par mi rtog pa'i ye
[\[274b.4\]]shes dang chos nyid stong pa nyid bdag dang gzhan du mi dmigs pa'i phyag rgya nyid gnang ba dang /_gnang ba nye bar thob pas/_brgyud pas 'grub pa'o/_/kun rdzob gong ma'i dngos po ltar/_/brtan pa lta bur rab tu mthong /_/don dam 'og ma'i sgra lta bur/_/nyon mongs kun sreg
[\[274b.5\]]rang bzhin gyis/_/'od gsal ba ru gnas pa yin/_/zhes bya ba la/_nges pa'i tshig sgra sbyor gyi sgo las don dam pa dang /_kun rdzob gnyis la yang dag par sbyar te gsungs pa las/_gong ma'i dngos po ni sna tshogs pa dang /_brtan pa mi 'jig par mthong bas na/_
[\[274b.6\]]kun rdzob gong ma'i tshig tu sbyar ro/_/don dam pa ni nyon mongs pa'i bud shing rnams bsregs pa'i tshul du sbyangs pa dang /_rnam par rtog pa med pas rang bzhin gyis 'od gsal par gnas pas na 'og ma'i dgra lta bur shes par bya'o/_/snying po don dam la 'jug pa/_/phyi rim
[\[274b.7\]]kun rdzob la brten pa/_/dang por sangs rgyas mi gnas shing /_/snga ma bya ba'i sbyor bas brtson/_/zhes bya ba la/_snying po don dam pa'i ni bsgrub pa'i bya ba'i dngos po brtan pa mi 'jigs pa la bya ste/_de la 'jug par 'dod pas phyi rim zhes bya ba ni gsog dang
[\[275a\]]
[\[275a.1\]]gsob tu gyur pa dngos po ji lta ba bzhin du las dang po pa rnams kyis thabs la mkhas pas yongs su bsgrub par bya'o/_/dang por sangs rgyas mi gnas pa ni theg pa chen po'i sngags la zhugs pa tsam gyis rmongs pa kha cig sangs rgyas par 'dod de/_
[\[275a.2\]]de lta bu'i nga rgyal la brten nas thabs kyi yan lag ma shes pas ngan 'gror ltung bar 'gyur ro/_/de nas snga ma'i bya ba las dang po pa rnams kyi thabs kyi sbyor ba rim pa ji lta ba bzhin du brtson par bsgrub par sbyar ro/_/dbang thob pa la rlom sems byed/_/bla ma'i
[\[275a.3\]]man ngag nges pa las/_/bla ma nyid la ci nus kyis/_/yang dag par ni mchod par bya/_/zhes bya ba la/_dbang thob pa tsam dag la bdag rdo rje sems dpar kha cig rlom sems par byed de/_de ltar rlom sems par ni mi bya bar bla ma dam pa'i man ngag nges par rnyed
[\[275a.4\]]pa rtog pa dang bral ba'i rim pa ji lta ba bzhin du thabs kyi yan lag yang dag par shes par byas nas/_bla ma dam pa la bu dang chung ma dang rin po che sna tshogs pas yongs su mchod par bya'o/_/ci'i phyir mchod ce na/_bla ma las dngos grub thob par gsungs pas
[\[275a.5\]]dngos grub nye bar bya ba'i phyir mchod pa'o/_/rdo rje ngo bo kun 'byung dang /_/gdug pa thams cad sreg phyir dang /_/dngos la 'jug pa nges pa'i sgras/_/gong ma'i tshig tu brjod pa yin/_/zhes bya ba la/_rdo rje ngo bo kun 'byung ba ni sngags rnam pa gsum dang /_phyag rgya'i
[\[275a.6\]]snying po ye shes kyi thabs dang /_de kho na nyid thams cad 'byung bas na ngo bo kun 'byung ngo /_/gdug pa thams cad ma lus par skrag cing rlag par byed de/_sreg pas ni sreg pa ste dngos po 'di nyid do/_/dngos po nyid la mthun pa'i nges pa'i sgra sbyar na gong ma'i rdo rje me lcer
[\[275a.7\]]gsungs bar sbyar ro/_/rdo rje me lce'i rgyud kyi 'grel ba de kho na nyid snang ba zhes bya ba las le'u gnyis pa'i bshad pa'o//_//gos sngon lag na rdo rje yis/_/zhes pa nas/_lha yi sbyor ba bshad par bya/_/zhes bya ba'i bar du ni/_lag na rdo rje gang dag sgrub pa'i
[\[275b\]]
[\[275b.1\]]thabs su dkyil 'khor zhus pa dang /_bcom ldan 'das kyis yang dag pa'i don dngos por gyur na kha dog dang dbyibs dang lha dang sngags la sogs pa med de/_'o na yang 'gro ba'i rtog pa bsal ba dang /_las dang po pas sgrub pa'i thabs su bshad par dam
[\[275b.2\]]bcas par shes par bya'o/_/gang zhig mos par byed pa yis/_/khru gsum dkyil 'khor phyogs bzhi pa/_/nags sam dur khrod khang stong ngam/_/gtsug lag khang dang mchod rten nang /_/de dag rnams su nges par brtsam/_/zhes bya ba la/_mos par ram
[\[275b.3\]]grub par byed pa'i gang zag gis phyogs bzhi ru khru gsum gsum pa'i dkyil 'khor gnas go sla ba rnams su nges pa'am/_gdon mi za bar brtsam par bya bar sbyar bar bya'o/_/dang po bsnyen pa rab gnas pas/_/bu mo bcu drug ston mo byas/_/bdag gis
[\[275b.4\]]zhag gsum khrus bya zhing /_/spyi bo lkog ma snying ga ru/_/gsang ba gsum gyi yi ge brtag_/ces bya ba la dang po bsnyen pa la bu mo lo bcu drug lon pa rgyal rigs sam bram ze'i rigs sam/_/rje'u rigs la gzugs dang kha dog phun sum tshogs par ldan pa/_zhi ba byang
[\[275b.5\]]chub kyi sems la lhag par chags pa la/_bdag gi sngags chu dang ldan pa'i bum pas khrus nyi ma gsum du byas la/_tsan+dan dmar po'i lde gus gnas rnam pa gsum po ru gsang ba gsum gyi yi ge'i gdan thig le legs par bsku bar bya'o/_/de yang ba ba si ta badzra
[\[275b.6\]]hUM zhes pa'i sngags kyis yongs su bskus la/_sku gsung thugs kyi yi ge brtan par bya bar 'brel to/_/rams su btsos pa'i gos nyid la/_/gur gum thig les nges btab ste/_/de nyid la ni bskon par bya/_/zhes bya ba la/_gos sngon po la gur gum gyi
[\[275b.7\]]thig les gnas bcu bdun du bsku bar bya'o/_/skyes pa dang ni sprad mi bya/_/zhes pa nas/_gnas gang yin par bdag la gtad/_/ces pa'i bar la skyes pa dang ni sprad mi bya ni de'i bar du'o/_/dkar gsum ni 'o ma dang zho dang 'bras gsum mo/_/de yongs
[\[276a\]]
[\[276a.1\]]su gsal la snying po ni 'di yin te/_de yis 'bum du bzlas pa'o/_/oM a mr-i te sid+d+ha badzra hUM zhes bsngags la/_rang gi sngags bu mo'i khar btab pa dang /_de nyid la yang bslab pa'o/_/de nas bsnyen pa rdzogs pa dang /_/bu mo la nyos shig
[\[276a.2\]]dang longs shig pa'i tshig brjod nas/_kun 'dus pa ni tshong 'dus so/_/der mi sgeg par dngos po gang yin pa nyos la/_rigs mthun pa ni gos sngon po der gtums la/_gnas ni gang na gnas pa'i sa ru/_bdag ni sgrub pa po la gtad par 'brel to/_/de yis
[\[276a.3\]]zhag gsum sbyor ba yis/_/phyag rgya nges pa nyid dang yang /_/snying po gang gi sbyor ba yis/_/dri chu btab la grangs tshad du/_/phyin par yang dag bzlas par bya/_/zhes bya ba la/_de yis zhes pa ni rnal 'byor ba'o/_/rnal 'byor pas ni ba'i rnam pa lnga la sogs pa
[\[276a.4\]]la zhag gsum gyi bar du bdag gi phyag rgya ni rdo rje rtse gcig pa'o/_/lha'i snying po kun la grangs nyi shu rtsa gcig tu yang dag par bzlas la/_dri chus kun la phog par gtor bar bya bar 'brel to/_/lhag ma ni go sla bas 'dir ma bshad do/_/dang por byang shar mtshams
[\[276a.5\]]nyid nas/_/kun brten kha dog rigs mthun blang /_/yongs su bsdus byas nyid du nges/_/gnyis pa gnyis par yang dag ldan/_/gsum pa gcig gis tshad byas la/_/zhes bya ba la/_byang shar mtshams nas kun brten pa'i stobs dang ldan pa'i sgra rtags kyis
[\[276a.6\]]dbye bas 'jug ste sa la nges pa'o/_/sa kha dog rigs mthun pa ni sngon por shes par bya'o/_/sa de yongs su bsdus pa la dkyil 'khor nges par bya bar 'brel to/_/gnyis pa gnyis par yang dag ldan pa ni/_/rab 'bring tha ma'i tshad la bya ste/_rab
[\[276a.7\]]ni gong du bstan par zad do/_/'bring ni gnyis pa ste khru gnyis pa las byas pa'o/_/gsum pa gcig pa ni khru gcig pa la nges par bya'o/_/de ltar tshad du byas pa las/_/shin tu mnyam par 'thas par bya/_/de nyid rjes su 'jug pa yis/_/dang por srad
[\[276b\]]
[\[276b.1\]]bu gang yin pas/_/kha dog ser pos thig gdab bya/_/zhes bya ba la/_rab 'bring tha ma'i tshad du byas pa las mnyam pa dang 'thas pa dang legs par byas la de nyid rjes su 'jug pa ni gang zag rnal 'byor ba'o/_/de yi dang po srad bu ni/_/bu mos bkal ba'i dgu sgril lo/_/_
[\[276b.2\]]kha dog ser po ni yung ba la sogs pa gang yang rung ba'i thig gdab par sbyar ro/_/dkyil 'khor dgu ru nges pa las/_/'bru dang sa dnge rin chen gang /_/phye ma nyid du btags pa yis/_/dkyil du pad+ma bcu drug pa/_/'dab mar ldan par bri bar bya/_/zhes bya ba la/_thig
[\[276b.3\]]btab pa'i le tshe dgu la dkyil du rgyal bo dang /_blon po dang /_bram ze dang /_dmangs rigs la rim par sbyar la/_rin po che mu tig la sogs pas bri ba dang /_'bras btags pa la rams la sogs pas kha dog bsgyur ba dang /_sa kha dog lnga pa la zhib par btags pas pad+ma
[\[276b.4\]]bcu drug dang ldan pa bri bar sbyar bar bya'o/_/shar dang lho dang zhes bya ba nas/_kun kyang stag gi pags pa yis/_/smad ni yongs su dkris pa yin/_/zhes bya ba'i bar ni go sla bas 'dir ma bshad do/_/de steng gdan ni rab gnas pas/_/gtso bo nyid la nyi zla
[\[276b.5\]]yis/_/phrag pa la ni 'khor bar rgyu/_/tshangs pa dbang po lha chen gnyis/_/zhabs kyis yongs su mnan pa yin/_/zhes bya ba la/_lha'i bu nyi ma dang zla ba gnyis phrag pa la rgyu bar byed do/_/de ci'i phyir zhe na/_bde bar gshegs pas lung gnyis su gsungs
[\[276b.6\]]te/_gcig ni lag na rdo rje'i skus ri rab kyi rked par sleb pas nyi ma dang zla ba yang ri rab kyi rked pa nas rgyu bas lag na rdo rje'i phrag pa la phog pa'o/_/gcig ni 'jig rten pa rnams la phrin las rnam pa gnyis kyis 'dul ba dang /_thabs dang shes rab tu ldan pas A
[\[276b.7\]]li kA li snyoms par 'jug pa'i don gsum du rig par bya'o/_/de yang lung gang las grub ce na rim pa ji lta ba bzhin du lag na rdo rje dbang bskur ba'i rgyud dang lag na rdo rje bde bar rol ba'i rgyud dang lag na rdo rje yum lcang lo ma'i rgyud las rig par bya'o/_/tshangs pa dang
[\[277a\]]
[\[277a.1\]]dbang po gnyis srid pa dang /_mya ngan las 'das pa'i rtags su brten nas de gnyis ka la mi gnas pa dang /_yang na rtog pa dang mi rtog pa gnyis ka la mi gnas pa'i rtags dang /_yang na bdud kyi snying ga nyams dga' bar bcom ldan 'das rol bas
[\[277a.2\]]bzhugs pa'o/_/shar gyi lha chen rnam rgyal nyid/_/keng rus steng na gnas pa bzhin/_/gzhan yang de ltar gnas pa yin/_/sa bon gnas pa gang yin pa/_/sgra dang bcas pas shes par bya/_/zhes bya ba la/_shar na bzhugs pa'i khro bo khams gsum rnam par
[\[277a.3\]]rgyal ba keng rus skam po'i steng na bzhugs pa bzhin du nag po chen po la sogs pa'ang keng rus skam po'i steng na bzhugs par 'brel to/_/de yang ci'i phyir keng rus skam po'i steng na bzhugs she na/_thams cad kyang rnam par rtog pa dang bral ba'i phyir dang /_sgra'i sbyor
[\[277a.4\]]bas ka rang ka la gdug pa rnams skrag par bya ba'i phyir dang /_drag po'i las su sbyor bas na keng rus la bzhugs pa'o/_/sa bon gnas pa de ni de dag thams cad skyed pa'i sa bon la bya ste yig 'bru rnams so/_/sgra dang bcas pa ni bcom ldan 'das rdo rje gar mkhan gyi
[\[277a.5\]]zhal nas sgra dang bcas par phyung ba'o/_/de yang ji lta bu zhe na/_sa bon gyi yi ge re re la 'od zer rigs mi 'dra ba re re dang /_sgra mi 'dra ba re re yang dag par phyung ste bsgrags par sbyar ro/_/dang po gtso bo skyed byed gang /_/hUM las nges par rdzogs bya zhing /_/gzhan rnams
[\[277a.6\]]'di las 'byung bar bsam/_/zhes bya ba la/_dang por gtso bo phyag na rdo rje nyid kyi bskyed par bya ba'i sa bon du hUM nag po las yang dag par shes par bya'o/_/gzhan rnams 'di las zhes pa ni 'og nas 'byung ba'i sa bon bcu drug po rim pa ji lta ba bzhin du khams gsum
[\[277a.7\]]rnam par rgyal ba nas/_sha za ma'i bar du kha dog mi 'dra ba ni bla ma'i ngag las yongs su rig par bya zhing de rnams las 'byung ba'am bskyed par 'brel to/_/lhag ma ni go sla'o/_/de las rags pa gang zhig gis/_/bar 'phra nges par bskyed par bya/_/dang por kun kyang
[\[277b\]]
[\[277b.1\]]brtsigs pa yis/_/baM las gyur pa sna tshogs pa/_/yang dag par ni bskyed par bya/_/de 'og kaM las rab skyes pa/_/skam por yongs su brtags pa yin/_/zhes bya ba la/_rags pa ni sku nyid do/_/bar 'phra ni dang por gcig pa'i baM dmar po las byung ba'i pad+ma
[\[277b.2\]]'dab ma bcu drug pa sna tshogs pa bskyed par bya'o/_/de 'og ces pa ni/_de'i rting la byung bas de'i 'og ste/_de'i sting du kaM dkar po las yang dag par byung ba'i keng rus skam po rab tu gnas pa'o/_/lhag ma ni bla ma'i man ngag las shes par bya'o/_/_
[\[277b.3\]]de dag rnams ni rab ba rdzogs pa'i/_/sku ru yongs su rdzogs byas la/_/bdag gis rnal 'byor yang dag bsgrub/_/ces bya ba la/_de dag gi ni gong du smos pa'i gdan dang yig 'bru dang bla ma'i ngag la sogs pa'i las rdzogs pa'o/_/sku ru ni rang rang gi cho ga gsum las
[\[277b.4\]]rang rang gi skur rdzogs par byas la zhes par 'brel to/_/de nas bdag rnal 'byor bas mchod pa la sogs pa'i rnal 'byor yang dag par sgrub par 'brel to/_/de nas sngags pa blo ldan pas/_/rigs su nges pa gang yin pa/_/thabs 'di la ni 'jug
[\[277b.5\]]par bya/_zhes bya ba ni rigs rnam pa lnga las mi 'da' bas rigs kyi rjes su 'brang bas rnal 'byor yang dag par bsgrub par gsungs te/_su yis she na/_sngags pa shes rab can gyis so/_/de yang spyir rigs la brten te bsgrub par gsungs so/_/thabs ni
[\[277b.6\]]'og nas ston pa rnams la 'jug par 'brel to/_/kun la 'jug par 'gyur ba yi/_/khyab pa'i bdag po chen po ni/_/rigs kyi gtso bos spyi la khyab/_/ces bya ba ni spyir khyab pa rnam pa gsum gyis yongs su ston te sku gsung thugs kyis khyab pa'o/_/kun la
[\[277b.7\]]'jug pa ni las kyi bya ba thams cad la'o/_/khyab pa'i bdag po ni rigs kun la 'jug pa dang /_gtso bo dang bdag por 'brel bas na bdag por 'brel to/_/rigs kyi gtso bo ni rigs thams cad de las 'byung bas na gtso bo yin te de yis kun la khyab par 'jug par
[\[278a\]]
[\[278a.1\]]bstan pa'o/_/mdun ni rdo rje'i rigs yin te/_/lha min la sogs nges par 'jigs/_/g.yas ni rin chen rigs yin te/_/sha za la sogs yang dag 'jigs/_/rgyab na gnas pa gang yin pa/_/pad+ma'i rigs su yang dag ldan/_/nor la
[\[278a.2\]]sogs pa gang dgos pa/_/re ba bzhin du skong bar byed/_/g.yon na gnas pa gang yin pa/_/las kyi rigs kyi nges pa las/_/klu dang gnod sbyin la sogs pa/_/ma rungs pa rnams yongs su 'jigs/_/zhes bya ba la/_mdun ni shar du rig par bya ste/_khams gsum rnam
[\[278a.3\]]par rgyal ba ni rdo rje'i rigs su nges bas tshangs pa dang lha ma yin rnams 'jigs pa'o/_/g.yas pa ni lhor rig pa ste/_nag po chen po rin po che'i rigs su nges pas gshin rje dang sha za rnams 'jigs pa'o/_/rgyab ni nub yin te rnam thos sras pad+ma'i rigs su nges te/_nor dang
[\[278a.4\]]bzhon pa la sogs pa rnams nges par ster ba dang gnod sbyin rnams 'dul bar gsungs so/_/g.yon ni byang du rig par bya ste/_bdud rtsi thab sbyor gyis klu dang yang ma rungs pa rnams yongs su 'jigs par gsungs so/_/gzhan yang lhag ma thams cad kun/_/pho nya'i
[\[278a.5\]]tshul du nges par gnas/_/zhes pa ni rdo rje gnod sbyin la sogs pa thams cad pho nya'i tshul du yang dag par gnas par 'brel to/_/dang po nyi ma shar ba nas/_/las kyi sbyor ba sna tshogs pa/_/so so dag pa snying po ni/_/gang du 'bum las rab rdzogs pa/_/brgya rtsa brgyad du nges par
[\[278a.6\]]bzlas/_/zhes pa la dkyil 'khor bri ba'i snga dro tshon rtsi lnga la las kyi sbyor ba sna tshogs pa zhes bya ba brjod de/_de la snying po brgya rtsa brgyad yang dag par bzlas zhes pa ni/_gong gi bsnyen pa'i dus su snying po 'bum la sogs pa bzlas pa'o/_/de nas snga dro'i dus su brgya
[\[278a.7\]]rtsa brgyad bzlas pas sbyor ba bri bar bya'o/_/hUM gi sgra dang rab ldan pas/_/bdag nyid kha nas me 'bar gsal/_/phyag rgya gnang bar rab bcas te/_/de nyid stang stabs bskyod pa yis/_/gdug pa thams cad skrag byed pa/_/bde gshegs mngon par dgyes par bya/_/_
[\[278b\]]
[\[278b.1\]]zhes bya ba la/_snga dro'i dus su rgyan cha lnga la sogs pa yongs su bgos la/_rdo rje dril bu nges par bzung ste hUM hUM hUM zhes pa'i sngags kyis kha nas me 'bar bar bsams la/_phyag rgya ni gar gyis yang dag par byas la/_de nyid ces pa ni/_don dam pa gnyis la sgra rnam pa
[\[278b.2\]]gnyis 'jug ste/_rnal 'byor pa de nyid kyis lag na rdo rje de nyid kyi stang stabs bya bar gsungs pa ste/_g.yas pa brkyang la g.yon pa nges par bkug nas/_rdo rje rgya gram 'gros kyis phyogs bzhir bskyod pas gdug pa can thams cad skrag par 'gyur ba dang /_bde bar gshegs
[\[278b.3\]]pa rnams gar gyis mngon par dgyes pa'o/_/rdo rje dril bu bzung byas nas/_/khro bo'i cha lugs gang yin pas/_/phyogs rnams rmongs par byed pa yin/_/lha mo'i gzugs 'chang gang yin pas/_/gzhan gyi sems kyang 'phrog par byed/_/ces pa la/_dus rnam
[\[278b.4\]]pa gnyis kyi sbyor bas gsungs pa yin te/_bgegs bskrad pa dang mchod pa nyid la sbyor ba gsungs so/_/de la khro bo'i stang stabs kyis rdo rje dang dril bu bzung bas kha nas hUM 'bar bas yang dag par bskyod pas gdug pa rnams bsgyel te/_ci'i phyir 'khrugs she na brgyal
[\[278b.5\]]bas so/_/brgyal bas shar phyogs la sogs pa mi shes so/_/lha mo'i gzugs su bdag nyid yang dag par bsgrubs la gnas par bya ste/_ji lta bu zhe na/_las kyi lha mo sna tshogs pa/_/dbu rgyan dang gdu bu dang /_stod g.yogs la sogs pa rgyan cha bcu
[\[278b.6\]]gcig gis yang dag par brgyan la/_nu ma cung zad 'bur bar bya ste/_mchod pa'i rdzas thams cad rdo rje'i glu dang /_gar dang /_phyag rgya la sogs pas yang dag par mchod pa dang /_'dod pa'i yon tan lngas sku la yongs su mchod
[\[278b.7\]]par bya'o/_/de'i gzugs kyis lha rnams mnyes pa dang /_'jig rten pa rnams dbang du sdud par 'brel to/_/re mig rnams kyi bar gang yin/_/me lce'i phreng bas yongs su bri/_/'khor lo'i 'og tu gnas bya ba/_/chos 'byung phyag rgya nges par bri/_/_
[\[279a\]]
[\[279a.1\]]zhes bya ba la/_dang por dkyil 'khor bri ba'i skabs su shes par bya ste/_re mig ni dkyil 'khor lnga la bya ste/_de'i bar dag me'i 'od kyis bri bar 'brel to/_/'khor lo ni dkyil 'khor la shes par bya ste/_de'i 'og tu chos 'byung gi phyag rgya gru gsum pa/_
[\[279a.2\]]mtshan ma kun la khyab par bri bar bya bar 'brel to/_/de yang ci'i phyir chos 'byung gi phyag rgya bri zhe na/_bcom ldan 'das kyis 'di skad gsungs pa'o/_/thabs dang shes rab ldan pa dang /_/kun 'byung yum du nges par gsal/_/rten 'brel yang dag 'byung ba yin/_/kun
[\[279a.3\]]rdzob la ni don dam brten/_/don dam nyid la kun rdzob yang /_/brten pa nyid du 'gyur ba yis/_/de bas gnang ba mi gsal bar/_/chos 'byung phyag rgya nges par bri/_/rgyas pa la sogs ma yin gyi/_/drag po'i dkyil 'khor yin pa dang /_/de bzhin dbyibs su rab gsal
[\[279a.4\]]bas/_/dran dang bcas pas bri bar bya/_/zhes bya ba la/_chos thams cad thabs dang shes rab tu 'brel bar gnas pa dang /_chos thams cad de las 'byung bas na/_de yang dag par bri bar 'brel te/_yang rten cing 'brel bar 'byung ba'i chos su dngos po kun grub
[\[279a.5\]]pas bri bar bya'o/_/ji ltar rten cing 'brel zhe na/_/kun rdzob la zhes pa gsungs te/_kun rdzob la don dam pa brten pa dang /_don dam pa la kun rdzob brten pa'i phyir te/_chos 'byung ni don dam pa'i phyag rgya yin pa dang /_dkyil 'khor ni kun rdzob kyi phyag rgya yin par
[\[279a.6\]]'brel to/_/yang na drag po'i dkyil 'khor yin par gsungs pas/_skabs 'dir yang drag po'i skabs la bab pas na/_de la yang dbyibs mthun pa'i phyir snang ba mi gsal bar bri bar bya'o/_/snang ba mi gsal ba ni gong du bstan par zad do/_/de bas na rnam pa
[\[279a.7\]]thams cad du yang rnal 'byor pas chos 'byung ba'i phyag rgya mnyam par gzhag cing dran pa dang bcas pas bri bar gsungs so/_/mthu dang ldan pa'i gang zag la/_/stobs ni shin tu nges par skyed/_/dkyil 'khor lha nyid mngon bsgrubs pas/_/lus la gzi brjid 'jug
[\[279b\]]
[\[279b.1\]]pa'o/_/zhes bya ba la/_mthu zhes pa ni/_a nu b+ha ba'i sbyor bas skabs mang po la 'jug ste/_skabs 'dir ni sngon gyi las 'phro dang ldan pa la bya'o/_/de dang ldan pa'i gang zag la ni phyag na rdo rje'i stobs skye bar 'gyur ro/_/de nas dkyil 'khor gyi lha rnams mngon par
[\[279b.2\]]bsgrubs pas ni/_lus ni bdag gi phung po'i rgyud la gzi brjid ye shes 'jug par gsungs so/_/rdo rje me lce'i rgyud kyi 'grel pa de kho na nyid snang bzhes bya ba las le'u gsum pa'i bshad pa'o//_//lag na rdo rje zhes bya ba nas/_thabs de gang lags gsung
[\[279b.3\]]du gsol zhes pa'i bar du ni go sla'o/_/nang gi bdag nyid can dang yang /_/phyi yi khrus sogs rab byas la/_/rab gsal la sogs rgyun chad nas/_/gang yang rung ba'i lo nyid la/_/ston zla ra ba nas brtsams la/_/lha min lha dang me tog mdzes/_/drag po'i dang po 'di nyid la/_/_
[\[279b.4\]]bdag gis nges par sbyor ba brtsam/_/zhes bya ba la/_dang por nang gi bdag nyid ni nang ste/_phyi rol gyi dngos por mi 'dzin pa dang /_bdag dang gzhan du mi rtog pa dang /_stong pa dang mi stong pa'i mtha' gnyis dang bral ba'o/_/phyi'i chos dang nang gi chos thams cad rang bzhin gyis rnam
[\[279b.5\]]par dag par byed pas khrus mchog tu gsungs so/_/phyi'i khrus ni go sla'o/_/khrus rnam pa gnyis byas nas rab gsal la sogs zhes smos te/_shes rab gsal bas na rab gsal lo/_/de yang shes pa lnga dang rgyun chad med pa ni/_rnam par bza' bar mi bya ba dang /_sogs
[\[279b.6\]]pa ni myos 'gyur yang longs spyod par mi bya'o/_/gang yang rung ba ni byi ba la sogs pa'i lo gang yang rung ba'o/_/ston zla rab smos pa ni ston zla ra ba la me tog dang lo tog kun du rgyas pas de'i phyir/_de nas brtsis pa'i lham yin gyi bla ma don thams cad kun du 'grub pa dang /_me
[\[279b.7\]]tog mdzes bkra shis bar gsungs pa de dang /_drag po bya ba ni 'od zer drag po gang la yod pa la drag po zhes smos pa'o/_/dang po'i zhes bya ba ni cha bzhir bgos pa'i dang po'o/_/de gsum yongs su 'joms pas na bdag rnal 'byor pas sbyor ba yang dag par brtsam par
[\[280a\]]
[\[280a.1\]]bya bar gsungs so/_/de nas bdag nyid lus nyid la/_/rgyan cha lnga yis rab brgyan te/_/lus la gos dag sngon po nyid/_/bla gos smad g.yogs yang dag bcings/_/spyi bo la sogs gnas lnga ru/_/sprul gyis yongs su bcing bar bya/_/rang nyid dkyil
[\[280a.2\]]'khor shar sgo ru/_/'dug pas sbyor ba brtsam par bya/_/zhes bya ba la/_rnal 'byor pa'i lus la dbu rgyan la sogs pa lngas brgyan par bya'o/_/stod g.yogs sngon pos lus la bgo bar bya ba dang /_srog song ba'i sprul lam/_yang na shing shun las gzugs byas pa snga ma'i
[\[280a.3\]]rgyan cha'i rtsar bcing bar sbyar ro/_/bdag nyid shar gyi phyogs su 'dug pas las bya bar 'brel to/_/de nas dang por bla re gang /_/zhes bya ba nas/_gos sar yang dag gtsang bar bya/_/zhes bya ba'i bar du ni go sla bas 'dir ma bshad do/_/de nas sngags pa blo ldan pas/_/bdag
[\[280a.4\]]nyid bsrung ba'i 'khor lo brtsam/_/rang gi phyi rol mtshams rnams su/_/mi 'gyur bas ni bsil ldan bsgom/_/de steng sdud pa'i dngos po gang /_/kha dog nag po yang dag bsam/_/de las khyab byed rigs lnga ba/_/yang dag par ni bsam par bya/_/de dag yongs su
[\[280a.5\]]rdzogs byas pas/_/bdud rtsi 'khyil bar bdag bsams te/_/rdo rje sdigs mdzub phyag rgya yis/_/sngags bzlas pa yis bgegs bskrad bya/_/rigs gtso'i rtse mo de nyid la/_kaM las lus skyob bsam byas te/_/spyi bor gnas par khyab par bsam/_/zhes bya ba
[\[280a.6\]]la/_skabs 'dir dang por 'jug pa'i las la/_bdag nyid la bsrung ba'i 'khor lo bya bar gsungs te/_de'i dang por bla ma'i man ngag las yang dag par shes par bya ba ni/_/rgyud las 'byung bas bdag gis don gsal bar brjod pa ni 'gal ba yod pa'i phyir te/_mi go ba yin
[\[280a.7\]]pa'o/_/de nas zhes pa ni tshig gi lhag ma lus pa dang /_gzhan nye bar ston pa'i tshig ste/_sngags pa shes rab can gyis bsrung ba'i 'khor lo bya bar ston pa'o/_/rang gi phyi rol ni rang gi rgyud las ma gtogs pa'i phyi rol lo/_/mtshams ni rgyud las ma gtogs pa dang /_phyi
[\[280b\]]
[\[280b.1\]]rol gyi dngos po'i mtshams su mi 'gyur ba ni yi ge dang po'o/_/bsil ldan ni 'od zer kha dog dkar po dang ldan pa'o/_/de'i steng ni bsil ldan gyi steng du/_sdud pa'i dngos po ni/_thugs kyi yi ge la kha dog nag por bsam par bya bar 'brel to/_/de las ni sdud pa'i
[\[280b.2\]]dngos po la ste/_khyab byed ni kun du khyab par byed pa dang /_mi 'jigs pa'i gnas pa la bya ste/_dngos bo de rigs lnga pa'i 'khor lo'i rigs la sogs pa dang ldan pa'o/_/de yang dag par bsgom par 'brel to/_/de dag yongs su rdzogs pa ni/_/gong du smos pa'i
[\[280b.3\]]cho ga rnam pa gsum pa'o/_/de gsum rdzogs pa las bdag nyid khro bo bdud rtsi thab sbyor du yang dag par bsam par bya ste/_sku mdog ljang gu phyag gnyis pa la thal mo phan tshun du bsnol ba ni/_dam tshig gi phyag rgya bcas la/_de nas las kyi phyag rgya ni/_/g.yon
[\[280b.4\]]pa dkur brten te g.yas pa ni/_rdo rje bcing ba'i phyag gis sdigs mdzub tu byas la/_sngags 'dis bgegs bskrad par bya'o/_/oM big+h+nAM kro d+ha ya hUM phaT/_rigs gtso'i rtse mo ni gong ma'i rigs lnga las ma gtogs pa'i nang gi rgyud kyi rigs lnga pa dang po'i rtse mo la yi ge kaM
[\[280b.5\]]dkar po las lus skyob par byed pa yongs su bsam par byas la/_spyi bo nas rtse mo yang dag par btsugs te/_oM badzra ka pa tsa hUM phaT swAhA/_zhes pa'i sngags kyis lus thams cad la khyab par bsam mo/_/de yang 'od zer gdug pa dang bcas pa 'bar bar
[\[280b.6\]]bsam par 'brel to/_/'dis ni sa'i cho ga dang thig gi cho ga gnyis yongs su rgyas par ston pa'i skabs te/_de nas gtor ma zhes bya ba nas/_phyogs bzhi mtshams su nges par gdab/_/ces pa'i bar du go sla bas 'dir ma bshad do/_/kha nas hUM gi sgra 'bar zhing /_
[\[280b.7\]]sna tshogs rdo rje'i gar thabs kyis/_/lan gsum bar du bskor ba bya/_/de nas gdug pa gang yin pas/_/phyogs bzhi dag tu song ba la/_/sa phyogs nges par gtsang bar 'gyur/_/zhes bya ba las/_kha nas hUM hUM hUM zhes pa'i sgra drag po dag phyung bas gdug pa rnams kyi kha
[\[281a\]]
[\[281a.1\]]nas me 'bar ba mthong ba'o/_/sna tshogs rdo rje gar thabs ni/_/lag pa g.yas par be con sngon po bzung nas/_g.yon pa rdo rje thogs pas snying gar bzung la/_rkang pa g.yon pa lte bar gnas te/_g.yas pa phyogs bzhi ru rdo rje rtse gsum pa'i
[\[281a.2\]]gom pa 'dor ba dang /_de dang mthun par be con gyis thabs dang /_shes rab la bskor bas sa la gdab par bya'o/_/de nas gom pa gcig gis bar du gsal bar 'brel to/_/de ltar yan lag gsum gyi bar du bskor bas/_gdug pa rnams phyogs gzhan du
[\[281a.3\]]byer te/_/sa phyogs de gdug pas gtsang bar gyur par 'brel to/_/de nas thig sogs btab pa yis/_/zhes pa nas/_shes rab thabs kyis gsal bar brtags/_/zhes pa'i bar du ni/_/sta gon gyi cho ga rgyas par bstan par rigs pa ni rgyud gzhan dang mthun par
[\[281a.4\]]'brel to/_sangs rgyas dkyil 'khor bzhengs bya'i phyir/_/bdag gis drag po dang po la/_/phye ma lnga dang sngags dag dang /_/phyag rgya bcas pas byin gyis brlab/_/ces bya ba la/_bdag rnal 'byor pas 'od zer drag po dang bcas pa'i dang po'i nyi ma shar ba'o/_/phye ma
[\[281a.5\]]ni rab 'bring tha ma gsum gyis phye ma'o/_/de la sngags ni 'di dag go/_/dkar po la sogs pa thams cad la/_rim pa bzhin du rin po che 'bar ba'i phyag rgya bcas la/_oM swa sti muk+ti b+ha ba ti hUM/_oM pi ta u d+ha ra b+ha ra na b+ha ba ti hUM/_oM rak+to bo ba la b+ha ba ti hUM/_oM ha ri
[\[281a.6\]]ta ma ra ka ta b+ha ba ti hUM/_oM kr-iSh+Na kaM ka ni b+ha ba ti hUM/_zhes byin gyis brlab pa ni rim pa ji lta ba bzhin du/_mu tig dang /_gser dang /_byi ru dang /_slog btsong dang /_mu men du brlab par sbyar ro/_/de nas snod dag thod pa la/_/byas pas rdo rje'i phyag rgya rab/_/nges pas
[\[281a.7\]]las kyi sbyor ba brtsam/_/phyogs su legs par bskor ba yis/_/dbugs rgyu ba yi dngos po gang /_/yi ge mngon par gsal ba yis/_/rgyun mi 'chad par bri bar bya/_/zhes bya ba la/_snod ni thod pa'i dum bu las byas pas phye ma der blugs par bya bar 'brel to/_/_
[\[281b\]]
[\[281b.1\]]rdo rje phyag rgya ni rdo rje rtse gcig pa'i phyag rgya dang /_gung mo mthe bong sbyar ba'i bar nas tshon rtsi dgye bar bya ste/_mdzub mo brkyang pa'o/_/de yis rab tu gsungs pas sbyor ba ni bri bar bya'o/_/phyogs su legs par bskor ba yis/_/zhes pa ni/_phyogs su g.yas phyogs su
[\[281b.2\]]ma 'khrul bar bri bar 'brel to/_/dbugs rgyu ba'i dngos po ni bla ma'i man ngag gis shes par bya ste/_sdud pa'i dngos po'o/_/de'i yi ge mngon par gsal ba ni mngon pa ni sa la phreng bar 'byung ba'o/_/gsal ba ni sgra dag par brjod pa nyid do/_/dbugs rgyun mi 'chad
[\[281b.3\]]par bri bar 'brel to/_/skabs kyi skad cig shes pa las/_/bar du khro gnyer bstan par bya/_/dang po nag po bri bya zhing /_/gnyis pa dkar po nges par dgye/_/gsum pa nyid la ser po ste/_/bzhi pa dmar po yang dag ldan/_/lnga pa ljang gu bri bya zhing /_/drug pa kha dog
[\[281b.4\]]sna tshogs rgyas/_/zhes bya ba la/_skabs ni phyogs dang mtshams su bab pa la'o/_/phyogs gang yang rung ba dang mtshams su bab na hUM phaT ces pa'i sngags bton la/_khro gnyer ston par 'brel to/_/lhag ma ni go sla'o/_/drug pa kha dog sna tshogs rgyas/_/zhes bya ba ni/_
[\[281b.5\]]kha dog sna tshogs phan tshun du bsres nas dmar skya la sogs par sbyar ba la bya'o/_/dkyil 'khor las nyid rdzogs pa dang /_/rdzas su yang dag ldan byas te/_/gru bzhi dag tu byang shar gyi/_/mtshams ni sa gang bu mo yis/_/blangs pa las byas mchod rten ni/_/_
[\[281b.6\]]sngon po bzhi dag yongs su gzhag_/de yi 'khor lo'i rtse mo la/_/gong gi srad bu gdags bya ste/_/me tog sngon po'i phreng ba yis/_/'khor bar yongs su brgyan par bya/_/bum pa sngon po bcu bdun nyid/_/mtha' yi phyogs su nges par gzhag_/ces bya ba la/_
[\[281b.7\]]dkyil 'khor bri ba rdzogs pa dang /_/'di nas mar mchod pa'i rdzas bsham pa gsungs te/_dkyil 'khor gyi zur bzhi dag tu/_byang shar mtshams nas bu mos sa sngon po blangs pa la/_sku gdung rgyar sor bcu gnyis pa las/_dpang du sor nyi shu rtsa bzhi pa byas la/_
[\[282a\]]
[\[282a.1\]]de'i 'khor lo'i rtse mo la tshon skud sna lngas brgyan pa ste/_me tog gis yongs su bre bar 'brel to/_/bum pa sngon pos bskus pa'i lha'i grangs su sbyar bas/_dkyil du gcig dang phyogs mnyam par bkod pa'o/_/sman dang spos dang zhes pa nas/_/lus
[\[282a.2\]]la mngon par phyogs pas gzhag_/ces pa'i bar du go sla'o/_/de nas sngags pa blo ldan pas/_zhes pa nas/_phyi ma rnams kyis snang mi bya/_/zhes pa'i bar du ni/_bcu bdun bcu bdun du rdzas kun la shes par bya'o/_/de la gdugs dang rgyal mtshan dang /_ba dan ni
[\[282a.3\]]bum pa la gzugs par bya'o/_/phreng ba ni be con la gdags par bya ba dang /_tshangs pa'i skud pa ni ral gri'i rtse mo la gdags par bya'o/_/bdag po ni lag na rdo rje dngos te/_de'i na bza' dar ram ras sam snam bu la gur gum gyi thig le yongs su bris la dbul bar bya'o/_/yol
[\[282a.4\]]ba sngon pos dkyil 'khor bskor bar bya ba dang /_bla res steng nas phub nas gzhan la snang bar mi bya bar 'brel to/_/gal te snang bar gyur pa na/_rang gi lus ni ma gtogs pa'i/_/gzhan rnams brlag par 'gyur ba yin/_/de bas legs par bsgribs pa yis/_/_
[\[282a.5\]]phyi rol gzhan la bstan mi bya/_/zhes bya ba la/_gal te gzhan rnams kyis mthong bar 'gyur ba na/_rang gi lus ni lag na rdo rje gos sngon po can gyi rim pa dang dbang legs par thob pa la bya ste/_de ma yin pa rnams brlag par 'gyur ba ni/_dam tshig las 'das pas
[\[282a.6\]]nad dang gdug pas 'tshe bar byed do/_/de bas na bdag rnal 'byor pas legs par bsgribs pas ci nas kyang phyi rol gzhan la bstan par mi bya bar sbyar ro/_/gang zag gcig pu gnas pa yis/_/las kyi sbyor ba 'di brtsam bya/_/zhes pa la/_mi mang po rnams yongs
[\[282a.7\]]su mi bsnyen par bdag nyid gcig pus 'og nas 'byung ba'i las rnams spyad par gsungs so/_/phyag dag sngon du 'gro ba yis/_/mchod pa'i las la mnyam par gzhag_/bdag nyid las kyi phyag rgyas gnas/_/bsam pa sngon du gyur pa yis/_/kun gyi 'bras bu gang
[\[282b\]]
[\[282b.1\]]yin pa/_/bdag gis gsal ba rab tu brtag_/sngags dang phyag rgya rab ldan pa'o/_/mchod pa 'di dag nges pa las/_/bgegs bsal ye shes rab dbab pa'i/_/rnal 'byor rdzogs pas yang dag gnas/_/rang rang rigs kyi phyag rgya yis/_/sngags bzlas pa
[\[282b.2\]]yis dbul bar bya/_/zhes bya ba la/_'di nas mar mchod pa'i rim par gsungs te/_dang por bla ma'i man ngag gis spyan drang bar bya ba dang /_tshig gis kyang 'di ltar spyan drang bar bya'o/_/oM bde gshegs gtso bo kun khyab dang /_/lha rnams phyogs su 'khor ba rnams/_/_
[\[282b.3\]]bdag dang sems can rgyud sbyangs phyir/_/skad cig tsam gyis gshegs su gsol/_/zhes brjod la spyan drang bar bya'o/_/de nas bzhugs su gsol ba la sogs pa yongs su rdzogs par byas la/_de nas phyag 'tshal ba dang /_mchod pa'i las la mnyam par gzhag pa ni
[\[282b.4\]]yang dag par spyad par bya ste/_bdag nyid las kyi phyag rgya ni/_/dngos po ma bsgyur bar dam tshig sems dpa'i ngo bos gnas pa la bya'o/_/bsam pa sngon du gyur pa'i gang zag rnal 'byor pas dmigs par bya ste/_kun gyi 'bras bu ni stong pa nyid la bdag gis gsal bar
[\[282b.5\]]skad cig yun ring bar rab tu brtag par 'brel to/_/sngags dang phyag rgya ni 'di ltar sbyar te/_sngags ni 'og nas ston to/_/phyag rgya ni dang por gar gyis sku gsung thugs su nges par sbyar nas/_bsam pas kyang mchod pa'i sprin rgyas par spros la/_pad+ma kha 'bus ltar
[\[282b.6\]]byas la/_spyi bo'i steng du gnas pa dang /_g.yas g.yon gyi mtheb srin nges par sbyar la 'dud de/_gzhan rnams bkug pas g.yon pa'i mdzub mo bsgreng nas sna'i thad kar gnas pa dang /_g.yas g.yon gung mtheb sbyar nas sna sprad de/_mdzub mo gnyis kyis
[\[282b.7\]]kyang bsgreng bas sna sprad par byas nas/_gzhan rnams yongs su brkyang nas mig gi thad kar gnas pa dang /_mtheb srin gnyis sbyar bas steng du bstan te/_snying gar gnas pa dang /_lag pa gnyis kyis thi pa ltar sbyar nas/_sna sgo'i thad kar gnas pa dang /_lag
[\[283a\]]
[\[283a.1\]]pa gnyis bskor te/_mthe bong gnyis cung zad bsnol te/_gung mo gnyis cung zad brkyang bas kha sbyor du gnas te/_rna ba g.yas pa'i thad kar gnas te/_gzung ba dang /_gar gyi phyag rgya dngos dang /_phreng ba 'dzin pa'i tshul dang /_'khyud pa'i phyag rgya dang /_sna
[\[283a.2\]]tshogs pa'i phyag rgya yang dag par bcas la dbul bar sbyar ro/_/de'i dang por bgegs ni dri tshul sngags kyis btab la bskrad pa dang /_ye shes dbab pas yongs su gzung ba'o/_/de yi sngags dang mchod pa dang /_sdig pa bshags pa'i phyag rgya yis/_/yang dag par
[\[283a.3\]]ni bshags pa ni/_/phyag rgya gsum las shes par bya'o/_/sngags ni pa ba d+he sa na la sogs pa'i sngags kyis yang dag par shes pa'o/_/sdig pa bshags pa ni smre sngags zhes pa nas/_/gnas bzhi'i bar du ni go sla bas ma bshad do/_/gong du bstan pa'i phyag rgya ni/_
[\[283a.4\]]skabs 'di dag tu bsam par bya/_/dang po rgyud las skyes pa las/_/phyi nas ring po mi gnas shing /_/rang bzhin du ni 'od gsal bsgom/_/zhes bya ba la/_yan lag bdun rnam par dag par bsgom pa dang /_spyad pa las dang gong du bstan pa ni/_stong pa nyid
[\[283a.5\]]skabs 'dir bsgom par gsungs so/_/dang po rgyu las skyes zhes bya ba'i tshig 'di ni skabs gnyis su shes par bya ste/_gcig ni bdun rnam par dag pa dang /_sems tsam du dmigs pa'i rgyu las skyes pa las/_phyi nas stong pa nyid snga ma'i dngos por mi gnas par rang bzhin du
[\[283a.6\]]'od gsal bar bsgom pa'o/_/gcig ni dkyil 'khor gyi rgyu yi rgyu/_/de las skyes pa ni sgra'i sbyor bas bsdus pa la 'jug pas/_rgyu'i 'bras bu stong pa nyid kyis gshegs su gsol bar 'brel to/_/rdo rje me lce'i rgyud kyi 'grel pa de kho na nyid snang ba las le'u bzhi pa'i bshad pa'o//_//_
[\[283a.7\]]de nas phyag na rdo rje yis/_/gsang ba'i mgon la 'di skad gsol/_/bsam pa rab tu rdzogs pa yis/_/nang gi rnal 'byor gsung du gsol/_/zhes bya ba la/_lag na rdo rje gsang ba'i mgon ni gsang ba rnam pa gsum gyi bdag por gyur pa ste/_de mgon du ji ltar 'ong zhe na/_gsang ba dang ldan pa
[\[283b\]]
[\[283b.1\]]la gsang ba'i mgon no/_/dper na ral gri'i 'khor lo mkhas pa'i mi la/_ral gri'i mgon po zhes zer ba dang 'dra bar/_skabs 'dir yang gsang ba'i don rgyas par ston pa'i skabs su bab pa dang /_de dang ldan pas gsang ba'i mgon no/_/de la bsam pa rab tu rdzogs pa ni/_dper
[\[283b.2\]]na yid bzhin gyi nor bu rin po che dang 'dra bar/_'dis kyang 'jig rten dang 'jig rten las 'das pa'i dgos pa thams cad 'grub pa'i thabs nang gi rnal 'byor gsung bar zhu bar 'brel to/_/bde gshegs gsang bas bka' stsal pa/_/gang gis bsgrub par bya ba la/_/thabs
[\[283b.3\]]kyis dngos grub thob par 'gyur/_/zhes bya ba la/_bde bar gshegs pa yang dag pa'i don gsang ba dang ldan pas/_bde bar gshegs pa gsang ba'o/_/de yis yongs su gsung ba ni 'og ma rnams so/_/gang gis zhes pa ni gang gis bsgrub par bya ba la/_thabs khyad par can
[\[283b.4\]]gyis dngos grub bsgrub pa'o/_/thob pa ni myur ba'i sgra dang ldan pa'o/_/dang por shes rab can dag gis/_/bdag gis dngos por snang ba las/_/de nyid snang la mchog nyid las/_/'od zer bsil ldan yang dag bsam/_/zhes bya ba la/_dang por shes rab can rigs dang ldan
[\[283b.5\]]pa las/_bdag gis dngos por snang ba ni bdag tu snang ba'o/_/de nyid ni sgra'i sbyor bas bdun pa la sogs pa'i sgra la mngon par zhen pa yin te/_rdzing bu la 'jug pa'o/_/rdzing bu'i nang na 'od zer bsil ldan ni chu shel bsam pa'o/_/'di nas mar ni phran tshegs su bya ste/_de las
[\[283b.6\]]gong ni chu shel las gong du ste/_dbugs rgyu ba ni kha sbyor sbu gu can no/_/de bsams la de las gsal ldan ni me long stong ste/_me long la rdo rje la sogs pa'i phreng ba lnga dang ldan pa'o/_/de stong pa'i dpe ni rnam par rtog pa dang bral ba'i ril song bas gzugs bzang ma dang /_stong 'joms ma
[\[283b.7\]]la sogs pa'i rig ma ldas te la len pa'o/_/mi 'chi ba ni dbugs te/_dus 'gyur ni dus kyi skad cig 'gyur ba'o/_/de yis 'dzin pa can la byin par bsams pa ste/_'dzin pa can ni brkam pa'o/_/de nas sngags 'og ma 'dis rab tu gnas par byas nas/_bdag nyid
[\[284a\]]
[\[284a.1\]]rigs su ldan pa ni lcags te/_tho bas bdag po yin pa'i phyir ro/_/phyag rgya ni rjes sam rtags gsal bar sbyar ro/_/sngags ni oM a b+hi Shiny+tsa zhes pa nas stu sti ma hUM zhes pa'i bar du'o/_/bdag nyid dngos po la brten nas/_/mtshan mar mi gsal ma skyes pa'i/_/_
[\[284a.2\]]gdod nas grub par bsam bya ste/_/sangs rgyas dngos la rab sbyor bas/_/dang por dngos dag bsam bya ste/_/bdag nyid gong gi gzugs gnas la/_/steng du mi 'dra dngos por bsgom/_/zhes bya ba las/_bdag nyid dngos po ni rdzing bu'o/_/rdzing bu la yongs su brten te/_mtshan mar mi
[\[284a.3\]]gnas pa dang /_gdod nas grub pa dang /_ma skyes pa gsum rdzing bu ru bsam par bya'o/_/de yang ji lta bu zhe na/_sangs rgyas dngos la rab sbyor bas/_/zhes gsungs pa ste/_gang zag sangs rgyas nyid la rab tu dang bas/_/dngos por rdzing bu nyid bsam par byas la/_bdag nyid gong gi
[\[284a.4\]]gzugs gnas la zhes pa ni/_snga ma'i mi dngos su yang dag par gnas te/_steng du mig 'dra ba'i dngos po ni me shel du shes par bya ste rdzing bu'i steng du'o/_/de las gong du gyur pa yis/_/'jigs byed rigs dgu nges par bsgom/_/mig 'dra'i sbu gur rab 'byar bas/_/snying po'i steng du
[\[284a.5\]]gsal bar snang /_/zhes bya ba la/_de las ni me shel las gong du gyur pa'o/_/'jigs byed ni sta ri la bya ste/_rigs dgu ni sta ri'i logs thig le dgu bris pa bsam par bya'o/_/de yang gang du gnas she na/_/mig 'dra'i bu gur rab 'byar bas/_/zhes gsungs te/_me shel
[\[284a.6\]]gyi mig la 'byor bar bsgom pa'o/_/snying po steng ni me shel gyi snying po'i steng ngo /_/gsal bar snang ba ni chud par snang bar 'brel to/_/snying po'i steng du chu bsgrubs pas/_/yan lag stong dang ldan pa nyid/_/spun la phyogs par kha bltas nas/_/bdag las gong du gyur pa yi/_/_
[\[284a.7\]]zhes bya ba la/_snying po ni me shel te/_de'i steng du chu bsgrubs pa ni nya la bya ste/_nya'i kha nas yan lag brgyad dang ldan pa'i chu 'bab pa la bya'o/_/spun la phyogs pa ni mi mthun pas zla ba nya la bya ste/_de la phyogs par kha bltas pa'o/_/de la kha bltas nas/_bdag las
[\[284b\]]
[\[284b.1\]]gong du gyur na ni thod pa la bya ste/_de yang ji lta bu zhe na/_hUM gnyis las bsgrubs te me'i nges par gsal byed sbar ba las/_dngos por snying por rab song bas/_/de las mi 'chi 'od ldan pas/_/'joms byed steng na rab gnas pa'i/_/mig 'dra'i yan lag brgyad dang ldan/_/_
[\[284b.2\]]'joms byed mig 'drar gar ma 'byor/_/zhes gsungs te/_thod pa ni hUM gnyis las grub pa yin pas na/_hUM gnyis las bsgrubs pas so/_/nges par gsal byed sbar ba las/_thod pa las me sbar ba las/_dngos po ni dngos po thams cad la bya ste/_de rnams kyi
[\[284b.3\]]snying po ni nam mkha'o/_/de bas ni nam mkha' la me lce song bas/_nam mkha' las mi 'chi bar byed pa'i sman reg 'od dang ldan pa mthong bar byed de/_de yi 'joms byed ni sta ri ste/_sta ri la gnas pa'i mig 'dra ba ni me shel te/_de la yan lag brgyad dang ldan pa'i
[\[284b.4\]]sman gnas pas na/_yan lag brgyad dang ldan par 'brel to/_/'joms byed sta ri dang mig 'drar me shel du gar ma'am dam por sbyor te/_spyir gnas pa ni thams cad du yang dag par 'byor ba'o/_/thabs dang shes rab gsum du nges/_/dngos po gsum du rab nges te/_/_
[\[284b.5\]]snying po'i steng na gnas pa yin/_/mig 'dra'i steng na nges par song /_/zhes bya ba las/_thabs sta ri dang shes rab me shel gsum du nges par gnas par sbyar ro/_/dngos po gsum ni sta ri dang /_me shel gnyis la dngos po gsum ste/_de gsum la brgyud nas snying po ni rdzing bu
[\[284b.6\]]la bya ste/_rdzing bu'i steng na gnas pa'i me shel la nges par song bar 'brel to/_/rang gi gar ma'i khyon tsam la/_/skad cig bye brag bcu drug pa'i/_/thabs su yongs su rdzogs pa yis/_/dang po'i dngos po brtag mi bya/_/zhes bya ba la/_rang gi gar ma ni skabs 'dir so gnyis sbyar
[\[284b.7\]]ba la bya ste/_so gnyis bsnams pa'i nang gi khyon tsam la/_skad cig bye brag bcu drug ni/_/dbyu gu'i cha yis yongs su brtsis la/_de'i thabs kyis yongs su rdzogs pa'o/_/gang la rdzogs she na sman la rdzogs pa'o/_/dang po'i dngos po ni me shel la sogs pa ste/_de'i yongs su mi rtag
[\[285a\]]
[\[285a.1\]]pa'o/_/rdzogs pa gnyis la me 'bar bas/_/rim pa de gnyis mi gnas shing /_/dngos por snang ba gang yin pa/_/mar me'i rtse mo lta bu ste/_/phyi nas de ni 'od gsal ba'o/_/zhes bya ba la/_rdzogs pa nyid ni gong ma'i sman rdzogs pa'o/_/de las me 'bar
[\[285a.2\]]bas rim gyis de rnams dngos por mi gnas pa'o/_/dngos po snang ba'i sman la bya ste/_de yang mar me'i rtse mo ltar rim pas phra bar bsams te/_phyi nas rang bzhin gyis 'od gsal ba'o/_/dngos po rab tu brtag bya ba/_/rim pa gsum las rab rdzogs yin/_/steng du baM nyid
[\[285a.3\]]rab 'bar dang /_/hUM las skyes pa thub pa'i sku/_/yang dag pa ru brtag par bya/_/'on kyang gong ma'i sa bon las/_/bskyed par bya ba kho na yin/_/zhes bya ba la/_dang por de dag rnam par rab tu brtags pa ni/_steng zhes pa ste/_rdzing bu'i steng dang /_sta ri'i steng ste/_de gnyis
[\[285a.4\]]ni paM las bskyed par bya'o/_/hUM las skyes pa ni sta ri ste/_thub pa'i sku'o/_/'og ces bya ba ni rdzing bu'i 'og na gnas pa'i me shel ni gong ma'i sa bon las bskyed par gsungs so/_/sems dpa' gnyis su nges pa las/_/'khor lo spros pas char lta bu'i/_/lo tog shin tu smin byed
[\[285a.5\]]pa/_/skyon rnams bsal nas de bzhin du/_/slar yang ngo bos yang dag gnas/_/zhes bya ba la/_sems dpa' gnyis ni go sla ste/_ye shes dang dam tshig sems dpa'o/_/'khor lo spros pa ni phyogs bcu rnams su ste/_de yang dang po nam mkha' las/_/ye shes sems dpa'
[\[285a.6\]]spyan drangs pa la sogs pa ma lus par byas nas/_de nas dam tshig gi 'khor lo myur du gzhug pa'o/_/lo tog lta bu'i sems can la/_/char lta bu'i 'khor lo spros pas/_skyon rnams dang bral te/_slar de'i ngo bor gnas pa'o/_/de ltar gsal bar ma 'khrul bar/_/skyon
[\[285a.7\]]gyis ma gos dri med do/_/zhes bya ba ni/_gong ma ltar gsal zhing mi snang bar bsgoms na/_'khor ba'i bag chags kyi skyon gyis mi gos te/_nam mkha' dngas pa da ltar dri ma med par gsungs so/_/de yang las kyi sbyor ba las yang dag par gsungs so/_/mkha'
[\[285b\]]
[\[285b.1\]]kun zhen pa'i sems kyis su/_/rdo rje lam du rab zhugs nas/_/nor bu dri med zla ba yi/_/las kyi sbyor ba sna tshogs par/_/mnyam par sbyor bas bde ba'i mchog_/mi 'dzag gnas dang ldan par 'gyur/_/zhes bya ba la/_nam mkha' la yang dag par zhen pa ste/_nam mkha'
[\[285b.2\]]dang dbyibs mthun pa'i chos 'byung ngo /_/de la zhen pas nor bu 'bar ba dang /_zla ba lta bu'i byang chub kyi sems rdo rje'i lam du yongs su zhugs pas/_las la sbyor ba dang mnyam par sbyar bas bde ba'i mchog cir yang mi rtog pa skyes nas phyis mi 'dzag par 'brel to/_/mkhas pa
[\[285b.3\]]sangs rgyas bde bas bde/_/lus la chags par mi lta zhing /_/sems la chags pa chen por skyed/_/ces bya ba la/_lus dngos por snang ba'i dbyibs dang /_kha dog la chags par mi lta bar sems ni ye shes te/_ye shes la kun nas zhen pa'am/_yang dag par chags par
[\[285b.4\]]longs spyod pa'o/_/de ltar spyad pas mkhas pa de nyid sangs rgyas kyi bde ba dngos yin pas na/_bde bas bde bar 'brel to/_/de 'dra'i spyod pas yongs bsdus nas/_/gang zhig mya ngan 'das pa las/_/mchog gyur mi gnas mya ngan 'das/_/zhes pa ni/_/gang zag rnal
[\[285b.5\]]'byor pa gang zhig gis gong du bstan pa'i sbyor ba de lta bus bdag gi rgyud yongs su bsdus na/_mi de mya ngan 'das pa la mchog tu gyur pa'i mi gnas pa'i mya ngan las 'das pa thob par 'gyur ro/_/sa la mngon par mi gnas shing /_/kun du mngon par bsgrod pas ni/_ye
[\[285b.6\]]shes rdo rje go 'phang nyid/_/brgyud pas mngon du byed pa la/_/zhes bya ba la/_sa ni bcu gcig la sogs pa ste/_de la'ang mi gnas pa dang /_gzhan thams cad la mngon par mi dga' bas/_ye shes rdo rje ni phyag rgya chen po nyid do/_/de'i go 'phang yang kun du brgyud pas mngon du byed na/_zhes pa ni
[\[285b.7\]]gang bsgrub par bya ba gzhan la dka' sla med par gsungs pa'o/_/'di ni rdzas la sogs pa yi/_/'di yi dngos grub gang yin pa/_/nges par 'grub pa smos ci dgos/_/shes rab can gyis las 'di la/_/chags pa chen po yang dag 'grub/_/ces bya ba la/_'di zhes bya ba ni
[\[286a\]]
[\[286a.1\]]tshe 'di la ste/_tshe 'di'i rdzas ni dngul chu dang ral gri grub par 'jig rten 'di'i dngos thub gang yin pa rnams nges par ram gdon mi za bar smos ci dgos par 'brel to/_/shes rab can blo dang ldan pas 'di lta bu la chags sam zhen pa chen pos yang
[\[286a.2\]]dag par bsgrub par bya'o/_/lus la me 'bar chen po yis/_/snying po 'di nyid bzlas pa las/_/rang nyid pad+ma gsang ba yis/_/drag po'i rtags su nges song ste/_/de bzhin rtag tu bsgrub par bya/_/zhes bya ba la/_lus la me 'bar ba ni lag na rdo rje'i rigs te gzi
[\[286a.3\]]brjid chen po dang ldan pa'i phyir ro/_/de'i snying po 'og nas 'byung ba 'di nyid bzlas pa'i thabs ni rang nyid pad+ma dang gsang ba'i kha sbyor bar byas la/_drag po'i rtags ni tha ma me'i dkyil 'khor la bya ste/_de ltar brgyud pas rtag tu bzlas pa bya bar 'brel to/_/de la oM b+h+yo b+h+yo zhes
[\[286a.4\]]pa nas rA dz+nyA pa ya ti'i bar du ni rtsa ba'i sngags su shes par bya'o/_/oM daMSh+t+ra ka ra lo zhes pa nas/_b+ha k+Sha ya zhes pa'i bar du ni/_rkang pa brgyad pa'i sngags so/_/lhag ma ni rim pa ji lta ba bzhin rnam par rgyal ba la sogs pa'i snying po'o/_/de'i lhag ma bdun don bsgrub pa dang /_
[\[286a.5\]]bsrung ba'i las dang /_sa tshon byin gyis brlab pa dang /_dri chu sngags pa dang /_srad bu sngags pa dang /_bu mo sngags pa dang /_bde byed sngags pa'i sngags te/_de yang skabs kyi dus su bla ma'i man ngag las shes par bya'o/_/de nas phyogs bcur 'khrugs pa las/_
[\[286a.6\]]yi ge nges par gang yin pa/_/bla ma'i man ngag rab gsal bas/_/gcig tu bsdus nas bzlas par bya/_/zhes bya ba la/_rtsa ba'i sngags bstod pa la sogs pa dang /_bzlas pa nyid snying po'i sngags phyogs kun du 'khrugs pa de rnams yi ge'i phyogs gcig tu bsdus nas bzlas
[\[286a.7\]]pa nges par bya ba ni/_bla ma'i man ngag las shes par bya'o/_/rang 'byung sngags pa bdag nyid la/_/grangs tshad gzung ba gang yin pa/_/rigs kyi dbang gis nges par bshad/_/ces bya ba la rnal 'byor pa'i 'khor ba las rab tu byung ba'i sngags pas/_bdag nyid
[\[286b\]]
[\[286b.1\]]bzlas pa'i grangs tshad ni phreng ba ste/_de ni rigs kyi dbang gis yang dag par bshad pa las shes par bya ba ni drag po la sogs pa'i las la rang rang gi phreng bas 'og nas 'byung bas bzlas par gsungs so/_/kun du snang ba gang yin pas/_/rigs su bsdus nas ngag gi yang /_/_
[\[286b.2\]]spyod yul ma yin tha ma nyid/_/ces pa ni/_kun du snang ba'i lus la 'jug pa dang /_rigs su bsdus pa'i ngag gi bzlas pa dang /_tha mal pa ni yid kyi bzlas par gsungs pa ste/_de yang skyes bu dgug pa'i don la log par bskor ba'i sgras yang ma ni byed pa la 'jug pa'o/_/drag
[\[286b.3\]]po'i snying po nyid dang yang /_/rang bzhin rdo rje bzlas pa yis/_/rigs gsum yang dag bzlas pa ni/_/zhes bya ba ni/_spyir bzlas pa rnam pa gsum du gsungs te/_drag po'i bzlas pa dang /_rang bzhin gyi bzlas pa dang /_rdo rje'i bzlas pa dang gsum du gsungs te/_de'i rigs
[\[286b.4\]]gsum ni sku gsung thugs dang /_rdo rje dang /_rin po che dang /_pad+ma dang gsum du gsungs so/_/gong ma'i sngags la rab bsngags pas/_/mtha' ru kun la hUM gis brgyan/_/de mthar skrod pa'i tshig dag gis/_/yongs su brgyan pa nges par bzlas/_/gang dang gang la las sbyor ba/_/_
[\[286b.5\]]de dang de la man ngag gis/_/mngon par shes par yang dag bshad/_/ces bya ba la/_gong ma rnams kyi sngags la/_sdud pa la ni hUM gdags so/_/skrod pa la phaT kyi sgra yongs su gdags so/_/de la sogs pa gsod pa dang /_bcing ba dang /_smyo ba rnams la rang rang gi
[\[286b.6\]]sngags kyis sbyar ba ni bla ma las shes par bya bar 'brel to/_/bzlas pa phun sum tshogs ldan pas/_/rab 'bring tha mar ldan pa yi/_/dang por sbyor ba nges pa dang /_/tha ma las la 'jug pa la/_/grangs dang cha ru rnam par ldan/_/spyod yul bsdus par nges bsal bar/_/bdag
[\[286b.7\]]gis ngag la brtan par bya/_/zhes bya ba la/_phun sum tshogs pa ni dmigs pa dang /_tshad dang /_phreng ba dang /_gang las drang ba rnams dang ldan pa'o/_/rab ni 'bum mo/_/'bring ni khri'o/_/tha ma ni stong du shes par bya'o/_/dang por sbyor ba ni bsnyen pa'i tshad dang /_tha mar
[\[287a\]]
[\[287a.1\]]las la 'jug pa ni de'i dus la sbyor ba'o/_/spyod yul bsdus pa ni lus dang ngag dang /_yid kyi spyod yul mthun par nges par sbyar ba'o/_/ngag la brtag pa ni kun la 'jug pa'i sgras 'jug pa'o/_/dang por srid pa chags pa dang /_bar du gang zhig
[\[287a.2\]]gnas pa nyid/_/tha mar 'jig pa gang yin pas/_/sngags rnams thams cad rgyas par gsungs/_/zhes bya ba la/_srid pa chags pa dang /_bar du gnas pa dang /_tha mar 'jig pa la sbyar te/_sngags thams cad las dang po dang /_bar dang tha ma'i rim pas 'byung bar
[\[287a.3\]]gsungs so/_/de yang ji lta bu zhe na/_'byung ba lnga dang rab ldan nas/_/de la chos rnams thams cad pa/_/yongs su bsdus pas yang dag gnas/_/de dang sbyor dang dang po'i don/_/'di las sgrub par 'gyur ba gang /_/las rnams sna tshogs gang yin pa/_/gdon mi za bar
[\[287a.4\]]'grub pa yin/_/zhes bya ba la/_yi ge gang las 'byung ba lnga'i sa bon yang dag par gnas pas/_'byung ba lnga dang ldan pa'o/_/'byung ba lnga las chos thams cad bskyed par gsungs te/_de bas na 'dir yang dang po'i yi ge lnga po smos pa ni/_de las yongs su 'byung bar bya'o/_/_
[\[287a.5\]]de'i don dngos po thams cad la rgyas par bya ba dang /_de'i don shes pa de sgrub pa ni las sna tshogs pa thams cad gdon mi zar sbyor ba'o/_/de dag la sogs pa nang dang sngags kyi le'u thams cad du yang dag par ni bla ma'i man ngag las shes par bya'o/_/sgra ji bzhin pa dang ji bzhin
[\[287a.6\]]pa ma yin pa las/_ji bzhin ma yin pa'i sgra log par go bar bya'o/_/rdo rje me lce'i rgyud kyi 'grel ba de kho na nyid snang ba zhes bya ba las le'u lnga pa'i bshad pa'o//_//lag na rdo rje gos sngon gyis/_/bcom ldan mgon la 'di skad gsol/_/sems can smin par bya ba
[\[287a.7\]]yi/_/'jug pa'i thabs nyid gsung du gsol/_/zhes bya ba las/_sems can smin par bya ba'i 'jug pa'i thabs yongs su zhus pa'o/_/kun mkhyen mgon pos bka' stsal pa/_/dang por sa brtag la sogs pa/_/nges par gong du bstan pa ltar/_/las rnams nges par
[\[287b\]]
[\[287b.1\]]rdzogs par bya/_/zhes bya ba la/_kun dngos po ma lus par thams cad mkhyen pa yang yin la/_lha la sogs pa'i mgon po yang yin pas kun mkhyen mgon po'o/_/de'i yongs su bshad par gsungs te/_sa brtag pa dang /_bslang ba la sogs pa dkyil 'khor dang /_
[\[287b.2\]]mchod pa'i skabs su bshad pa ltar ma lus par rdzogs par bya bar gsungs so/_/sa phyogs dben pa'i khyim rnams su/_/ba yi rnam lnga la sogs dang /_/rams sogs mdun du nges par sbyar/_/tha ma'i tshul du rab byas la/_/gur gum chu yis yongs su gdab/_/ces pa
[\[287b.3\]]ni/_ba'i rnam lnga la sogs pa rnams kyis legs par byugs la/_tha ma'i tshad ni khru gang gis yang dag par byas pa'o/_/de gang du bya zhe na/_sa phyogs dben pa'i khyim du'o/_/zhal zas sna tshogs zhes pa nas sems bskyed pa dang zhes bya ba'i bar du ni go sla bas ma bshad do/_/_
[\[287b.4\]]gsang ba gsum gyi gnas rnams su/_/dri yi thig le rdo rje dang /_/bcas pa'i gung mos nges par bsku/_/mi 'gyur gsum las sku gsum du/_/sngags 'di dag gis byin gyis brlab/_/ces pa la/_gsang ba gsum ni dpral ba dang /_lkog ma dang /_snying ga gsum du dri'i
[\[287b.5\]]thig le rdo rje dang bcas pa'i gung mos bskus la/_de'i steng du dang po'i yi ge gsum las mi bskyod pa dang /_rin chen 'byung ldan dang /_snang ba mtha' yas gsum du yang dag par brtags la sngags 'dis byin gyis brlab po/_/oM tri ma ta bi sho d+ha ya hUM/_de nas so shing dag la ni/_/_
[\[287b.6\]]zhes pa nas/_yang dag par ni sbyor ba brtsam/_/zhes pa'i bar du ni go sla bas 'dir ma bshad do/_/sngags gnyis po ni gong mar shes par bya'o/_/rang bzhin mi gnas dgos pa yis/_/kun rdzob dri ma spang bar bya/_/zhes bya ba ni/_dbang nod pa'i dus su slob ma khrus yang dag
[\[287b.7\]]par byed du gzhug pa'o/_/de nas sna tshogs zhes bya ba nas mchod par bya zhes pa'i bar du ni go sla'o/_/de nyid gzugs la rab tu yang /_/gnas pa'i bdag nyid de nyid du/_/yang dag par ni bskyed par bya/_/zhes pa ni/_de nyid ni phyag na rdo rje nyid de/_dbang gi dus su lag na rdo rje'i
[\[288a\]]
[\[288a.1\]]gzugs bris sku'am/_'jim pa'am/_lugs su blugs pa'i gzugs la mchod pas yang dag par mchod la/_rim pa ji lta ba bzhin du yang rab tu gnas par byas la/_phyi nas cho ga gsum las bdag nyid de'i skur yang dag par bskyed par bya'o/_/pad+ma
[\[288a.2\]]nyid las gos la sogs/_/zhes pa nas/_rags pa rnam par dag par 'dod/_/ces pa'i bar du/_mig bkab pas bdud rtsi 'khyil pa'i sngags kyis yang dag par nang du bcug la/_yol ba'i phyi rol gnas pas rang gi 'byor bas yon khas len du gzhug pa dang /_de nas
[\[288a.3\]]snang ba ji lta bu la dngos grub brjod pa dang /_sngags kyis me tog dor du bcug la/_lha rnams rim pa ji lta ba bzhin du bstan pa dang /_de nas sems bskyed pa la sogs pa byas nas/_rnam par rgyal ba'i bum pa'i chus dbang bskur bar bya'o/_/de yang dang por rim pa ji
[\[288a.4\]]lta ba bzhin du cod pan la sogs pa'i dbang rim par bskur ba dang /_slob dpon yang bum par shes par byas la/_de yis bskur ba ni lus te/_lus rnam par dag par gsungs so/_/de nas phyag rgya bcas pa las/_/byang chub sems ldan ma nyams pas/_/bdag dang
[\[288a.5\]]gzhan rnams gang rung bcas/_/bde ba mngon du rab spyad de/_/bsam pas yang dag sbyang byas nas/_/thabs dang shes rab phyag rgya yis/_/de yi kha ru sbyin par bya/_/zhes bya ba la/_phyag rgya ni las rnam pa gnyis kyis yang dag par spyad par bya'o/_/de yang ji lta bu
[\[288a.6\]]zhe na/_pho nya dang dngos po la zhen pa ni/_shes rab ma gzugs dang kha dog phun sum tshogs pa la phyag rgya bcas te/_de yang bdag rang gi'am/_gzhan gyi yang rung ste/_bdag byang chub kyi sems ma nyams pas/_bde ba mngon du spyad la/_de bsams pa dang
[\[288a.7\]]lag pa gnyis kas sbyangs te/_thabs bdag dang shes rab kyi phyag rgya gnyis kas de'i pad+mar sbyin par gsungs te/_de ni gsang ba'i dbang yin pas/_/de'i 'og ces pa ni ngag ste/_de rnam par dag par gsungs so/_/rnal 'byor dang mi dmigs pa la 'jug pa ni
[\[288b\]]
[\[288b.1\]]'di ltar shes par bya'o/_/nang du shes pa'i sgo dag la/_/de la mi brten bdag nyid gnas/_/zhes gsungs pa/_rtags dang ming 'dra ba de la brten nas/_bdag nyams par 'gyur ba'i phyir/_bla ma'i ngag las yang dag par shes par bya'o/_/de nas bdag gi dngos po gang /_/bu mo
[\[288b.2\]]mdog bzangs sngon mo la/_/gang dang ldan ba'i yang bas bskyod/_/cho gas yang dag gzung byas la/_/thabs gnyis rab tu bskyod pa yis/_/sna tshogs dngos po gnas pa yis/_/de 'og sor bzhi gzhal byas nas/_/shes rab gnyis la mnan pa yis/_/bde ba dpag tu
[\[288b.3\]]med pa myong /_/de myong skad cig rdzogs pa yis/_/de la blta ba yin par bstan/_/de yis shes rab ye shes kyi/_/dbang nyid mngon par rdzogs par 'gyur/_/zhes bya ba la/_de yang gong ma'i lam gyis shes par bya ste/_bdag gang zag rnal 'byor pas/_/dngos po
[\[288b.4\]]bu mo mdog dang ldan pa sngon mo nyid la/_gar dang ldan pa ni sgeg pa la sogs pa dang ldan pa'o/_/gzhan yang rol pa'i skabs su sgyu rtsal bcu dang ldan zhing /_de la yang bag dang ldan pa'o/_/de la cho ga ni sngags bzla ba dang bsam pas yongs su bzung ba la bya'o/_/thabs ni go
[\[288b.5\]]sla'o/_/de'i sna tshogs dngos po gnas pa ni/_bu ga 'phred la yod pa'i sa'o/_/de nas sor bzhi gzhal ba dang /_shes rab ma gnyis la mnan cing mnyam par sbyar bas/_de'i mod la bde ba dpag tu med pa myong bar 'gyur ro/_/de myong ba'i skad cig tha ma la dpe'i ye shes
[\[288b.6\]]yin par bstan pa ste/_de ye shes dngos mtshon pa'i phyir de gsungs pa'o/_/de yis shes rab ye shes kyi dbang thob pa ste/_sems rnam par dag par 'gyur ba'o/_/bzhi pa chos nyid mngon rtogs dbang /_/med pa mngon par snang bar 'gyur/_/de yi spyi la khyab gnas te/_/_
[\[288b.7\]]rang la yod bzhin nges par rmongs/_/zhes bya ba la/_bzhi ba'i dbang chos nyid mngon par rtogs pa zhes bya ste/_de yang ji lta bu zhe na/_shes rab ye shes la sogs pa'i dbang rnams rtogs pa'am/_gsal bar byed pa yin no/_/med pa mngon par snang ba ni/_/yod pa'i
[\[289a\]]
[\[289a.1\]]med pa dang /_med pa'i yod pa dang /_med pa la snang ba dang /_yod pa mi snang bar sbyar ro/_/de yang ji lta bu snyam pa la/_rang la nges par yod bzhin du/_/bdag rmongs pa ste/_gdod nas ye shes yod pa la ma rig pas yang dag par bsgribs pa'o/_/de
[\[289a.2\]]mngon par rtogs pas ni mngon par rtogs pa'i dbang ngo /_/ci de logs shig pa'am/_spyi la khyab snyam pa la/_de yis spyil khyab gnas te/_/zhes gsungs te/_de ni dbang thams cad la spyi la khyab par gnas pa'o/_/sngags rnam pa gnyis po ni/_gzhug pa dang me tog
[\[289a.3\]]dor ba'i sngags su rig par bya'o/_/sangs rgyas kun gyi phyag brnyan par/_/de nyid du ni slob ma bsgrub/_/dar la sogs pa sngon po yis/_/slob ma nyid la dbang bskur bya/_/zhes bya ba dang /_lag na rdo rje dngos su slob ma bsgrub pa la thun mong gi dbang ma gtogs pa dbang lngas slob ma bsgrub
[\[289a.4\]]par gsungs te/_dar ram ras sogs sngon po tshad med pa la sngags 'og ma nyid dang /_phyag rgya dang po dang /_gnyis pas bzung la bskon par bya bar 'brel to/_/mkha' lding sngon po 'dab rgyas la/_mgul du dar dpyangs bcings pa yis/_/bu nyid la ni nges par sbyin/_/zhes
[\[289a.5\]]bya ba ni shog bu la nam mkha' lding gi gzugs byas la slob ma la sngags dang bcas pas sbyin par 'brel to/_/dngos grub sna tshogs grub pa dang /_/zhes pa nas/_phyar te byed pa po la gzhag_/ces bya ba'i bar la/_gdon thams cad zhi bar bya ba'i phyir shing la be con khru do pa byas la/_rtse mo sbom
[\[289a.6\]]pa dang /_rtsa ba phra ba rams kyis yongs su byugs te/_de'i rtse mo'i phyogs su me tog sngon po'i phreng bas bcings te/_lag pa g.yas pa'i mthe bong dang /_gung mo la sogs gsum du sbyar bas be con bzung ste/_g.yon pas dku la yongs su brten pas/_be con spyi bo'i
[\[289a.7\]]steng du bzung bas sngags bzlas te/_slob ma'i lag pa g.yas par sbyin pa'o/_/de nas ras bal gsar ba las skud pa bzhin du yang dag par bkal te/_rtsa ba'i sngags dang dri chus yang dag par bsangs te/_lhas mar byas te/_g.yas pas steng du drangs g.yon pa sa la btsugs
[\[289b\]]
[\[289b.1\]]pas/_'og ma'i sngags bzlas pas gang shar bcing bar bya'o/_/de ci'i phyir bcing zhe/_tshangs pa chen po lag na rdo rje mthong bar bya ba dang /_mchod pa rnams bsdu ba'i phyir bcing bar bya'o/_/de yang khro gnyer g.yon du phyogs pas sbyin par 'brel to/_/_
[\[289b.2\]]sngags ni rgyud nas 'byung bar shes par bya'o/_/de'i lag pa bsgom byas la/_/de yi lag pa'ang bsgom bya ste/_/zhes bya ba la/_bdag dang de'i lag pa gnyis ka khu tshur brtsegs ma la sbu gur bya ste/_drag po'i phreng ba nang nas bton pa 'og nas 'byung ba'i snying po 'di nyid
[\[289b.3\]]lan grangs brgya rtsa brgyad du bzlas la snying po sbyin par bya'o/_/snying po ni rgyud las 'byung ba'o/_/de nas legs pa'i mtshan ma la/_/chos la dbang sogs mi gnas na/_/'jug par 'gyur ba ga la srid/_/ces bya ba la/_legs pa'i mtshan ma ni gang zag 'jug pa po ste/_
[\[289b.4\]]de la dbang dang dam tshig tu mi ldan na chos 'di la 'jug pa mi srid do/_/mi srid pa ni stobs la 'jug pa'i sgras gzhug par mi bya bar 'brel to/_/rgyud gzhan la ni spyir dbang gnas/_/des ni kun la 'jug par 'gyur/_/spyi nyid dbang la mi ltos par/_/'di nyid la ni rtogs pa'i mchog_/_
[\[289b.5\]]de yis 'jug pa kho na yin/_/zhes bya ba la/_bde bar gshegs pas gsungs pa'i rgyud gzhan thams cad la spyi'i dbang gis 'jug par gsungs te/_'di la ni spyi'i dbang la mi ltos par 'di nyid la rtog pa'i mchog 'di kho na la bya bar gsungs so/_/rdo rje me lce'i rgyud kyi 'grel
[\[289b.6\]]pa de kho na nyid snang ba zhes bya ba las le'u drug pa'i bshad pa'o//_//lag na rdo rje gos sngon gyis/_/bcom ldan mgon la 'di skad gsol/_/gang dag klu yis zin pa la/_/thabs de gang lags gsung du gsol/_/zhes pa ni/_sems can la phan gdags pa'i
[\[289b.7\]]phyir las rnam pa bzhi ru gsungs te/_gang du bsdus pa'i thabs nges par bstan par gsungs so/_/kun mkhyen gtso bo zhes pa nas/_/bu mo la ni yongs su bsngags/_/zhes bya ba'i bar du ni go sla bas 'dir ma bshad do/_/rgyan cha lnga yis rgyan btags la/_/rkang pa'i rgyud
[\[290a\]]
[\[290a.1\]]mar long btags te/_/lag pa'i rgyud par dbang sgyur du/_/yan lag gnas pas phyag rgya bcas/_/zhes bya ba la/_bu mo la dbu rgyan la sogs pa lngas yang dag par btags la/_rkang pa'i rgyud mar ni gom pa'i 'gros so/_/lag pa'i rgyud mar ni phyag rgya bcas pa
[\[290a.2\]]ste/_de yang ji lta bu zhe na/_lag pa gnyis phun tshun du nang nas nang du bskor zhing yang dag par gnas pa'o/_/klu yi mtshan ma gang yin pa'i/_/dngos po gang la rab sbyar nas/_/gtso bo kun 'byung mchog nyid la/_/'khor rnams brgyad kyis nges bskor te/_zhes bya ba ni/_klu'i
[\[290a.3\]]mtshan ma ni klu'i ming la bya ste/_dngos po gang ni kun 'byung ba'i yi ge'o/_/gtso bo'i thugs ka'i hUM las sa bon brgyad/_/de la rab tu sbyar nas 'khor brgyad ni/_/nA ga ba shi ka ra yaM hUM zhes bya bar yang dag par bskor ba spyad pa'o/_/nub tu dngos po ston byed pa/_/gru bzhi pa dag
[\[290a.4\]]rab tu gdags/_/de nyid sa ru rab tu thob/_/de steng ci nus sbyor ba bsgrub/_/ces bya ba la/_nub ni skyes bu la 'jug pa'i sgra rgyab la 'jug ste/_rgyab tu dngos po 'dis las bya ste/_sa de rten par byed pa'i snod pha tshe yongs su gdags par bya ba'o/_/de nyid sa ni na'i steng du
[\[290a.5\]]phyin pas thob pa'o/_/de steng zhes pa ni/_na'i steng nas sa ci 'byor pa'am/_nus pas blang bar bya bar 'brel to/_/de thob rab tu bral ba las/_/de yi phyogs su mi blta zhing /_/drag po chen po'i sngags bzlas bya/_/zhes pa ni/_sa de thob pa las bdag de dang bral bar byas la/_
[\[290a.6\]]sa'i phyogs su mi lta bar bdud rtsi 'khyil ba'i sngags bzlas par bya'o/_/de nyid bdag gis mthong ba las/_/legs so snyam pa'i tshig kyang brjod/_/de nas sa phyogs rab dben par/_/bdag gis sbyor ba legs brtsam bya/_/zhes pa la/_de zhes pa'i bu mo de bu mo bdag gis
[\[290a.7\]]sa blangs nas 'ong ba mthong ba dang legs so zhes bya ba'am/_yang na rjes su yi rang ba'i tshig gis brjod par bya'o/_/de kun nas dben pa'i sa ru bdag rnal 'byor pas dkyil 'khor la sogs pa'i sbyor bas brtsam par gsungs so/_/rgyar ni khru do nges pa las/_/zhes pa nas/_
[\[290b\]]
[\[290b.1\]]yang dag par ni bskor bar bya/_/zhes pa'i bar ni go sla bas 'dir ma bshad do/_/sngun du sor brgyad bskor ba ni/_/mdog dmar kun nas zlum par bya/_/de steng klu rigs drug po dag_/nya dang sbal pa lcong mo dang /_/sbrul dang rtsangs pa chu srin dang /_/mi dang rus sbal ba lang dang /_
[\[290b.2\]]byi la nor bu rgyal 'bud rnams/_/gtso bo'i cha yis gzung byas nas/_/shul du drag par drangs byas la/_/zhes bya ba la/_sngon du ni dkyil 'khor chen po'i yang sngun dang /_bdag gi yang sngun du sor mo brkyang ba ni mtho ste/_mtho gang zlum por bskor bar byas la/_/kha
[\[290b.3\]]dog mtshal la sogs pas yongs su byug par bya ba'o/_/de'i steng du klu ba su ta rigs drug po rnams bag zan las gzugs bya ste/_shul dug gi shul nas drag par drangs nas bkug pa'o/_/de yang ci kun nam 'on te 'ga' mnyam pa las/_/gtso bo'i cha yis gzung byas
[\[290b.4\]]nas/_/zhes gsungs te/_gtso bo ni zung du bsdebs pa'i dang po rnams so/_/ma tu lung ka'i phye ma yis/_/gzhi bkang rigs mthun dngos po ni/_/rab tu gsal bar bya ba yin/_/zhes pa la/_ma tu lung ka'i shing gi lo ma'i phye mas de'i steng yongs su bkang la/_rigs mthun
[\[290b.5\]]pa ni li khri'i phye mas gsal bar byas pa ni mtshams yongs su gcad par bya bar gsungs so/_/mtshan mo drag po'i gtor ma la/_/snang ba zhi ba nges par bya/_/bzlas pa'i sngags ni rab 'bar bas/_/drag po'i phreng ba gzung byas nas/_/gur dag sngon pos phub byas te/_/zhes bya ba
[\[290b.6\]]la/_mtshan mo la drag po'i gtor ma gtang bar bya ba dang /_nyin mo la zhi ba'i gtor ma gtang bar gsungs pa dang /_drag po'i phreng bas drag po'i rigs la nye bar bzung ste/_bzlas pa'i sngags bzlas par 'brel to/_/gur sngon pos ni dkyil 'khor phub par gsungs so/_/ji
[\[290b.7\]]srid de nyid ma rdzogs par/_/bdag gis blta bar mi bya zhing /_/drag po nyid la mngon par bzlas/_/zhes bya ba la/_bzlas pa'i sngags 'bum du ma rdzogs par bdag gis dkyil 'khor blta bar mi bya ba dang /_drag po nyid ni drag po nyid la nges par bzlas par 'brel to/_/de yi
[\[291a\]]
[\[291a.1\]]phyi rim dag la ni/_/zhes pa nas/_rab 'bring tha mar yang dag ldan/_/zhes pa'i bar du go sla'o/_/bdag gis gtso bo'i cha lugs la/_/sngags dang phyag rgya yang dag bgo/_/bzlas pa'i grangs su rdzogs byas la/_/nad pa der ni bkug byas te/_/_
[\[291a.2\]]zhes bya ba la/_blo gos la sogs pa la sngags kyis bsngags la/_gon pa'i dus su badzra pA Ni hUM zhes pas rdo rje rtse lnga pa'i phyag rgyas rgyan cha bdun du bgo bar gsungs so/_/bzlas pa'i grangs 'bum du thim par bya la nang pa der zhes pa ni dkyil 'khor gyi rtsar bkug par 'brel
[\[291a.3\]]to/_/de yang dkyil 'khor gyi byang phyogs su yang dag par gnas par bya'o/_/dngul gyi rdzing bu nyid du yang /_/brang gi sa bon dkar po yis/_/yongs su gang bar bya bar yin/_/zhes bya ba la/_dngul gyi rdzing bu ni gzhong pa la bya ste/_de dang brang gi sa bon ni nu zhos yongs su
[\[291a.4\]]gang bar 'brel to/_/rdzogs pa'i sgra ldan bcu drug gis/_/lcags kyi skam pas ka bi tsa'i/_/shing dag sor ni bcu gnyis par/_/yongs su gcad par byas pa las/_/sngags kyis mngon par bzlas bya ste/_/de nyid dag tu spang bar bya/_/zhes bya ba la/_rdzogs pa'i sgra dang
[\[291a.5\]]ldan pa ni pu ru Sha'i sgras byed pa la 'jug pa dang /_bsrung bya la nges pa'i sgra sbyar bas ni skyes bu la 'jug ste/_skyes pa lo bcu drug lon pas/_lcags kyi skam pa nges par bzung nas/_/de yis shing ka bi tsa'am/_/bal po se'u'i lcug ma las sor bcu gnyis pa bcad nas
[\[291a.6\]]de nyid drag pa'i sngags kyis btab la/_'khor gzhong de nyid du sbang bar 'brel to/_/rma bya'i mdongs la zhes pa nas/_/rigs drug po la nges par gdab/_/ces pa'i bar du ni go sla bas 'dir ma bshad do/_/de nas de nyid snying gar ni/_/thig le drug tu nges par bri/_/de steng rigs
[\[291a.7\]]drug bsam byas nas/_/g.yon na gnas pa'i nga rgyal mchog_/sngags kyis mngon par bskul byas pas/_/drag po'i shugs kyis rab song ste/_/rngam pa'i zhal du nges par bstabs/_/zhes bya ba la/_de nas de'i snying ga ni nad pa'i snying ga la sor bzhis bar chod par byas la/_
[\[291b\]]
[\[291b.1\]]steng 'og tu tsan+dan gyi thig le drug bsku bar byas te/_de'i steng du dang po'i gtso bo rnams gsal bar bsams pa'o/_/de nas g.yon na gnas pa ni nam mkha' lding ste/_de ni nga rgyal gyi rang bzhin yin pas/_de sngags kyis yang dag par bskul bas shugs drag po dang ldan par
[\[291b.2\]]der song ste/_de dag nges par blangs nas rngam pa lag na rdo rje'i zhal du nges par bstabs pas gsol bar bsam par 'brel to/_/de ltar bsam pa rab brtan pas/_/yongs su bsgom par bya ba yin/_/de yis de la gnod byed pa/_/skad cig tsam yang mi gnas shing /_/myur bar skrag
[\[291b.3\]]par phyogs bcur 'bros/_/zhes bya ba la/_gong du bstan pa de ltar bsam pa rab tu brtan par bsgoms pas/_bsam pa de'i stobs kyis nad pa de la gnod pa'i bgegs de shin tu skrag pas myur bar phyogs bcur 'bros par sbyar ro/_/de la gong du sngags rnam pa mang por
[\[291b.4\]]gsungs pa thams cad ni rim pa ji lta ba bzhin du 'di las shes par bya'o/_/oM badzra kro d+ha zhes pa nas/_bi d+h+wa n+sa na hUM phaT/_ces pa'i bar la bla ma'i man ngag las yang dag par shes bya'o/_/bzhin ni rab tu 'bar ba dang /_/zhe sdang rdo rje'i ting 'dzin gyis/_/'brug sgrar ldan pas
[\[291b.5\]]yongs su gtub/_/ces pa ni/_de'i phyi nas bdag rnal 'byor pas zhe sdang drag po bskyed la bzhin khro gnyer bzlog pas kha nas sngags gong mas 'brug sgra drag po brjod de/_seng ldeng gi phur pas rigs drug po yang dag par gtub par 'brel to/_/de nas drag po'i sras kyis su/_/_
[\[291b.6\]]zhes pa nas/_/de yang rtag tu nges pa yin/_/zhes pa'i bar du ni go sla bas 'dir ma bshad do/_/dang por rab tu 'byor pa las/_/nang gi bgegs nyid bsal ba yis/_/phyi nas phyi yi nad bsal ba/_/sman la sogs pa'i sbyor ba yis/_/mkhas pas phyi yi nad bsal te/_/_
[\[291b.7\]]zhes bya ba la/_dang po ni bsgrub pa dang /_bsnyen pa rnams yongs su 'byor ba las nang gi bgegs bsal bar bya ste/_phyi nas phyi'i nad bsal bar bya ba'i phyir sman sna tshogs pa'i sbyor bas rten cing 'brel par 'byung ba'i stobs la brten nas mkhas pas nad bsal bar gsungs
[\[292a\]]
[\[292a.1\]]so/_/de la sman ni 'di dag go/_/brgyal ka la sogs sman rnams kyis/_/mar nag nyid la nges btab la/_/zhag grangs bdun ni mnan pa yis/_/sbu chung legs par khyab par snang /_/zhes bya ba la/_brgyal ka zhes pa ni sgra'i stobs las rnam par gcod pa la
[\[292a.2\]]bya ste/_rnam par gcod pa lnga til mar gyi nang du blugs te/_zhag grangs bdun du yongs su mnan pa las de'i kha ru sbu chung mu tig lta bus kun la khyab par mthong ba dang /_kha bsangs la khyim gtsang mar gzhag go/_/de nas sbyor ba 'dis yang dag par bya ste/_'di skad gsungs so/_/_
[\[292a.3\]]sug pa la sogs gtsang sbyar bas/_/gong du sngags kyis bsnyen par gnas/_/'od zer dkar po yongs gnas pa'i/_/nyi ma nyid la khrus byas te/_/dri ma dag par bsal ba la/_/drug sbyar nges par bsku bar bya/_/zhes pa la/_sug pa dang /_spu dang /_tsan+dan dang /_sbrang rtsi
[\[292a.4\]]la sogs pa drug gis yang dag par sbyar bar bya la/_gong du gong gi sngags kyi bsnyen pas sngags kyi chu la 'bum du yongs su btab pas de nas 'od dkar po gang la yod pa de la 'od zer dkar po can te/_de yongs su rdzogs pa'i nyi ma dang po la kha shar du bltas te/_sngags kyi sbyor
[\[292a.5\]]bas khrus bya bar 'brel to/_/de nas dri ma dag pa la/_drug sbyor ni rnam gcod lnga dang til mar dang drug tu sbyar bar bya ste/_de yi lus la bsku bar bya'o/_/de 'og mchog gi sman nyid gang /_/grags ldan chen po srang gcig ni/_/legs par bskol bas kha nyid du/_/zhag dag
[\[292a.6\]]nges par 'chags par 'gyur/_/de yis lus la bsku bya zhing /_/tshigs ma zho gsum bza' bar bya/_/zhes bya ba la/_de'i 'og tu mchog gi sman nyid kyis sbyar bar gsungs te/_de yang gang zhe na grags ldan chen po ni 'jig rten pa kun la grags pa'i rigs sdud do/_/de srang ni
[\[292a.7\]]bde spyod gcig go/_/de nges par bzhu ba las mar kha ru 'chags te/_mar des lus la bsku ba dang /_de'i tshigs ma zho gsum za ru gzhug par bya'o/_/snying po gsum la sha btsos te/_/khu ba nges par gtang bar bya/_/zhes pa la/_snying po gsum ni pad+ma dang /_/ut+pal dang /_
[\[292b\]]
[\[292b.1\]]nA ga ge sar gsum gyi snying po la bya ste/_de rnams nywa sha'i nang du btsos la/_de yi khu ba nges par blud par bya'o/_/gnam sgro nag po zur gsum pa/_/rtse mo shin tu rno ba la/_/ri mo sna tshogs yod gyur pa/_/brgya dag shin tu gdus byas la/_/bcu drug cha ru nges par
[\[292b.2\]]bskol/_/de yis lus la bsku ba dang /_/kha ru nges par blud par bya/_/zhes bya ba ni/_gnam sgro ni gong ka'i sa la bya ste de kha dog nag po zur gsum pa dang ldan pa'i ri mo sna tshogs pa dang ldan pa/_skam por gyur pa/_brgya ni shin tu gdus par bya ste/_de yang tshad ji tsam du
[\[292b.3\]]bsnyams pa la/_bcu drug cha ru zhes gsungs pa ste/_bre bcu drug la bre gang du bskol te/_de yis lus la bsku ba dang /_kha ru yang blud par sbyar ro/_/de yis kun kyang skyug 'gyur te/_/nad ni nges par 'byung bar 'gyur/_/zhes pa ni/_de blud pas nang na gnas pa'i nad skyug
[\[292b.4\]]par 'gyur ba dang /_'byang bar 'gyur bas na 'tsho bar 'gyur bar sbyar ro/_/dri zhim sna tshogs sbyar ba yis/_/chang du zhag bcu nges par sbang /_/de nas sngon por gyur pa dang /_/lan tshwa phul gang nges par gdab/_/de btab zhag bzhi spang byas nas/_/bcu bzhi pa la lo mar nyid/_/_
[\[292b.5\]]phul do dang ni bsres byas la/_/sbu ba dngas par yang dag bskul/_/de yis lus la bsku ba dang /_/sum gnyis nang du nges par blud/_/ces bya ba la/_dri zhim po sna tshogs pa ni ga pur la sogs pa bcu bdun no/_/de rnams srang gsum gsum du sbyar te/_chang gi nang du
[\[292b.6\]]zhag bcu'i bar du sbangs la/_de nas lan tshwa phul gang blugs nas zhag bzhi'i bar du gzhag par bya'o/_/de nas lo mar phul do dang bsres la/_/bskol ba'i sbu ba dngas par sbyar ro/_/de yang dang por chang ni bre dor shes par bya'o/_/mar ni de'i lus la sum cha bsku bar
[\[292b.7\]]bya ba dang /_khar sum gnyis blung par bya'o/_/sbyor ba de la rab brten na/_/gdon mi za bar 'tsho bar 'gyur/_/zhes gsungs te/_de lta bu'i sbyor ba de la brten nas nges par byas na sha brtsegs zhes bya ba'i nad gdon mi za bar 'tsho bar gsungs te/_bdag gis kyang
[\[293a\]]
[\[293a.1\]]yang dag par 'tsho bar mthong ba'i phyir nges par 'grub pa'o/_/rdo rje me lce'i rgyud kyi 'grel pa de kho na nyid snang ba zhes bya ba las le'u bdun pa'i bshad pa'o//_//de nas lag na rdo rje yis/_/zhes pa nas/_tha mal ba yi 'gro ba min/_/_
[\[293a.2\]]zhes pa'i bar du ni go sla bas 'dir ma bshad do/_/bram ze'i sngags dang mi bzad pa/_/yang na drag po'i sgra ldan pa/_/ston mo bcu bzhi byas pa las/_/zhag gsum bar du dkar gsum zas/_/rgyun mi 'chad par sbyin par bya/_/zhes bya ba la/_bram ze sngags pa mi bzad
[\[293a.3\]]pa ni bu mo rgyal rigs can la bya ste/_ci'i phyir sngags pa mi bzad ce na/_bram ze'i rgyud drang srong mngon par rtogs pa las 'di skad 'byung ngo /_/rgyal rigs bu mo bcu bzhi ma/_/dmar ser mdog tu 'dug pa la/_/'jig rten 'di dang 'das pa yi/_/dngos grub bde ba thams cad
[\[293a.4\]]gnas/_/zhes 'byung bas na/_rgyal po'i bu mo lo bcu bzhi lon pa'am/_yang na drag po'i sgra dang ldan pa'i skyes pa la bya ste/_de yang lo ni bcu bzhi lon pa la bya ste/_zhag gsum gyi bar du zas dkar gsum byin la/_bdag gi 'og nas 'byung ba rnams sgrub par
[\[293a.5\]]'brel to/_/rig byed sngags su ldan pa nyid/_/de la bslab par bya ba yin/_/tshangs pa'i skud pas stod dkris la/_/gos dag dkar po yongs su bskon/_/zhes pa ni/_rig byed kyi sngags 'og nas 'byung ba de khye'u la bslabs te/_tshangs pa'i skud pa dkar po la sbos chus
[\[293a.6\]]btab ste/_se ral khar bcings nas gos dkar po bskon par bya'o/_/spyi bor thor cog bcing bya ste/_/lag pa g.yas bzhi pa nyid la/_/dkri zhing dngos po yongs su bsdam/_/zhes bya ba ni/_spyi bor skra'am yang na ras las thor cog bcings te/_lag pa g.yas pa'i
[\[293a.7\]]sor mo bzhi pa la ku shas yongs su bsdams nas/_shar phyogs su gtang bar bya'o/_/shar phyogs dag tu song ba las/_/shing chen rtsa nas khru gang nyid/_/'og nas brkos pa'i sa blang bya/_/de steng ras yug dkar po yis/_/thob pa'i phyogs su mi lta zhing /_/shar
[\[293b\]]
[\[293b.1\]]phyogs khro bo'i sngags bzlas bya/_/zhes bya ba la/_khye'u de shar phyogs su song ba las/_shing chen po'i rtsa ba nas khru gang 'og tu brkos pa'i sa blangs nas/_ras dkar po'i pha tshe'i nang du blugs te/_phyir 'ongs pa las phyi mig mi lta bar khams gsum rnam par rgyal ba'i sngags
[\[293b.2\]]'og nas 'byung ba bzhin bzlas par bya'o/_/de nas de nyid mthong ba dang /_/ha la ha la'i sgra yang brjod/_/ces pa ni/_de nyid ni khye'u ste/_khye'u de mthong ba dang /_rnal 'byor pas ha la ha la hUM zhes bya ba'i sngags bzla bar bya'o/_/ba yi rnam lnga nyid dang yang /_/zhes pa nas/_
[\[293b.3\]]mtha' ma yongs su 'khor bar bya/_/zhes pa'i bar du ni go sla bas 'dir ma bshad do/_/steng yang phub pas yungs kar la/_/sngags bzlas pa yis yongs su bsnun/_/gtor ma stobs rnams skyed byed dang /_/mchod pa lnga yis dus gnyis su/_/yang dag par ni mchod
[\[293b.4\]]par bya/_/zhes bya ba la/_steng du phub pa ni skyer pa'i phur pas phub la/_'og nas 'byung ba'i sngags kyis yungs kar la bsngags la/_tshangs pa'i gzugs la brdeg par gsungs so/_/gtor ma las sna tshogs 'grub par byed pa dang /_stobs skyed par byed pa yin
[\[293b.5\]]pas de dang mchod pa rnam pa lnga ni lha rnams la nyin mtshan gnyis la nyin lan cig mtshan lan cig dbul bar bya ste/_gtor ma ni sems can thams cad la'o/_/rang nyid snga ma'i tshul gnas la/_/yid ches phreng ba rnams bzung bas/_/drag po'i rigs la rtsa ba'i sngags/_/_
[\[293b.6\]]tshad du phyin par yongs su bzlas/_/zhes bya ba la/_rang nyid snga ma'i tshul ni lag na rdo rje nyid kyi tshul du gnas par byas la/_yid ches ni mi la bya ste/_mi rus kyi phreng ba drag po'i rigs sor mo lnga pa las yongs su bzung nas rtsa ba'i sngags rnams tshad 'bum du phyin par
[\[293b.7\]]bzlas par 'brel to/_/de mthar snying po ma lus par/_/brgya rtsa brgyad dag bzlas par bya/_/de yi mtha' ru bzlas bya ba/_/de yi srog snying nges par bzlas/_/zhes pa la/_rtsa ba'i sngags thim nas lha thams cad kyi snying po re re la brgya rtsa brgyad du bzlas par 'brel to/_/_
[\[294a\]]
[\[294a.1\]]de'i mthar tshangs pa srin po'i srog snying bzlas par bya'o/_/skyer pa'i tsher mar rab sbangs la/_/dkyil 'khor mtha' ru gnas par bya/_/de nas 'gugs pa'i sngags bzlas pa/_/tshad du nges par them byas la/_/zhes bya ba la/_skyer pa'i tsher ma bam
[\[294a.2\]]por sbangs la mi'i skras yongs su bcings la dkyil 'khor gyi rtsar gzhag pa'o/_/de nas tshangs pa 'gugs pa'i sngags brgya rtsa brgyad yongs su bzlas pa'o/_/de nyid 'ongs par ma gyur na/_/zhes pa nas/_bdag nyid snying las chung ngu yin/_/zhas bya ba'i bar du ni go sla bas
[\[294a.3\]]'dir ma bshad do/_/'on te 'gro bar mi 'gyur na/_/bdag gi sbyor ba 'di brtsam bya/_/zhes bya ba ni 'di ltar shes par bya'o/_/'ongs par gyur na gong ma'i sngags dang phyag rgyas dgug pa dang /_bkug nas rim pa'i sbyor bas mdun du gnas par bya ba dang /_'ongs pa'i
[\[294a.4\]]rtags brtan pa dang /_dang la zhi ba'i tshig gis gdags par byas la/_gal te song na rnal 'byor pas snying las chung ngus gnas par bya'o/_/gal te 'gro bar mi 'gyur na/_'og nas 'byung ba'i sbyor bar brtsam par gsungs pa ni 'di ltar ro/_/skud pa sna lngar ldan pa la/_/_
[\[294a.5\]]khro bo'i sngags kyis rab bsngags te/_/zhags mig dam pos nad pa bcings/_/lcags kyus snying nas drangs byas nas/_/g.yon du rdo rje gzung byas nas/_/g.yas pas yid chen phreng ba la/_/lus ngag yid gsum rab drag pa/_/sngags sogs yongs su bzlas
[\[294a.6\]]par bya/_/zhes bya ba la/_tshon skud sna lnga la rnam par rgyal ba'i sngags kyis bsngags la/_srad bu de yis nad pa de'i ske la zhags mig gis bsdams te/_lcags kyu dang /_rdo rje dang /_zhags pa gsum lag pa g.yon pas bzung la/_g.yas pas mi rus kyi phreng
[\[294a.7\]]bas drag po'i rigs la bzung bas sngags 'og ma rnams bzlas par bya'o/_/phyag rgya lnga yis bsdams byas la/_/de nyid la ni yongs su dbab/_/ces pa ni/_zhags pa la sogs pa lngas yang dag par bcings la/_de nyid gzugs la yang dag par dbab pa'o/_/_
[\[294b\]]
[\[294b.1\]]de nas skyer pa'i bam po la/_/zhes pa nas/_gsang ba'i don du kha dgab bya/_/zhes pa'i bar du ni go sla'o/_/dang po nas sngags rnams ni rim pa ji lta ba bzhin du 'di las shes par bya'o/_/oM b+hu ra Ta zhes pa nas phaT gsum po'i bar du ni sngags su rig par bya'o/_/de
[\[294b.2\]]bsregs bdag gi lus ngag ni/_/tshig pas de la 'gyod pa'i ngag_/bdag gis nges par brjod par bya/_/de yis de la lus la sogs/_/gdon dang bral bas zhi bar 'gyur/_/zhes pa la/_tshangs pa de bsregs pas lus ngag rnams tshig pas/_/de la ni tshangs pa la
[\[294b.3\]]ste/_'gyod pa'i tshig gis rang la gnod pa rnams/_/byas pas rang nyid sdug bsngal myong /_/de myong dga' bar tshor ram 'di/_/zhes bya ba la sogs pa'i tshig brjod par bya'o/_/gong ma'i sbyor bas nad pa de'i sdug bsngal dang bral nas zhi bar sbyar ro/_/de nas thal bas
[\[294b.4\]]nad pa la/_/lus la bskus nas srung ba yi/_/'khor lo 'di ltar gdags par bya/_/zhes bya ba la/_tshangs pa'i gzugs bsregs pa'i thal bas lus la bskus na gdon rnams 'jigs pas phyis mi 'jug par 'gyur ro/_/dper na bya rog bsad pa'i ro shing ba ka ti
[\[294b.5\]]bsrung ba'i khar bzhag pas/_bya rog gzhan ma rnams bsad de 'ong ba'i bsam pas skrag ste/_shing de legs par bsrung ba'o/_/de bzhin du bgegs rnams thal ba la sngags dang bla ma'i man ngag gis btab pas skrod pa ste/_phyis mi 'jug par 'brel to/_/srung ba'i 'khor
[\[294b.6\]]lo ni 'og nas 'byung ba ste go sla'o/_/khams gsum rnam par rgyal 'bar ba'i/_/zhes pa nas/_phyag rgya bcas pas sngags pa yin/_/zhes pa'i bar du ni phyi nas sngags pa la lus la gzi byin bskyed par bya ba'i don to/_/sangs rgyas byang chub sems dpa' dang /_/bla ma
[\[294b.7\]]rdo rje 'dzin pa la/_/gus pa yis ni sangs rgyas bde/_/zhes bya ba la/_sangs rgyas dang byang chub sems dpa' dang /_bla ma rnam pa gsum la mchod pa dang /_phyag btsal ba la sogs pa gus par byas pas 'bras bu sangs rgyas pas bde ba'i 'bras bu thob par gyur pa kho
[\[295a\]]
[\[295a.1\]]na'o/_/mchod pa rab tu rgyas pa yis/_/sngon du bsnyen pa yongs su bsgrub/_/ces bya ba ni/_spyir khyab par gnas pa dang rnam par rgyal ba'i bsgrub pa dang /_gong du bsnyen pa yongs su sgrub par 'brel to/_/khams gsum rnam par rgyal zhes bya/_/zhes pa
[\[295a.2\]]nas/_stag gi pags pas smad dkris bya/_/zhes pa'i bar du ni go sla'o/_/don dang ldan pa'i snying po bsam/_/khrag gis ngo yang bskus byas la/_/nag por gtogs pa'i 'phro ba brgyad/_/yol ba'i ming la zhugs byas la/_/skar ma dag la nges par bsgom/_/zhes bya
[\[295a.3\]]ba la/_don dang ldan pa'i snying po ni/_/bla ma'i man ngag las spros pa thams cad dang bral ba'i sa bon gyi gzhi nges par bskyed par bya'o/_/khrag ni mi'i khrag gis lus bskus nas nag por gtogs nag por gtogs pa ste/_de'i tshes brgyad la mig dmar gyi skar ma la rnal
[\[295a.4\]]'byor pas zhugs la skar ma la yongs su bsgom par bya'o/_/chang 'du ba la gnas byas la/_/shes rab zung du 'brel ba yis/_/skar ma nyid la mnyam sbyar la/_/brgyud pa yi ni sngags bzlas bya/_/zhes bya ba la/_chang 'tshong ma'i khang par gnas byas la/_bu
[\[295a.5\]]mo gzhon nu ma lo sum cu las mi rgan pa gnyis la cho gas yongs su bzung la/_g.yas dang g.yon du bsnyen pas skar ma mnyam par sbyar te/_thabs dang shes rab kyi 'khor lo brgyud pas sngags bzlas par gsungs so/_/zhag grangs brgya rtsa brgyad pa yis/_/_
[\[295a.6\]]zhes pa nas/_snying du sdug par nges pa yin/_/zhes bya ba'i bar du go sla'o/_/mkha' 'gro ma sogs phra men mas/_/bdag la lus ni nges par ston/_/zhes bya ba ni/_mkha' 'gro ma dang phra men ma la sogs pas sna tshogs pa'i gzugs ston pa na rnal 'byor grub pa yin pas na
[\[295a.7\]]bdag gis 'jigs pa bskyed par mi bya'o/_/de'i dgongs pa ji lta bur 'grub ce na/_sdug bsngal rtag tu mi 'byung zhing /_/lha min la sogs gdug pa yis/_/me yi phung por mthong ba yin/_/zhes pa ni/_tshe 'di dang pha rol du sdug bsngal mi 'byung ba dang /_lha ma yin
[\[295b\]]
[\[295b.1\]]la sogs pa gdug pa thams cad kyis me'i phung por mthong ba'o/_/bdag la sdig pa dmar pos 'jus/_/de las 'jigs pa bskyed mi bya/_/bdag la gdug pa sna tshogs pas/_/gnod pa sna tshogs byed pa na/_/de la 'jigs pa mi bskyed cing /_/sems dga' ba
[\[295b.2\]]yis yongs su mchod/_/ces bya ba la/_sdig pa dmar po 'jigs pa'i gzugs bdag la snying gar 'jus pa na skrag par mi byed pa dang /_bdag la gdug pa sna tshogs pa gnod pa'i las byed na/_de la bag tsha'i sems mi bskyed mchod pas dga' bar bya bar sbyar ro/_/de ni dngos grub
[\[295b.3\]]yin pas na dga' ba'i sems bskyed pa'o/_/de la spyod pa'i sngags ni 'di la rig par bya'o/_/oM ka pa la zhes pa nas/_sa ma ya zhes pa'i bar du ni rim pa ji lta ba bzhin du dngos grub bsgrub pa'i sngags su shes par bya'o/_/rdo rje me lce'i rgyud kyi 'grel pa de kho na nyid snang ba zhes bya ba las
[\[295b.4\]]le'u brgyad pa'i bshad pa'o//_//lag na rdo rje gos sngon gyis/_/zhes pa nas/_thabs 'di yang dag sbyar bar bya/_/zhes bya ba'i bar du ni go sla'o/_/rang gi sbyor bas gzung byas nas/_/drag po'i sgra ldan nyi shu pa/_/shin tu dpa' zhing dad ldan pa/_/stobs ldan
[\[295b.5\]]gtum pa'i bdag nyid can/_/zhag drug bar du bsnyen bya ba/_/zhes pa ni rang gi sbyor bas gzung ba ni 'og nas 'byung ba ste/_de yis yongs su gzung bar 'brel to/_/drag po'i sgra dang ldan pa ni skyes pa la bya ste/_skyes pa lo nyi shu lon pa shin tu dpa' ba dang ldan pa stobs che ba/_
[\[295b.6\]]gtum bag can la bdag rnal 'byor pas zhag drug gi bar du bsnyen par sbyar ro/_/sha lnga la sogs chang byin la/_/de la'ang sngags kyis nges btab nas/_/sha gos khra pos yongs su bskon/_/zhes bya ba la/_mi la sogs pa'i sha lnga dang /_/chang la sngags 'og ma btab la
[\[295b.7\]]sbyin pa'o/_/sha gos ni smad g.yogs la bya ste/_de khra bor bskon par 'brel to/_/me tog phreng bas brgyan byas la/_/sngags 'di dag gis 'bum du bzlas/_/de nas de yi g.yas nyid du/_/zhags pa nges par bskur byas la/_/ga sa ga sa'i snying po brjod/_/g.yon du
[\[296a\]]
[\[296a.1\]]dngos po ldugs byed pa/_/yid chen las ni rab tu brtsams/_/zhes pa ni go sla'o/_/nag por gtogs pa'i gsum pa la/_/skar ma nyid la rab bskul te/_/mnyam pa yis ni blang bar bya/_/zhes bya ba la/_/nag por gtogs pa'i tshes gsum gyi
[\[296a.2\]]mtshan mo gtang bar bya ba'o/_/de nas de yis mnyam pa yis ni dur khrod kyis las bya ste de yis blang bar bya'o/_/ci'i phyir mnyam pa zhes bya zhe na/_rnam par rtog pa thams cad dang bral bas yin pas na mnyam pa'o/_/de thob sngags pa blo ldan pas/_/zhes pa nas/_'bum
[\[296a.3\]]du tshang bar bzlas par bya/_/zhes pa'i bar du go sla bas 'dir ma bshad do/_/bdag nyid snga ma'i dbyibs gnas te/_'bor gnyis rus pa'i phreng ba la/_/drag po'i rigs la gzung bya ste/_/rtsa ba'i sngags dang mgon po sogs/_/thim par bzlas zhes bya ba la/_bdag
[\[296a.4\]]nyid lag na rdo rje snga ma'i gzugs su gnas par byas la/_'bor gnyis zhes bya ba ni rnga mo la bya ste/_/'bor gnyis dang ldan pa'i phyir ro/_/de'i rus pa las byas pa'i phreng ba bzung ste/_drag po'i rigs la rtsa ba'i sngags dang /_/mgon po nag po'i sngags rnams grangs su
[\[296a.5\]]thim par bzlas par sbyar ro/_/mchod pa rnam pa lnga dag dang /_/zhes pa nas/_de steng dar gyis nges par gding /_/zhes pa'i bar du ni go sla'o/_/de ltar zhag grangs sum cu'i bar/_/yongs su bsnyen pa byas pa las/_/nad pa'i gos la sogs pa dang /_/kha 'phro la
[\[296a.6\]]sogs bdag gi rnams/_/snod du thams cad bsogs bya ste/_/sngags chen gyis ni yang dag bsngags/_/zhes bya ba ni/_zla ba ni zla ba gcig tu gong du bstan pa ltar bsnyen pas nad pa'i kha 'phro dang /_gos kyi snal ma dang dri ma la sogs pa rnams zangs kyi snod du bsogs la/_
[\[296a.7\]]sngags chen po ni gtso bo'i sngags kyis yang dag par bsngags la/_gtor ma gtang bar 'brel to/_/de ltar bsnyen pa rdzogs pa dang /_/nad pa yongs su bkug byas la/_/thal mo yongs su sbyar byas te/_/sems bskyed pa dang skyabs 'gro bya/_/zhes bya ba la/_/bsnyen pa
[\[296b\]]
[\[296b.1\]]rdzogs nas nad pa bkug la byang chub tu sems bskyed pa dang /_/gsum la skyabs su 'gro ba dang /_sdom pa nod pa la sogs pa byas la gso bar bya bar 'brel to/_/rdo rje 'bar ba'i lcags kyu yis/_/de yi snying las drangs byas la/_/hUM dza phaT kyi sgra yang bsgrags/_/zhe sdang
[\[296b.2\]]rdo rje'i ting nge 'dzin dang /_/khro bo'i gzugs dang drag po'i sgras/_/g.yas par phreng ba thogs byas la/_/g.yon pas ral gri 'bar ba gzung /_/nag po chen po rab rbad la/_/de yi phung po 'joms par bsam/_/zhes bya ba la/_lag pa g.yon pas lcags kyu dang /_/_
[\[296b.3\]]ral gri bzung nas g.yas pa phreng ba bzung ste/_zhe sdang chen por bskyed la bzhin bzlog nas/_dang por dza zhes pa'i ngag drag por bton te/_/nag po chen po rbad la gshin rje 'joms par bsam pa'o/_/de nas sngags pa blo ldan pas/_/zhes pa nas/_/phyi nas bgegs
[\[296b.4\]]mi 'jug pa yin/_/zhes pa'i bar ni go sla'o/_/de la gong du sngags smos pa thams cad ni rim pa ji lta bas 'di las shes par bya'o/_/oM phaT phaT ces pa nas/_rak+Sha rak+Sha swA hA zhes pa'i bar la sngags rnams rig par bya'o/_/de ltar gnod pa nges bsal nas/_/_
[\[296b.5\]]rnal 'byor pa la gnod byed pa'i/_/dngos po gang dag gsad bya'i phyir/_/nag po chen po de bsgrub bya/_/zhes bya ba la/_phan pa dang gnod pa rnam pa gnyis kyis gnod par byed pa rnam pa gnyis bsal te/_gong du bstan pa de ltar byas pas sems can nad pa la gnod pa'i
[\[296b.6\]]bgegs bsal bar sbyar ro/_/'di nas mar la rnal 'byor pa la gnod par byed pa'i gang zag bstan te/_'di ltar go bar bya'o/_/rnal 'byor pa la gnod par byed pa'i dgra gsad par bya ba'i phyir nag po chen po bsgrub par bya bar 'brel to/_/snying rje chen pos sbyor ba
[\[296b.7\]]brtsam/_/shin tu brtags la mngon par bsgrub/_/phra mo tsam la bya ba min/_/bstan pa yongs su 'jig la sogs/_/zhes bya ba la/_snying rje chen po ni mi des gzhan bsten nas sdig pa'i las mang por bsags pas de yun ring du gnas na de nyid la gnod pas/_/bdag
[\[297a\]]
[\[297a.1\]]gis snying rje rab bltas pas/_/de gsad pa'i sbyor ba brtsam par bya'o/_/shin tu brtags pa ni de lta bu'i mi brtag par bya'o/_/phra mo tsam la bya ba min pa ni rang gi ched dam rdzas phra mo tsam la bya ba min pa'o/_/ji lta bu la bya zhe na/_bstan pa dngos su
[\[297a.2\]]'jig pa la bya bar gsungs so/_/de yang gnas ji lta ji lta bur bya snyam pa las/_dngos por gtsug lag khang chen nam/_/mchod rten khang stong chen po'am/_/rab tu sngags pas dur khrod mchog_/bdag gis nag po chen po yi/_/gzugs brnyan legs par bris pa
[\[297a.3\]]las/_/zhes bya ba la/_gtsug lag khang chen po dang /_mchod rten dang /_khang pa stong pa dang /_dur khrod rnams su mchog yin par gsungs pas de ru bdag gis nag po chen po'i gzugs brnyan gong nas 'byung ba bzhin du bris la bya bar 'brel to/_/mchod
[\[297a.4\]]pa sna tshogs 'byor ba dang /_/rab gsal lnga yi dud pa dang /_/mi 'chi lnga yi dud pa yis/_/zhag bdun bar du bdug par bya/_/zhes bya ba la/_mchod pa sna tshogs pa ni ci 'byor pa'i me tog la sogs pa ste/_des mchod par gsungs so/_/rab gsal lnga ni mi la
[\[297a.5\]]sogs pa'i sha lnga'o/_/mi 'chi lnga ni stobs mchog la sogs pa ste/_/de rnams kyi dud pas zhag bdun gyi bar du de'i gzugs brnyan bdug par bya'o/_/dang por gzhi ma'i dngos po gang /_/yid chen pags pa nges pa las/_/de las byung ba gang yin pa/_/_
[\[297a.6\]]yang dag par ni bri bar bya/_/zhes bya ba la/_/gzugs brnyan bri ba'i gzhi ni yid shas che ba'i pags pa la bya ba dang /_de bri ba'i tshon rtsi ni/_de rang las byung ba'i khu ba dang snag tsha bsres la bri bar bya'o/_/de nas gnas gang yin pa ru/_/skar ma dag
[\[297a.7\]]la yongs mchod pa/_/rab gsal lnga dang mi 'chi lnga/_/gzhan yang rab gsal sna tshogs pa/_yang dag pa ru mchod par bya/_/zhes pa ni/_gnas gtsug lag khang la sogs pa ru mi la sogs pa'i rab gsal lnga dang /_stobs mchog lnga la sogs pa'i mi
[\[297b\]]
[\[297b.1\]]'chi lnga dang /_gzhan yang rab gsal sna tshogs pas skar ma la mchod par 'brel to/_/dpa' bo sna tshogs 'byor pa dang /_/mchod pa sna tshogs ci 'byor pas/_/zla gsum bar du mchod bya zhing /_/rang nyid cha lugs bsgyur ba yi/_/lus la khrag gis rnam
[\[297b.2\]]par bsku/_/zhes bya ba la/_dpa' bo ni dpa' bar byed pa'i rgyu la dpa' bo zhes zer te/_de bas na sna tshogs pas mchod pa dang /_gzhan yang mchod pa sna tshogs pas zla ba gsum gyi bar du bdag cha lugs nag por bsgyur la/_lus la khrag gis bskus nas mchod
[\[297b.3\]]par sbyar ro/_/rlag byed dngos po gang yin pa/_/'bar ba'i dkyil 'khor phyogs kun du/_/stod kyi tshigs gnyis bkug pa yin/_/yongs su bri bar bya ba yin/_/de yi nang du dngos po gang /_/yang dag par ni blugs byas la/_/zhes bya ba la/_stod kyi tshigs
[\[297b.4\]]gnyis ni gru mo gnyis bkug par 'bar ba'i dkyil 'khor zur gsum pa bri bar byas la/_de'i nang du phyogs kun khyab par rlag par byed pa dang /_'dar sha dang /_mgo tsho ba dang gsum bsreg pas blugs par bya bar 'brel to/_/gang la dmigs par bya ba yis/_/_
[\[297b.5\]]dngos po yang dag der bsam bya/_/sngags dang phyag rgya sbyor shes pas/_/gsal bar dmigs te dbul bar bya/_/zhes bya ba la/_/gang la dmigs par bya ba ni gnod par byed pa ste/_de'i dngos po de ru bsams la/_sngags 'og ma dang phyag rgya bcas la nag po chen
[\[297b.6\]]po la dbul bar bya bar 'brel to/_/gtor ma nyid la sna tshogs pa'o/_/dngos po yongs su blugs byas la/_/mtshan mo phyed pas yongs su gtang /_/zhes bya ba ni go sla'o/_/de yi thugs ka nyid nas ni/_/thugs yig bsdu ba yongs su bsam/_/'di yi stod kyi cha gang
[\[297b.7\]]la/_/mi 'gyur gnas pa rab tu bsgom/_/zhes bya ba la/_de zhes pa ni nag po chen po ste/_/de'i thugs ka nas thugs kyi yi ge sdud pa'i dngos po bsam pa dang /_'di zhes bya ba'i rnal 'byor pa'i ro stod snying ga la mi 'gyur ba gnas pa'i yi ge bsgom par bya'o/_/'di
[\[298a\]]
[\[298a.1\]]gnyis kyi dgos pa ni kha dog ji lta bu snyam pa la/_de gnyis dkar dang nag pa ste/_/'di las 'brel par gyur pa yis/_/dang po nag po de nyid las/_/dngos po dkar po gang yin pa/_/stobs skyed gsal bar gnas par bya/_/zhes gsungs
[\[298a.2\]]te/_de yang ji lta bu snyam pa la 'di ltar shes par bya'o/_/sdud pa dang gnas pa'i yi ge gnyis/_/sdud pa ni gnag la gnas pa ni dkar po'o/_/'di las zhes pa ni rnal 'byor pas 'di la 'grel par gyur pas/_/sdud pa po yi dngos po nas/_/gnas pa'i dngos
[\[298a.3\]]po la stobs skyed par byed pa'i dngos po ni nag pos gnas par bya bar 'brel to/_/de ltar skad cig du ma yis/_/zhes pa nas/_nges pa nyid du 'grub pa nyid/_/ces pa'i bar du ni go sla bas 'dir ma bshad do/_/de 'grub bsgrub bya gang yin pa/_/de nyid rnam
[\[298a.4\]]gsum bsres pa yis/_/chag gang ba yi dbyibs byas la/_/zhes bya ba la/_de 'grub ces pa ni nag po chen po de'o/_/de bsgrub pa dang /_de nyid rnam gsum bsres pa la bya'o/_/de nyid rnam gsum ni rang byung rnam pa gsum la/_chag gang ba'i gzugs bya
[\[298a.5\]]bar 'brel to/_/de yi dkyil du srog snying gzhug_/de nas nag po chen po la/_/ma nyes pa yi tshig 'di brjod/_/nag po chen po nyid la bstabs/_/zhes bya ba la/_de ni chag gang ba'i gzugs byas la/_de'i dkyil du de'i srog snying bcug la/_rang gis ma
[\[298a.6\]]nyes pa'i tshig skad drag po bton te/_/nag po chen po la bstabs par 'brel to/_/ji ltar bstabs she na/_'di ltar bstabs par gsungs so/_/de yi sngags dag bzlas pa yis/_/rab gsal lnga dang mi 'chi lnga/_/dpa' bo la sogs thams cad kyis/_/_
[\[298a.7\]]yongs su sbyar ba de nyid gsum/_/dngos po gang nyid la sogs pa/_/mtshon gyis yongs su gtub par bya/_/zhes bya ba la/_de'i sngags ni drag po chen po'i sngags bzlas pas/_/rab gsal lnga dang /_/dpa' bo la sogs pa thams cad dad/_/de nyid gsum ni dug la
[\[298b\]]
[\[298b.1\]]sogs pa gsum du sbyar la/_dngos po gang ni dgra bo'i gzugs ral gris yongs su gtubs la bsreg par bya'o/_/de nas me ni rab sbar bas/_/sngags dang phyag rgya rab ldan pas/_/lus ngag yid gsum drag po yis/_/las kyi sbyor ba nges par spyad/_/ces bya
[\[298b.2\]]ba la/_drag po'i shing la me legs par sbar la/_sngags 'og ma dang phyag rgya bcas pas/_/lus khro bo'i cha lugs su bsgyur la/_/ngag sngags drag po ldan pas sems zhe sdang chen por bskyed la/_de rnams sreg blugs stong du tshang bar bya'o/_/sngags
[\[298b.3\]]rnams ni 'og ma 'di las rig par bya'o/_/oM ma hA kA la yA zhes pa nas swA hA zhes pa'i bar du go bar bya'o/_/de nas sngags pa yongs rtogs pas/_/zhes pa nas/_gong ma'i sems kyis yang dag sbyar/_/zhes pa'i bar du go sla bsam ma bshad do/_/de la bla ma'i
[\[298b.4\]]man ngag gis/_/yang dag par ni dbye bar bya/_/bla ma nyid la ci nus pas/_/yongs su mchod pas man ngag bral/_/zhes bya ba la/_de la zhes pa ni gong du smras pa'i sbyor ba rnams la ste/_/sbyor ba de rnams la bla ma'i man ngag gis rim pa ji lta ba bzhin du thabs
[\[298b.5\]]dang man ngag rnams kyis yang dag par dbye ba'o/_/bla ma la ji ltar byas pas dbral snyam pa la ci nus pas yongs su mchod pas dbral bar sbyar ro/_/'dis ni nges par 'grub pas na/_/yid ches pa yis yongs su 'grub/_/ces pa ni/_/sbyor ba gong ma
[\[298b.6\]]des nges par 'grub pas na bdag gis yid ches pas yongs su 'grub par 'brel to/_/yid ches pa zhes bya ba ci'i phyir smos she na/_yid ma ches par som nyi za bas mi 'grub par gsungs so/_/rdo rje me lce'i rgyud kyi 'grel pa de kho na nyid snang ba zhes bya ba las le'u
[\[298b.7\]]dgu ba'i bshad pa'o//_//lag na rdo rje zhes pa nas/_/thabs 'di yang dag brtsam par bya/_/zhes pa'i bar ni go sla bas ma bshad do/_/drag po'i sgra dang rab ldan pa'i/_/kha dog ser ba sum cu'i gzugs/_/stobs dang ldan zhing rab tu gus/_/_
[\[299a\]]
[\[299a.1\]]zas su sbrang rtsi zar bcug la/_/zhag bdun bar du nges par bsnyen/_/zhes bya ba la/_drag po'i sgra dang ldan pa ni skyes pa'o/_/ci'i phyir drag po'i sgra dang ldan zhe na/_/yi ge nges par sbyor ba yi/_/pho yi rtags ni 'dzin pas na/_/drag po'i sgra dang ldan pa'o/_/_
[\[299a.2\]]skyes pa lo sum cu lon pa la kha dog ser po stobs dang nyams rtsal che ba/_/rab tu gus par ldan pa las/_/zas rnams la sbrang rtsi bsres te/_zas byin zhing zhag bdun gyi bar du rnam thos sras kyi sngags kyis bsngags la/_/spyi bor me tog bor bar byas la bsnyen par
[\[299a.3\]]bya'o/_/gos dag ljang gu bskon byas la/_/zhes pa nas/_snying po nyid kyang gdon bya zhing /_/zhes pa'i bar du ni go sla'o/_/de thob byang phyogs khro bo yi/_/sngags bzlas pa yis phyir mi blta/_/zhes bya ba ni/_de zhes pa ni sa la bya ste/_/sa de thob pa
[\[299a.4\]]dang /_byang phyogs na gnas pa'i khro bo bdud rtsi thab sbyor gyi sngags bzlas shing phyi mig mi ltar 'ong ba'o/_/sngags ma bzlas na skyon ci yod ce na/_gnod sbyin gyis gnod par byed pa'i phyir ro/_/de nas sngags pa blo ldan pas/_/zhes pa nas/_yongs su gtang bar
[\[299a.5\]]bya ba yin/_/zhes pa'i bar du ni go sla ba'o/_/sgra skad chen po'i rus pa las/_/phreng ba byas pas drag po'i rigs/_/de nyid la ni bzung ba yis/_/rtsa ba'i sngags sogs 'bar ba bzla/_/zhes bya ba la/_sgra skad chen po ni bong bu ste/_de'i rus ba las phreng ba byas la/_
[\[299a.6\]]sor mo drag po'i rigs la bzung bas lag na rdo rje'i rtsa ba'i sngags dang /_rnam par rgyal ba la sogs pa'i sngags rnams tshad du phyin par bzlas par 'brel to/_/de dag gong du thim 'gyur bas/_/lus ngan sras po'i sngags bzlas pas/_/de yang gong ma'i
[\[299a.7\]]tshad nyid du/_/phyin pas yongs su bzlas par bya/_/zhes bya ba la/_de dag ces pa ni rtsa ba'i sngags la sogs pa la bya ste/_de dag gong du thim pa las/_/phyi nas rnam thos sras kyi sngags gong ma'i tshad du phyin par bzlas par sbyar ro/_/yid chen phur bu sor
[\[299b\]]
[\[299b.1\]]bcu pa/_/zhes pa nas/_sngags chu yis ni khrus byas te/_zhes bya ba'i bar du ni bshad du med pa'i phyir ma bshad do/_/lus ngag yid gsum drag po yis/_/dngos po yongs su bcing byas la/_/khru gang brkos pa'i nang du gzhag_/phur bus steng du gzir
[\[299b.2\]]byas la/_/phaT kyi sngags kyis yang dag mnan/_/zhes bya ba la/_lus khro bo'i gzugs su bsgyur la/_/ngag drag cing gtum pa dang /_yid zhe sdang chen por yang dag par bskyed la/_/dngos po ni bris sku de'i gzugs byas te/_de yang dag par skud pas
[\[299b.3\]]bcings la/_dang po'i khung bu khru gang ba ru bcug la/_mi rus kyi phur bus steng du btsugs la/_phaT nyi shu rtsa bzhi bzlas pas mnan par 'brel to/_/des ni zhes pa nas/_phyi nas mi 'jug pa yang yin/_/zhes pa'i bar du ni go sla'o/_/gong du smos pa'i
[\[299b.4\]]sngags rnams ni rim pa ji lta bu bzhin du/_oM bai shra ba Na ye zhes pa nas hUM zhes pa'i bar gyis shes par bya'o/_/sangs rgyas byang chub sems dpa' dang /_/bdag la sogs pa phan gnod gnyis/_/yongs su sbyar ba yang dag bshad/_/de gnyis lus ngan sras
[\[299b.5\]]po las/_/gang bstabs nges par de nyid 'jig_/ces bya ba la/_sangs rgyas dang byang chub sems dpa' dang bdag la sogs pa rnams la gnod pa dang /_phan par gyur pa'i sgrub pa yang dag par bshad par bya bar gsungs te/_de yang lus ngan sras po la
[\[299b.6\]]yongs su bstabs pas nges par 'jig ste/_sgra'i sbyor bas bstabs pa dang /_/'jig pa dang ni don gnyis la 'jug go/_/de yang ji lta bu zhe na/_lus ngan sras po la gnod par byed pa bstabs pas de'i lus 'jig par 'gyur ba'o/_/lus ngan sras po la bdag gis
[\[299b.7\]]bstabs pas 'jig par sbyar ro/_/de yi sbyor ba bya ba'i phyir/_/lus ngan sras po'i sgrub pa bshad/_/dang po de yi gzugs bya ba/_/rams dang yung ba rab sbyar bas/_/ba dan ne'u le'u rkyal pa dang /_/sku gdung g.yas phyogs gzhag byas la/_/gong ma lta bu'i gzugs
[\[300a\]]
[\[300a.1\]]su bri/_/zhes pa ni go sla'o/_/g.yas g.yon gnyis su de nyid kyi/_/yi ge gnyis po bris byas la/_de mthar drag po'i snying po bri/_/zhes bya ba ni/_gzugs kyi g.yas g.yon du'o/_/dang por 'byung ba dang bsdus pa'i gtso bos byas nas de'i mthar
[\[300a.2\]]drag po'i snying po bri bar bya'o/_/gsum sbyar dngos po 'gugs byed pa/_/tshig gis gsum du nges pa las/_/dar dag dmar po kha tshon gang /_/me tog phreng bas yongs su brgyan/_/zhes bya ba la/_gsum sbyar ba las dngos po mi la sogs pa 'gugs par byed
[\[300a.3\]]pa'i tshig gsum pa la dar dmar po kha tshon gang btags la/_/me tog gi phreng bas brgyan par byas la phyi nas 'di skad yongs su gsungs pa'o/_/dri yi phye ma sna tshogs dang /_/rin chen sna lnga'i phye ma yis/_/phur ma byas pa gdags par bya/_/zhes pa ni go sla'o/_/srog gi snying po
[\[300a.4\]]bris byas la/_/de yi ming rus khrag gis bri/_/'bru dag dkar po'i steng btsugs la/_/de nyid la ni chags par 'gyur/_/zhes bya ba la/_lus ngan sras po'i srog snying bla ma'i man ngag gis 'o mas bris la/_de'i 'og tu dgra bo'i ming rus ra'i khrag gis bris la/_'bras dkar
[\[300a.5\]]po'i steng du btsugs pas de la lus ngan sras po 'chags par 'gyur ro/_/dkyil 'khor khru gang zhes pa nas/_/yongs su shes par bya ba yin/_/zhes pa'i bar du ni go sla bas 'dir ma bshad do/_/sngags ni bla ma'i ngag las shes par bya'o/_/lhag ma ni go sla'o/_/rdo rje me lce'i rgyud kyi
[\[300a.6\]]'grel pa de kho na nyid snang ba zhes bya ba las le'u bcu pa'i bshad pa'o//_//lag na rdo rje gos sngon gyis/_/zhes pa nas/_yang dag par ni bsgrub par bya/_/zhes pa'i bar du go sla'o/_/dur khrod la sogs gang yin par/_/ri mo mkhan ni rim pa bzhin/_/yang dag par ni dbang bskur
[\[300a.7\]]bya/_/tha ga ma yang bsnyen byas la/_/dri zhim pa yis yongs su byug_/ces bya ba la/_/dur khrod dang shing gcig la sogs pa'i gnas su/_/ri mo mkhan dang tha ga ma gnyis ka dbang bskur la/_/tha ga ma'i snal ma la dri zhim po gur gum la sogs pas yongs su byug par bya'o/_/steng 'og gnyis
[\[300b\]]
[\[300b.1\]]dang mtha' gnyis gsum/_/mnyam par bzhag pas yang dag brtag_/ces pa ni go sla ste/_tha ga pas yang dag par bya ba'i las so/_/dmar po lnga yis rab byugs la/_/sa bon yang dag ldan pa dang /_/dri zhim pa ni sna tshogs pas/_/yang dag par ni byug bar bya/_/zhes bya ba la/_
[\[300b.2\]]dmar po lnga ni rab gsal lnga'i khu ba la bya ste/_de dang sa bon ni yid ches skyed pa'i sa bon la bya ste/_sa bon dang ga bur la sogs pa'i dri zhim pa sna tshogs pas ras la byug par sbyar ro/_/tshon rtsi rnam par sna tshogs la/_/yid chen rnams kyi tshon rtsi rnams/_/mnyam par sbyar bas bri bar bya/_/zhes pa
[\[300b.3\]]ni/_rams la sogs pa'i tshon thams cad la mi 'chi ba rnam pa lnga yis sbyar la bri bar bya'o/_/snod dag thod pa nyid la ni/_/pir ni zhing gi skra yis bya/_/dur khrod la sogs khang stong ngam/_/gnas dben par ni yongs su bri/_/zhes pa ni/_tshon rnams kyi snod ni thod pa'i dum bu las
[\[300b.4\]]byas la/_pir ni zhing chen gyi skra las bya ste/_khang stong la sogs pa gnas dben par bya'o/_/las mkhan sngon po'i gos bgos te/_/khrag gis gdong yang byugs byas la/_/sngags 'di dag ni rtag tu bzlas/_/zhes bya ba la/_las mkhan ni ri mo mkhan te/_de'i gos sngon po bgos te/_
[\[300b.5\]]mi khrag gis gdong byugs te/_sngags 'og ma bzla zhing bri bar gsungs so/_/sngags ni oM tsaN+Da zhes pa la sogs pa'o/_/gtor ma drag po gang yin pa/_/bri ba'i dus su gzhag byas la/_/zin nas gtor ma gtang bar bya/_/zhes bya ba la/_drag po'i gtor mi ni rams dang sha sna tshogs pa dang /_
[\[300b.6\]]khrag sna tshogs la sogs pa'i gtor ma dang po bri dus su bzhag la bris pa'i 'phro bcad pa dang de gtang bar 'brel to/_/dang por tshon rtsi thams cad la/_/rin chen sna lngar byin gyis brlabs/_/rdo rje rtse gcig phyag rgya yis/_/yang dag pa ru bri bya ste/_/skyed byed dang ni yon bdag gis/_/_
[\[300b.7\]]bsams la yongs su bri bar bya/_/dang po tshon rtsi dkar po la sogs pa thams cad la mu tig la sogs pa lngar sngags dang phyag rgyas byin gyis brlab pa dang /_rdo rje rtse gcig pa ni mthe bong dang gung mo'i bar du bcug la mdzub mo nges par brkyang bas bri bar bya'o/_/skyed byed ces pa ni
[\[301a\]]
[\[301a.1\]]me la bya ste/_de yang sku nyid 'dri tsam na/_/phyag rgya chen mo'i yum du byin gyis brlabs la de las skyed par bsam ste bri'o/_/de nas rgyan 'dogs pa'i dus su ni bdag yon gyi bdag pos rgyan 'bul bar bsams la bri ba nyid do/_/dkyil du pad+ma bcu
[\[301a.2\]]drug pa/_/zhes pa nas/_sbyor ba legs par brtsam par bya'o/_/zhes bya ba'i bar du go sla bas 'dir ma bshad do/_/glegs bam nges par bri bar bya/_/zhes pa nas/_mnyen par byas pa yongs su bsdams/_/zhes pa'i bar ni go sla'o/_/de nas lag g.yon stod kyi bar/_/de nyid
[\[301a.3\]]dag tu yongs su sba/_/zhes bya ba ni/_lag pa g.yon pa'i stod kyi bar gang yin par glegs bam sba bar gsungs so/_/sangs rgyas lnga yi bdag po mchod/_/nges par rdo rje rnon po nyid/_/sdang ba thams cad 'dul byed cing /_/dngos su dpa' bo rab 'bar ba/_/zhes pa ni/_dpal rdo rje
[\[301a.4\]]'dzin pa nyid yin pa'i phyir/_/sangs rgyas lnga yang de'i ngo bo las mi 'da'o/_/gsung gis 'dul ba'i bar du nges par brlag cing 'chad pas na rdo rje rnon po nyid do/_/de sku gsung thugs kyi byin gyi rlabs kyis gdug pa thams cad 'dul bar byed pa'o/_/dngos su na mig gi snang bar me'i phung por
[\[301a.5\]]mthong ba'i phyir rab tu 'bar ba'o/_/chen po yi ni chen po nyid/_/kun la mkha' 'gro chen po ste/_/sku chen rab drag 'jigs gzugs can/_/mkha' ltar mnyam la phyag 'tshal bstod/_/ces bya ba la/_'jig rten pa rnams kyi chen po ni dbang phyug chen po la sogs pa ste/_de'i yang
[\[301a.6\]]chen po yin pa'i phyir chen po'i chen po'o/_/kun ni sems can thams cad la thugs kyis nam mkha' las 'gro ba'i don mdzad cing gshegs pas na kun la mkha' 'gro'o/_/sku chen rab drag ni sku shin tu che ba la rab tu drag pa'i gzugs 'jigs pa dang bcas pas na/_
[\[301a.7\]]rab drag 'jigs gzugs can no/_/mkha' ltar mnyam pa ni thugs kyi ye shes la bya ste/_sku'i sprul pa ni sna tshogs par 'gyed/_gsung gi sgra ni sna tshogs par sgrogs kyang thugs kyi ye shes mkha' dang 'dra ba kun la mnyam par bzhugs pa'o/_/de la bdag ri mo mkhan
[\[301b\]]
[\[301b.1\]]la sogs pas phyag 'tshal zhing bstod par bya'o/_/las la 'jug pa snang ba nyid/_/kun btud pas ni de brjod bya/_/zhes pas ni/_ri mo mkhan dang 'dri mkhan gyis las la 'jug pas na/_/sku gzugs sam pu sti snang ba mthong ba ni/_/kun ni yang dag
[\[301b.2\]]kun btus pas/_/gong ma'i bstod pa brjod par bya zhing phyag 'tshal bar 'brel to/_/rdo rje me lce'i rgyud kyi 'grel pa de kho na nyid snang ba zhes bya ba las le'u bcu gcig pa'i bshad pa'o//_//lag na rdo rje gos sngon gyis/_/bcom ldan mgon
[\[301b.3\]]la 'di skad gsol/_/gang zhig rgyud 'di la sbyor bas/_/thabs kyi yan lag sna tshogs pa/_/yang dag rgyas par bshad du gsol/_/zhes bya ba la/_lag na rdo rje gos sngon po dang ldan pa des bdag dang sems can thams cad kyi mgon po bcom ldan
[\[301b.4\]]'das la gang zhig rgyud 'di la sbyor ba na/_kun rdzob tu 'jug pa'i thabs sna tshogs pa rnams yang dag par ma nor ba bden pa nyid rgyas pa'am gsal bar bshad du gsol zhes zhus par sbyar ro/_/bde gshegs mchog gis bka' stsal pa/_/dad pa'i rang
[\[301b.5\]]bzhin can gyi mis/_/'di nyid la ni mngon par bsgrub/_/ces bya ba la/_bde bar gshegs pa thams cad kyi mchog gis rgyas par bshad par gnang ba byin pa dang dad pa dang ldan pa'i rang bzhin can nges par yid ches pas 'og nas gsungs pa'i thabs 'di la mngon
[\[301b.6\]]par bsgrub par gsungs so/_/klu gdug 'bar bas zin pas ni/_/zhes bya ba nas/_gnod sbyin gdon du yin par bshad/_/ces pa'i tshig tha ma'i bar du ni na ba'i rtags bstan pa dang /_mtshan mo'i rmi lam bstan pa dang /_sngags kyi sbyor bas gnod pa'i
[\[301b.7\]]rtags bstan par shes par bya'o/_/de yang go sla ba'i phyir ma bshad do/_/chom po dang ni phrad pa dang /_/sbyor ba 'di yis yang dag sbyar/_/dur khrod mi mang bsregs pa yi/_/sna tshogs thal ba blang byas la/_/zhes bya ba la/_dur khrod kyis gang du mi mang po
[\[302a\]]
[\[302a.1\]]bsregs pa'i thal ba ni sna tshogs pa'i thal ba'o/_/ci'i phyir sna tshogs pa zhe na/_sna tshogs pa ni du ma la bya ste/_rigs rnam pa bzhi dang /_glang po chen po la sogs pa'i thal ba yin pa'i phyir sna tshogs thal ba'o/_/de bdag gis lag na rdo rje'i
[\[302a.2\]]sngags bzlas shing gza' phur bu'i nyi ma la blangs la sbyor bar 'brel to/_/chang dang nges par sbrus byas te/_/sbrul gyi pags par gtums byas nas/_/til gyi gang bu'i 'bras bu la/_/'bum du yang dag bzlas byas te/_bdag nyid gos la yongs su gtums/_/zhes
[\[302a.3\]]pa la/_sa de dang chang gnyis sbrus la/_sbrul gyi pags par gtums te/_lag na rdo rje rtsa ba'i sngags 'bum du them par bya ste/_de yang til gyi 'bras bu brgya la sngags re re dang sbyar la/_de'i mthar sbyor ba'i las kyi sngags btags te/_lus ngag yid gsum drag
[\[302a.4\]]po dang /_rmugs pa dngas par bsams pas bsnun par 'brel to/_/de nas them pa dang /_bdag nyid kyi gos 'og ma la yang dag par gtums la gar 'gro ba'i phyogs su bkyer bar 'brel to/_/de nas de dang phrad pa na/_/drag po'i las ni sbyor ba yis/_/de nyid la
[\[302a.5\]]ni phog par gtor/_/de yis de la gtor ba yis/_/de ni rengs dang rmongs par 'gyur/_/zhes bya ba la/_de nas de dang ni chom po la bya ste/_de dang chom po dang phrad pa na/_bdag gis zhe sdang drag po bskyed la/_lus rtsa rgyus bsgrims pas mig bzlog ste/_sngags
[\[302a.6\]]drag po bzlas pas lan bdun gyi bar du lus la phog par gtor bar 'brel to/_/de gtor bas chom po de rengs par 'gyur ba dang /_rmongs par 'gyur ba ni nges pa'o/_/sbyor ba las kyi sngags kyis ni/_/oM ma nu zhes bya ba la sogs pas drag po la skad chen gyi phreng
[\[302a.7\]]bas so/_/sgyu ma dbang du bsdu byas nas/_/sbyor ba 'di ni brtsam par bya/_/zhes pa ni/_bram ze mo la sogs pa cho ga'i phyir 'gugs par byed na 'og nas 'byung ba'i sbyor ba rnams spyad par bya'o/_/ngo 'jam rdul dang zla ba dang /_/bgegs kyi gnyen po'i khu ba dang /_/_
[\[302b\]]
[\[302b.1\]]sgo chen las kyi khu bas su/_/byed pa gnyis ka'i bar sbrus la/_/de dang mthun pa nyid la ni/_/yongs su bskus nas sbyin par bya/_/zhes bya ba la/_ngo 'jam ni sha'i me long la bya ste/_sha'i me long ni rngul dri'i bzhun pa dang /_zla ba ni bdag gi zla ba dang /_bgegs
[\[302b.2\]]kyi gnyen po ni nyungs kar la bya ste/_de dang sgo chen las kyi khu ba ni gang du rgyun lugs kyi sbyor ba mang po la sgo chen zhes zer te/_dbyibs che ba ni mi yin te/_dper na yon tan du ma dang ldan pa'i mi la mi chen po zhes zer ba dang 'dra ba ste/_de bas na de'i khu ba dang ngo /_/_
[\[302b.3\]]byed pa gnyis ka ni lag pa gnyis la bya ste/_lag pa gnyis kyi bar du sbrus la/_de la mthun pa'i dngos po gang la bskus pas bu mo la sbyin par bya'o/_/de yang dang por rang gi rtags la zhag gsum bar du bcings pas so/_/de nas nges pa'i dus btab la/_/_
[\[302b.4\]]kha sbyor ba ni yang dag bsngags/_/zhes pa ni/_/bdag gis yid la bya'o/_/nges pa'i dus sa phyogs dben par btab la/_der byung ba na bdag gis cho ga'i mchog kha sbyar bas sngags pa'o/_/sngags ni oM na mo ka zhes pa nas swA hA/_zhes pa'i bar du go bar
[\[302b.5\]]bya'o/_/lhag ma ni go sla'o/_/nor dag sgrub par 'dod pa na/_/nor 'dzin lha mo yongs su bri/_/zhes pa ni/_rnal 'byor pas sbyin pa la sogs pa gtang ba'i phyir/_nor sgrub par 'dod na/_nor 'dzin gyi lha mo'i gzugs bri bar bya'o/_/de yang ji lta bur bri
[\[302b.6\]]bar bya zhe na/_'di skad gsungs te/_kha dog ser ba nyid la ni/_/phyag bzhi par ni yang dag bri/_/zhal gcig nu ma 'bur ba la/_/g.yas kyi dang pos pu ste 'dzin/_/gnyis pas 'bras kyi snye ma 'dzin/_/g.yon gyi dang po nyid na ni/_/rin chen 'bar ba yang dag bsnams/_/_
[\[302b.7\]]gnyis pas ne'u le'i rkyal pa bsnams/_/zhes bya ba la/_de ji lta ba bzhin du'o/_/de la rgyan cha lnga dang smad g.yogs la sogs pas yang dag par brgyan te/_pad+ma dmar po'i steng na bzhugs pa bri bar bya'o/_/de lta bu yi gzugs byas la/_/sna tshogs dri yis yang dag mchod/_/_
[\[303a\]]
[\[303a.1\]]mchod pa rnam pa lnga dag dang /_/na bza' dang la sogs pa ni/_/yang dag pa ru mchod par bya/_/zhes pa ni/_gong ma lta bu'i gzugs byas la dri sna tshogs pa'i thig le bsku ba dang /_mchod pa rnam pa lnga nyin mtshan dus drug tu dbul ba dang /_dkyil 'khor
[\[303a.2\]]yang legs par phub pas bsgrub pa'o/_/zhag grangs brgya rtsa brgyad bar du/_/yongs su bsnyen pas sngags bzlas bya/_/zhes pa ni/_cho ga de lta bus zhag brgya rtsa brgyad du sngags 'di bzlas par gsungs so/_/oM ba su d+ha ra ye hUM/_de nas 'grub par 'gyur ba'i rtags/_/_
[\[303a.3\]]de nyid g.yo bar 'gyur ba yin/_/de 'grub gter ni rnyed pa ru/_/de yis lung ni ston par byed/_/de nas dbyig ni mi zad pa'i/_/bdag por mi de nges par 'gyur/_/zhes bya ba la/_de grub pa'i rtags ni sku g.yo ba'o/_/lha mo grub pa ni bdag las phyogs che ge mo 'di
[\[303a.4\]]na gter 'di lta bu yod pas long shig ces pa'i lung ston par byed pa ni/_/mtshan mo'i rmi lam na'o/_/de nas blangs pa las dbyig mi zad pa'i bdag por sgrub pa po de 'gyur bar nges par sbyar ro/_/de yang bla ma'i man ngag las yid ches pas spyad par bya'o/_/ma rungs pa
[\[303a.5\]]dag sbyor gzhug na/_/sbyor ba 'di dag nges par brtsam/_/zhes bya ba ni/_mi gang dag rnal 'byor ba rnams la gnod pa dang /_'tshe bar byed pa'i ma rungs pa rnams bzod pa la nye bar sbyor ba'i phyir 'og nas 'byung ba'i sbyor ba rnams brtsam par gsungs so/_/de yi kun
[\[303a.6\]]grags nyid dang ni/_/khu chen pa la sogs pa la/_/sngags 'di yis ni 'bum du bzlas/_/de nas bsnyen pa rdzogs pa la/_/yid chen dung la sbu gu can/_/sor bdun nyid la dug blugs te/_/zhes pa la/_de'i zhes pa ni ma rungs pa'i de'i 'o/_/de'i kun grags ni
[\[303a.7\]]'jig rten pa kun la grags pa chen po thob pa de la bya ste/_de dang khu chen 'dzag pa dang de'i rjes kyis blangs la de gsum dang dug bsres nas yid chen gyi dung sbu gu can sor bdun bcang la/_de'i nang du dngos po rnams blugs te/_'og nas 'byung ba'i sngags
[\[303b\]]
[\[303b.1\]]'bum bzlas par 'brel to/_/skud pa sngon pos rab bcings la/_/nub phyogs dag tu nges par gdags/_/de yis 'byung bas bskyod pas na/_/mi de nges par smyo bar 'gyur/_/zhes bya ba la/_skud pa sngon po me tog ba li ka'i nang du btsos pas yongs su bcings la/_
[\[303b.2\]]nub phyogs ngos su ka ra bI ra'i lcug ma la btags te bzhag pas/_dngos po de 'byung ba rlung gis bskyod pas mi de nges par smyo bar gsungs so/_/sngags ni oM mo ha ya zhes pa la sogs pa'o/_/ming rnams nges par mi gsal bas/_/rdo rje mo ni yongs
[\[303b.3\]]su bsgrub/_/ces bya ba la/_mngon par shes pa dang mi ldan pas bsgrub par bya ba gzhan la ming mi gsal ba'i phyir rdo rje mo sgrub par 'brel to/_/de yang ji lta bur bsgrub snyam pa la 'di skad gsungs so/_/sa la phyogs bzhi mtshams brgyad du/_/re'u mig
[\[303b.4\]]bcu gnyis bri byas la/_/ma rig la sogs rtags kyis ni/_/dngos po yang dag bri bar bya/_/zhes bya ba la/_sa la ri mo bzhi bsnol te/_zur bzhi ru yang ri mo bzhi bris pas le'u tshe bcu gnyis su 'gyur ro/_/de nas le'u tshe bcu gnyis la ma rig pa la sogs
[\[303b.5\]]pa'i rtags rim pa ji lta ba bzhin du a la sogs pa bris la brtag par gsungs so/_/de nas sngags pas rab bsngags la/_/bsam pa rab tu rdzogs byas te/_/de nyid dngos po gang yin pas/_/bsam pa sbyor bas me tog bor/_/zhes pa la/_bdag
[\[303b.6\]]sngags pas rnam par rgyal ba'i sngags kyis me tog la bsngags te/_bzang ngan gang yin pa ston cig pa'i bsam pas rang gi me tog bor bar 'brel to/_/gang du bab pa der gnas la/_/shes rab can gyis rnam dpyad nas/_/bzang ngan ltas
[\[303b.7\]]rnams yongs su bshad/_/ces bya ba la/_rten 'brel bcu gnyis po gang la bab pa de la bzang ba dang ngan pa'i ltas rnams shes rab dang ldan pas dpyad la bshad par bya'o/_/rig pa legs par sbas pa yis/_/ba yi lci bar rab gtums
[\[304a\]]
[\[304a.1\]]la/_/dang po gnyis su shes par bya/_/ri lu bye brag med pa yis/_/bcom ldan sngon du gzhag byas la/_/zhes bya ba la/_rig pa zhes bya ba ni bzang ba dang ngan pa'i rim pa la bya ste/_de'i ming su dang ha gnyis bris la rams kyis
[\[304a.2\]]btsos la ba'i lci ba'i nang du gtums te/_gnyis su byas nas ri lu 'dra ba mnyam par byas la/_bde bar gshegs pa'i mdun du gzhag par bya'o/_/dang por mchod pa yang dag sbyor/_/dmod dag yongs su btsugs pa yis/_/zhes pa ni/_dang
[\[304a.3\]]por bde bar gshegs pa mchod pa rnam pa lngas yang dag par mchod nas phyag 'tshal te/_ltas 'di nges par bstan du gsol/_/zhes pa'i dmod gzugs par 'brel to/_/shes rab bcu gsum bdag nyid can/_/dmar po gos kyis rab brgyan te/_/_
[\[304a.4\]]khrus dag bes par byas pa dang /_/dri yis lus la byugs byas la/_/zhes pa ni/_bud med shes rab kyi bdag nyid yin pas/_bu mo lo bcu gsum lon pa la gos dmar pos yang dag par bskon pa dang /_dang por khrus legs par byas te tsan+dan
[\[304a.5\]]gyis lus la bskus la sbyor ba brtsam par 'brel to/_/dpral bar thig le dmar po bsku/_/me tog dri zhim phreng ba nyid/_/de yi lag tu sbyin par bya/_/de yis de las blangs pa las/_/de nyid dngos po bsam bya ste/_/bzang ngan ltas su nges par ston/_/_
[\[304a.6\]]zhes bya ba la/_bu mo'i dpral ba la thig le dmar po li khris bskus la/_me tog dri zhim po bu mo'i lag par sbyin te/_bu mos kyang de bde bar gshegs pa la dbul bar bya'o/_/de nas bu mo la bdag rnal 'byor pas tshig khyod kyis gang yang rung ba cig
[\[304a.7\]]long shig par brjod par bya'o/_/de nas gcig phye bas las bzang ngan gang yang rung ba ston par 'gyur ro/_/gzhan yang sna tshogs pa'i las rnams yang dag par spyad par gsungs so/_/de yang ji lta bu zhe na/_lag na rdo rje bkod pa'i rgyud
[\[304b\]]
[\[304b.1\]]las shes par bya'o/_/'di nas mar ni spyi'i bgegs 'dul ba'i thabs ston par shes par bya'o/_/spyir na sna tshogs gdon la ni/_/'bar ba chen po'i sngags bzlas la/_/gu gul nag po'i dud pa dag_/de yi sna ru gtul byas la/_/zhes bya ba ni/_
[\[304b.2\]]gdon chen po bzhi las ma gtogs pa gdon byin po thams cad la sbyor ba 'di yang dag par sbyar bar bya'o/_/'bar ba chen po ni lag na rdo rje dngos la bya ste/_de'i rtsa ba'i sngags stong du them par bzlas la gu gul nag po'i dud pas nad pa'i sna ru gtul bar bya'o/_/_
[\[304b.3\]]yungs kar gu gul me tog dang /_de yi snying po bsreg par bya'o/_/de yis nad pa gang yin pa/_/bgegs dang nges par dbral bar bya/_/zhes bya ba la/_gu gul dang me tog dang /_yungs kar gsum la/_de re re bzhin du bgegs thams cad kyi snying
[\[304b.4\]]po/_sarba bi g+h+nAM ha na ha na hUM kaHzhes pas sreg blugs stong du tshang bar bya'o/_/des nad pa de bgegs dang bral bar 'gyur ro/_/srin lag gnyis la skud pa ni/_/sngon pos yang dag bsdams byas la/_/spyi bo'i skra la srad bu gang /_/bcings pas
[\[304b.5\]]sngags ni nges par bzlas/_/zhes bya ba la/_nad pa'i srin lag la skud pa sngon pos yang dag par bcings la/_srung ba'i 'khor lo yang gdags par bya'o/_/de yang sngags gong mas yang dag par bya bar 'byung ngo /_/ci'i phyir bya zhes pa
[\[304b.6\]]la sogs pa ni rgyud gzhan las go bar bya'o/_/'khrug pa'i sde dag rgyal 'dod na/_/khams gsum rnam rgyal snying po yis/_/'bum du bzlas pas bsnyen pa bya/_/zhes pa ni g.yul ngo bzlog pa'i phyir/_khams gsum rnam par rgyal ba'i snying
[\[304b.7\]]pos/_gi wang la yang dag par 'bum du bzlas par 'brel to/_/de nas a mra ta yi lo ma la/_/yung bas yongs su bri byas la/_/gi wang gis ni rab tu bsku/_/zhes pa ni/_a mra'i lo ma la gi wang gis yang dag par bskus la/_
[\[305a\]]
[\[305a.1\]]yung bas khams gsum rnam par rgyal ba'i snying po steng du bri la/_sbyor ba brtsam par gsungs so/_/cod pan spyi bor gtums byas la/_/rang nyid sku ra bsgom byas la/_/lag pa g.yas pa yungs kar dang /_/ske
[\[305a.2\]]tshe nyid du sbyor ba yis/_/sngags bzlas sdigs mdzub phyag rgya yis/_/yongs su bris pas sde rgyal 'gyur/_/zhes bya ba la/_rnam par rgyal ba'i snying po nyid dmigs kyi spyi bor gtums te/_rang nyid rnam par rgyal ba'i sku ru bsams nas ske tshe
[\[305a.3\]]dang /_yungs kar gnyis bsres te/_sngags bzlas zhing sdigs mdzub kyi phyag rgya bcas pas g.yul gyi phyogs su rgya gram bri bar bya bar gsungs so/_/de yang ske tshe dang yungs kar gnyis la yang gang du sngags bzlas par shes par bya'o/_
[\[305a.4\]]rnal 'byor pa yi bdag nyid la/_/'chi ba bslu bar yang dag bya/_/zhes bya ba la/_bdag rnal 'byor la yun ring du rnal 'byor bsgrub pa'i phyir/_dus ma yin par 'chi ba bdag gis bslu bar bya'o/_/de la ji lta bus 'chi bar 'gyur zhe na/_
[\[305a.5\]]bdag gi rgyud la 'chi ltas ni/_/phyi nang bcu gnyis yang dag ldan/_/bdag gi brang la sha mtshan dag_/dmar po byung bar gyur pa ni/_/zla ba gsum na 'chi bar 'gyur/_/rig pa'i rgyal mo'i sngags kyis su/_/til la sreg blugs
[\[305a.6\]]stong du ni/_/tshang bar byas pas de bzlog 'gyur/_/zhes bya ba la/_bdag rnal 'byor pa'i rgyud la phyi'i 'chi ltas drug dang /_nang gi 'chi ltas drug ste bcu gnyis dang yang dag par ldan par 'gyur ro/_/de dag gang zhe na snyam pa la/_
[\[305a.7\]]bdag gi brang la sha mtshan dag_/ces gsungs te/_bdag la sha mtshan dmar po brang gi g.yon phyogs su byung ba na/_bdag zla ba gsum na 'chi ba'i ltas yin pas/_/de la bdag gis rig pa'i rgyal po khro bo rnam par rgyal ba'i sngags
[\[305b\]]
[\[305b.1\]]dad sbyar bas/_dkyil 'khor lha dang bcas pa bris la/_me tog dang til bsregs pa'i sreg blugs lan grangs stong du tshang bar bya bar 'brel to/_/de la yang bdag nyid 'chi ba slu ba'i sngags mthar gdags te bsam pa dang ldan pas byas la de
[\[305b.2\]]nges par bzlog par 'gyur ro/_/de dang cha mthun gang yin pas/_/rkan la 'brum bu gsum pa dang /_/lce yi rtse mor sme ba dang /_/rdo rje'i lam nas khrag 'dzag dang /_/'dzag gnyis dbugs dag gsum pa dang /_/ri yi rtse mor shu ba
[\[305b.3\]]byung /_/nang gi 'chi ltas nges pa ste/_/zhes bya ba la/_de dang zhes pa ni gong ma dang gnyis cha mthun pa'i 'chi ltas gsungs so/_/de yang ji lta bu snyam pa la/_rkan la 'brum bu gsum pa zhes gsungs te/_rkan gyi dkyil du 'brum bu yungs
[\[305b.4\]]kar gyi kho bu tsam pa gsum tshul du gnas pa'am/_yang na gsum tshoms su byung na de yang nang gi 'chi ltas yin pa ste/_'chi ba'i dus 'og nas rig par bya'o/_/de bzhin du 'chi ba bzlog pa'i thabs kyang 'og nas 'byung bas rig par bya'o/_/_
[\[305b.5\]]gzhan yang lce'i rtse mo la sme ba nag po me tog du ru ka'i snying po tsam byung na/_de yang nang gi 'chi ltas su rig par bya ste/_dus dang bzlog pa ni gong ma bzhin no/_/yang bdag gi gsang ba'i rdo rje'i lam nas mar khrag 'dzag pa'am/_chu
[\[305b.6\]]ser po gur gum gyi khu ba lta bu byung na/_de yang nang gi 'chi ltas su rig par bya'o/_/dus dang bzlog pa ni gong ma bzhin no/_/yang bdag gi lus la dus mnyam par 'dzag pa gnyis dang dbugs gcig ste/_gsum du byung ba de yang
[\[305b.7\]]nang gi 'chi ltas su rig par bya'o/_/yang bdag gi ri'i rtse mo ru shu ba mdog sngo ba zar ma'i me tog lta bu byung ba ni/_/de yang nang gi 'chi ltas su rig par bya'o/_/de yod pa dang bsgrub ces pa gsungs te/_de yang bzlog pa'i thabs su gsungs so/_/_
[\[306a\]]
[\[306a.1\]]stag dang 'brug dang byi la dang /_/rtsangs pa bya gag nag po ru/_/yongs su sbyor bas rig pa bzlas/_/gi wang 'ug pa rus sbal dang /_tsam pa ga dang ut+pal dang /_/seng ldeng 'bras bu gang yin pa/_/'ug pa'i sgro la sbyor bar bya/_/zhes bya ba ni/_sman dang sngags kyi sbyor bas 'chi ba'i ltas bzlog par
[\[306a.2\]]gsungs so/_/da ni phyi'i 'chi ltas yang dag par ston te/_bya rog mkha' la 'phur ba yi/_/dkar pos bdag la phog pa na/_/phyi yi 'chi ltas yin pa ste/_/gang du grags pa'i sar song ste/_/rig pa la sogs sbyor ba yi/_/yongs su bzlog par bya ba yin/_/zhes bya ba la/_bya rog nam mkha' la 'phur ba'i bya thal
[\[306a.3\]]dkar pos bdag gi lus gang yang rung ba la phog par gyur na phyi'i 'chi ba'i rtags yin pas/_gong du phog pa'i mi la grags pa'i sar song la sngags dang sman dang dge ba la sbyor bas yongs su bzlog par bya'o/_/de'i 'chi ltas su babs nas dus nges pa ni 'og nas rig par bya'o/_/gzhan yang phyi'i 'chi
[\[306a.4\]]ltas rnams 'di ltar go bar bya'o/_/nam mkha' la sna lnga mthong ba dang /_chu la mi gzugs mthong gyur pa/_/shin tu sdig pa'i ltas su bstan/_/rmi lam na ni stag la zhon/_/mchod sdong nyid la 'dzeg pa dang /_/seng ge'i khar ni zhugs rmi dang /_/yongs su sdig pa'i ltas yin pas/_/zhes bya ba la/_mkha' la sna lnga
[\[306a.5\]]ni/_nam mkha' la 'ja' tshon kha dog sna lnga'i nyi ma phyed na mthong ba dang /_chu'i nang na mi'i gzugs mthong ba dang /_rmi lam du rang stag la zhon pa rmi ba dang /_pad+ma la sogs pa'i mchod sdong la 'dzeg pa rmi ba dang /_rang gi lus po seng ge'i khar zhugs par rmi ba rnams yongs su sdig pa'i 'chi ltas su nges par
[\[306a.6\]]yin par rig par bya'o/_/de la 'chi ba'i dus nges pa ni rim pa ji lta ba bzhin du 'di ltar shes par bya'o/_/logs shing sor mo rtse gsum dang /_/bse ru phyogs dang kun+da'i 'dab/_/yon tan rgya mtsho mtshan bzangs dang /_/skye mched 'phags lam chu srin so/_/lo gsum zhag bzhi zla ba lnga/_/mi de nges par 'chi
[\[306a.7\]]ba yin/_/zhes bya ba la/_logs shing dang /_bse ru dang /_chu srin gyi so rnam pa gsum ni lo ru shes par bya'o/_/mtshan bzangs dang /_skye mched dang /_sor mo dang /_phyogs rnam pa bzhi ni zhag tu rig par bya'o/_/rtse gsum dang kun+da'i 'dab ma dang /_'phags pa'i lam dang /_yon tan dang /_rgya mtsho rnam pa lnga ni zla
[\[306b\]]
[\[306b.1\]]bar shes par bya'o/_/de ltar sngags pa blo dang ldan pas/_bla ma'i ngag las yang dag par shes par byas la/_mnyam par gzhag pas dus thams cad du brtag par bya'o/_/de nas rtog pa dang /_bdag gis srung ba'i 'khor lo bsam pa dang /_'chi ba bzlog pa'i thabs gang la gang gis bzlog pa ni 'di las
[\[306b.2\]]shes par bya'o/_/rig pa'i rgyal po bdud rtsi 'khyil/_/rten 'brel yi ge brgya pa yi/_/sngags kyis sman la bsrung bar bya/_/khams gsum rnam rgyal 'jig rten mgon/_/de dag gi ni snying po yis/_/stag sogs gsob la nges par bzlas/_/rma bya chen mo'i sngags dag gis/_/'ug pa'i sgro stsogs nges par
[\[306b.3\]]bsngags/_/phyag na rdo rje 'jam dbyangs dang /_/stobs chen khro bo gang dag gi/_/sngags chen seng ldeng 'ug sgro dang /_/ku sha byi la la sogs pa'i/_/gsob la sogs pas yongs su bzlog_/gtor ma sbyin sreg las kyis ni/_/yongs su bzlog par bya ba yin/_/zhes bya ba la/_rig pa'i rgyal mo so sor
[\[306b.4\]]'brang ma'i sngags ni/_/oM mu ni mu ni/_bi mu ni bi mu ni/_d+ha ri tsa la tsa la ni b+ha ga ba ti b+ha ya bi ga te/_b+ha ya ha ri Ni/_bo d+hi bo d+hi/_bo d+ha ya bo d+ha ya/_bud+d+hi li bud+d+hi li/_/tsuM bu li tsuM bu li swA hA/_sarba ta thA ga ta hr-i da ya duSh+Te she swA hA/_oM mu ni mu ni mu ni/_ba re sarba ta thA ga ta hr-i da ya ad+hiSh+ThA na ya ad+hiSh+Thi te badzra swA hA/_zhes bya
[\[306b.5\]]ba'i sngags kyis sman ga pur dang /_dzA ti pha la dang /_gur kum gsum srang lnga lnga cha bsnyams la/_zhag gi dang po la sngags 'bum du'am/_yang na stong ngam/_yang na khri bzlas pas bdag nyid btung bar byas pas lo dang po'i 'chi ba bzlog par gsungs so/_/de nas bdud rtsi 'khyil pa'i sngags
[\[306b.6\]]gong mas tsam pa ka dang ut+pal la lan grangs stong du bzlas nas sa gtsang sar bor na/_zla ba dang po'i 'chi ba bzlog par 'gyur ro/_/rten 'brel gyi snying po ye d+harmA zhes bya bas/_gi wang la lan stong du bsngags nas dpral bar thig le byas na/_lo bar ma'i 'chi ba bzlog par bya'o/_/yi ge
[\[306b.7\]]brgya pa'i sngags kyis seng ldeng gi lcug ma la lan stong du bzlas pas/_sa la lan gsum du brdabs pas lo tha ma'i 'chi ba bzlog par 'gyur ro/_/'jig rten mgon gyi snying po ni/_/na mo rat+na tra yA ya zhes bya ba la sogs pas/_stag gi gsob la lan stong du bzlas pas/_chu'i nang
[\[307a\]]
[\[307a.1\]]du bskyur bas zla ba gnyis pa'i 'chi ba bzlog par 'gyur ro/_/phyag na rdo rje'i snying po gong nas 'byung ba'i oM tsaN+Da ma hA zhes pa'i sngags kyis 'brug gi gsob la lan stong du bzlas te/_me'i nang du bsregs pas zla ba gsum pa'i 'chi ba bzlog par 'gyur ro/_/'jam dbyangs
[\[307a.2\]]kyi sngags yi ge 'bru gcig pas byi la'i gsob la lan stong du bzlas nas sa'i 'og tu bcug pas zla ba bzhi pa'i 'chi ba bzlog par 'gyur ro/_/khro bo stobs po che'i snying po oM ma hA ba la ru ru pa ra ha ra ya ba ti phaT ces bya ba'i sngags stong du bzlas la bya gag nag po'i gsob la sngags btab ste me'i
[\[307a.3\]]nang du bor bas zla ba lnga pa'i 'chi ba bzlog par 'gyur ro/_/zhag dang po ni khams gsum rnam par rgyal ba'i sbyor bas 'chi ba bzlog par bya'o/_/zhag gnyis pa'i 'chi ba bzlog pa ni rus sbal dang 'ug pa'i sgro la rma bya chen mo'i sngags/_oM ma hA ma yU ri rak+Sha pa ya ni me g+hu pu ti ba bi shAn+ti ya hUM/_
[\[307a.4\]]zhes pas bsngags la lus la byabs te/_chu mig tu bor bas bzlog par 'gyur ro/_/zhag gsum pa'i 'chi ba ni gtor ma 'byung po thams cad la lan brgya rtsa brgyad btang bas bzlog par bya'o/_/zhag bzhi pa'i 'chi ba ni zhi ba'i sbyin sreg nyi shu rtsa gcig byas pas 'chi ba bzlog par bya'o/_/de yang rnal
[\[307a.5\]]'byor pas lus ngag yid gsum rang gi rgyud la nad dang sdug bsngal la sogs pa mi 'ong ba dang /_dus ma yin par 'chi ba rnams bzlog pa'i phyir gong ma'i sbyor ba rnams yang dag par bsnyen pa dang /_las sna tshogs su gang gis gang la bsrung ba dang /_sbyor ba thams cad la mchod pa rnam pa
[\[307a.6\]]lnga'i dngos pos mchod par bya'o/_/skyabs su gsol ba la sogs pa ni rim pa ji lta ba bzhin du nges par spyad par bya'o/_/shin tu dpa' dang dad par ldan/_/shes rab che dang thos pa bsags/_/bla ma la gus gtong ba phod/_/ltung bas ma gos gtsang ma la/_/zhes bya ba la/_'di nas mar
[\[307a.7\]]la slob ma'i rgyud brtag par gsungs te/_de yang 'dis yang dag par shes par bya'o/_/shin tu spyod pa la sogs pa thams cad la zhum pa med par dpa' ba dang /_chos la dad pa drag po yun ring bar gnas pa dang /_shes rab che ba la bstan bcos la sogs pa thos pa sna tshogs pa
[\[307b\]]
[\[307b.1\]]bsags pa dang /_bla ma la lhag par gus pa la sbyin pa gtong phod pa dang /_gsang sngags kyi'am/_byang chub sems dpa' 'am/_nyan thos kyi ltung ba rnam pa gsum gyis ma gos pa ni slob ma snod dang ldan pa yin pas na de la bdag gis sbyor ba 'di lta bus yongs su sbyang bar bya'o/_/de
[\[307b.2\]]yang gang zhe na snyam pa la 'di skad gsungs te/_rim pa bzhin du dbang bskur nas/_/tshogs kyi 'khor lo lnga bskor nas/_/shes rab ldan la bstan bya yi/_/gsang ba drag po'i rgyud rgyal 'di/_/gzhan la bshad par bya ba min/_/zhes bya ba la/_bum pa la sogs pa'i dbang rim pa bzhin du bskur
[\[307b.3\]]nas bsod nams kyi tshogs bsag pa dang /_sdig pa sbyang ba'i phyir tshogs kyi 'khor lo rim pa lnga ru yang dag par byas la/_shes rab dang ldan pa la gsang ba drag po'i rgyud kyi rgyal po 'di bstan par bya'i de rnams dang mi ldan pa la ni bshad par mi bya'o/_/gsang ba'i bdag po khyod kyis ni/_/_
[\[307b.4\]]phan dang gnod bya gang yin la/_/rim pa bzhin du shes pa yis/_/legs par spa dang bshad pa yin/_/zhes bya ba la/_bcom ldan 'das kyis lag na rdo rje gsang ba rnam pa gsum gyi bdag po nan tan du yang dag par gsungs te gtad pa'o/_/de la khyod kyis phan pa sems can thams
[\[307b.5\]]cad la rgyud sbyang ba'i phyir legs par bshad par sbyar ro/_/gang zag snod dang mi ldan pa la ni spa bar bya'o/_/de yang rim par brtag par bya bar 'brel to/_/gnas skabs du mar rab ldan zhing /_/kun la nges par zhugs pa yis/_/rgyud 'di la ni nges par brtag_/ces pa ni gnas
[\[307b.6\]]skabs du mar ni phan par bya ba dang /_gnod par bya ba'i las la sogs pa la dbang bskur ba la/_nges par zhugs pas rgyud 'di la gzhug par gsungs so/_/rgyud 'di gang na gnas pa na/_/phyogs de na ni gdug pa rnams/_/ring du bsrings pas gnas mi byed/_/gal te gnas par byed pa
[\[307b.7\]]na/_/de rnams kun gyi rgyud tshig 'gyur/_/zhes pa la/_rgyud 'di gang na gnas pa na gdug pa thams cad gnas par mi byed pa'o/_/de ci'i phyir zhe na/_drag po'i sbyor ba gsungs pas gdug pa rnams gal te gnas na gdug pa rnams kyi rgyud tshig par 'gyur ba'o/_/drag po'i rgyud kyi rgyal po
[\[308a\]]
[\[308a.1\]]la/_/gang zhig gus par gyur pa des/_/dug gsum sku la rab rgyas te/_/btsun mo'i b+ha ga la gnas nas/_/nyon mongs 'khor gyis rab bskor te/_/bde ba chen po'i rol pas gnas/_/zhes bya ba dang /_drag po'i chos ston pas drag po'o/_/_
[\[308a.2\]]de rgyud rnams kyi rgyal po yin pas na rgyud kyi rgyal po ste/_de la gang zhig gus pa'am sgrub pa des 'dod chags la sogs pa dug gsum ni me long lta bu'i ye shes la sogs pa gsum du rgyas nas btsun mo'i b+ha ga ni stong pa nyid de/_de la gnas te nyon mongs pa gzhan
[\[308a.3\]]rnams rang gi rgyud la ye shes phra mo ru gyur nas gnas pa ni bskor bar 'brel to/_/de bas na bde ba chen po'i rol pas stong pa nyid la gnas pa'o/_/lag na rdo rje de nyid du/_/skad cig tsam gyis bskor ba ni/_/'bum phrag du mas rab bskor nas/_/bde bar gshegs
[\[308a.4\]]la 'di skad gsol/_/bdag gis rgyud kyi rgyal po 'di/_/nges pa'i don dang rab sbyor nas/_/gsang ba nyid du sba bar bgyi/_/zhes bya ba la/_lag na rdo rjes zhabs gcig pa'i gom pas skad cig tsam gyis bde bar gshegs pa la bskor ba lan 'bum byas nas bde bar gshegs
[\[308a.5\]]pas bka' stsal pa bzhin du rgyud kyi rgyal po 'di nges pa'i don bka' stsal pa bzhin du gsang bar spa bar bgyi zhes gnang ba blangs par sbyar ro/_/bdag gi rgyud kyi rgyal po gang /_/drag po'i 'grel pa 'di byas pa'i/_/bsod nams rgya chen gang thob des/_/_
[\[308a.6\]]skye ba bzhis bsdus sems can rnams/_/kun rdzob don dam rim zhugs la/_/thabs dang shes rab mnyam sbyar bas/_/phyi nang bgegs gnyis rnam bsal te/_/myur du rdo rje 'dzin par shog_/slob dpon chen po 'phags pa phyag na rdo rje'i dngos grub brnyes pa
[\[308a.7\]]de'i skur sprul nus pa phyag na rdo rjes mdzad pa rdo rje me lce'i rgyud kyi 'grel pa de kho na nyid snang ba zhes bya ba rdzogs so//_//rgya gar gyi mkhan po many+dzu shrI dang /_bod kyi lo tsA ba dge slong gzhon nu tshul khrims kyis bsgyur cing zhus te gtan la phab pa'o/_/_
[\[308b\]]
[\[308b.1\]{D2167}]@##/_/rgya gar skad du/_nI lAM bar d+ha ra badzra pA Ni sA d+ha naM nA ma Ar+ya/_bod skad du/_'phags pa phyag na rdo rje gos sngon can gyi sgrub thabs zhes bya ba/_'phags pa phyag na rdo rje la phyag 'tshal lo/_/oM gtum zhing rab drag 'jigs pa'i sku/_/AHgad rgyangs
[\[308b.2\]]chen pos skrag mdzad gsung /_/hUM rngam zhing mi bzad rtog bral thugs/_/de nyid gsum la phyag 'tshal lo/_/phyag na rdo rje gos sngon gyi/_/sgrub thabs rdo rje me lce 'di/_/phyag na rdo rjes 'gro ba la/_/phan phyir rgyas par bshad par bya/_/nags tshal khang stong dur khrod dang /_/_
[\[308b.3\]]mchod rten la sogs gnas rnams su/_/dri zhim chu yis legs btab ste/_/me tog sngon po dgram byas la/_/stan bde ba la 'dug nas ni/_/dang por byang chub sems bskyed la/_/snying gar a las gyur pa yi/_/zla ba'i dkyil 'khor dkar po bsam/_/de steng hUM las 'od
[\[308b.4\]]'phros pas/_/thog ma nyid nas grub pa yi/_/phyag na rdo rje nyid dang yang /_/sangs rgyas bla ma la sogs pa/_/mdun du nye bar mngon bltas nas/_/zhal bsil nye reg la sogs pa/_/yang dag pa ru mchod byas la/_/sdig pa bshags dang yi rang ba/_/bsod nams bsngo dang
[\[308b.5\]]skyabs 'gro dang /_/rdo rje la sogs bzhi po dang /_/de nas stong pa nyid bsgom bya/_/stong pa'i sngags ni nyid brjod bya/_/oM swA b+hA wa shud+d+haHsarba d+harmAHswa b+hA wa bi shud+d+ho\u0f85haM/_oM shU n+ya tA dz+nyA na badzra swA b+hA wa At+ma ko\u0f85haM/_mdun du raM las nyi ma bsgom/_/de steng hUM mchog rab bsams
[\[308b.6\]]la/_/de gyur sna tshogs rdo rjer bsam/_/de las 'phros pa'i sa gzhi dang /_/ra ba gur dang bla re dang /_/dra ba la sogs nges pa la/_/bdag kyang der ni khyab pa ste/_/mtshan mar bsam par mi bya ste/_/de yi nang du bsam bya ba/_/nam mkha' khyab par chos 'byung bsgom/_/_
[\[308b.7\]]e yaM raM baM laM suM b+h+ruM la sogs pas/_/rim pa bzhin du chos 'byung nang /_/rlung dang me dang chu dang sa/_/gzhu dbyibs gru gsum zlum po dang /_/gru bzhi pa la sngo dang dmar/_/dkar ser ljang gur rab tu grags/_/grwar ni ba dan bum pa dang /_/me ri rdo rjes rnam par
[\[309a\]]
[\[309a.1\]]brgyan/_/de steng ri rab keng rus gzugs/_/de dag rlung gis rab sbar nas/_/yongs su zhu bar gyur pa las/_/gru bzhi pa la sgo bzhi pa/_/ka ba brgyad kyis nye bar brgyan/_/rin chen pha gu 'dod yon sa/_/dra ba dra phyed yang dag ldan/_/gdugs
[\[309a.2\]]dang ri dwags nges par gnas/_/twa ra na ni bzhis brgyan cing /_/keng rus rdo rje sprul mgo dang /_/'bar ba'i phreng bas yang dag brgyan/_/rdo rjer ba'i nang logs su/_/dur khrod brgyad dang ce sbyang sogs/_/'jigs par rol pas gnas pa'o/_/drag po chen po'i dkyil 'khor
[\[309a.3\]]la/_/gdan ni nyi shu gnyis kyis nges/_/dkyil du tshangs pa brgya byin gnyis/_/phan tshun kha bltas yongs su dgod/_/de yi mtha' logs mtshams rnams su/_/'jigs pa'i keng rus nyi shur gnas/_/de steng sa bon rnams bsams te/_/'di dag rim pas shes par bya/_/_
[\[309a.4\]]hUM hUM/_maM baM aM/_yaM baM tsaM taM/_paM maM gaM_/tshaM laM paM baM/_de dag yongs su gyur pa las/_/mtshan ma nges par bsam par bya/_/hUM gnyis paM las raM byung bas/_/rdo rje gnyis dang yang dag ldan/_/rtsang dang dbyug pa mchod rten dang /_/sdigs mdzub gri gug rnon po dang /_/_
[\[309a.5\]]lcags sgrog me lce glang chen lpags/_/me tog dung phor ro mchog dang /_/dril bu tho ba rkyal ba dang /_/hom gzar gri gug rnon po nges/_/de dag yongs las sa bon te/_/de gnyis yongs su gyur pa las/_/sku rnams rim pa bzhin bsgom bya/_/dbus kyi khyab bdag chen po ni/_/_
[\[309a.6\]]sku mdog sngon po gtum bag can/_/dbu skra kham pa gyen du 'phags/_/spyan ni bskal pa'i me ltar 'bar/_/mche ba gtsigs shing gsus pa 'khyil/_/phrag pa g.yas na nyi ma la/_/g.yon na zla ba nges par rgyu/_/phyag g.yas rdo rje rtse dgu pa/_/g.yon pas mkha' lding
[\[309a.7\]]drag po 'dzin/_/thod pa lnga yis rnam par brgyan/_/sbrul gyi rgyan cha bdun dang ldan/_/cung zad g.yon du gzigs par bsam/_/shar du khams gsum rnam rgyal te/_/dbu gsum phyag ni drug pa'i dbyibs/_/kha dog dmar po de nyid la/_/zhabs bzhi brkyang bskum
[\[309b\]]
[\[309b.1\]]tshul du bzhugs/_/dang po g.yas na rdo rje la/_/g.yon na dgra sta yang dag ldan/_/bar ma gnyis kyis 'dzin byed pa/_/gung mo srin mtheb gnyis mdud nas/_/gzhan rnams yongs su brkyang ba yin/_/de nyid thugs kar gzung byas la/_/de 'og g.yas na zhags pa
[\[309b.2\]]'dzin/_/g.yon na ral gri yang dag ldan/_/lhor ni nag po chen po ste/_/kha dog dud sprin lta bu la/_/zhal gcig phyag ni gnyis pa'i dbyibs/_/g.yas na tsan+dan bing chen bsnams/_/g.yon na zhags pa 'dzin pa nyid/_/nub tu lus ngan rgyal po ni/_/kha dog ljang gu nyid la
[\[309b.3\]]yang /_/spyi bor rdo rje mig gis brgyan/_/zhal gcig phyag ni gnyis pa la/_/g.yas pa nyid na mchod rten la/_/g.yon na ne'u le'i rkyal pa 'dzin/_/byang phyogs su ni dgod bya ba/_/bdud rtsi 'khyil pa yongs su gnas/_/kha dog sngon po khro gnyer zhal/_/g.yas bskum
[\[309b.4\]]g.yon brkyang stang stabs tshul/_/phyag gnyis brang du bsnol mdzad de/_/g.yon du cung zad gzigs pa yin/_/byang shar rdo rje gnod sbyin te/_/kha dog dmar nag 'jigs pa ste/_/zhal gcig phyag ni gnyis pa la/_/g.yas pas gri gug rnon po 'phyar/_/g.yon na cang te'u
[\[309b.5\]]drag po brdung /_/g.yas brkyang g.yon bskum gar thabs tshul/_/shar lhor rdo rje ro langs nyid/_/kha dog sngo skya 'jigs pa'i gzugs/_/zhal gcig phyag ni gnyis pa dang /_/rdo rje lcags sgrog rab bzung nas/_/gung srin la sogs gsum po rnams/_/dam por bzung nas
[\[309b.6\]]yongs su bsdams/_/mtheb mdzub bzhi rnams rab brkyang ste/_/spyi bor bsnol ba rengs par gnas/_/lho nub rdo rje mkha' 'gro ste/_/kha dog dmar skya de nyid la/_/zhal gcig phyag ni gnyis pa'i gzugs/_/shin tu mi bzad drag po la/_/zhabs gnyis mthil sbyar btsugs
[\[309b.7\]]pa ste/_/nam mkha' gru bzhi pa ru 'dod/_/phyag gnyis spyi bor thal sbyar nas/_/me lce 'bar ba yongs su 'dzin/_/nub byang rdo rje 'jigs byed de/_/kha dog sngo nag 'jigs pa'i gzugs/_/zhal gsum phyag ni drug pa la/_/zhabs gnyis dag ni rab tu bshad/_/g.yas
[\[310a\]]
[\[310a.1\]]g.yon dang po glang chen gyi/_/pags pas yongs su brgyan pa yin/_/de 'og g.yon na dgra sta dang /_/rdo rjes yang dag brgyan pa ste/_/gsum pa'i g.yas na lcags kyu dang /_/g.yon pas mi mgo rlon pa 'dzin/_/mtshams kyi gru chad gang yin par/_/_
[\[310a.2\]]'od skyed ma dang yid 'phrog ma/_/kun bzang ma dang glu sgra can/_/zhal gcig phyag ni gnyis pa la/_/dkar ser dmar dang sngon po yi/_/kha dog can la ldem bag can/_/shin tu mdzes pa'i phyag gnyis kyis/_/spyi bor rab tu bzung ba ni/_/me tog dri dang zhal zas dang /_/_
[\[310a.3\]]sgra snyan gar gyi rol pas gnas/_/sgo rnams su ni sgo srung ba/_/srog gcod ma dang dbugs rngub ma/_/khrag 'thung ma dang sha zam/_/zhal gcig phyag ni gnyis pa la/_/stag dang seng ge sbrul dang ni/_/byi la'i gdong du gnas pa ste/_/rang rang rigs kyi kha dog dang /_/_
[\[310a.4\]]g.yas pa rnams su thogs pa ni/_/tho ba rkyal pa hom gzar dang /_/gri gug rnon po yongs su 'dzin/_/g.yon pa rnams na thogs pa ni/_/zhags pa thogs par gcig pa ste/_/mche ba gtsigs shing rngams pa'i sku/_/shin tu khro gnyer brjid pa'i zhal/_/g.yas bskum
[\[310a.5\]]g.yon du cung zad gzigs/_/ha la ha la sgra yang sgrogs/_/gzhan yang lha rnams de dag kun/_/thod pa lnga yis dbu la brgyan/_/rgyan cha dang yang yang dag ldan/_/stag gi pags pas smad dkris pa'o/_/pad+ma 'dab ma brgyad pa yi/_/snying po la ni gtso bo bzhugs/_/_
[\[310a.6\]]'dab ma la ni lha rnams dang /_/phyi rol keng rus phreng bas brgyan/_/gru chad la ni lha mo bzhi/_/sgo rnams la ni sgo srung dang /_/dkyil 'khor rdzogs par bsam byas nas/_/snying gar rang gi sa bon bsam/_/'od zer phyung ste de nas ni/_/ye shes 'khor lo dgug byas la/_/_
[\[310a.7\]]mdun du gnas pa nyid la yang /_/zhal bsil nye reg 'thor 'thung sogs/_/yang dang yang du mchod byas la/_/lcags kyu zhags pa lcags sgrog dang /_/dril bu'i phyag rgya bzhi po yis/_/dzaHhUM baM hoHnges brjod la/_/sngags dang phyag rgya sbyor shes pas/_/dam tshig 'khor
[\[310b\]]
[\[310b.1\]]lo myur du gzhug_/de nas ye shes sems dpa' yi/_/thugs nas 'od zer 'phros byas nas/_/kun bzang ma sogs lha mo bzhi/_/rdo rje bum pa bzung nas ni/_/mi 'chi lnga yi sbyor ba yis/_/bdag la dbang bskur nges par bsgom/_/de bskur de yis skad cig la/_/sngags
[\[310b.2\]]'di dag ni rab tu brjod/_/oM a b+hi Shiny+tsa tu mAM badzra pA Ni ye hUM/_de nas khyab pa'i bdag po yis/_/kun gyi spyi bor mtshan mar bya/_/de nas go cha bgo ba ste/_/chu shing steng du hUM bsams la/_/de gyur rdo rje go char bsgoms/_/sngags 'di yis ni spyi bor gzugs/_/de yis kun la
[\[310b.3\]]khyab par bsam/_/badzra ka ba hUM/_bdag nyid gong gi gzugs gnas la/_/steng du mig 'dra'i dngos po bsgom/_/de las gong du gyur pa las/_/'jigs byed rigs dgu rnam par bsam/_/mi 'dra sbu gu rab sbyar bas/_/snying po'i steng du gsal bar snang /_/snying po'i steng du chu
[\[310b.4\]]bsgrubs pas/_/yan lag stong dang ldan pa nyid/_/spun la phyogs par kha bltas la/_/bdag las gong du gyur pa yis/_/hUM gnyis la ni steng ma yi/_/nges par gsal bar rab byas la/_/dang po'i snying por rab song ste/_/de las mi 'chir ba ldan pas/_/'jigs byed steng na
[\[310b.5\]]rab gnas pa'i/_/mig 'dra'i yan lag brgyad dang ldan/_/'joms byed mig 'dra'i gar mar sbyor/_/thabs dang shes rab gsum du nges/_/dngos po gsum du rab brgyud de/_/snying po'i steng na gnas pa yi/_/mi 'dra'i steng du nges par song /_/rang gi gar ma'i khyon tsam la/_/_
[\[310b.6\]]skad cig bye brag bcu drug pa'i/_/thabs su yongs su rdzogs pa ste/_/dang po dngos po brtag mi bya/_/rdzogs pa nyid las me 'bar bas/_/rim pa de nyid mi gnas shing /_/dang po'i snang ba gang yin pa/_/mar me'i rtse mo lta bu yi/_/phyi nang rang bzhin 'od gsal ba'i/_/dang po
[\[310b.7\]]rab tu brtag bya yi/_/rim pa gsum par rab rdzogs yin/_/skad cig bye brag bcu pa yi/_/steng du pad gnyis rab 'bar dang /_/hUM las skyes pa thub pa'i sku/_/yang dag par ni brtag pa yin/_/'on kyang gong ma'i sa bon las/_/bskyed par bya ba kho na yin/_/sems
[\[311a\]]
[\[311a.1\]]dpa' gnyis su nges pa dang /_/'khor lo spros pas char lta bu/_/log rtog shin tu smin byed pa/_/skyon bsal nas ni de nyid du/_/slar yang ngo bos yang dag gnas/_/de ltar gsal bar ma 'khrug par/_/skyon gyis ma gos dri med do/_/sngags kyi
[\[311a.2\]]cho ga gsum las ni/_/khyab par nges par dmigs byas la/_/bdag nyid tha mal gzugs kyis gnas/_/de dag phan tshun brgyud pa yin/_/zo chu'i khyud mo bzhin du bsam/_/drag po'i bzlas pa de nyid dang /_/rang bzhin rdo rje bzlas pa'o/_/rigs gsum yang dag bsdus
[\[311a.3\]]pa yin/_/oM b+ho b+ho bAn nA ga a d+hi pa ta ye/_i daM nI lAM ba ra d+ha ra sha rI raM/_badzra pA Ni hr-i da yaM/_yaHsa mA ti kra mA ta/_ut+sA da nAM b+ha bi Sh+ya n+ti/_tad+ya thA/_bud+d+ha bud+d+ha/_bi bud+d+ha bi bud+d+ha/_ma tikra mA tha/_ha ra ha ra nA gA nAM/_pra ha ra pra ha ra nA gA nAM/_tshin+da tshin+da nA ga hr-i da ya ni/_b+hin+da
[\[311a.4\]]b+hin+da/_nA ga marma Ni/_bi si ma da na ga sha rI raM/_bi s+pho Ta ya nA ga na ya na ni/_d+ya thA hUM phaT/_nA ga bi dA ra NA ya hUM phaT/_nA go t+sA da nA ya hUM phaT/_nI lAM ba sa nA ya hUM phaT/_a pra ti ha ta ba la ya hUM phaT/_pa ra pra ma ya hUM phaT/_kr-i tAn+tA ya hUM phaT/_kr-i tAn+ta rU pa ya hUM phaT/_ro
[\[311a.5\]]Sha NA ya hUM phaT/_tA sa nA ya hUM phaT/_kusmaN+DotshA da nA ya hUM phaT/_pre ta pi shA tsa bi nA sha ka rA ya hUM phaT/_yak+Sha a pa smAM ra bi nA sha ka rA ya hUM phaT/_ha sa ha sa/_dA ra dA ra/_mA ra ya mA ra ya/_nA sha ya nA sha ya/_sarba big+h+nAM bi nA sha ka rA ya hUM phaT/_sarba sha trUM saM g+ha bi nA sha ka rA ya
[\[311a.6\]]hUM phaT/_nI lAM ba ra d+ha ra badzra pA Ni rAdz+nyA pa ya ti swA hA/_oM tra ta ka rA la kra bi sha na nI lAM ba ra d+ha ra badzra pA Na ye/_nA gA laM ka ra sa sa ko ta/_bya tsa ra Ni ba sa nA ya b+ha ma ka ri g+ha ra ha sa ha ye/_tod ta mu te na trai lo kya d+ha ha pa b+h+ra man+d+ra ma sa ra na ru ta ya/_nA ga ca tu raM b+hak+Sha hUM phaT/_oM trai lo kya
[\[311a.7\]]bi dza ya hUM phaT/_oM ma hA kA la ro Sha na hUM phaT/_oM bai shra ma Na ye hUM phaT/_oM a mr-i ta kuN+Da li ha na ha na hUM phaT/_oM badzra yak+Sha hUM phaT/_oM badzra be tA li hUM phaT/_oM badzra b+hai ra bA ya hUM phaT/_oM badzra pra bita pa ta ye hUM phaT/_oM ma no ha ra nA ya hUM phaT/_oM sa man+ta b+ha dra ye hUM
[\[311b\]]
[\[311b.1\]]phaT/_oM shap+ta gI ti ya hUM phaT/_oM prab+hi ta nA ya hUM phaT/_oM so sho so ga pa ya hUM phaT/_oM ra ka ti pra ya ni hUM phaT/_oM ma sa b+hak+Shi hUM phaT/_de nas phyogs bcu 'khrugs pa las/_/yi ge nges pa gang yin pa/_/bla ma'i man ngag rab gsal bas/_/gcig tu bsdus te bzlas par
[\[311b.2\]]bya/_/rang byung sngags pa bdag nyid la/_/grangs tshad bzung ba gang yin pa/_/rigs kyi dbang gis bshad par bya/_/tha mal pa yi gzugs su gnas/_/gtso bo nyid la 'di bstod bya/_/hUM gnod sbyin sde dpon chen po ni/_/gdug pa rnams la me ltar 'bar/_/stong
[\[311b.3\]]gsum ma lus skrag mdzad pa'i/_/'bar ba che la phyag 'tshal lo/_/ha ha nges par sgrogs pa yis/_/srid gsum ma lus g.yo mdzad pa'i/_/rngam zhing glog ltar 'gyur ba'i sgra/_/gsus po che la phyag 'tshal lo/_/shin tu mi bzad gdug pa'i thugs/_/gshe dang
[\[311b.4\]]rngams pa gdug pa'i bdag_/chos nyid dang las rtog bral ba/_/rdo rje'i thugs la phyag 'tshal lo/_/rdo rje'i dkyil 'khor me lce yis/_/sprin dmar rab tu 'phro mdzad pa/_/khro bo khro mo 'od zer che/_/gtso 'khor ldan la phyag 'tshal 'dud/_de nas srung ba'i 'khor lo
[\[311b.5\]]ni/_/byas pas bgegs ni mi 'jug yin/_/des na srung ba'i 'khor los bsrung /_/'og tu hUM las skyes pa yi/_/rdo rje kun 'byung yang dag bsam/_/de steng hUM las skyes pa yi/_/rdo rje rtse lngar bdag sems te/_/'gro dang 'chag dang 'dug kyang rung /_/nyal la sogs
[\[311b.6\]]pa'i spyod lam la/_/de gyur lag na rdo rjer bsam/_/kun la de yi 'od 'phros pas/_/me lce'i phung po 'bar bar bsgom/_/de yis thams cad bsrung bar 'gyur/_/zas kyi rnal 'byor spyad par bya/_/a las dge sbyong rab bsams la/_/de 'og 'byung ba'i sa bon
[\[311b.7\]]nyid/_/bsams la de rgyud dngos po la/_/shar la sogs pa'i phyogs rnams su/_/mi 'chi lnga ni yang dag bsgom/_/de yi nang du hUM 'bar bas/_/dngos po thams cad zhu bar bsam/_/de bsams de yi tshe na ni/_/sngags ni badzra a mr-i ta ha/_/de steng oM gyis rab
[\[312a\]]
[\[312a.1\]]mtshan la/_/mtha' mar hUM gis rab tu brgyan/_/de nas snying ga'i sa bon las/_/'od zer nam mkha' phyogs spros pas/_/bde bar gshegs pa'i bdud rtsis gang /_/de ni yongs su 'dres par bsam/_/rang gi gnas na gnas pa las/_/re phal ni
[\[312a.2\]]shing rta bcu/_/de las de yi steng du ni/_/paM las pad+ma 'dab bcu drug_/nges par yang dag ldan par bya/_/de yang ge sar snying por ldan/_/snying po la ni gtso bo ste/_/'dab ma dag la lha rnams nyid/_/rang bzhin gsal bar yongs su brtag_/'og tu raM las me yi ni/_/_
[\[312a.3\]]dkyil du 'bar bar nges par bsam/_/de nas lag pa g.yas pa la/_/bzhi po dgang gzar ngo bo nyid/_/dang por blugs gzar bsams byas la/_/sngags 'di brjod la bza' bar bya/_/des zos tshogs kyi 'khor lo la/_/mchod pa rgya chen byas par 'gyur/_/oM badzra
[\[312a.4\]]pA Ni ga NA ya swA hA/_skyes bu khrus la rab brtson na/_/chu bo'i 'gram du song ba las/_/dang por gtso la phyag 'tshal nas/_/chu la sngags kyis gdab par bya/_/de nas khrus dag byas pa yis/_/phyi nas lnga yi dang po la/_/hUM las rdo rje rtse lnga bsgom/_/bzhi po 'di bskyed
[\[312a.5\]]sa la sogs/_/lha mo rnams kyi bum pa las/_/bdud rtsi'i dbang bskur khrus byed yin/_/de nas khu tshur bcangs pa las/_/mthe bong bsgreng ste spyi bor ni/_/sngags 'di yis ni chus mnan bya/_/de byas dbu la khrus byed de/_/'gro ba ma lus dag par bshad/_/oM badzra
[\[312a.6\]]sna na hUM/_bzlas pa byed cing khrus byas na/_/yon tan brjod kyis mi lang bas/_/phyi yi khrus ni de dag la/_/nang gi khrus ni mi rtog pas/_/thams cad dag par 'gyur ba yin/_/bdag gis 'jig rten don du ni/_/sgrub pa'i thabs 'di byas pa la/_/dge ba dri med gang
[\[312a.7\]]thob des/_/'gro ba mtha' dag ma lus par/_/lam 'di la ni brten byas nas/_/sangs rgyas kun gyi ngo bo nyid/_/phyag na rdo rje thob par shog_/slob dpon chen po phyag rgya'i dngos grub brnyes pa phyag na rdo rjes mdzad pa me lce phreng ba'i sgrub thabs rdzogs so//_//_
[\[312b\]]
[\[312b.1\]{D2168}]@##/_/rgya gar skad du/_ma hA yak+Sha se nA pa ti nI lAM m+ba ra d+ha ra badzra pA Ni sA d+ha naM/_bod skad du/_gnod sbyin gyi sde dpon chen po lag na rdo rje gos sngon po can gyi sgrub thabs/_dkon mchog gsum la phyag 'tshal lo/_/dang por re zhig rang gi snying gar zla ba'i dbus su yi
[\[312b.2\]]ge hUM bsams te/_de'i 'od zer gyis bla ma dang sangs rgyas la sogs snang bya ste/_mchod pa bya ba ni dkon mchog gsum zhes bya ba la sogs pa'i tshigs su bcad pa brjod nas/_byams pa dang snying rje dang dga' ba dang btang snyoms bsgom mo/_/de nas rang gi sems rig
[\[312b.3\]]par bya ste/_chos thams cad gdod ma nas ma skyes pa ste/_rang bzhin gyis 'od gsal bas bdag med pa sems kyi sprul pa tsam ste/_'di ltar bsams nas de nyid kyi sngags brjod par bya'o/_/de nas rnam pa lnga mngon par byang chub pa'i rim pas/_bcom ldan
[\[312b.4\]]'das dpal phyag na rdo rje bsgom par bya ste/_sku mdog nag po yi ge hUM las byung ba/_zhal gcig phyag gnyis rdo rje dril bu bsnams pa/_spyan gsum pa sbrul gyis brgyan pa/_gos sngon bsnams pa mche ba gtsigs pa/_'dod dgur bsgyur ba'i gzugs can/_gsang
[\[312b.5\]]sngags las ji skad brjod pa'i tshul 'dzin par bsgoms nas/_ye shes sems dpa' spyan drangs te yang dag par mchod nas/_dgug pa dang /_gzhug pa dang /_bcing ba dang /_rjes su mnyes par byas la/_lus ngag yid gsum byin gyis brlab pa dang /_phung po dang skye
[\[312b.6\]]mched lha'i nga rgyal byas te dbang bskur nas/_yang mchod pa dang bstod pa dang /_bdud rtsi myang ba la thug pa byas nas/_oM nI lAM ba ra d+ha ra ya/_zhes bya ba la sogs pa'i sngags bzlas par bya'o/_/bzlas pas skyo na cung zad bsgom par bya'o/_/de nas ldang bar 'dod
[\[312b.7\]]na gtor ma byin gyis brlabs te bsngos la/_de nas ye shes kyi lha gshegs su gsol te/_bdag nyid dpal phyag na rdo rje'i nga rgyal dang ldan pas spyod lam bya'o/_/de la rnam pa lngas mngon par byang chub pa bskyed pa ni chos thams cad gdod ma nas ma skyes par bsams shing
[\[313a\]]
[\[313a.1\]]brjod pas/_sems tsam gyi rnam par dmigs te/_sems kyi bdag nyid zla ba'i dkyil 'khor a yig gi rnam pa can bsgoms la/_oM pra ti be d+haM ka ro mi zhes brjod pa nas/_yang zla ba'i dkyil 'khor bsgoms nas/_oM bo d+hi tsit+ta ut+pA dA yA mi zhes
[\[313a.2\]]brjod pas/_ka yig gi rnam pa can gyi zla ba bsgom mo/_/de'i steng du yi ge hUM las byung ba'i rdo rje 'bar ba bum pa hUM gis mtshan pa bsgoms te/_oM tiSh+Tha badzra zhes brjod par bya'o/_/gsang sngags kyi byin gyi rlabs kyis bdag nyid rdo rjer gyur nas/_oM badzra At+ma ko\u0f85haM/_
[\[313a.3\]]zhes brjod par bya'o/_/sangs rgyas thams cad kyi rnam pa'i 'od zer bsdus pa'i sbyor ba byas pas/_ji skad du brjod pa'i dpal phyag na rdo rjer gyur par byas la/_ya thA badzra d+ha ra shA a haM zhes brjod par bya'o/_/sngon du gnas bskyed par 'dod pa rnams kyis stong pa nyid
[\[313a.4\]]las bka'i 'khor lo rtsibs bcu pa rab tu 'bar ba bsams te/_dbus su khro bo gnod mdzes rgyal po/_rtsibs rnams la khro bo bcu rim bzhin bsams te/_hUM bzhi'i sngags brjod pas khro bo bcu'i 'od zer gyis gdug pa can thams cad bkug ste sku gsung
[\[313a.5\]]thugs kyi phur pa btab pas khro bo bcu'i 'od zer gyis thams cad btul zhing sbyangs te nam mkha'i ngo bo nyid du gyur par bya'o/_/de nas yang nam mkha' la raM nyi mal gnas pa'i hUM las byung ba'i rdo rje'i 'od zer gyis rdo rje ra ba dang sa gzhi dang dra bas bskor ba'i dkyil du khang
[\[313a.6\]]pa brtsegs pa bsgom par bya'o/_/de yang kha cig ni rlung gi dkyil 'khor ni ri rab la thug gi bar du rim pa bzhin bskyed nas de yongs su gyur pa las khang pa brtsegs pa bya zhes 'dod do/_/kha cig ni ri rab kyi steng na khang pa brtsegs pa zhes 'dod do/_/kha cig ni chos kyi 'byung
[\[313a.7\]]gnas kyi dkyil du bskyed par 'dod do/_/'dir ji ltar 'dod pa bzhin bskyed par bya'o/_/de yang /_gru bzhi pa la sgo bzhi pa/_/twa ra na bzhis mdzes par byas/_/dra ba dang dra ba phyed pa la sogs pas brgyan pa'i dbus su sna tshogs pad+ma la nyi ma'i dkyil 'khor gyi steng du rnam
[\[313b\]]
[\[313b.1\]]pa lngas mngon par byang chub pa'i rim pas sku bskyed par bya'o/_/ye shes sems dpa' spyan drang ba'i sngags ni dzaHhUM baM hoHzhes bya bas dgug pa la sogs pa mnyes pa la thug par bya'o/_/de la byin gyis brlab pa khams dang skye mched dag par bya ba ni rigs gsum
[\[313b.2\]]dang rigs lnga'i rang bzhin du'o/_/dbang bskur ba ni mi bskyod pas dbu brgyan pa'o/_/mchod pa rnams ni phyi rol dag gis te phyi rol gyi mchod pa rnams ni ar+g+ha dang me tog la sogs rang gi ming gi dang po dang /_tha ma'i phyag dang bcas pas dbul bar bya'o/_/bstod pa ni ming
[\[313b.3\]]lnga'i sh+lau ka gcig na/_gam/_ming bcu pa'am ming brgya rtsa brgyad pa la sogs pas bstod pa bya'o/_/bzlas pa'i dus sku gsung thugs kyi lha dang ye shes sems dpa'i thugs kar gdan dang mtshan ma ji lta ba bzhin bsams te/_rang gi sa bon gyis mtshan par byu byas la/_brten
[\[313b.4\]]nas gsang sngags kyi phreng ba rab tu 'od 'bar ba dang bcas pa spro ba dang bsdu bar bya'o/_/ye shes sems dpa'i thugs kar zla ba'i dkyil 'khor hUM gis mtshan pa sngags kyi phreng ba can no/_/slar gshegs su gsol ba ni sa bon snying po'am de nyid gsum gyi sngags muHzhes bya ba
[\[313b.5\]]dang ldan pa'o/_/lag na rdo rje gos sngon po can gyi sgrub thabs slob dpon b+ha bas mdzad pa'i man ngag rdzogs so//[ {D2169}]@##/_/rgya gar skad du/_ma hA yak+Sha se nA pa ti nI lAM ba ra d+ha ra badzra pA Ni sA d+ha naM/_bod skad du/_gnod sbyin gyi sde dpon chen po lag na rdo rje
[\[313b.6\]]gos sngon po can gyi sgrub thabs/_bcom ldan 'das mthu stobs kyi bdag po dpal phyag na rdo rje la phyag 'tshal lo/_/nyon mongs gdung ba sel mdzad pa'i/_/zla ba lta bu'i mthu mnga' ba'i/_/thams cad sel zhing snang bar byed/_/mthu stobs can la phyag 'tshal lo/_/las
[\[313b.7\]]mtha'i rtsod pa'i dus su ni/_/las ngan rtsod pa zhes byed pa/_/nyi ma lta bu'i 'od zer ni/_/bdag gis phan phyir bshad par bya/_/las kyi dbang gis mi mthun pa'i/_/nad la sogs pa sna tshogs 'byung /_/de nyid 'joms byed mthu yi mchog_/gsang sngags 'khor lo
[\[314a\]]
[\[314a.1\]]bshad par bya/_/dang por snod rnams bstan pa'i phyir/_/slob dpon sgrub po gnyis su dbye/_/shes rab snying rje ldan pa dang /_/dam tshig sdom pa gnas pa dang /_/snod rnams dbye ba'i rim shes dang /_/'gro don phan sems brtson pa dang /_/dbang rnams
[\[314a.2\]]rdzogs shing man ngag thob/_/rgyud don gzhan rnams shes pa dang /_/pha rol phyin pa'i don la mkhas/_/bden pa rnam gnyis gtan la 'bebs/_/nyon mongs chung zhing sems rnams thul/_/lus ngag yid gsum spyod lam mkhas/_/dus dang gnas skabs dbye ba shes/_/bya
[\[314a.3\]]dang mi bya'i rim pa dang /_/gnang dang dgag pa'i rim brtson rnams/_/shes pa de ni slob dpon nyid/_/dad ldan bla ma la ni gus/_/g.yo sgyu med pa'i bsam pa yis/_/rdzas dang lus srog 'bul byed dang /_/yang nas yang du gsol 'debs pa/_/spyod lam la sogs mdzes
[\[314a.4\]]pa yis/_/dus rim du ni 'khor byed pa/_/maN+Dal me tog bcas pa yin/_/gus pas zhabs la phyag byed pa/_/slob mar zhugs kyi shes par bya/_/phyag rgya mchog ni don du gnyer/_/mi rnams kun gyis dben pa yi/_/yid du 'ong ba'i gnas dag tu/_/yo byad rdzas rnams
[\[314a.5\]]'tshogs pa yis/_/dag pa la sogs sngon 'gro bas/_/yid gnyis med pa'i brtson 'grus ldan/_/gus pas man ngag bdud rtsi 'di/_/glegs bam la ni brten pa brtsams/_/nges pa'i man ngag bdud rtsi 'di/_/rna brgyud 'ongs te thugs la gnas/_/zhal gyi sgo ru bton nas
[\[314a.6\]]kyang /_/de bzhin sgrub pos blang bar bya/_/thabs kyi sbyor ba mkhas pa yis/_/dang po dus su rdzogs pa dang /_/rim bzhin lnga yi bar du blang /_/de ltar blangs pa'i don shes na/_/gang 'dod pa yi don rnams 'grub/_/rgyud sogs gzhan nas 'byung ba yi/_/de lta bu yi don
[\[314a.7\]]shes pas/_/sgrub po zhes ni btags pa yin/_/sgrub pa po ni de dag kyang /_/shes rab snying rje che brtson ni/_/dang po bla ma bsten gyur nas/_/de nas rang nyid 'jug par 'gyur/_/yang na de tsam mi ldan yang /_/yul dang dus kyis bskal gyur na/_/cha rkyen rdzogs par tshang
[\[314b\]]
[\[314b.1\]]dgos pas/_/bla ma la ni gus pa yis/_/skyob byed mthu rnams mi 'dra bas/_/bsam gyis mi khyab mthu ldan pa/_/nges par shin tu rdzogs par bya/_/de rnams dgos pa'i bstan pa ni/_/dper na dpa' bo g.yul du zhugs na/_/go rnams rdzogs par ma gyur pas/_/mtshon
[\[314b.2\]]gyis phog ste slar log ltar/_/de bzhin bsgrub pa'i cha rkyen yang /_/ma tshang slar la ldog nyan yod/_/yang na mthu rnams bsam mi khyab/_/sman gyi mthu rnams ji bzhin te/_/gang la gang 'phrod las dang rkyen/_/mkhas pa yis ni shes par bya/_/de yi don rnams shes bya ba/_/_
[\[314b.3\]]bde gshegs sras po mkhas pas su/_/rgyud du bya ba brgyad ces bya/_/dngos grub rnam gnyis thob byed pa'i/_/bskyed rdzogs shes pa'i gtso bo yis/_/de yi yan lag 'khor bshad pa/_/tshogs 'khor sbyin sreg gtor chen po/_/'khrul 'khor las rnams phran tshegs
[\[314b.4\]]sogs/_/de rnams las rnams thams cad rdzogs/_/dam tshig nyams pa cher byung na/_/gzugs brnyan dkyil 'khor bzhengs gsol phyir/_/dkyil 'khor cho ga shes par bya/_/de ma nus pa'i rnal 'byor pas/_/maN+Dal me tog bcas pa la/_/brten nas sdig bshags cho
[\[314b.5\]]ga bya'o/_/dam tshig nyams pa chen po dang /_/dang po dbang yang thob pa'i phyir/_/dbang mchog cho ga shes par bya/_/bar chod myur du byung ba na/_/stang stabs bgegs bskrad shes par bya/_/rnal 'byor 'chi ba'i rtags byung na/_/'chi bslu'i cho ga shes par bya/_/yid ches brod pa
[\[314b.6\]]bskyed pa'i phyir/_/mkha' 'gro'i lung bstan shes par bya/_/de kun rtsa ba'i dam tshig yin/_/bzlas brjod byas pas don rnams 'grub/_/bdud rtsi la sogs rdzas rnams ni/_/sgrub thabs sbyor thabs mkhas pas su/_/lus sogs las su rung bar bya/_/de ltar cha rkyen tshang ba
[\[314b.7\]]yis/_/phyag rgya'i mchog ni don du gnyer/_/dngos grub phran tshegs zhar las 'byung /_/de ltar gdeng ldan rnal 'byor gyis/_/yid du 'ong ba'i gnas dag tu/_/tshes grangs bzang po shis pa la/_/chos skyong srung ma la sogs la/_/bsgo zhing bgegs rnams zhi bar byed/_/yi dam lha
[\[315a\]]
[\[315a.1\]]dang slob dpon dang /_/mkha' 'gro rnams kyi spyan snga ru/_/dam bca' byas te bsgrub par bya'o/_/yi ge brgya sogs cho ga yis/_/nyes pa kun ni sbyangs nas kyang /_/sa gzhi legs pa'i gnas dag tu/_/maN+Dal me tog legs par bkram/_/phyi nang mchod pa'i rdzas
[\[315a.2\]]rnams kun/_/bsags te ma lus rgyan rnams dgram/_/rang nyid lhag pa'i lhar gyur pa'i/_/bde bar gshegs pa'i glegs bam de/_/rin chen na bza' mdzes byas la/_/ston pa mya ngan 'das 'og tu/_/gsung gi rtags su gzhag par bya/_/'bur ram lugs sam ris su bris/_/_
[\[315a.3\]]shin tu mdzes pa'i sku mchog de/_/sku yi rtags su gzhag par bya/_/rdo rje dril sogs phyag mtshan rnams/_/lugs dang mthun pa'i mdzes pa de/_/thugs kyi rtags su gzhag par bya/_/de dag kun la don dam du/_/rab tu gnas pa med mod kyang /_/yang dag kun rdzob nyid du ni/_/rgyal
[\[315a.4\]]ba lhums zhugs ji bzhin no/_/de ltar byin rlabs mthu chen pa/_/ci byas thams cad rdzogs chen 'gyur/_/de bas brtson 'grus bskyed de bya/_/gal te rnal 'byor dbul gyur na/_/thams cad mos pa'i spyod yul na/_/dbul bar ma gyur ser sna yis/_/sogs par de ni mi byed par/_/chos
[\[315a.5\]]dang mi mthun spyod pa yin/_/de bas gus pas brtson 'grus bya/_/rnal 'byor dbang phyug rnams kyis ni/_/bskyed dang rdzogs la brten bya ste/_dang po bskyed pa'i tshul rnams ni/_/skad cig sprul dang cho ga lnga/_/gsum gyi tshul du bstan pa dang /_/gnyis las 'byung byed tshul dang ni/_/_
[\[315a.6\]]gcig la 'jug pa'i tshul gyis su/_/cho ga'i rim par shes par bya/_/rdzogs pa'i gnyis su bstan pa la/_/thabs kyi tshul gyis 'jug pa dang /_/shes rab tshul gyis 'jug pa po/_/thabs kyis 'jug pa'i tshul rnams ni/_/brgyad dkyil dgu yi bdag po la/_/man ngag stobs
[\[315a.7\]]kyis 'jug pa dang /_/bcu drug bzhi yi bdag dkyil la/_/sbyor ba'i thabs kyis 'jug pa dang /_/de dang de las khyad par 'phags/_/shin tu bskor ba'i gnas dag tu/_/rim pa bzhin du 'jug pa dang /_/dang po 'byung byed gnas dag tu/_/tha ma cig shos 'byung ba la/_/_
[\[315b\]]
[\[315b.1\]]mgal me'i 'khor lo bskor ba yis/_/rim sogs man ngag shes par bya/_/shin tu 'jam pa'i stan dag la/_/rnal 'byor ci bder gnas nas ni/_/snying gar zla ba'i dkyil 'khor la/_/sa bon spros pas lha rnams gsal/_/bla ma mi bskyod gzugs 'dzin pa/_/mkha' 'gro'i
[\[315b.2\]]tshogs kyis bskor ba la/_/dang po lus ngag gus pa yis/_/phyag 'tshal zhabs la reg par bya/_/phyi mchod nang mchod gsang mchod rnams/_/rim pas phul nas sdig pa bshags/_/sgyu ma'i mtshan nyid shes par bya/_/sangs rgyas la sogs bde ba la/_/dga' ba bskyed de rjes yi
[\[315b.3\]]rang /_/chos kyi 'khor lo bskor bar bskul/_/'gro ba'i don du gsol ba gdab/_/dkyil 'khor lha la skyabs su mchi/_/lus kyang gus par dbul bar bya/_/sems bskyed lam la gnas par bya/_/phyag rgya mchog tu gzung bar bya/_/slar yang sdom pa brtan par gzung /_/_
[\[315b.4\]]tshad med bzhi yang bsgom par bya/_/dag par byed pa'i sngags brjod pas/_/mtha' dag stong pa nyid du bsgom/_/yod pa ma yin med pa min/_/snang ba ma yin 'gag med min/_/skye ba ma yin 'gag pa min/_/de la sogs pa'i tshig rnams kyis/_/mtshon te stong nyid gtan
[\[315b.5\]]la dbab/_/stong nyid dngos po'i gnas tshul ni/_/gang du'ang bsam du med mod kyang /_/ma rtogs log rtogs the tshom can/_/de rnams bsal ba'i don ched du/_/skye med 'gag med la sogs brjod/_/de las stong pa'i ngang las ni/_/'byung ba'i dkyil 'khor rim brtsegs
[\[315b.6\]]'phros/_/de steng suM las byung ba las/_/ri rab chen po bskyed par bya/_/de steng hUM las rdo rje ni/_/rgya gram ljang gu'i dkyil du ni/_/sa bon 'od zer las 'phros pas/_/gser gyi 'khor lo rtsibs bcu bskyed/_/skad cig rdzus skyes tshul du ni/_/dbus kyi gtso bos khro bcu
[\[315b.7\]]bskyed/_/hUM bzhi gsang sngags brjod pa yis/_/bka' bsgo bas ni sprul pa 'phros/_/gdug pa can ni ma lus bkug_/rdo rje phur ba'i sngags brjod pas/_/shin tu khros pas sprul nas ni/_/brdeg pa'i sngags kyis btab nas ni/_/brdung ba'i sngags kyis brdung bar bya'o/_/_
[\[316a\]]
[\[316a.1\]]me dpung tshogs kyis thal bar bsreg_/nam mkha'i mthas klas tshun chad du/_/khro bo rnams kyi nang logs su/_/rdo rje gur dang ra ba gtams/_/rdo rje gur gyi nang logs su/_/gzhal yas khang ni mdzes par bskyed/_/de steng pad+ma 'dab brgyad gdan/_/_
[\[316a.2\]]lte bar nyi zla'i gdan ni brtsegs/_/gdan dang rgyan rnams kun ni rdzogs/_/mngon par byang chub cho ga yis/_/gtso bo'i sku ni bskyed par bya/_/dang po stong dang zla ba la/_/yig 'bru la sogs cho ga rdzogs/_/rdo rje la ni byin rlabs bsdu/_/sngags brjod pas ni sku bskyed do/_/gtso bo sku
[\[316a.3\]]mdog mthing nag ni/_/zhal gcig pa la phyag gnyis pa/_/mche ba gtsigs pa 'dod dgur bsgyur/_/sku la sbrul gyi rgyan gyis brgyan/_/g.yon brkyang g.yas bskum 'byung po 'dul/_/phyag g.yas rdo rje khro bo bsdams/_/g.yon nas mkha' lding rgyal po spro/_/gtso bo de ltar bskyed
[\[316a.4\]]nas ni/_/shar gyi pad+ma'i 'dab ma la/_/rnam rgyal sku mdog dmar po ste/_/phyag g.yas dang po rdo rje 'dzin/_/g.yon pas dgra sta 'dzin pa ste/_/bar ma phyag gnyis gung mo dang /_/mthe bong ngos mdung gzhan rnams brkyang /_/de nyid snying gar bzung nas ni/_/de 'og zhags pa
[\[316a.5\]]ral gri bsnams/_/lho yi pad+mar mgon po ni/_/sku mdog nag po zhal gcig pa/_/phyag kyang de bzhin gnyis pa ste/_/g.yas g.yon tsan+dan bing chen bsnams/_/nub kyi pad+mar lus ngan po/_/sku mdog ljang gu zhal gcig pa/_/phyag gnyis mchod rten ne'u le bsnams/_/byang gi
[\[316a.6\]]pad+mar bdud rtsi 'khyil/_/sku mdog sngon po zhal gcig pa/_/phyag gnyis brang bsnol sdigs mdzub 'phyar/_/shar lho'i 'dab mar gnod sbyin bskyed/_/sku mdog dmar nag zhal gcig pa/_/phyag gnyis gri gug cang te'u bsnams/_/lho nub 'dab mar ro langs ma/_/sku mdog sngo
[\[316a.7\]]skya zhal gcig pa/_/phyag na rdo rje lcags sgrog bzung /_/gung mo srin lag la sogs rnams/_/dam por bkug nas yongs su bsdams/_/mtheb mdzub bzhi rnams rab brkyang nas/_/spyi bor nges par bsnol ba rnams/_/nub byang rdo rje mkha' 'gro ma/_/sku mdog dmar skya zhal gcig pa/_/_
[\[316b\]]
[\[316b.1\]]phyag gnyis spyi bor sbyar nas su/_/me lce phreng ba yongs su 'dzin/_/byang shar mtshams kyi 'dab ma la/_/'jigs byed kha dog sngo nag ma/_/zhal gsum phyag drug zhabs gnyis pa/_/g.yas kyi dang pos glang po bsnams/_/g.yon gyis glang chen pags pa bsnams/_/de 'og
[\[316b.2\]]dgra sta rdo rje bsnams/_/tha ma mi mgo lcags kyu bsnams/_/gru chad bzhi la lha mo bzhi/_/'od skyed ma ni sku mdog dkar/_/zhal gcig phyag gnyis rdo rje bsnams/_/yid 'phrog ma ni sku mdog ser/_/zhal gcig phyag gnyis spos phor bsnams/_/kun bzang ma sku mdog dmar mo/_/_
[\[316b.3\]]zhal gcig phyag gnyis ro mchog bsnams/_/glu sgra can sku mdog sngon po/_/zhal gcig phyag gnyis sgra snyan gar/_/shar sgro khro mo srog gcod ma/_/zhal gcig phyag gnyis sku mdog mthing /_/phyag gnyis thod pa zhags pa bsnams/_/lho sgor dbugs rngub sku mdog ser/_/_
[\[316b.4\]]zhal gcig phyag gnyis hom gzar zhags/_/nub sgor khrag 'thung sku mdog dmar/_/zhal gcig phyag gnyis gri gug zhags/_/byang sgor sha za sku mdog sngo/_/zhal gcig phyag gnyis rnon po zhags/_/de rnams bskyed pa'i tshul rnams kyang /_/rnal 'byor spros dga'i sems
[\[316b.5\]]byang phyir/_/sa bon dag las 'od 'phros pas/_/so so'i thugs kyi mtshan ma'i rtags/_/dang po gsungs te gsum pa dgu/_/las kyi 'khor lo myur brtson pa/_bskyed pa'am skad cig glog 'gyu'i tshul/_/cung zhig gsal bar bltas nas ni/_/sngags kyi cho ga shes pas su/_/_
[\[316b.6\]]ye shes dkyil 'khor bcas pa rnams/_/sri zhu gus pa'i tshul gyis su/_/ye shes dkyil 'khor spyan drangs nas/_/mdun gyi mkha' la bzhugs su gsol/_/mchod yon la sogs dbul bar bya/_/gnod sbyin drag po'i sngags kyis ni/_/bgegs rnams ma lus bzlog
[\[316b.7\]]par bya/_/rnam par rtog pa spang ba dang /_/lus ngag nus pa mthu bskyed phyir/_/lha rnams so sor bstim par bya/_/yi ge rnam pa gsum dag ni/_/dag byed sku gsung cho gar ldan/_/dang por gsol 'debs cho ga yis/_/mchog rnams kun du bskul bas su/_/bde
[\[317a\]]
[\[317a.1\]]gshegs thams cad mnyes nas kyang /_/lha mo glu len gar byed mas/_/bdud rtsi'i bum pa thogs nas kyang /_/rim bzhin dbang ni bskur bar byas/_/so so'i rigs kyi lha 'dzin 'gyur/_/mchog rnams kun du bskul bas su/_/bde gshegs thams cad
[\[317a.2\]]mnyes nas kyang /_/slob dpon mi bskyod yab yum la/_/gnyis dang gsum gyi man ngag blang /_/de nas lha la mchod pa dbul/_/phyi mchod nang mchod gsang ba'i mchod/_/mchod pa tshul bzhin dbul bar bya/_/phyi ni ji bzhin gzhan dang mthun/_/nang gi lha yi bde bskyed
[\[317a.3\]]pa/_/cig shos lnga ru byas pa yin/_/rtag pa ldan pa de dag ni/_/gtso bo lnga yang byas pa yin/_/thabs dang shes rab ldan pa yis/_/gnyis pa la sogs sbyar ba dang /_/des ni dang po'i don kyang bya/_/rigs dang rtags ni ldan gyur pa'i/_/de nyid snying bo de las byung /_/de dang
[\[317a.4\]]dur khrod byung ba yin/_/snang ba med pa mchog yin no/_/lnga dang bcu ru sbyar ba yi/_/yid du 'ong ba dpag med mchog_/de ni nang gi don bstan to/_/gu h+ya don ni bstan bya ba/_/grol dang phyag rgya gnyis su bstan/_/grol gyis yid kyi gzugs sprul to/_/phyag rgya rtags ldan dngos su
[\[317a.5\]]'dug_/mi ldan byin gyis brlab par bya/_/de rnams cho ga'i yan lag ni/_/rten dang brten pa'i tshul nyid kyis/_/dang por byin gyis brlab par bya'o/_/rten ni as su byin gyis brlab/_/brten pa hUM gis byin gyis brlab/_/rten dang brten pa'i gtso bo dang /_/yan lag rnams la lha rnams
[\[317a.6\]]kyis/_/byin gyis brlab pa bstim par bya/_/d+harma e yi nang shed du/_/gsum rtsam yi dkyil 'khor bsam/_/rin chen pho brang nang shed du/_/rtag pa nyid kyang bsam par bya/_/g.yas dang g.yon gyi thabs shes rab/_/lnga lnga yis ni gnas su bstan/_/bskyed cing dgyed par
[\[317a.7\]]byed pa nyid/_/de yi grogs 'gyur gnyis dang bzhi/_/'byed par byed dang skrod par byed/_/spro bar byed dang sdud par byed/_/de nyid spro bar byed pa yi/_/bde dang shin tu bde ba ni/_/khyad par mchog tu gyur pa ni/_/gsang don mchog tu spro ba'o/_/gnyis med spro ba'i 'od zer sogs/_/_
[\[317b\]]
[\[317b.1\]]de sogs cho ga rgyas par bya'o/_/rdo rje dril bu ldan pa yis/_/rdo rje glu dang ldan pas bstod/_/hUM gsang ba'i dkyil 'khor pho brang mchog_/sku gsung thugs kyi dkyil 'khor mchog_/mthun pa'i don rnams ston mdzad pa/_/rdo rje 'khor bcas phyag 'tshal bstod/_/rdo rje mi 'gyur 'jigs byed
[\[317b.2\]]pa/_/khams gsum rgyal bar byed pa'i mchog_/dpal ldan nag po yon tan mchog_/gsung gi sgra sgrogs rgyal po mchog_/phrin las rang bzhin bdud rtsi 'khyil/_/'byung po 'jigs byed gnod sbyin mchog_/dgra la rngams pa'i za byed ma/_/rdo rje nam mkhar 'gro ba'i mchog_/'jigs
[\[317b.3\]]par byed pa'i sku 'chang ma/_/'od kyis gsal byed mdzes pa'i mchog_/yid du 'ong ba'i yon tan ma/_/lta spyod bzang bar byed pa'i mchog_/sgra dang gar gyis mnyes mdzad ma/_/rnam par rtog pa gcod pa'i mchog_/'byung po zhal du rngub byed ma/_/chags pa'i mdog can khrag 'thung
[\[317b.4\]]ma/_/sa bdag dang ni dri za'i mchog_/lha yi 'khor lo tshogs rnams la/_/bstod cing gus pas phyag kyang 'tshal/_/drag po 'jigs pa'i dkyil 'khor la/_/bstod cing gus pas phyag 'tshal lo/_/bstod cing mchod pa'i man ngag ni/_/nyid kyi thugs kyi dkyil 'khor las/_/sprul nas nyid la mchod par bya/_/_
[\[317b.5\]]'khor lo gzhan rnams kyang ni mchod/_/bskyed pa'i rim pa bsgom pa ni/_/dang po gtso bo bstan byas la/_/de nas 'khor lo rim gyis bstan/_/gtso bo rim gyis bstan pa dang /_/'khor lo rim gyis bstan pa dang /_/rdzogs par lta ba gnyis su bya/_/dang por dbyug tshod phyed tsam la/_/de 'og
[\[317b.6\]]dbyug tshod gcig tsam la/_/de 'og 'pho ba gcig tu bya/_/thun tshod rnams kyang rim gyis so/_/de ltar brtan par gyur nas ni/_/che bar 'dod na che bar ro/_/chung bar 'dod na chung ba nyid/_/mang por spros nas nyung bar bsdu/_/nyung bar sdud nas mang por spro/_/kha dog ji ltar 'dod pa
[\[317b.7\]]bzhin/_/ldang ba yang zhing gzi brjid ldan/_/yun ring btang yang mi 'chor la/_/rlang yang ji ltar 'dod par thub/_/bdud rtsi zas kyis 'tsho bar byed/_/des su bskyed pa mthar phyin te/_/bskyed pa mthar phyin dus su mi/_/mkha' 'gro ma yi mdzad spyod ston/_/mdzad spyod bstan pa'i
[\[318a\]]
[\[318a.1\]]dus dag tu/_/mdzad spyod bstan pa'i las rnams bstan/_/de dus gsal zhing gsal gyur nas/_/yang nas yang du brtag par bya'o/_/man ngag zab mo don ston pa/_/gus pas gsol ba gdab par bya/_/de ru bzlog pa'i don ston yang /_/mi
[\[318a.2\]]'jigs the tshom med pas su/_/man ngag bdud rtsi blang bar bya'o/_/gal te bskyed pas skyo gyur na/_/bsgom pa ma nus las gzhan phyir/_/bzlas brjod man ngag rgyas pa rnams/_/gzhan du bstan pa mang mod kyang /_/bzlas brjod man ngag bdud rtsi 'di/_/rin chen lta
[\[318a.3\]]bu'i gang zag la/_/rna ba brgyud de 'ong ba 'di/_/bstan par bya yis gus par nyon/_/snying ga'i 'khor lo'i man ngag la/_/sems dpa' gsum gyi man ngag rdzogs/_/'od zer dkar po 'ja' tshon tshul/_/yi ge 'phro ba'i man ngag dgod/_/'khor zhing spros pas gyen du
[\[318a.4\]]spros/_/lce yi rdo rje rtse mo las/_/lha yi zhal du spro bar bya/_/mchod de gnas ni gang 'dod nas/_/slar la 'khod pas sgrib pa sbyang /_/sgra cher ma yin sgra chung min/_/yan lag ma nyams bzlas brjod bya/_/de ni phyi yi tshul du bstan/_/nang gi bzlas brjod bstan pa ni/_/a wa
[\[318a.5\]]d+hU tI'i nang shed nas/_/kha dog lnga ldan rlung byung ste/_/de nyid rta yi tshul du bstan/_/phyir 'byung rta la oM ni zhon/_/nang du zhon pa hUM yin no/_/gnas par byed pa AHnyid yin/_/de ltar spro zhing bsdu pa la/_/dang por bcu la bstan par bya/_/de nas nyi shu la bstan no/_/de
[\[318a.6\]]ltar gyur ba'i rim pa'i mthar/_/nang gi rim gyis bsdu bar bya'o/_/snying ga'i thig le'i gnas dag la/_/'dzin par nus so mchog yin no/_/de nyid gtan la dbab na ni/_/nyi khri chig stong drug brgya ni/_/nyin mtshan gcig la rgyu ba yin/_/de yang gnas kyi sde tshan bsdu ba ni/_/dang
[\[318a.7\]]por bcu drug gnyis par ni/_/sum cu ru ni shes par bya/_/bcu drug bcu gnyis brgyad du bsdu/_/bzhi dang gnyis su bsdu ba'o/_/phyir phyung sgo yis 'byed tshul ni/_/g.yas dang g.yon dang gnyis ka yang /_/shin tu phra ba'i tshul du byed/_/me dang rlung dang sa dang ni/_/chu yi
[\[318b\]]
[\[318b.1\]]rang bzhin dmar dang sngo/_/ser dang dkar ba nyid du 'dod/_/pad+ma las dang rin chen dang /_/rdo rje thabs dang shes rab ni/_/de yi nus pa de ltar snang /_/dang po 'byung byed gnas dang ni/_/longs spyod chos dang sprul ba dang /_/rdo rje 'dzin pa nyid du 'dod/_/de yang bsdu na gnyis su snang /_/_
[\[318b.2\]]gso bar byed pa srog 'dzin yin/_/phyi dang nang gis zhes kyang bya/_/'chi byed cha rnams ma nyams par/_/rnam pa gnyis su bstan pa yin/_/de ltar spyod pa la sogs rnams/_/dngos po'i gnas lugs yin pas na/_/sngon du 'gro ba shin tu gces/_/bzlas pa'i don la mi 'jug gi/_/_
[\[318b.3\]]yang na sngon du song ba yis/_/rdzogs pa'i don la 'jug par bya/_/dngos po'i gnas lugs bstan pa ni/_/rtsa dang rlung dang byang chub sems/_/de yi spros pas ma bstan yang /_/bsdus pa'i don ni gsung du 'dus/_/thugs kyi 'khor lo gnas dag tu/_/rtsa yi 'dab ma brgyad
[\[318b.4\]]yin te/_/de yi dbus su d+hU tI gnas/_/de yi dkyil na 'od kyi ni/_/kha dog lnga ldan dkyil shes nas/_/thig le'i rang bzhin byang chub sems/_/bzhugs pa de la phyag 'tshal lo/_/de nyid la ni mu stegs kyis/_/log par rtogs pas bdud du 'gyur/_/rnal 'byor dbang phyug mchog gis
[\[318b.5\]]ni/_/de nyid nges par rtogs pas su/_/dngos grub rnam nyid de las 'byung /_/de bas rnal 'byor nan tan gyis/_/bla ma mnyes par byas nas kyang /_/bla ma'i zhal gyi sgo nas ni/_/de nyid man ngag shes par bya/_/kha dog lnga ldan de nyid la/_/dang po brtan par bltas nas ni/_/de nas
[\[318b.6\]]rtags rnams byung ba dang /_/thig le nyid la brtan par bya/_/de la brtan nas spro ba dang /_/bsdu ba'i sbyor ba shes par bya/_/de nyid brtan par gyur ba na/_/bde dang shin tu bde ba dang /_/bde ba chen po thob par 'gyur/_/de 'og nam mkha'i dkyil 'khor la/_/zhag bdun bar du gnas pa
[\[318b.7\]]'byung /_/bdud rtsi 'dom gang lus khyab pas/_/bdud rtsi zas kyis gso bar byed/_/de 'og sgyu ma lta bu yis/_/dpe brgyad dag la bltas pas su/_/de nyid nges par thugs su chud/_/de 'og stong ba'i man ngag la/_/man ngag stobs kyis zhugs pas su/_/de nyid kho nar
[\[319a\]]
[\[319a.1\]]nges par mthong /_/de nas 'gro ba gzhan don la/_/mos pa ma yin dngos su ni/_/'jug pa'i stobs dang ldan par gyur/_/nyin mtshan phrugs re dag la yang /_/bde gshegs mang pos dkyil 'khor ston/_/de yi man ngag don rnams ni/_/ma lus shes par 'gyur
[\[319a.2\]]ba yin/_/de ltar gzhan don mthar phyin pas/_/rang don lhun grub phyag rgya'i mchog_/skad cig gcig la shes par bya/_/phyag rgya dang ni phyag rgya'i mchog_/khyad par phyag rgya mchog rnams ni/_/rim pa bzhin du 'grub pa ste/_/sras po'i tshul ni rdzogs nas kyang /_/yab kyi don ni
[\[319a.3\]]rdzogs pa yin/_/de ltar rdzogs pa'i man ngag ni/_/rnal 'byor grol lam pa la bstan/_/phyag rgya'i lam la 'jug tshul ni/_/rtags dang ldan pa'i phyag rgya ma/_rtags dang ldan par btsal bar bya/_/de la brten nas ye shes ni/_/skye ba thabs kyi man ngag kyang /_/dang por byin
[\[319a.4\]]rlabs la sogs bya/_/de nas man ngag thun tshod dang /_/gzung ba'i thabs ni shes par bya/_/de la brten par gyur nas ni/_/dngos grub kyang ni thob par 'gyur/_/de la mngon par zhen chags na/_/mchog ni 'byung bar mi 'gyur ro/_/de yi zhen pa bzlog pa'i phyir/_/nang gi phyag rgya nyid
[\[319a.5\]]la bslab/_/de la brtan par gyur nas ni/_/de yi zhen pa bzlog pa'i phyir/_/gsang ba'i phyag rgya gtum mo'i mchog_/de nyid la ni bslab pa'i phyir/_/'khor lo la sogs rdzogs byas la/_/dang po 'byed 'dzums 'byor ba yis/_/thabs kyi rim pa bslab par bya/_/dmar po chen
[\[319a.6\]]po spros shes la/_/rtags rnams rim pa lnga po 'byung /_/de 'og spro bsdu'i sbyor ba yis/_/dgug dang mnan pa'i rim pa yang /_/dang po bslabs nas 'di la bstan/_/de la ldog par ma gyur na/_/'di ru bzlog pa'i man ngag bstan/_/de 'og lhan cig skyes ma yi/_/man ngag
[\[319a.7\]]stobs la zhugs pa yis/_/nam mkha'i bdud rtsi 'khor lo ni/_/rim pa bzhin du 'byung bar 'gyur/_/de nas rten med rnal 'byor ma/_/de nyid la ni 'jug par bya/_/yod dang med pa'i mtha' sogs kyi/_/rtog pa thams cad 'jig pa'i mchog_/kun du bzang po'i don rtogs
[\[319b\]]
[\[319b.1\]]'gyur/_/de ltar rtog pa'i man ngag ni/_/shes rab snying rje ldan pa dang /_/bla ma la gus brtson 'grus ldan/_/g.yo sgyu med pa'i bsam pa yis/_/yid du 'ong ba'i rdzas kyi mchog_/'bul bar byed pa bstan par bya/_/'di ni rin chen gang zag yin/_/dang po man ngag thob bya'i
[\[319b.2\]]phyir/_/g.yo sgyu'i bsam pa ldan pas su/_/shin tu gus pas tshul du byed/_/man ngag thob par gyur nas ni/_/bla ma la ni rgyab kyis phyogs/_/dmyal ba yi ni rgyu sogs pa/_/de ni rgyun du spong ba yin/_/rdzogs pa'i rim pa bstan nas ni/_/skabs 'dir srung ba'i 'khor
[\[319b.3\]]lo ni/_/srung ba'i 'khor lor bstan pa yin/_/dur khrod kyi ni ras dag la/_/'khor lo'i rim pa brtsam pa yin/_/de med gyur na gro ga'am/_/shing shun dag las bya ba yin/_/'khor lo rtsibs brgyad bris nas ni/_/dbus su snying po'i don bstan la/_/phyogs su
[\[319b.4\]]bzhi po don ni bstan/_/mtshams ni 'grub par byed pa yin/_/'khor lo rtsibs kyi mtshams su ni/_/gang yin pa yi ming rnams ni/_/phyi rol mu khyud bzang po la/_/thabs dang shes rab yi ge dgod/_/de ltar 'khor lo brtsams nas ni/_/maN+Dal mchod pa la sogs
[\[319b.5\]]bshams/_/bdag nyid rnal 'byor rdzogs byas la/_/de yang lha yis 'khor lo bskyed/_/ye shes lha la mchod byas la/_/gsol ba btab ste gnyis su bsre/_/de nas bsrung ba'i sngags bzlas bya/_/so so'i rtsa ba'i sngags 'di la/_/bar du ming rnams bcug nas ni/_/_
[\[319b.6\]]de nas bsrung ba'i sngags gdags bya/_/sngags rnams kyang ni bstan bya ste/_/oM na mo nI lAM ba ra d+ha ra badzra pA Ni ma hA yak+Sha se nA pa ta ye hUM hUM phaT/_oM trai lokya bi dza ya hUM phaT/_oM ma hA kA la ro Sha Na hUM phaT/_oM bai shra ba Na ye hUM phaT/_oM a mr-i ta kuN+Da li ha na ha na hUM phaT/_oM badzra
[\[319b.7\]]yak+Sha hUM phaT/_oM badzra bai ta li hUM phaT/_oM badzra DA kI ya hUM phaT/_oM badzra b+hai ra ya hUM phaT/_oM bid ta ya hUM phaT/_oM ma mo ha ra ya hUM phaT/_oM sa man+ta b+ha dri ya hUM phaT/_oM shap+ta gI ti ya hUM phaT/_oM pra ti sa ta mi ya hUM phaT/_oM sho sa ga pa ye hUM phaT/_oM rag ta pri ta
[\[320a\]]
[\[320a.1\]]ya hUM phaT/_oM ma sa b+hak+Shi ni hUM phaT/_oM nI lAM bar d+ha ra badzra pA Ni hUM phaT/_ces pa ni drag po'i sngags bsdus pa'o/_/swA hA zhes pa ni zhi ba'i 'o/_/oM zhes pa ni rgyas pa'i 'o/_/ho zhes pa ni dbang gi'o/_/rak+Sha rak+Sha zhes pa ni bsrung ba'i 'o/_/bsrung ba'i sngags
[\[320a.2\]]ni 'di dag la/_/bar du ming ni gzhug par bya/_/srung ba'i 'khor lo de dag kyang /_/bzhi tshan bzhi yis bsrung ba dang /_/gtso bo nyid dang bcas te bsrung /_/yang na sde tshan so sor bsrung /_/gtso bo gcig pus bsrung ba yin/_/yang na so sor re res kyang /_/bsrung ba'i cho ga
[\[320a.3\]]shes par bya/_/thams cad kun gyis bsrung ba yi/_/'khor lo bca' ba'i thabs bstan pa/_/dang po 'khor lo brgyad pa la/_/rim pa gnyis pa bcu gnyis dang /_/de 'og rim pa bcu drug pa'o/_/mtha' ma mu khyud gnyis dang ldan/_/dang po gtso bo'i rim pas dgod/_/de 'og sde tshan
[\[320a.4\]]gnyis pa dgod/_/tha ma sde tshan gnyis su bstan/_/mu khyud zlum po gnyis la ni/_/shes rab thabs kyi yi ge 'god/_/'khor lo rim pa mi 'dra'i gzhung /_/rnam pa gsum du shes par bya/_/zhi bar bya dang dbang du bsdu/_/rgyas dang drag sogs gzhan dag kyang /_/man ngag gis
[\[320a.5\]]ni sbyor zhes bya'o/_/las bzhi yi ni 'khor lo la/_/bzlas pa khri tsho gcig gis 'grub/_/de yang bsnyen pa rdzogs pa yis/_/bsrung ba la sogs gzhan dag la/_/de ltar bzlas na mchog tu bstan/_/nyi shu rtsa gcig tsam bzlas kyang /_/sngags kyi nus pa mthu rnams kyis/_/bsrung
[\[320a.6\]]dang bskyab pa 'grub par gsungs/_/lha yi 'khor lo 'di nyid la/_/brten na cho ga gzhan dag ni/_/thams cad kun la 'grub par gsungs/_/de ltar 'khor lo'i man ngag sogs/_/gab pa'i don dang sbas pa'i don/_/dgongs pa'i don dang dgra bzlog don/_/rnam brgyud 'ongs pa la
[\[320a.7\]]brten nas/_/man ngag can gyis shes par bya'o/_/rnal 'byor bsdus pa'i don ched du/_/rang gi lhag pa'i lhar gyur ram/_/las rnams gzhan la 'jug 'dod pas/_/bcu bdun lha yi dkyil 'khor las/_/bcu gsum dag tu bsdu ba dang /_/de la dgu ru bsdu ba dang /_/lnga ru yang ni
[\[320b\]]
[\[320b.1\]]bsdu bar bya/_/gnyis su bsdu ba bcu drug tshogs/_/yang na rgyan cig rnal 'byor gyis/_/bcu bdun du yang shes par bya/_/de ltar bsnyen pa sngon song bas/_/phan gdags pa dang tshar bcad pa'o/_/las dang sgrub pa thams cad la/_/nges par 'jug par shes par bya'o/_/sbyor
[\[320b.2\]]ba'i che rkyen gzhan dag kyang /_/dus skabs sbyar te shes par bya/_/de ltar the tshom med gyur na/_/mkha' 'gro ma yi rtags ston pas/_/de la sogs pa'i las rnams ni/_/bsgrims te shes par ma byas na/_/rnal 'byor pa ni brlag par 'gyur/_/de bas mkhas pas nan tan du/_/_
[\[320b.3\]]sngags kyi lta ba spyod pa ni/_/bla ma mkhas la mnyan par gyis/_/mi mkhas tshul 'chos g.yon can gyis/_/gnyi ga brlag ste dmyal bar lhung /_/mkhas pa rna brgyud thos pa ni/_/'di dang pha rol gnyis su yang /_/bdag dang gzhan ni gnyi ga yang /_/'bras bu bzang po nges par
[\[320b.4\]]'byin/_/de bas bla ma mkhas pa ni/_/dang po nyid du btsal bar bya/_/man ngag can ni rnyed nas kyang /_/tshul 'chos g.yon can phyir 'breng na/_/ngal ba don med 'bras bu med/_/las ngan dus kyi tha ma la/_/gang zag 'dod pa'i dbang gis ni/_/lta spyod sna tshogs ston pa
[\[320b.5\]]'byung /_/gsang sngags dngos grub ma thob par/_/sgra dang mtshan ma la brten nas/_/nga rgyal 'dod pa'i dbang gyur nas/_/gsang sngags 'khor lo rtsom pa 'byung /_/de nas yang dag don mi rnyed/_/la la mu stegs dag dang bsre/_/des ni dmyal ba'i gnas su khrid/_/gsang
[\[320b.6\]]sngags 'khor lo 'di dag la/_/de lta'i spyod pa ma byung yang /_/mthu rnams je chung je chung 'byung /_/nad dang mu ge la sogs pa/_/sna tshogs dag ni 'byung bar 'gyur/_/las ngan dus kyi tha ma la/_/slob dpon sku la bdo ba dang /_/bstan pa 'jig sogs 'byung 'gyur
[\[320b.7\]]bas/_/de la bzod pa mi bsgom ste/_/gsang sngags 'khrul 'khor bskor bar bya/_/de las gzhan du byas gyur na/_/dam tshig nyams te dmyal bar 'gro/_/dpal ldan rdo rje mthu stobs can/_/dus gsum bde gshegs thams cad kyis/_/rig sngags gsang
[\[321a\]]
[\[321a.1\]]sngags bdag po ru/_/dbang bskur mnga' gsol mdzad nas ni/_/gsang sngags 'khor lo mtha' dag ni/_/khyod kyis bsdus la khyod kyis bskor/_/bde gshegs rnams kyi bka' yang bsgo/_/'khor lo rgyas par bskor nas kyang /_/de 'og rang gi 'khor
[\[321a.2\]]lo ni/_/rtsod pa rgyas pa'i dus dag tu/_/bskor na las rnams 'grub pa dang /_/de las gus pa mang 'gyur bas/_/de yi dus su bstan par bya/_/rgyal ba nyid kyis de skad gsung /_/de bzhin bdag ni rjes mthun pas/_/'di la mos pa'i rnal 'byor ni/_/phyogs rnams kun gyis
[\[321a.3\]]gsol gdab dang /_/bdag rang bsod nams bsags pa'i phyir/_/'di bstan pa yi sems pa skyes/_/brtson 'grus dag pa'i sgo nas ni/_/lha rnams sgrub cing gsol gdab pas/_/gsang sngags don dang mthun pa yis/_/sems pa skye ba de nyid srung /_/dper na nyi ma'i
[\[321a.4\]]'od zer ni/_/bye ba brgya phrag mang po las/_/gzi brjid khang pa'i nang du shar/_/de bzhin 'od zer phra mo gcig_/bdag blo yi ni mun par snang /_/snang ba de yang bdag gis ni/_/gzhan rnams kun la bstan par bya/_/man ngag 'di bkod cho ga yis/_/bdag dang
[\[321a.5\]]sems can thams cad kun/_/bsod nams 'di la brten nas ni/_/thams cad byang chub thob par shog_/slob dpon b+ha bas mdzad pa'i sgrub thabs chen po rdzogs so//[ {D2170}]@##/_/rgya gar skad du/_ma hA ya k+Sha se na pa ti nI lAM ba ra d+ha ra badzra pA Ni sA
[\[321a.6\]]d+ha naM/_/bod skad du/_gnod sbyin gyi sde dpon chen po lag na rdo rje gos sngon po can gyi sgrub thabs/_dkon mchog gsum la phyag 'tshal lo/_/rdo rje mkha' 'gro'i rgyud dag la/_/brten nas nang gi sgrub thabs 'di/_/bdag gis dran phyir bshad par bya/_/lha yi rnal 'byor yud tsam
[\[321a.7\]]bsam/_/rang gi snying gar zla dkyil bsam/_/de yi steng du hUM yig bsam/_/hUM las 'od zer 'phros pa las/_/phyi nang gsal nas 'od zer 'phros/_/bla ma dang ni gos sngon can/_/dkon mchog la sogs spyan drangs nas/_/phyag 'tshal mchod cing bshags pa dang /_/rjes su
[\[321b\]]
[\[321b.1\]]yi rang bskul zhing gsol ba gdab/_/skyabs gsol lus dbul dge rtsa bsngo/_/tshad med bzhi yang bsgom par bya/_/de nas stong pa'i ting 'dzin bsgoms/_/de la 'od phung tshul du bdag rang nyid/_/de yi nang na hUM gnas la/_/de las tsaM 'phros 'khor lor gyur/_/lte bar nyid
[\[321b.2\]]bsams hUM de nyid/_/de las gnod mdzes rgyal por gyur/_/de yi hUM gi 'phro 'du yis/_/khro bo chen po bcu ru gyur/_/hUM bzhi'i gsang sngags brjod pa yis/_/khro bcu'i sprul pas gdug pa bkug_/sku gsung thugs kyi phur bus gdab/_/btul zhing sbyangs nas nam mkhar gyur/_/de nas
[\[321b.3\]]hUM gi 'phro 'du yis/_/rdo rje gur dang ra ba dang /_/dra ba nyid du gyur pa'o/_/hUM gi 'phro 'dus slar la zhu/_/stong pa nyid las 'od spung byung /_/de las nyi zla kha sbyar gyur/_/A li kA lis nyi zla brgyan/_/dbus su a dang hUM sbyar te/_/kha dog dkar dmar nyid du blta/_/'od zer dkar dmar 'phro 'du
[\[321b.4\]]las/_/zhu bas rdo rje pad+mar gyur/_/pad steng rdo rje rkang nub tsam/_/lte ba gnyis la snying pos bskor/_/de gnyis las ni thugs dang gsung /_/gnyi gas sku bsdus byin gyis brlab/_/de nyid 'od du zhu ba las/_/rdo rje las ni khro bor gyur/_/pad+ma las ni khro mor gyur/_/khro bo rdo rje gos sngon can/_/_
[\[321b.5\]]sku mdog mthing nag zhal gcig pa/_/phyag gnyis rdo rje dril bu bsnams/_/mche ba gtsigs pas 'dod dgur gyur/_/zhabs gnyis brkyang bskum 'khril ba'i tshul/_/g.yon du rdo rje khro mo ni/_/sku mdog ljang dmar zhal gcig ma/_/phyag g.yas rdo rje gri gug gtso la 'khyud/_/g.yon pa
[\[321b.6\]]b+ha na dmar gtso la stob/_/gnyis med 'khril pa'i tshul bsgoms nas/_/ye shes sems dpa'i spyan drangs te/_/phyi nang bdud rtsi mchod nas bstim/_/'od zer 'phro 'du byin gyis brlab/_/de bzhin khro chung lus byin brlab/_/dbang bskur bas ni mi bskyod 'gyur/_/de ltar bsgoms nas
[\[321b.7\]]bzlas pa bya/_/de steng ye shes sems dpa' yi/_/mtshan ma la sogs bsgoms nas su/_/thugs kar 'khor ram yul 'khor ba/_/'od zer la ni yig 'bru bskyon/_/ma gsal bar du bsgom par bya/_/de ltar rab 'bring tha ma yis/_/'bum mam nyis 'bum sum 'bum
[\[322a\]]
[\[322a.1\]]'grub/_/the tshom med na dngos grub 'grub/_/dam tshig nyams sam sdig che bas/_/sbyin sreg la sogs mang du bya/_/mtshan ma gsum mam nus pa brtag_/de ltar byung na sgrub pa brtsam/_/ston du bsnyen pa'i cho ga'o/_/sgrub pa'i rim pa bstan pa ni/_/mkha'
[\[322a.2\]]'gro 'du ba'i gnas phyin la/_/dkyil 'khor gru gsum nag por bya/_/rdo rje gri gug nang du ste/_/bar du me ri gtang bar bya/_/gzhu dang dgra sta mdung dang gsum/_/me ri'i zur nas gtang bar bya/_/tshub ma dur khrod sol ba dang /_/bdud rtsi bag zan gzugs brnyan bya/_/snying gar
[\[322a.3\]]gru gsum gzugs brnyan gzhug_/kha bcad seng ldeng phur la btod/_/mtshan ldan ka pA la ru ni/_/bdud rtsi lnga dang sha lngas dgang /_/de ni gos sngon nyid la mchod/_/lcags kyi gru gsum nang du ni/_/bdud rtsi sha lnga khrag gsum dgang /_/de ni nag po'i gtor gta'o/_/_
[\[322a.4\]]rnel gre'i snod du dug gtor bsags/_/phye ma gsum dang yungs kar gdab/_/slob dpon slob ma gnyis ka yang /_/gos sngon gos nag rgyan cha bgo/_/rak+Sha rus pa'i phreng ba bgrang /_/nub dang lho ru kha bltas te/_/bskyed pa'i rim pa tshul bzhin bsgom/_/thun mong sngags dang khyad
[\[322a.5\]]par sngags/_/dgra'am 'byung po klu rnams la/_/bzlas pas gsang ba'i rim pa brtsam/_/snying ga'i mtshan ma la sogs gsal/_/lce ni hUM gi rdo rjer bsgyur/_/'od zer dkar dmar 'phros pa las/_/de la khro tshogs byung bas dgug_/yang na mgon po bskul bas bsam/_/khri yi
[\[322a.6\]]bar du bzlas nas ni/_/thun bar du ni phye ma gsum/_/mgon pos las kyi gtor mar gdab/_/yungs kar gos sngon can gyis so/_/phye ma dug nag 'od zer dgang /_/yungs kar khro chung nyid du spro/_/rtags byung nas ni gzugs brnyan gzhug_/de nas sgrub khang them rtsa ru/_/_
[\[322a.7\]]gru gsum nag po'i brub khung du/_/de nyid bcug la kha bcad ri rab bri/_/de steng mnan zhing stang stabs bya/_/de ni mnan pa'i sbyor ba'o/_/phur bus gdab cing gri gug gtub/_/de nas gru gsum gtor mar dbul/_/nag po chen po nyid la bstabs/_/drag sngags bzlas pa'i gtor
[\[322b\]]
[\[322b.1\]]ma yi/_/gsang ba'i man ngag shes par bya'o/_/yang na sbyin sreg nyid kyis bya/_/de rnams gsad pa'i sbyor ba'o/_/pad+ma 'dab brgyad bskyed pa yi/_/lte bar gtso bo bskyed nas ni/_/klu chen brgyad po 'dab mar bskyed/_/rin chen snod du gtor ma bsham/_/chu gtsang sman la sogs
[\[322b.2\]]pa dang /_/khyad par klu sman sna tshogs dang /_/dkar gsum mngar gsum rnams kyis bya/_/sbyang zhing byin gyis brlab sogs bya/_/klu la byin pas zhe sdang zhi/_/lhag ma 'khor lo byin pa yis/_/gnod pa rnams ni zhi bar 'gyur/_/sngags bzlas 'od zer phog pa yis/_/_
[\[322b.3\]]gtso bo'i dam tshig rjes dran pas/_/'khor rnams zhe sdang zhi bar 'gyur/_/yang na zhi ba'i sbyin sreg bya/_/bskrad dang bcing dang dgug pa yis/_/de la sogs pa'i sbyor ba ni/_/sbyor ka chen por shes par bya/_/'khor lo ser po'i lte bar gtso/_/mdun du rgyal po bskyed par bya/_/_
[\[322b.4\]]de yi g.yas su nor lha ni/_/sku mdog dkar po 'dzum bag can/_/nor bu'i sgrom ni g.yas g.yon bsnams/_/mchod cing bstod pa gsang sngags bzlas/_/gzugs brnyan 'di la rin chen brten/_/kha dog lnga dang gser gyis mtshon/_/kha dog ser po'i bzlas thems
[\[322b.5\]]nas/_/ci 'dod pa yi nor rnams ster/_/de ni thun mong dngos grub bo/_/bdud rtsi rtsa ba lnga btsal la/_/bdag nyid lha yi rnal 'byor bya/_/dkar gsum mngar gsum nyid la ni/_/sngags bzlas ri lu byas te bza'/_/zas dang sman ni srang la brje/_/brjes zin zhig
[\[322b.6\]]gsum 'bras bu 'byung /_/de gsum skye ba bdun pa dang /_/yul gyi cha bsres sman rnams sbyar/_/de sgrub 'od zer btul zhing sbyang /_/rtags byung nas ni bza' zhing byug_/de yis thun mong dngos grub 'grub/_/mchog gi yang ni grogs su 'gyur/_/mchog gi dngos grub
[\[322b.7\]]bsgrub pa yang /_/thugs ka yi ni dkyil 'khor du/_/rtsa rgyud 'dab ma brgyad du bsam/_/de dkyil rtsa ni rta rnga'i tshad/_/de yi nang du dbugs kyi lha/_/kha dog lnga dang ldan pa'o/_/de dkyil thig le byang chub sems/_/de la lta zhing bsgom pa ni/_/rtags lnga'i mthar ni stong nyid
[\[323a\]]
[\[323a.1\]]'gyur/_/de nyid spro zhing bsdu ba dang /_/dgug cing bskyil ba'i rim pa'am/_/mnan cing bzlog pa'i man ngag gis/_/rim gyis ye shes skye bar 'gyur/_/de nas phyag rgya'i dngos grub 'thob/_/nang sgrub rim pa 'di yis ni/_/bdag dang mtha' yas sems
[\[323a.2\]]can dang /_/'di la brten pa'i rnal 'byor pa/_/bla med byang chub thob par shog_/gnod sbyin gyi de dpon chen po phyag na rdo rje gos sngon po can gyi sgrub thabs/_slob dpon b+ha bas mdzad pa rdzogs so//[ {D2171}]@##/_/rgya gar skad du/_ma hA yak+Sha se nA pa ta ye
[\[323a.3\]]nI lAM ba ra d+ha ra badzra pA Ni maN+Dal bi d+hi nA ma/_bod skad du/_gnod sbyin gyi sde dpon chen po lag na rdo rje gos sngon po can gyi dkyil 'khor gyi cho ga zhes bya ba/_bcom ldan 'das rdo rje 'dzin pa la phyag 'tshal lo/_/bdud rnams thams cad tshar gcod pa'i/_/mthu stobs can la phyag 'tshal
[\[323a.4\]]nas/_/chags la mos par gyur pa yi/_/rnal 'byor lam pa'i don ched du/_/rgyud rnams kun dang mi 'gal ba'i/_/dkyil 'khor cho ga bshad par bya/_/slob dpon mtshan nyid ldan pa yis/_/sngon du bsnyen pa rdzogs byas te/_/de nas dkyil 'khor bri bar bya/_/yid du 'ong ba'i
[\[323a.5\]]gnas dag tu/_/dri bzang tsan+dan spos kyis byugs/_/dri zhim me tog mchod bkram nas/_/lho ru kha bltas rol pa'i 'dug stangs bya/_/yang na bsnyen pa zhi ba'i tshul yin pas/_/shar du kha bltas sems dpa'i skyel krung bca'/_/'khor ba'i 'dam du bying ba yi/_/'gro la
[\[323a.6\]]phan dang skyob pa'i phyir/_/snying rje chen pos dmigs par bya/_/bskyed pa'i rim pa'i tshul bsgom bya/_/de nas bzlas brjod tshul bzhin bya/_/dkyil 'khor gtso bo'i 'bum du bzlas/_/de las gzhan pa khri ru bzlas/_/mtshan ma rnam gsum thob pa yis/_/yang na bsnyen sbyor
[\[323a.7\]]goms pas ni/_/rdul tshon dkyil 'khor brtsam par bya'o/_/slob ma snod dang ldan pa yis/_/dang por gsol gsum btab nas ni/_/bsnyen rdzogs gting la gdab par bya/_/dang por sa ni brtag par bya/_/phyogs gcad dbyibs ldan skyon bral ba'i/_/mkhas pas ci
[\[323b\]]
[\[323b.1\]]nus brtag par bya/_/maN+Dal lags byas me tog dgram/_/lha yi gnas dang gdan du bsam/_/lha bskyed la sogs byas nas ni/_/mchod dang bstod pa tshul bzhin bya/_/dgongs shig dus gsum mgon po rnams/_/sangs rgyas thams cad mchod pa dang /_/slob ma rnams
[\[323b.2\]]la sman slad du/_/bdag ming 'di zhes bgyi ba yis/_/dpal ldan rdo rje 'dzin pa yi/_/dkyil 'khor dam pa 'dri bar 'tshal/_/rgyal ba sras dang bcas rnams kyis/_/bdag la byin gyis brlab tu gsol/_/zhes lan gsum du brjod de gsol ba gdab par bya'o/_/de nas chos
[\[323b.3\]]skyong ba'i srung ma rnams la/_mchod dang gtor ma byin nas ni/_/bstod cing gsol ba gdab par bya/_/de nas las thams cad pa'i thab khung du sbyin sreg gis sbyar bar bya'o/_/sbyin sreg grub par ma gyur na/_/las thams cad pa'i gsang sngags chus/_/bgegs ni nye bar zhi
[\[323b.4\]]bar bya'o/_/de nas ji ltar brtags pa'i dbus su/_byin rlabs rdo rjes khru gang brko/_/skyon rnams spangs nas sa rim bcal/_/'thas par bcags la byug par bya/_/sngags dang phyag rgyas byin rlabs pa'i/_/ri rab gzhal yas bskyed nas ni/_/lha bskyed la sogs
[\[323b.5\]]rdzogs byas la/_/de nas skad cig myur du khros/_/'khor rnams kyis ni gsol ba gdab/_/khro bo'i mig dang rkang sogs byin gyis brlab/_/rdo rje dril bu gnyis bzung nas/_/stang stabs sbyor ba la sogs kyis/_/bgegs rnams ma lus tshar gcad do/_/de nas sa yi lha mo la/_/_
[\[323b.6\]]mchod bstod gsol ba btab pa yis/_/dbang po phyir ni sta gon gnas/_/bdud rtsi thig le la sogs bya/_/lha rnams cho ga la sogs rdzogs/_/de nas gsol ba gdab par bya/_/bdug spos lag thogs pus btsugs la/_/bcom ldan rdo rje 'dzin pa mchog_/rig sngags
[\[323b.7\]]rgyal la phyag 'tshal lo/_/thugs rje'i bdag nyid can rnams kyis/_/dkyil 'khor dag ni bri bar bya/_/slob ma rnams la brtse ba dang /_/khyed rnams la yang mchod pa'i phyir/_/bcom ldan bdag ni gus pa la/_/de ni gnang ba mdzad par rigs/_/sangs rgyas 'gro don bya don
[\[324a\]]
[\[324a.1\]]gsol/_/byang chub sems dpa' gsang sngags lha/_/'jig rten skyong dang mthu chen dang /_/gang yang rdo rje'i spyan mnga' ba'i/_/sems can bstan la dga' ba rnams/_/bdag ming 'di zhes bgye ba yis/_/rdo rje 'dzin kyi dkyil 'khor du/_/yo byad ci
[\[324a.2\]]yod pas 'dri na/_/deng bdag slob mar bcas pa la/_/thugs brtse bar ni dgongs su gsol/_/tshogs pa thams cad dkyil 'khor du/_/byin gyis brlab par mdzad du gsol/_/de ltar lan gsum gsol btab nas/_/ra ba dra bas mtshams bya'o/_/gser la sogs
[\[324a.3\]]pa'i bum pa yi/_/lto ba che ba mgrin ring ba/_/skyon spangs nyes pa bral ba dang /_/yon tan la sogs lha grangs bstun/_/rdzas dang kha rgyan mgul chings ldan/_/mtshan ma rdzogs nas byin gyis brlab/_/rnam rgyal las kyi bum pa la/_/khyad par cho ga la sogs bya/_/_
[\[324a.4\]]de nas slob ma blo ldan la/_/slob dpon gyis ni cho ga bya/_/slob ma sgo yi drung gnas te/_/dga' chen khyod bdag ston pa bas/_/slob dpon khyod ni dgongs su gsol/_/byang chub chen po'i tshul bstan pa/_/mgon po chen po bdag 'tshal lo/_/dam tshig de ni stsal du
[\[324a.5\]]gsol/_/byang chub sems ni bdag la stsol/_/sangs rgyas chos dang dge 'dun te/_/dkon mchog gsum ni bdag la stsol/_/thar pa chen po'i grong mchog tu/_/mgon po bdag nyid 'jug par 'tshal/_/de ltar lan gsum gsol btab nas/_/slob dpon gtso bo'i
[\[324a.6\]]ting 'dzin zhugs/_/tshigs bcad 'di ni gsang sngags sbyin/_/bu tshur theg pa chen po yis/_/gsang sngags tshul spyod cho ga 'di/_/khyod la yang dag bstan par bya/_/khyod ni tshul chen snod yin te/_/dus gsum 'byung ba'i sangs rgyas rnams/_/sku gsung
[\[324a.7\]]thugs kyi rdo rje dang /_/rdo rje gsang sngags rab bsgom pa'i/_/dpa' bo byang chub shing drung du/_/thams cad mkhyen pa mtshan med brnyes/_/gsang sngags sbyor ba mnyam med de/_/shAkya seng ge skyob pa yis/_/bdud sde shin tu mi bzad pa'i/_/dpung chen dag kyang de yis
[\[324b\]]
[\[324b.1\]]bcom/_/'jig rten rjes 'jug par rtogs nas/_/'khor lo bskor nas mya ngan 'das/_/de bas kun mkhyen thob bya'i phyir/_/bu yis blo gros 'di gyis shig_/ces smras so/_/de nas/_skyabs 'gro sdig bshags la sogs kun/_/phyag rgya'i dkyil 'khor nyid du shes par bya/_/_
[\[324b.2\]]srog chags rnams ni gsad mi bya/_/ma byin par yang mi blang ngo /_/'dod pa dag kyang spyad mi bya/_/brdzun du smra bar mi bya'o/_/nyes pa kun gyi rtsa ba yi/_/chang ni myos par btung ma yin/_/sems can gdul bya ma gtogs pa/_/bya ba ma yin thams cad spang /_/dam pa nye bar bsten
[\[324b.3\]]bya zhing /_/rnal 'byor can du bsnyen bkur bya/_/lus kyi las ni rnam gsum dang /_/ngag gi las ni rnam pa bzhi/_/yid kyi las ni rnam gsum dang /_/ci nus pa ru rjes su bsrung /_/sems can don la rgyab mi phyogs/_/theg pa dman la 'dod mi bya/_/'khor ba dag kyang spang mi
[\[324b.4\]]bya/_/rtag tu mya ngan 'da' mi bya/_/lha dang lha min gsang ba pa/_/de la brnyas par mi bya zhing /_/phyag rgya bzhon pa mtshon cha dang /_/mtshan ma 'gom par mi bya'o/_/de ltar dam tshig phog pa dag_/blo ldan khyod kyis rtag tu bsrung /_/mdor na rtsa ba yan lag gi/_/dam tshig nyin
[\[324b.5\]]mtshan bgrang zhing bsrung /_/de nas bla mas gsungs pa yi/_/sdom pa legs par gzung bar bya/_/tshul khrims zhes bya sogs pa ni/_/dus 'di nas ni bzung nas ni/_/ji srid byang chub snying po'i bar/_/bdag ni rab tu ldog par bgyi/_/de ltar sdom pa dang ldan pa'i slob ma la/_snying
[\[324b.6\]]ga dang mgrin pa dang dpral ba gsum du rdo rje khu tshur gyis dri'i thig le gsum du bya ste/_nyi ma dang zla ba dang pad+ma gsum la yi ge gsum so sor bkod la/_sku gsung thugs su byin gyis brlab cing las thams cad pa'i sngags kyis bsrung bar bya'o/_/de nas mchod pa bya ste/_
[\[324b.7\]]spyi bor me tog dang spos so/_/mar me dang dri ni snying gar ro/_/lha bshos mdun du'o/_/de nas tshig ni 'dis su sbyin/_/dus 'di nas ni bzung nas su/_/'khor ba'i nyes pas ma gos par/_/mchod pa dag dang ldan par ni/_/dus kun du ni bde bar mnos/_/de nas tshems shing la
[\[325a\]]
[\[325a.1\]]sogs sbyin par bya/_/'jig rten du ni kun mkhyen rnams/_/u dum+WA ra'i me tog bzhin/_/brgya lam zhes bya ba la sogs pa'i chos bshad par bya'o/_/de nas thig byin gyis brlab pa la sogs pa shes par bya'o/_/de nas thig skud gdab pa ni/_/dkyil
[\[325a.2\]]'khor spyi dang mthun pas na/_/tshon rnams byin gyis brlabs nas ni/_/tshon rnams bkye ba'i las bya'o/_/pad+ma 'dab ma brgyad dkyil du/_/zla ba nyi ma'i gdan stengs su/_/gtso bo bri bar bya ba yin/_/'dab ma brgyad la lha brgyad bri/_/gru chad bzhi la lha mo bzhi/_/sgo bzhir sgo
[\[325a.3\]]ba bzhi bri'o/_/de nas rgyan sogs bri bar bya/_/de 'og lhag chad bskang bya'o/_/nam mkha' 'degs par 'dod pa dang /_/yang bskyed yang sdud byed pa gnyis/_/gong ltar mos pa 'jug pa yis/_/gtso bo sngon du 'gro ba rdzogs pa yin/_/'khor rnams sprul pa'am cho gas bskyed/_/_
[\[325a.4\]]dbus su gtso bo sku mdog sngon po ste/_/zhal gcig phyag g.yas rdo rje bsnams/_/g.yon ni gdul bya'i skabs dang sbyar/_/shar gyi pad+mar rnam par rgyal/_/sku mdog dmar po dbu gsum pa/_/phyag g.yas rdo rje rtse lnga 'dzin/_/g.yon pas dgra sta bar ma gnyis/_/gung
[\[325a.5\]]mo mthe bo ngos mdud nas/_/gzhan rnams yongs su dpyang ba yin/_/de nyid snying gar bzung nas ni/_/de 'og zhags pa ral gri bsnams/_/lho yi pad+mar mgon po ni/_/sku mdog nag po zhal gcig phyag gnyis pa/_/g.yas g.yon tsan+dan bing chen zhags pa bsnams/_/_
[\[325a.6\]]nub kyi 'dab mar lus ngan po/_/sku mdog ljang gu zhal gcig pa/_/phyag gnyis mchod rten ne le bsnams/_/byang gi 'dab mar bdud rtsi 'khyel/_/sku mdog sngon po zhal gcig pa/_/phyag gnyis brang bsnol sdigs mdzub 'phyar/_/shar lho'i 'dab mar gnod sbyin
[\[325a.7\]]bskyed/_/sku mdog dmar nag zhal gcig pa/_/phyag gnyis gri gug cang te'u bsnams/_/lho nub pad+mar ro langs ma/_/sku mdog sngo skya zhal gcig ma/_/phyag gnyis rdo rje lcags sgrog bzung nas su/_/gung mo srin lag la sogs gsum po rnams/_/dam por bkug
[\[325b\]]
[\[325b.1\]]nas yongs su bsdam/_/mtheb mdzub bzhi rnams rab brkyang ste/_/spyi bor nges par bsnol ba bsnams/_/nub byang 'dab mar rdo rje mkha' 'gro ma/_/sku mdog dmar skya zhal gcig ma/_/phyag gnyis spyi bor sbyar nas su/_/me lce phreng ba yongs su 'dzin/_/byang shar
[\[325b.2\]]mtshams kyi 'dab ma la/_/'jigs byed kha dog sngo nag la/_/zhal gsum phyag drug zhabs gnyis pa/_/g.yas kyi dang pos glang po bsnams/_/g.yon pas glang chen pags pa bsnams/_/de 'og dgra sta rdo rje bsnams/_/tha mas mi mgo lcags kyu bsnams/_/gru
[\[325b.3\]]chad bzhi la lha mo bzhi/_/'od bskyed sku mdog dkar mo la/_/zhal gcig phyag gnyis me tog bsnams/_/yid 'phrog ma sku mdog ser mo/_/zhal gcig phyag gnyis dri'i spos phor bsnams/_/kun bzang ma sku mdog dkar mo/_/zhal gcig phyag gnyis ro mchog
[\[325b.4\]]bsnams/_/gru sgra ma sku mdog sngon mo/_/zhal gcig phyag gnyis sgra snyan gar/_/shar gyi sgo ru srog gcod ma/_/zhal gcig phyag gnyis sku mdog mthing /_/phyag gnyis tho ba zhags pa bsnams/_/lho sgor dbugs rngub ma ser mo/_/zhal gcig phyag gnyis hom
[\[325b.5\]]gzar zhags/_/nub sgor khrag 'thung ma sku mdog dmar mo/_/zhal gcig phyag gnyis gri gug zhags/_/byang sgor sha za ma sku mdog sngon mo/_/zhal gcig phyag gnyis non po zhags/_/de ltar gsal bar bskyed nas su/_/ye shes dkyil 'khor spyan drangs
[\[325b.6\]]nas/_/nam mkhar bzhugs pa de nyid la/_/mchod bstod byas nas dam tshig gi/_/dkyil 'khor dag la bstim par bya/_/de nas bdag nyid shar sgo ru/_/dang po nyid nas mes po'i tshul/_/shar sgo ru ni gnas pa 'am/_/yang na phyi nas sras kyi tshul/_/de nas byin rlabs dbang
[\[325b.7\]]bskur bya/_/mchod dang bstod pa rdzogs byas la/_/sgrub pa'i bzlas brjod thim pa dang /_/slob ma dkyil 'khor gzhug par bya/_/de nas yol bas bcad bar du/_/las kyi chu bo gtor ba dang /_/gdong g.yogs bcing ba dang /_yon phul nas ni mthong ba dri/_/chu blud
[\[326a\]]
[\[326a.1\]]bka' bsgo byas nas me tog dor/_/mig dbye lha ngo de ni rim bzhin bstan/_/de nas dbang bskur rim bzhin bya/_/yab yum snyoms zhugs 'od zer las/_/bde gshegs 'od bskul bum par thim/_/ma 'dres pas ni 'od zhu nas/_/spyi bor chu yi dbang
[\[326a.2\]]bskur ro/_/tshigs bcad 'dis ni sbyin par bya/_/sku gsung dam tshig las byung ba'i/_/ye shes bdud rtsi dri ma med/_/lha yi chu ni dag pa yis/_/mi bskyod pa yi dbang bskur ro/_/oM badzra A daR+sha dz+nyA na a b+he Shiny+tsa zhes pas so/_/dbu rgyan man ngag shes byas la/_/'di skad
[\[326a.3\]]do/_/sangs rgyas kun gyi rgyal srid de/_/dbu rgyan rin chen dam pa ste/_/dbu rgyan rin chen mchog 'gro bas/_/rdzogs sangs rgyas la phyag 'tshal lo/_/oM sa man+ta dz+nyA na rat+na nA ma hUM tiSh+Tha a b+hi Shiny+tsa zhes pas so/_/rdo rje'i man ngag shes byas la/_/sangs rgyas
[\[326a.4\]]kun gyi rdo rje'i dbang /_/mi phyed rdo rje 'od gsal ba/_/dam chos 'byung ba'i sgor gyur pa/_/rdo rje chos kyi dbang bsgur ro/_/oM pra ta a b+hi She ka dz+nyA na badzra a b+hi Shiny+tsa/_dril bu'i man ngag shes byas la/_/thabs dang shes rab ldan pa yis/_/'gro don mnyam med byed pa dang /_/_
[\[326a.5\]]mchod pa'i las rnams rdzogs byed pas/_/rdo rje las kyi dbang bskur ro/_/oM kri ta a nut+ta dz+nyA na badzra a nyi Shiny+tsa/_ming gi man ngag shes byas la/_/rdo rje ming gi dbang bskur bas/_/byang chub snying po'i bar du ni/_/cis kyang mi shigs mi g.yo bas/_/rdo rje'i ming du rab tu grags/_/_
[\[326a.6\]]oM pra ti sho d+ha d+harma d+hA tu dz+nyA na nA ma a b+hi Shiny+tsa mi/_de nas dam tshig gsum gyi dbang bskur bya ste/_/dkyil 'khor phyi rgyud cho ga bzhin/_/tshigs bcad rnams kyang bsgrag par bya/_/oM AHhUM/_de gsum man ngag 'od zer ni/_/bla ma las ni shes par bya/_de nas me long
[\[326a.7\]]dbang bskur bya/_/gong ma bzhin du man ngag gtso/_/de nas khyad par dbang bskur ni/_/phyag rgya'i dkyil 'khor ji bzhin no/_/gos sngon sgrub pa'i dbang bskur ba rdzogs so//_//rdo rje slob dpon 'dod pa yis/_/yon gyis bla ma mnyes byas la/_/phyag 'tshal nas ni
[\[326b\]]
[\[326b.1\]]gsol ba gdab/_/byang chub rdo rje sangs rgyas la/_/ji ltar mchod cing stsol mdzad pa/_/bdag la srung ba'i don gyi phyir/_/nam mkha'i rdo rje bdag la stsol/_/zhes gsol ba gdab po/_/de nas shar phyogs su dkyil 'khor chen po dang /_bar du 'dom gyis chod par ni
[\[326b.2\]]dbang gi dkyil 'khor tshul bzhin bris la de'i steng du dbang stegs kyi khri byas la ras la gdan pad+ma 'dab ma brgyad pa seng ges mtshan pa bzhag ste/_de la gdugs la sogs pa thams cad kyis bklubs la/_rnam par rgyal ba dang /_lha thams cad kyi bum pa dang las thams cad
[\[326b.3\]]kyi bum pas man ngag ji lta ba bzhin dbang bskur ro/_/de nas rdo rje brtul zhugs dang /_lung bstan pa dang /_rdo rje 'dzin pa bye dbugs dbyung ba dang /_dung dang 'khor lo la sogs pa'i dbang byin la/_de nas dkyil 'khor de nyid bstan/_/de nas yon phul la/_de nas gsang ba'i dbang
[\[326b.4\]]bskur bar gsol ba gdab po/_/gsang ba'i dbang bskur ba yang 'od dang grib ma'i tshul du g.yon du bsams la/_man ngag bzhin du byang sems dbab/_/phab pas sbyin par bya ba dang /_/yang na bdud rtsi rnam lnga ni/_/mtshan dang ldan pa'i snod bzhag nas/_/sa bon lnga la
[\[326b.5\]]rigs lnga ni/_/snyoms zhugs bdud rtsir zhu bar bsam/_/yang na dbab pa'i tshul du bya/_/yang na dngos su dbab pa dang /_/yang na gnyis kas bya ba yin/_/cu gang gis ni 'de gu sbyar/_/cha gnyis bsres pas gong bzhin no/_/tshigs bcad 'dis ni gsol ba gdab/_/_
[\[326b.6\]]rdo rje sems dpa' khyod kyi mthus/_/sangs rgyas kyi ni bde ba 'grub/_/rnam dag byang chub sems dpa' ni/_/rgya cher sras su bcas pa rnams/_/yun ring stong nyid sgom gdung la/_/dga' bas yid 'ong bde chen gyis ni dgyes par mdzod/_/kye 'dod chags dri med kun
[\[326b.7\]]du bzang po'i spyod pa ste/_/dga' ba'i 'dod chags rdo rje'i dam tshig la ni phye mdzad nas/_/dga' ba rnam pa drug po spyod pas shin tu gdung ba ni/_/rab tu dgyes dbang 'dod pa'i bde ba nyid kyis 'jug par 'tshal/_/byang chub sems ni rin chen 'bar 'byung ba'i/_/ma lus rgyal
[\[327a\]]
[\[327a.1\]]ba rnams ni lus skams la/_/rnam dag rdo rje las byung ye shes chu/_/dri med rin chen sbyin dbab dbang bskur ro/_/mnyam dang mi mnyam 'dod chags tshul dag pas/_/pad+ma'i gnas su rdo rje gtong mdzad pa/_/sna tshogs sems dpa' sems can brlag gyur pa/_/_
[\[327a.2\]]sbyor ba gzhan pa yin pa ma thogs bshad par gsol/_/rdo rje sems khyod dbang mchog bde bar byed pa yi/_/rdo rje pad+ma dbye ba'i tshul gyis sbyor mdzad de/_/rgyal ba kun gyi gzugs sku rab ston nas/_/thams cad bde grub nyid kyis bdag la dgyes par mdzod/_/de nas tshogs kyis
[\[327a.3\]]mchod byas la/_/mtshan ldan snod nas blangs nas ni/_/rdo rje srin mtheb byin rlabs la/_/oM a mr-i ta gu h+ya a b+hi Shiny+tsa zhes pas mgrin par gsung la dbul bar bya'o/_/slob mas kyang bdud rtsi chen por bsams la a ho su kha zhes pas btung bar bya'o/_/de nas gsang
[\[327a.4\]]ba'i dbang bskur ba'i bstod pa yang bya'o/_/da ni shes rab ye shes kyi dbang bskur bar bya ste/_phyag rgya la brten mi 'jug la/_/man ngag 'di ni bstan pa yin/_/yid kyi lha mo gzugs mdzes la/_/bdud rtsi chen po man ngag sbyar bar bya/_/yang na rdo rje lce thung gi/_/spyor
[\[327a.5\]]ba'i man ngag bsten pa dang /_/yang na rtsa ni gnyis po la/_/phyag rgya'i sbyor ba bstan pa dang /_/yang na rdzas rnams mthu chen kyis/_/byugs pas dga' ba skye 'gyur ro/_/slob mas yon dbul gsol ba gdab/_/mchod cing bstod pas mnyes byas la/_/'di skad tshig kyang
[\[327a.6\]]brjod par bya/_/khams gsum las ni rnam grol zhing /_/nam mkha' dang ni mnyam gyur pa/_/'dod pa rnams kyis ma gos pa/_/dmigs med khyod la phyag 'tshal lo/_/phung po rnams dang khams rnams dang /_/skye mched rnams la mi brten cing /_/phyin ci log pas rnam
[\[327a.7\]]grol zhing /_/nam mkha' dang ni mnyam 'gyur zhing /_/'dod pa dag gis ma gos pa/_/dmigs med khyod la phyag 'tshal lo/_/rnam rtog med cing kun rtog med/_/thugs ni rab tu mi gnas pa/_/bsam gyis mi khyab pa yi thugs/_/dmigs med khyod la phyag 'tshal lo/_/_
[\[327b\]]
[\[327b.1\]]ji ltar nam mkha' gnas med cing /_/spros med gos pa med pa ltar/_/mkha' dang mnyam pa'i thugs mnga' ba'i/_/dmigs med khyod la phyag 'tshal lo_/thams cad stong pa'i rang bzhin can/_/mngon par byang chub blta bar 'tshal/_/dga' mchog sgo nas bstod mdzad
[\[327b.2\]]pa/_/lhan cig ye shes khyod phyag 'tshal/_/de nas sngags 'di brjod par bya'o/_/oM pradz+nyA dz+nyA na a b+hi Shiny+dzAmi/_zhes pa lan bdun nam nyi shu rtsa gcig bzlas so/_/de nas dbang bzhi bstan pa ni/_/gzhung lugs mi 'dra mang mod kyang /_/dang po'i tshig rten man ngag ni/_/_
[\[327b.3\]]rna ba dag tu brgyud pa yin/_/tha ma lhan cig dga' ba yin/_/dang po bum pa'i dbang gis ni/_/man ngag rnams ni bstan pa yin/_/de nas gsang ba yi bstan la/_/khyad par sngags kyi don rnams bstan/_/sngags rnams don dang bcas rnams ni/_/rna ba brgyud par bya ba ni/_/_
[\[327b.4\]]oM nI lAM ba ra d+ha ra badzra pA Ni hUM hUM phaT/_oM pradz+nyA ti sa ta ni ya hUM phaT/_oM sha swa gA pa ya hUM phaT/_oM ga ti pr-i ya ni hUM phaT/_oM maM sa b+hak+Sha ni hUM phaT/_oM trai lokya bi dza ya hUM phaT/_oM badzra yak+Sha hUM phaT/_oM ma hA kA la ro Sha Na hUM phaT/_oM badzra be+e tA lbi hUM phaT/_oM bai shra ba Na ye hUM
[\[327b.5\]]phaT/_oM badzra DA ki ye hUM phaT/_oM a mri ta kuN+Da li ha na ha na hUM phaT/_oM badzra b+ha ra ya hUM phaT/_oM pra bid pa na ya hUM phaT/_oM ma na ma ha ra nA ya hUM phaT/_oM sa man+ta b+ha dra ya hUM phaT/_oM shap+ta gI ti ya hUM phaT/_oM nAM lAM ba ra d+ha ra badzra pA Ni ma hA yak+Sha se na pa ta ye hUM hUM phaT/_
[\[327b.6\]]sngags kyi don rnams ma shes na/_/ngag gi sgrib pa mi 'dag phyir/_/des na slob dpon rna brgyud kyi/_/man ngag de la nan tan bya/_/de nas shes rab ye shes kyi/_/man ngag de ni bstan par bya/_/dga' ba bum pa'i don bstan la/_/mchog dga' gsang ba'i don bstan no/_/khyad
[\[327b.7\]]par shes rab ye shes bstan/_/lhan cig skyes pa'i dga' ba ni/_/bzhi pa kho na bstan pa yin/_/yang na bum pa'i dbang bskur nas/_/bskyed pa'i rim pa bstan pa yin/_/de nas gsang ba'i dbang bskur na/_/rdo rje bzlas pa bstan par bya/_/shes rab ye shes dbang bskur
[\[328a\]]
[\[328a.1\]]nas/_/sems dben par ni bstan par bya/_/de nas sgyu ma la gnas pas/_/bzhi pa'i man ngag bstan par bya/_/de nas 'od gsal la brten nas/_/zung 'jug ting 'dzin bsgom par bya/_/zung 'jug ting 'dzin mthar phyin pa/_/chos kyi sku zhes de la bya/_/_
[\[328a.2\]]de ltar bzhi pa'i rna brgyud bstan/_/dbang bskur rdzogs nas tshogs 'khor bya/_/gtor ma btang nas mkha' 'gro bskang /_/sbyin sreg gis ni lhag chad bskang /_/yi ge brgya pa zlos byed cing /_/dkyil 'khor bskor zhing sgra rnams brdung /_/ye shes gshegs nas nying 'dzin bsdu/_/_
[\[328a.3\]]rdul tshon phyags la chu la dor/_/maN+Dal zhal bsil dga' ston bya/_/rnal 'byor lam pa'i don ched du/_/rgyud rnams kun dang mi 'gal ba'i/_/dkyil 'khor cho ga 'di byas pas/_/'di byas dge ba'i rtsa ba yis/_/bdag dang mtha' yas sems can rnams/_/thams cad
[\[328a.4\]]byang chub thob par shog_/dkyil 'khor gyi cho ga slob dpon b+ha bas mdzad pa rdzogs so//_//lo tsA ba dge slong gzhon nu tshul khrims kyis bsgyur cing gtan la phab pa//[ {D2172}]@/_/lung bstan sbyor ba'i man ngag bzhugs//_@##/_/bcom ldan 'das rdo rje 'dzin pa la
[\[328a.5\]]phyag 'tshal lo/_/lung bstan sbyor ba'i man ngag 'di/_/rgyud rnams kun las mi gsal ba'i/_/mkha' 'gro ma yis rgyas btab la/_/rnal 'byor blo dman don du ni/_/yang nas yang du gsol btab nas/_/yid ches brod pa bskyed pa'i phyir/_/man ngag rim pa bstan pa
[\[328a.6\]]la/_/bla ma las ni mnyan par gyis/_/gsang sngags sgo ni dpag med nas/_/thabs kyi rim pa mang gsungs pa/_/sems can las ni sna tshogs pas/_/so so mos pa mi mthun phyir/_/dper na sman rnams nus pa yis/_/nad rnams so sor sel ba bzhin/_/man ngag thabs
[\[328a.7\]]rnams so sos kyang /_/dug gi nad rnams 'joms par byed/_/dper na sman nus gcig gis kyang /_/phrad pa tsam gyis nad 'joms pa'o/_/yang na gnyis 'joms gsum 'joms dang /_/bzhi 'joms lnga 'joms la sogs dang /_/mang po 'dus nas 'joms pa dang /_/de dag
[\[328b\]]
[\[328b.1\]]kun gyis ma choms pa/_/sbyor ba gzhan log 'joms pa dang /_/gnyan pa kho nas 'joms pa dang /_/sman dang sbyor ba de dag kyang /_/mkhas pa yis ni 'joms par 'gyur/_/mi mkhas pas ni gnod par 'gyur/_/sman pa mkhas par gyur kyang ni/_/brtson 'grus nan tan ma
[\[328b.2\]]byas na/_/nad rnams 'joms par mi 'gyur ro/_/de bzhin mthun pa'i dpe rnams kyang /_/mkha' 'gro ma yis lung bstan na/_/zhib pas 'di ru ma phye'o/_/bsgoms pa'i stobs kyis nyon mongs 'joms/_/bsgoms pa las byung dngos grub kyis/_/mchog gi dngos grub thob
[\[328b.3\]]par 'gyur/_/ting 'dzin thob par ma gyur pas/_/tshogs 'khor tshogs mchod dngos grub po/_/de ma byung na sbyin sreg gis/_/dngos grub sgrub par gsungs pa yin/_/de ma byung ba bzlas brjod do/_/de ni ma byung gtor ma bya/_/de rnams kun las ma byung na/_/las ni phran tshegs
[\[328b.4\]]gzhan yang bstan/_/yang na de dag thams cad kyang /_/gcig 'dus gnyis 'dus gsum 'dus dang /_/bzhi 'dus lnga 'dus la sogs pas/_/'byung bar 'gyur ba gsungs pa yin/_/yang na mchog 'dod pa la ni/_/thams cad rdzogs par dgos par gsungs/_/thun mong
[\[328b.5\]]dngos grub sgrub pa la/_/che chung gis na rim pas gsungs/_/sbyor ba re res kyang ni 'grub/_/gsang sngags la la'i bzhed kyis ni/_/dper na sbrul ni gshu bur zhugs/_/rtsa bar 'gro dang co tor 'gro/_/de bzhin rnal 'byor sngags pa yang /_/rig 'dzin sa dang rdo rje dmyal/_/la la dag
[\[328b.6\]]gi gzhung gis ni/_/bar ma do nas 'gro ba'o/_/la la skye ba phyi ma la/_/la la dag gis bzhed kyis ni/_/gnyis dang gsum pa dag la'o/_/bzhi pa'am lnga par 'dod pa'ang yod/_/la la skye ba bdun pa la/_/phyag rgya'i dngos grub thob par 'dod/_/de ltar gzhung lugs mi
[\[328b.7\]]'dra ba/_/mang du gsungs pa de dag kyang /_/'gal ba med de kun kyang bden/_/gsang sngags kyi ni gzhung gis kyang /_/skye ba bdun las mi dma' bas/_/skye ba bdun gyi tha ma la/_/ma bsgoms kyang ni sangs rgyas sa/_/zhes su rgyud las bstan pa yin/_/skye ba bdun zhes bya
[\[329a\]]
[\[329a.1\]]ba yang /_/sngags pa'i byang chub sems dpa' yin/_/sngags dang sman la sogs pa yi/_/stobs kyis lus sems las rung bas/_/sha dang thod pa la sogs pa/_/bsten cing zos pas dngos grub thob/_/de bas sngags mthu'i yon tan no/_/sa dang pha
[\[329a.2\]]rol phyin pa la/_/skye ba bdun pa 'ong srid kyang /_/de ltar 'ong ba shin tu dkon/_/skye ba bdun pa zhes bya'i gnas/_/phal cher dur khrod chen po yi/_/mkha' 'gro ma yi gnas su skye/_/rig 'dzin sa zhes bya ba yang /_/gcig ni de la'ang bya ba yin/_/rig 'dzin sa la'ang
[\[329a.3\]]gsum yod de/_/dur khrod rin chen sa dang ni/_/bar snang lha gnas lha rtan sa/_/mkha' spyod 'og min stug po'i sa/_/gnas ni de gsum yin par gsungs/_/skye ba bdun pa'i gang zag ni/_lus dang gnas ni khyad par can/_/sngags spyod pa yi yul dag tu/_/'ga' tsam
[\[329a.4\]]byung ba dag kyang yod/_/skye ba gcig sogs gzhan pa ni/_/de rnams gnas kyang de bzhin no/_/skye ba bdun pa'i gang zag ni/_/dad dang snying rje la sogs ldan/_/pha rol phyin bcu'i chos la spyod/_/mthun 'jug spyod pa kun la mkhas/_/bzo dang rig pa gnas la mkhas/_/lta ba
[\[329a.5\]]ma nor gdeng du gyur/_/spyod pa la dor thabs la mkhas/_/man ngag mthong ba tsam gyis ni/_/the tshom med par 'jug par byed/_/man ngag bsgoms ma thag tu ni/_/ting 'dzin skye 'gyur rang gi ni/_/khams dang dus kyi bye brag shes/_/rgyud lus mtshan gyi man ngag la/_/thos pa
[\[329a.6\]]tsam gyis dbu zhabs kyi/_/man ngag rnams ni khong du chud/_/bshad pa'i rgyud dang 'grel pa dang /_/mngon rtogs pa yi rim pa rnams/_/ma thos pa ru shes par 'gyur/_/dper na shing 'dzer stsal pa tsam/_/rgyud lus man ngag mdo mdo yi/_/mkhas pa la ni brten pa
[\[329a.7\]]su/_/thams cad don rnams khong chud nas/_/skabs phyed spyi don shin tu rgyas/_/dka' 'grel mngon rtogs rim pa ni/_/rtsom nus don la shin tu mkhas/_/mig ni yun ring mi 'dzum zhing /_/yi dam lha bsgom dus su ni/_/skye ba bdun pa'i grib ma snang /_/skye ba
[\[329b\]]
[\[329b.1\]]gnyis sogs gzhan po la/_/grib ma'i rtags kyang de bzhin no/_/bsgoms pa'i stobs kyi khyad par gyis/_/zhag bdun zla gcig zla bdun du/_/mkha' 'gro mas ni lung ston zhing /_/chos bshad rtags rnams ston par mdzad/_/chos pa yi ni mdzad spyod kyang /_/dngos
[\[329b.2\]]su sprul nas ston pa dang /_/yang sprul sum sprul la sogs su/_/sprul nas ston dang yang na ni/_/sku ni mi snang sgra yis su/_/nam mkha' las su ston pa dang /_/yang na phyag mtshan la sogs la/_/sgra byung nas ni ston pa dang /_/yang na rmi lam mtshan mas su/_/dus bzhi
[\[329b.3\]]dus gsum dus gcig tu/_/yang nas yang du ston pa'o/_/ma thos pa yi man ngag rnams/_/ston mor byed na skye bdun sogs/_/sngags kyi dngos grub thob pa yi/_/rnal 'byor rig 'dzin byang chub sems/_/yang na dang po skyes nas ni/_/theg chen chos la mos nas kyang /_/man
[\[329b.4\]]ngag bsgoms la shin tu dga'/_/slob dpon la ni man ngag gi/_/rna brgyud gcig tsam thos pas su/_/bsgoms pas dngos grub thob par 'gyur/_/de nas gong bzhin byung nas su/_/gzhan la yang ni ston par nus/_/yang na skye bdun gang zag ste/_/skyes ma thag tu yi dam
[\[329b.5\]]lhas/_/rmi lam na ni chos bstan nas/_/man ngag de bsgoms dngos grub ni/_/phra mo dag ni thob nas kyang /_/gzhan la chos ni ston par nus/_/de nas rim gyis gzhan yang 'byung /_/yang na skye bdun gang zag de/_/rkyen ni gnyis po 'dzom pa las/_/bsgom pa la ni dga' bar 'gyur/_/_
[\[329b.6\]]son gyi bsgoms pa'i stobs kyis ni/_/'bad rtsol drag po ma byas par/_/thun gcig la ni sgom pa rnyed/_/de nas rim gyis bsgoms pas su/_/zhag bdun nas ni lung ston 'byung /_/de nas rim gsum gong ma bzhin/_/de nas mngon shes drug ldan nas/_/phyag rgya'i dngos
[\[329b.7\]]grub thob par 'gyur/_/sngags pa'i dngos grub thams cad kun/_/skye ba 'di la phyag rgya thob/_/de ltar ma gyur rnal 'byor pa/_/gong ma bzhin du skye bdun du/_/len pa'i rtags ni gong bzhin 'byung /_/skye ba 'di thob tshul rnams kyang /_/theg chen snod du rung ba la/_/dbang bskur
[\[330a\]]
[\[330a.1\]]man ngag thob pa yis/_/dam tshig ma nyams bshags la brtson/_/bskyed rim brtan par gyur pas ni/_/lus kyi rnam rtog bzlog nas kyang /_/rdo rje bzlas la brten nas kyang /_/ngag gi rnam rtog bzlog nas ni/_/sems dben pa la brten par bya/_/sems kyi 'khrul
[\[330a.2\]]rtog bzlog nas kyang /_/sgyu ma'i ting 'dzin la gnas nas/_/'od gsal la ni 'jug par bya/_/de nas spros med man ngag la/_/lhun gyis grub 'gyur phyag rgya'i mchog_/yang na bskyed rim la brten nas/_/tshe la dbang ba'i rig 'dzin sgrub/_/tshe la dbang sgrub rig 'dzin gyi/_/rdzogs
[\[330a.3\]]pa'i man ngag bsgom par bya/_/des su phyag rgya'i dngos grub 'thob/_/yang na bskyed rim brtan pa yis/_/rdzogs pa'i man ngag gang bsgoms kyang /_/zla ba drug gis phyag rgya 'thob/_/rdzogs rim bskyed pa la brten nas/_/de nas rdzogs pa'i rdzogs pas ni/_/phyag rgya'i dngos grub
[\[330a.4\]]thob par gsungs/_/de ni slob dpon chen po'i gzhung /_/sbyor na lta ba gdeng 'gyur gtso/_/lhan cig ldog bya'i tshul du ni/_/byas nas the tshom mi skye zhing /_/ldog par mi 'gyur 'byung pos kyang /_/tshugs par mi 'gyur 'bras bu myur/_/de ltar ma gyur rnal 'byor pas/_/man ngag
[\[330a.5\]]nyams su lon par bya/_/man ngag bsgoms pa'i stobs kyis ni/_/mkha' 'gro ma yis lung ston pas/_/lung bstan pa yi dus su ni/_/lta ba man ngag zab mo ni/_/bstan pa bsgoms pas phyag rgya 'thob/_/mang na rnal 'byor rim pas ni/_/blo yi rab 'bring khyad par ni/_/bag chags
[\[330a.6\]]rkyen la sogs pa yis/_/rab 'bring dgu dang gsum dang ni/_/dbye bar bya ba'i don shes bya/_/rgyu rkyen 'dzom pa'i gang zag ni/_/skye ba 'di la lung ston pas/_/phyag rgya'i dngos grub thob par 'gyur/_/rkyen ni rab tu mang gyur pa'i/_/rab kyi 'bring sogs ldan pa can/_/bar ma
[\[330a.7\]]do la lung bstan no/_/rab kyi tha ma ldan pa ni/_/skye ba phyi ma lung ston no/_/'bring gi gsum po'i rigs ldan yang /_/gnyis dang gsum dang bzhi ru sbyar/_/tha ma'i rigs ldan gsum po yang /_/lnga dang drug dang bdun du sbyar/_/yang na rkyen sogs ldan gyur kyang /_/rgyu la sogs
[\[330b\]]
[\[330b.1\]]pa'i nus pa rnams/_/drag zhan gyi ni rim pa yis/_/rkyen gyi tshul bzhin sbyor shes bya'o/_/rgyu rkyen gnyi ga 'bring sogs kyi/_/rim pa dang ni ldan pa rnams/_/gong ma gnyis dang mi mthun pas/_/gsum dang bdun du sbyar shes bya/_/gnyis ka zhan par gyur pa na/_/gsang sngags
[\[330b.2\]]snod du mi rung bas/_/dbang bskur mi bya 'jug pa tsam/_/dge ba'i sa bon chung gyur kyang /_/smon lam btab pa'i dad ldan de/_/gsang sngags la ni mos gyur nas/_/yang nas yang du gsol 'debs la/_/phyi ma'i dbang bskur tsam byas la/_/mi zab dbyibs kyi man ngag bstan/_/_
[\[330b.3\]]de las bstan pa'i gang zag la/_/lhag ma rnams ni rim gyis bstan/_/yang na rnal 'byor rim pa ni/_/yi dam lha tshogs so so ru/_/so so bag chags gzhag pa dang /_/mos pa la sogs rim pa yis/_/the tshom la sogs med mod kyang /_/dngos grub 'grub par ma gyur
[\[330b.4\]]na/_/sgyu ma lta bu'i 'du shes kyi/_/tha mi dad par bsgoms nas kyang /_/man ngag yang yang spros kyang ni/_/'gal ba med de dngos grub 'grub/_/de ltar byas kyang ma byung na/_/sgrib pa shin tu che gsungs pas/_/sbyin sreg tshogs 'khor bzlas brjod dang /_/gtor ma la sogs
[\[330b.5\]]cho ga yis/_/bdun nas stong gi bar du ni/_/mkhas pas ci nus rgyud brtags la/_/sna tshogs sdig pa sbyang ba gsung /_/lus kun la ni gnod pa yi/_/tsher ma'i phung pos lam rnams 'gags/_/me yi sbyor ba mkhas pa yis/_/bsregs pas thams cad med par byed/_/_
[\[330b.6\]]de nas lam ni rnyed nas ni/_/gang du phyin par 'gro bar byed/_/de bzhin sngags sogs mthun rnams kyis/_/sgrib pa la sogs bcom nas kyang /_/ting nge 'dzin gyi lam rnyed nas/_/dngos grub kyang ni thob par 'gyur/_/dngos grub khyad par ma thob kyang /_/phra mo la sogs thob
[\[330b.7\]]par 'gyur/_/mtshan ma'i lung ston phra mo 'byung /_/gal te de ltar ma gyur par/_/tshe dbang ma thob rnal 'byor pas/_/sgrib pa rnams ni byang gyur nas/_/skye ba phyi ma la sogs su/_/dngos grub kyang ni thob par 'gyur/_/yang na sngags kyi mthu rnams kyis/_/sdig sgrib rtsad
[\[331a\]]
[\[331a.1\]]nas mchod kyang /_/che long rags pa mgo bcom nas/_/gzhan dag mi skye mgo gnon zhing /_/dam tshig ma nyams bshags la brtson/_/smon lam dge rtsa bsngo legs pas/_/skye ba 'di rjes gzhan dag tu/_/dus dang gnas dang slob dpon dang /_/grogs dang
[\[331a.2\]]phyag rgya man ngag sogs/_/skyes ma thag tu rnyed par 'gyur/_/de ru dam tshig ldan sogs pas/_/rim gyis skye bdun brgyud nas su/_/'bad rtsol drag po ma byas par/_/sangs rgyas sa la 'gro bar gsungs/_/de sogs lung bstan sbyor ba rnams/_/mkha' 'gro ma yi lung
[\[331a.3\]]ston du/_/rnal 'byor mkhas pas shes par bya/_/'di ni blo dman don ched du/_/cung zad bsdus te bstan pa yin/_/mkha' 'gro ma yis lung ston kyang /_/'jig rten 'das dang 'jig rten pa/_/'jig rten 'das pa gnyis yod de/_/sa nas rig 'dzin mkha' 'gro dang /_/bde
[\[331a.4\]]gshegs byin rlabs mkha' 'gro'o/_/mkha' 'gro de dag gnyi ga yang /_/mdzes pa'i gzugs dang mi mdzes pa'i/_/gzugs ni sna tshogs sprul nas ston/_/de la 'jigs dang mi 'jigs dang /_/re dang dogs pa'i sems spangs te/_/phyag rgya brda la sogs pa yis/_/ston
[\[331a.5\]]pa'i dus su las rnams ni/_/ston par shes par ma gyur na/_/dngos grub med de nyams par 'gyur/_/de bas nan tan cher bskyed la/_/man ngag thos pa che ba gces/_/thos pa che bar ma gyur yang /_/gang sgrub rgyud skor la sogs la/_/slob dpon la ni yang nas yang /_/the
[\[331a.6\]]tshom chod par mnyan par bya/_/rgyud rnams thos par mi nus pas/_/sgrub pa'i cha rkyen bcu bdun po/_/shes par de ni ma byas na/_/dngos grub 'grub par mi 'gyur ro/_/slob dpon la ni brten pa yis/_/ma tshang yang ni 'grub par gsungs/_/'jig rten pa la gnyis yod do/_/_
[\[331a.7\]]rgyal bas bka' la btags pa yis/_/sangs rgyas bstan pa bsrung ba dang /_/bdud ni nag po la sogs pa/_/dam la ma thogs bar chod mkhan/_/de ltar gnyis su ma shes na/_/dngos grub thob kyang slar la 'tshor/_/de gnyis gzugs dang rtags sogs pa/_/gong ma
[\[331b\]]
[\[331b.1\]]bzhin du ston pas na/_/de yi rim pa gong bzhin bya/_/de dag brtags pa'i cho ga yang /_/zhag gsum zhag bdun rtsa gcig tu/_/re dogs la sogs thams cad kun/_/spangs nas rnal 'byor ting 'dzin la/_/nan tan du ni brtson 'grus bya/_/tshogs 'khor la sogs yang dang yang
[\[331b.2\]]byed pa'i dus su rdo rje glu/_/len cing phyag rgya sogs bstan pas/_/ting 'dzin phyag rgya gsal ba dang /_/mtshan ma la sogs gsal 'bar zhing /_/gzugs dang sgra dang dri la sogs/_/thams cad brtan zhing mi 'gyur na/_/lha yi mtshan mar shes par bya/_/de las bzlog pa
[\[331b.3\]]thams cad kun/_/bdud kyi rtags su shes par bya/_/de la sogs pa mtha' yas mchog_/mkha' 'gro'i lung du bstan pas na/_/'dir ni sgrub po'i don du bsdus/_/sgrub pa'i cha rkyen man ngag rnams/_/sgrub po nyams su len pa la/_/bstan zhing spel na bsod nams
[\[331b.4\]]'phel/_/nyams su mi len ser sna can/_/rdzas dang lus srog la sogs pa/_/bla ma la ni 'bul mi nus/_/de la man ngag bstan mi bya/_/de la man ngag bstan pa na/_/dngos grub nyams te sdig pa 'phel/_/dam tshig nyams nas mkha' 'gros gsod/_/cha rkyen la sogs
[\[331b.5\]]bcu bdun po/_/ston pa phyag na rdo rje yis/_/sems dpa' phyag na rdo rje la/_/rna ba brgyud pa'i gdams ngag de/_/rdo rje mkha' 'gro ma la bstan/_/des ni ro langs ma la bstan/_/gnod sbyin phyag na rdo rje dang /_/slob dpon phyag na rdo rje yis/_/brgyud pa'i gdams ngag rim pa
[\[331b.6\]]rnams/_/nan tan gyis ni btsal bar bya/_/de la btsal ba ma shes na/_/dper na yid bzhin nor bu ni/_/klu rgyal gtsug nas rnyed nas ni/_/'dam rdzab nang du stor ba bzhin/_/de bzhin man ngag rin chen 'di/_/lus ngag yid gsum dka' ba yi/_/sgo nas slob dpon la btsal
[\[331b.7\]]nas/_/dam med rmongs pa'i lag shor na/_/dngos grub mi thob nyams par 'gyur/_/de bas nan tan bskyed de btsal/_/lung bstan pa'i rim pa'i sbyor ka'o/_/slob dpon chen po b+ha bas mdzad pa rdzogs so//_//lo tsA ba tshul khrims gzhon nus bsgyur cing gtan la phab pa//_//_
[\[332a\]]
[\[332a.1\]{D2173}]@##/_/rgya gar skad du/_badzra karma saM g+ha kra mong+g+ha Ta pi d+hiH/_bod skad du/_rdo rje las kyi tshogs rim par phye ba'i cho ga_/bcom ldan 'das rdo rje bsnams pa la dad cing gus pas phyag 'tshal lo/_/sems can la ni phan pa'i phyir/_/las kyi tshogs ni bdud rtsi mtshungs/_/_
[\[332a.2\]]rgyud rnams kun las btus nas ni/_/bdag gis sgrub pa'i don du bshad/_/las rnams thams cad ci byed kyang /_/gtor ma'i las 'di grogs su 'gyur/_/de bas gtor ma sngon la bshad/_/gtor ma'i las rnams kun la yang /_/ting 'dzin sngags dang phyag rgya dang /_/tshigs
[\[332a.3\]]bcad rdzas kyi nus pa'i mthus/_/de lnga tshogs na las rnams 'grub/_/de yang ting 'dzin rgyal po'i rgyal/_/bram ze sngags kyi nus mthu can/_/rje'u rigs phyag rgya nyid dang mthun/_/tshigs bcad tha mal spyod pa 'dra/_/rdzas ni kun gyi gzhi rten 'gyur/_/de yang spyi dang khyad par
[\[332a.4\]]ro/_/spyi ni kun gyi nus mthu can/_/nus pa drag po 'byin pa yin/_/khyad par so so kun la yang /_/nus pa che chung rim pa 'byung /_/de yi rnal 'byor rim pa yang /_/las dang po ni mos pa 'jog_/dngos grub phra mo phrin las dbang /_/ye shes phra mos phrin las rdzogs/_/ye
[\[332a.5\]]shes can ni de nyid 'thob/_/yang dag pas ni bya ba rdzogs/_/rnal 'byor de lnga'i rim pas kyang /_/gtor ma la sogs las rnams la/_/ting 'dzin la sogs 'jug thabs lnga/_/man ngag can gyis shes par bya/_/de bzhin las rnams kun la yang /_/man ngag can gyis sbyar
[\[332a.6\]]bar bya'o/_/gtor ma dbul ba'i rim pa yang /_/mgron gyi lha ni gnyis su bya/_/'jig rten 'das dang 'jig rten pa/_/'jig rten 'das la gnyis yod de/_/bde gshegs sprul dang sa la gnas/_/de dag gnyis la'ang spyi dang ni/_/so so'i khyad par shes par bya/_/'jig
[\[332a.7\]]rten pa la gnyis yod de/_/spyi dang so so'i khyad par ro/_/spyi ni khams gsum sems can kun/_/khyad par chos skyong srung ma rnams/_/de la khyad par so so la/_/dpag tu med pa yod mod kyang /_/dgos pa bsdus pa bstan par bya/_/gtor ma'i rdzas rnams bstan pa ni/_/thun
[\[332b\]]
[\[332b.1\]]mong rdzas dang khyad par rdzas/_/thun mong drug cur sbyar zhes bya/_/khyad par bdud rtsi rnam lnga dang /_/dkar gsum mngar gsum la sogs dang /_/sha sna khrag la sogs pa dang /_/mgrin gyi skabs dang sbyar bar bya/_/ting 'dzin bstan pa'i rim pa yang /_/bdag nyid lhag pa'i lhar bskyed
[\[332b.2\]]la/_/mtshan dang ldan pa'i snod mchog tu/_/nyi zla'i gdan bsam bdud rtsi bsam/_/sa bon las bskyed des su mtshan/_/de 'og me dang rlung ni bsam/_/de yi steng du rdo rje bsam/_/de yi steng du ri bong can/_/yi ge oM gyis mtshan pa yin/_/hUM bskyed pas ni rlung byung bas/_/me 'bar
[\[332b.3\]]bdud rtsi dros par 'gyur/_/oM gyis ye shes bdud rtsi phab/_/rdo rjes dkrug cing 'bru gsum bzlas/_/dri med dag pa'i bdud rtsir gyur/_/de ni thun mong ting 'dzin yin/_/khyad par so so'i skabs su bstan/_/thun mong gi ni sngags bstan pa/_/oM bud+d+ha DA ki nI sarba bi laM ta kha kha khA hi/_
[\[332b.4\]]oM badzra DA ki nI sarba ba liM ta kha kha khA hi/_oM rat+na DA ki nI sarba ba liM ta kha kha khA hi/_oM pad+ma DA ki nI sarba ba liM ta kha kha khA hi/_oM bi shwa DA ki nI sarba ba liM ta kha kha khA hi/_oM sarba DA ki nI sarba ba liM ta kha kha khA hi/_khyad par gyi sngags bstan pa ni/_oM badzra DA ki bya ba khyer tsi/_rU pa kA kA s+ya tsi la
[\[332b.5\]]kA la rU pa/_i maM ba liM gr-ih+naM tu sa ma yaM ra k+Sha n+tu ya thai Sh+Ta sarba sid+d+hi m+me pra yats+tshan+tu/_hUM hUM phaT swA hA/_tshigs bcad kyi ni rim pa yang /_/spyi dang khyad par gnyis su bstan/_/spyi yi tshigs bcad bstan pa ni/_/mkha' dbyings rnam dag klong dkyil nas/_/smon lam thugs rje'i dbang gis
[\[332b.6\]]na/_/mkha' 'gro mi bzad sku sprul nas/_/'jigs byed 'jigs pa'i sku 'chang ma/_/sku la bsgribs pa mi mnga' yang /_/'gro ba sems can don slad du/_/bdud rtsi la sogs gsol mdzad ma/_/dgyes pa'i tshul gyis 'dir gshegs mchod pa bzhes/_/bud+d+hA mkha' 'gro dpal
[\[332b.7\]]'bar ba/_/smug nag 'bar ba'i ral pa can/_/stobs ldan drag shul sku 'chang ma/_/sku yi stobs ldan mthu chen las/_/sku yi lha mo'i sprul pa 'gyed/_/bud+d+hA mkha' 'gro 'khor bcas rnams/_/yang sprul smug mo 'bum gyis bskor/_/dgyes pa'i tshul gyis 'dir gshegs
[\[333a\]]
[\[333a.1\]]mchod pa bzhes/_/rdo rje mkha' 'gro dpal 'bar ma/_/mthing nag 'bar ba'i ral ba can/_/thugs mchog 'bar ba'i rigs ldan ma/_/mi 'gyur thugs kyi dpal be'u nas/_/thugs kyi lha mo sprul pa 'gyed/_/rdo rje mkha' 'gro 'khor bcas rnams/_/'khor
[\[333a.2\]]du nag mo 'bum gyis bskor/_/dgyes pa'i tshul gyis 'dir gshegs mchod pa bzhes/_/rin chen mkha' 'gro dpal 'bar ma/_/ser nag 'bar ba'i ral pa can/_/yon tan rgyas pa'i rigs ldan ma/_/rin chen 'bar ba'i mdzod spu nas/_/rin chen rigs kyi sprul pa 'gyed/_/rin chen
[\[333a.3\]]mkha' 'gro 'khor bcas rnams/_/'khor du ser mo 'bum gyis bskor/_/dgyes pa'i tshul gyis 'dir gshegs mchod pa bzhes/_/pad+ma mkha' 'gro dpal 'bar ma/_/dmar nag 'bar ba'i ral pa can/_/gsung mchog 'bar ba'i rigs ldan ma/_/dri med gsung gi bum pa
[\[333a.4\]]nas/_/gsung gi lha mo'i sprul pa 'gyed/_/sgra rnams sgrogs pa'i mkha' 'gro ma/_/'khor du dmar mo 'bum gyis bskor/_/dgyes pa'i tshul gyis 'dir gshegs mchod pa bzhes/_/las kyi mkha' 'gro dpal 'bar ma/_/ljang nag 'bar ba'i ral pa can/_/las rnams mdzad
[\[333a.5\]]pa'i rigs ldan ma/_/phyag zhabs pad+ma'i 'khor lo las/_/las kyi lha mo'i sprul pa 'gyed/_/drag shul las kyi mkha' 'gro ma/_/'khor du ljang nag 'bum gyis bskor/_/dgyes pa'i tshul gyis 'dir gshegs mchod pa bzhes/_/mkha' la 'gro ba'i mkha' 'gro ma/_/rdo rje nam
[\[333a.6\]]mkhar 'gro ma rnams/_/sa la 'gro ba'i mkha' 'gro ma/_/rdo rje sa 'og 'gro ma dang /_/bar snang 'gro ba'i mkha' 'gro ma/_/mkha' 'gro ma dang shugs 'gro ma/_/ma mo'i tshogs dang sring mo'i tshogs/_/nag mo dbang phyug tshogs rnams kun/_/dgyes pa'i tshul gyis 'dir gshegs
[\[333a.7\]]mchod pa bzhes/_/gnod sbyin tshogs rnams ma lus dang /_/zhes bya ba la sogs pa klog phreng nas 'byung ba'i rgyud bzhin du gtong ngo /_/khyad par so so'i tshigs bcad ni/_/mkha' la spyod pa'i mkha' 'gro ma/_/bya rog gzugs can 'jigs pa'i gzugs/_/pad+ma la
[\[333b\]]
[\[333b.1\]]gnas khwa gdong ma/_/thod pa kha T+wAM ga yis brgyan/_/gri gug gcod mdzad thod khrag 'thung /_/phyag bzhi de bzhin rol pa mdzad/_/zhal gyi nga ros bdud rnams brgyal/_/spyan gsum smin ma'i dkyus ldan ma/_/spyan gsum 'od kyis khams gsum gsal/_/rol pa'i 'dug stangs
[\[333b.2\]]gar dang ldan/_/sgeg pa la sogs ro ldan pa/_/gar gyi spyod ldan mkha' 'gro ma/_/khro bo'i rgyal po stongs chen rnams/_/sbyor ldan tshul gyi 'khor gyis bskor/_/'khor bcas ma lus thams cad kyang /_/dgyes pa'i tshul gyis 'dir gshegs mchod pa bzhes/_/mkha'
[\[333b.3\]]'gro chen mo sa spyod ma/_/khyi yi gdong can 'jigs pa'i gzugs/_/spyan mig glog 'gyu stong mdzad ma/_/zhal gdangs bas ni khams gsum rngub/_/phyag gi gar gyis dgyes par mdzad/_/sku yi sgeg pas rol par ldan/_/zhabs kyis 'byung po zil gyis gnon/_/drag po
[\[333b.4\]]'khor dang bcas pa rnams/_/dgyes pa'i tshul gyis 'dir gshegs mchod pa bzhes/_/sa 'og gnas pa'i mkha' 'gro ma/_/gau rI nag mo chen mo ni/_/nya yi gdong can 'jigs pa'i gzugs/_/spyan gsum 'od zer 'bar ba yis/_/khams gsum ma lus skrag
[\[333b.5\]]par byed/_/zhal gyis sa 'og sems can gsol/_/phyag gi gri yis nyams rnams gtubs/_/zhabs rnams rol pas sa 'og gnon/_/gar gyi 'gying tshul la brtson pa/_/ha ha hi hi sgra sgrogs ma/_/drag po'i 'khor dang bcas pa rnams/_/dgyes pa'i tshul gyis 'dir
[\[333b.6\]]gshegs mchod pa bzhes/_/phyogs skyong gnas pa'i mkha' 'gro ma/_/thod pa 'bar ba'i gzhal yas nas/_/rdo rje hUM bdag gtso bdag mdzad/_/sdigs mdzub rdo rje 'gying bag can/_/shin tu mi bzad 'jigs mdzad ma/_/spyan ni sngon po'i mdog dang ldan/_/'bar ba
[\[333b.7\]]sngon por rab tu khyab/_/zhabs bskum tshul gnas ma mo gnon/_/de 'khor phyogs skyong mkha' 'gro ma/_/shar gyi phyogs kyi tshangs pa mo/_/zhal gcig spyan gsum gar la brtson/_/rngub dang skrag dang 'dzin pa'i las/_/phreng ba spyi blugs bsnams pa'i mkha' 'gro ma/_/_
[\[334a\]]
[\[334a.1\]]dgyes pa'i tshul gyis 'dir gshegs mchod pa bzhes/_/lho na gnas pa'i khyab 'jug ma/_/zhal gcig spyan gsum gar la brtson/_/rngub dang skrag dang 'dzin pa'i las/_/'khor lo pad+ma bsnams pa'i mkha' 'gro ma/_/dgyes pa'i tshul gyis
[\[334a.2\]]'dir gshegs mchod pa bzhes/_/nub na gnas pa'i gzhon nu ma/_/zhal gcig spyan gsum gar la brtson/_/rngub dang skrag dang 'dzin pa'i las/_/rtse gsum phreng ba bsnams pa'i mkha' 'gro ma/_/dgyes pa'i tshul gyis 'dir gshegs mchod pa bzhes/_/byang na gnas
[\[334a.3\]]pa'i gshin rje ma/_/zhal gcig spyan gsum gar la brtson/_/rngub dang skrag dang 'dzin pa'i las/_/dbyug pa mi mgo bsnams pa'i mkha' 'gro ma/_/dgyes pa'i tshul gyis 'dir gshegs mchod pa bzhes/_/me yi phyogs na gnas pa'i tsa mu N+DI/_/zhal gcig spyan gsum
[\[334a.4\]]gar la brtson/_/rngub dang skrag dang 'dzin pa'i las/_/'khor lo seng ge bsnams pa'i mkha' 'gro ma/_/dgyes pa'i tshul gyis 'dir gshegs mchod pa bzhes/_/srin po'i phyogs na gnas pa'i tsa muN+DI/_/zhal gcig spyan gsum gar la brtson/_/rngub dang skrag dang 'dzin
[\[334a.5\]]pa'i las/_/ral gri rgyal mtshan bsnams pa'i mkha' 'gro ma/_/dgyes pa'i tshul gyis 'dir gshegs mchod pa bzhes/_/dbang ldan mtshams na gnas pa'i dbang ldan ma/_/zhal gcig spyan gsum gar la brtson/_/rngub dang skrag dang 'dzin pa'i las/_/mdung thung thod pa
[\[334a.6\]]bsnams pa'i mkha' 'gro ma/_/dgyes pa'i tshul gyis 'dir gshegs mchod pa bzhes/_/rlung gi phyogs na gnas pa'i rlung lha mo/_/zhal gcig spyan gsum gar la brtson/_/rngub dang skrag dang 'dzin pa'i las/_/gos dang thod pa bsnams pa'i mkha' 'gro ma/_/ma mo
[\[334a.7\]]mkha' 'gro 'khor bcas rnams/_/dgyes pa'i tshul gyis 'dir gshegs mchod pa bzhes/_/mkha' 'gro chen mo thang spyod ma/_/khyu mchog rdo rje 'jigs pa'i gzugs/_/de yis thugs las sprul pa mo/_/mkha' 'gro drag mo mthu mo che/_/ro langs ma ni za la dga'/_/_
[\[334b\]]
[\[334b.1\]]gtum mo 'jigs pa'i cha lugs can/_/seng ge chen mo mchod byed ma/_/stag mo chen mo 'khyug byed ma/_/'ug gdong chen mo mun pa 'joms/_/ce sbyang ma ni khrag tu za/_/mkha' 'gro chen mo 'khor bcas kyang /_/dgyes pa'i tshul gyis 'dir gshegs mchod pa bzhes/_/_
[\[334b.2\]]mkha' 'gro chen mo gzhon nu ma/_/sku mdog ser mo 'od zer 'bar/_/'od zer phreng ba stong phrag 'phro/_/mdzes pa'i rgyan rnams kun gyis brgyan/_/rnam snang mdzad kyi dbu rgyan can/_/mya ngan med pa'i me tog phreng /_/dbu la mdzes pa'i rgyan du byas/_/zhal gsum phyag
[\[334b.3\]]drug mthu mo che/_/sgeg cing rol dang bcas pa mo/_/gzhon nu chen mo 'khor bcas kyang /_/dgyes pa'i tshul gyis 'dir gshegs mchod pa bzhes/_/mkha' 'gro chen mo lhag sdud ma/_/dur khrod brgyad kyi dbus gnas pa/_/bcom ldan 'khor ba sgrol ba'i mchog_/dar bab
[\[334b.4\]]lo yi na tshod gnas/_/ljang bu'i mdog can 'gying bag can/_/gru gsum nang gi phyogs dag na/_/ye shes can dang mkha' 'gro ma/_/skyon ma gos pa'i gos dkar mo/_/nyon mongs 'khru byed mA ma kI/_/'bar ba'i phreng bas khyab cing drag_/mkha' 'gro chen mo khyed bzhi yang /_/_
[\[334b.5\]]lhag sdud rnams kyi gtso mor grags/_/mkha' 'gro chen mo lhag sdud rnams/_/dur khrod brgyad kyi phyogs dag na/_/kha T+wAM ga dang mgo la sogs/_/thod pa rnams kyis yongs su brgyan/_/shing gcig dang ni ldan pa nyid/_/khra dang khyi dang spyang ki dang /_/seng ge stag dang byi la
[\[334b.6\]]dang /_/bya rgod la sogs 'khor gyis bskong /_/dpa' bo rnal 'byor ma tshogs kyis/_/mnyes par spras pa'i gzugs 'dzin ma/_/mkha' 'gro chen mo keng rus ma/_/drag po gri gug snod thogs pa/_/gri gug gcod pa'i las mdzod cig_/thod pa'i khrag ni 'thung bar byed/_/_
[\[334b.7\]]skra bshig pa la spyan gsum pa/_/yi dwags zhal du rngub par byed/_/drag po mi bzad gsus pa 'phyang /_/thod pa 'bar ba'i rgyan dang ldan/_/rgyu ma'i phreng bas nges par brgyan/_/stag gi pags pa'i sham thabs can/_/mi yi rus pa'i phreng ldan pa'i/_/ska rags khrag gi
[\[335a\]]
[\[335a.1\]]thig le can/_/yi dwags klad pa tshil dang zhag_/lus la byug pa la dgyes pa/_/lag 'gro chen mo'i rna cha can/_/brang 'gro'i rkang gdub 'jigs rung ba/_/kha dog dkar po 'bar ba'i tshogs/_/gzi brjid thub pa dag pa yis/_/shin tu mi bzad khros
[\[335a.2\]]bas ni/_/gnod sbyin la sogs sdigs par byed/_/ha ha chen po'i sgra sgrogs pa/_/mkha' 'gro chen mo dud sol gdong /_/de 'dra'i mkha' 'gro dpag med dang /_/sha za la sogs 'khor gyis bskor/_/'khor bcas ma lus thams cad kyis/_/'dir gshegs lhag
[\[335a.3\]]ma'i gtor ma bzhes/_/lhag ma'i gtor ma 'di bzhes la/_/las rnams ma lus myur du mdzod/_/khyed kyis las rnams mdzad tshul ni/_/rgyal ba shAka thub bstan pa la/_/gnas pa'i rnal 'byor bsrung ba dang /_/bstan pa gnyen po bsrung ba dang /_/nad rnams ma lus bzlog
[\[335a.4\]]pa dang /_/de la sogs pa'i las rnams kun/_/myur du mdzad cing srung du gsol/_/gzhan yang bcol ba'i las rnams ni/_/rdo rje slob dpon smod pa dang /_/sangs rgyas bstan pa bshig pa dang /_/rgyal khams yongs su smod pa dang /_/dge 'dun 'du ba'i sgo 'phrog dang /_/_
[\[335a.5\]]gsang sngags theg chen smod pa dang /_/rnal 'byor spyi yi dgar gyur rnams/_/mkha' 'gro khyed kyis myur du sgrol/_/sha za mo ni 'jigs pa'i gzugs/_/dur khrod gnas pa'i shing gcig la/_/rtse mor gnas bcas kun du blta/_/gcer bu skra bshig sha za ma/_/rtag tu sha ni za
[\[335a.6\]]bar byed/_/sha za 'khor dang bcas pa rnams/_/'dir gshegs mchod pa dam pa bzhes/_/mkha' lding rgyal po gser mig can/_/gdong gcig pa la lag bzhi pa/_/kha dog dkar po'i 'od chen ldan/_/gser gyi gshog pa'i dbu rgyan can/_/nor bu bai DUr+ya yi mchu/_/_
[\[335a.7\]]rkang gzer byi ru las byung ba/_/shel ltar dkar ba'i mdog dang ldan/_/skye ba'i gnas su bdud rtsis bkang /_/phyag gis bum 'dzin phyag 'tshal bstod/_/'od zer dmar po'i tshogs kyis ni/_/mkha' lding dbang phyug 'khor bcas spros/_/gshog zur brgyab pas rgya
[\[335b\]]
[\[335b.1\]]mtsho skems/_/klu rnams ma lus zas su za/_/mkha' lding rgyal po 'khor bcas rnams/_/'dir gshegs mchod pa dam pa bzhes/_/klu yi rgyal po gzi brjid can/_/klu chen brgyad du skus sprul pa/_/klu chen rgyal po nor rgyas bu/_/sku mdog dkar po skyon mgos/_/_
[\[335b.2\]]shar phyogs klu rnams 'dul mdzad pa/_/sbrul mgo can la phyag 'tshal bstod/_/klu yi rgyal po 'jog po ni/_/sku mdog ser po sbrul mgo can/_/byang phyogs klu rnams 'dul mdzad pa/_/sbrul zhags bsnams la phyag 'tshal bstod/_/klu chen rgyal po stobs kyi rgyu/_/sku
[\[335b.3\]]mdog dmar po sbrul mgo can/_/nub phyogs klu rnams 'dul mdzad pa/_/mthu chen khyod la phyag 'tshal bstod/_/klu chen rgyal po pad+ma'i rgyal/_/sku mdog sngon po sbrul mgo can/_/lho phyogs klu rnams 'dul mdzad pa/_/yon tan rgyal la phyag 'tshal bstod/_/klu chen rgyal
[\[335b.4\]]po pad+ma che/_/sku mdog dkar ser sbrul mgo can/_/dbang ldan klu rnams 'dul mdzad pa/_/skyon ma gos la phyag 'tshal bstod/_/klu chen rgyal po dud skyong ni/_/sku mdog dkar sngo sbrul mgo can/_/shar lho'i klu rnams 'dul mdzad pa/_/dug rnams 'joms la phyag 'tshal bstod/_/_
[\[335b.5\]]klu chen rgyal po rigs ldan ni/_/sku mdog sngon dmar sbrul mgo can/_/lho nub klu rnams 'dul mdzad pa/_/stobs po che la phyag 'tshal bstod/_/klu chen rgyal po pad+ma 'khyil/_/sku mdog dmar ser sbrul mgo can/_/nub byang klu rnams 'dul mdzad pa/_/nad rnams sel la phyag 'tshal
[\[335b.6\]]bstod/_/oM mtha' yas dang ni nor rgyas bu/_/'jog po dang ni stobs kyi rgyu/_/pad+ma pad+ma chen po dang /_/dung skyong dang ni rigs ldan dang /_/lha mo lha mo chen mo dang /_/zla ba spyi gtsug spyi gtsug che/_/be con 'dzin dang be con che/_/snying bo med dang gu la ti/_/dga' bo dang ni nyer
[\[335b.7\]]dga' dang /_/rgya mtsho dang ni rgya mtsho che/_/gdung ba dang ni gdung chen mo/_/dpal gyi 'od dang 'od po che/_/rin chen 'od dang gzugs bzang dang /_/gzugs chen sbrul bzangs lto 'phye che/_/smig rgyu dang ni smig rgyu che/_/klu chen brgyad po 'khor bcas rnams/_/'dir gshegs mchod
[\[336a\]]
[\[336a.1\]]sbyin gtor ma bzhes/_/dpal ldan mgon po nag po che/_/sku mdog mthing nag zhal gcig pa/_/g.yon brkyang g.yas bskum 'byung po 'dul/_/mthu stobs can la phyag 'tshal lo/_/nam mkha'i gos can mthu bo che/_/stag gi pags pa'i sham thabs
[\[336a.2\]]can/_/sbrul dang thod pa'i phreng bar ldan/_/mthu chen thob la phyag 'tshal bstod/_/mche ba gtsigs pa mi bzad pa/_/thod pa'i phreng ba bkod pa yis/_/mgrin pa rkang pa rnam brgyan pa/_/mi bzang thod phreng can la bstod/_/smin ma kham pa'i smin 'khyug can/_/spyan gsum gyis
[\[336a.3\]]ni rnam par spras/_/khams gsum la ni gzigs pa'i rtags/_/sku gsung thugs ldan khyod la bstod/_/dang po spyan ni nag po mtshungs/_/g.yas pa sngon por snang ba ste/_/g.yon pa dmar por shin tu mdzes/_/gsal bar mkhyen la phyag 'tshal bstod/_/ye shes spyan ni
[\[336a.4\]]gsum po yang /_/mi 'gyur phrin las chags pa'i rtags/_/nyi ma khri dang mtshungs pa'i 'od/_/'od ldan khyod la phyag 'tshal bstod/_/pha rol phyin bcu'i mthu ldan pa'i/_/phyogs bcu'i 'gro ba'i don mdzad pa'i/_/shes rab ral gri rnon po yis/_/nyon mongs gcod mdzad khyod phyag
[\[336a.5\]]'tshal/_/thugs rjes 'bar ba'i tho ba yis/_/dgra bgegs thal bar rlog mdzad pa/_/rtse gsum 'bar ba'i 'od zer gyis/_/dug gsum rtsad gcod khyod phyag 'tshal/_/rgyud sbreng la ni brtson gyur pa/_/mkha' 'gro rnams ni bskul ba'i rtags/_/g.yas kyi thabs kyi phyag
[\[336a.6\]]rnams ni/_/las rnams mdzad pa khyod phyag 'tshal/_/g.yon gyi thod pas khrag bkang ba/_/dgra bgegs zhal du rngub mdzad pa/_/kha T+wAM rtse gsum bsnams pa ni/_/nyon mongs gdung ba sel mdzad pa/_/gar gyi thabs kyi phyag rgya ni/_/las la skul mdzad khyod phyag 'tshal/_/mi
[\[336a.7\]]yi pags pa khrag 'dzag pa/_/steng gi phyag ni gnyis na bsnams/_/drag po'i las la rol pa'i rtags/_/drag po'i las mdzad khyod phyag 'tshal/_/de yi bka' stod pho nya mo/_/mkha' 'gro chen mo mi sdug gdong /_/khyod kyis drag po'i las mdzod cig_/drag po'i las mdzad
[\[336b\]]
[\[336b.1\]]khyod phyag 'tshal/_/seng gdong chen mo rtsal mo che/_/'byung po thams cad 'jigs mdzad ma/_/'byung po bsgral ba'i las mdzod cig_/sgrol mdzad khyod la phyag 'tshal bstod/_/mkha' 'gro chen mo glang po'i gdong /_/khyod kyi stobs kyis bdud rnams 'dul/_/bdud rnams ma
[\[336b.2\]]lus khyod kyis 'dul/_/bdud 'dul chen mo khyod phyag 'tshal/_/mkha' 'gro chen mo dred mo'i gdong /_/rdo rje'i brag kyang 'gas par byed/_/brag 'gas chen mo mthu rtsal can/_/mthu rtsal can la phyag 'tshal bstod/_/mkha' 'gro chen mo sbrul gyi gdong /_/gsod byed
[\[336b.3\]]gsod byed mthu mo che/_/sman dang dug gi sbyor mkhan ma/_/sbyor mkhan ma la phyag 'tshal bstod/_/mkha' 'gro chen mo byi la'i gdong /_/mgyogs byed rtsal dang ldan pa mo/_/gang la bya ba'i don grub ma/_/don grub ma la phyag 'tshal bstod/_/mkha' 'gro chen mo khyi yi gdong /_/_
[\[336b.4\]]gtsang sme med par za ba'i mchog_/sha khrag dus gsum gsol mdzad ma/_/gsol mdzad ma la phyag 'tshal bstod/_/mkha' 'gro chen mo stag gi gdong /_/dpal brtul chen mo mthu mo che/_/gsod la dga' ba'i mkha' 'gro ma/_/gsod bdag chen mo khyod phyag 'tshal/_/_
[\[336b.5\]]mkha' 'gro chen mo khyod rnams kyang /_/'khor du yang sprul 'bum gyis bskor/_/ha ha zhes pa'i sgra sgrogs shing /_/rmongs pa rnams ni skrag byed cing /_/thod pa'i nang du blugs pa'i khrag_/'thung bar byed pa'i mkha' 'gro ma/_/skad cig yud la sgrol bar byed/_/'khor
[\[336b.6\]]bcas khyed la phyag 'tshal bstod/_/dpal ldan mgon po nag po la/_/mchod pa dam pa 'bul ba ni/_/me tog spos dang mar me dang /_/dri la sogs pa 'bul gyis bzhes/_/mthun pa'i gtor ma 'bul ba ni/_/thug pa nag po'i 'o thug dang /_/sbyar ba la sogs mi bzad dbul/_/_
[\[336b.7\]]bstan pa bsrung ba'i las mdzod cig_/rlon pa dang ni btsos pa dang /_/bsregs pa'i sha yi bye brag rnams/_/mi bzad dbul gyis bzhes su gsol/_/bstan pa bsrung ba'i las mdzod cig_/zhag dang klad pa'i tshil rnams dang /_/khrag dang glo ba la sogs pa/_/nya la
[\[337a\]]
[\[337a.1\]]sogs pa mi bzad dbul/_/bstan pa bsrung ba'i las mdzod cig_/rgun chang dang ni sbyar ba'i chang /_/'bru yi chang la sogs pa dang /_/'breng bu'i chun po mi bzad dbul/_/sgog pa'i bye brag bdun rnams dang /_/snam khur 'bru la sogs pa dang /_/zangs
[\[337a.2\]]lcags la sogs mi bzad dbul/_/bstan pa bsrung ba'i las mdzod cig_/gzhan yang mkha' 'gro chen mo rnams/_/sbyang gdong ma dang seng gdong ma/_/glang po'i gdong dang byi la'i gdong /_/khyi gdong ma dang stag gdong ma/_/mkha' 'gro chen mo 'khor bcas la/_/sha khrag
[\[337a.3\]]gtor ma mi bzad dbul/_/mchod pa dam pa 'di bzhes la/_/khyed la bcol ba'i phrin las ni/_/rdo rje slob dpon smod pa dang /_/sangs rgyas bstan pa bshig pa dang /_/rgyal khams yongs la gnod pa dang /_/dge 'dun 'du ba'i sgo 'phrog dang /_/theg chen chos la smod pa dang /_/rnal
[\[337a.4\]]'byor spyi yi dgrar gyur rnams/_/ma thogs myur du bsgral du gsol/_/phyi nang tshul du sku sprul pa'i/_/rgyal po chen po bzhi rnams ni/_/so so'i phyogs kyi 'khor skyong ba/_/drag po'i las mdzad rgyal po bzhi/_/yul 'khor skyong gi rigs rnams kun/_/chang spangs pa yi gtor ma long /_/_
[\[337a.5\]]rgyal po chen po rnam thos sras/_/gnod sbyin stong la mnga' mdzad pa/_/khyed kyi mthun pa'i dam rdzas ni/_/sha chang la sogs gtor ma long /_/rgyal po chen po 'phags skyes po/_/grul bum stong la mnga' mdzad pa'i/_/shin tu khrag la dgyes pa'o/_/khrag gis bkang ba'i gtor ma
[\[337a.6\]]long /_/rgyal po chen po spyan mi bzang /_/klu rnams stong la mnga' mdzad pa/_/'o ma dag la shin tu dgyes/_/'o mas bkang ba'i gtor ma long /_/rgyal po chen po 'khor bcas kyang /_/'dir gshegs mchod sbyin gtor ma bzhes/_/dri za'i rgyal po zur phud can/_/spos ngad
[\[337a.7\]]ldan pa'i rtse la gnas/_/dri rnams zhim pas lus la byugs/_/me tog phreng bas lus ni brgyan/_/dri za'i bu mo lus la 'khril/_/sa 'dzin la sogs glu yi ni/_/bye brag bdun gyi sgra rnams sgrogs/_/zas su dri rnams za bar byed/_/dri za 'khor dang bcas pa rnams/_/'dir
[\[337b\]]
[\[337b.1\]]gshegs tshul bzhin gtor ma bzhes/_/sha za'i rgyal po mthu bo che/_/shin tu 'jigs pa'i nga ro sgrogs/_/zhal gdangs pas ni sha rnams gsol/_/sha za 'khor dang bcas pa rnams/_/'dir gshegs tshul bzhin gtor ma bzhes/_/rnal 'byor chen mo 'phrog ma'i gdong /_/_
[\[337b.2\]]mche ba gtsigs pa 'jigs su rung /_/kha nas lce 'dril mthu mo che/_/gar gyi tshul du mchod mdzad ma/_/gnod sbyin 'phrog ma 'khor bcas rnams/_/'dir gshegs mchod pa dam pa bzhes/_/lha dang lha min rgyal po ni/_/rgyu ba dang ni cher rgyu ba/_/yi dgas rgyu ba nyi ma zla/_/dngos grub
[\[337b.3\]]gdong dang rgyal po dang /_/rta yi rgyal po zla ba'i rgyal/_/lha mo klu mo 'ga' 'ga' dang /_/gzugs mdzes skar ma 'dus pa dang /_/gza' rnams kun dang tshogs kyi gtso/_/karti ka dang dpal ldan ma/_/lha mo ri bong 'dzin pa nyid/_/lhag ma dang ni lhag ma che/_/lha yi rgyal po lha
[\[337b.4\]]min rgyal/_/puk+ka sI dang sbom chen mo/_/lha dang lha min rgyal po che/_/'khor bcas ma lus thams cad kyang /_/'dir gshegs mchod pa dam pa bzhes/_/gnod sbyin rgyal po chen po ni/_/nor bu bzang dang gang ba bzang /_/rgyal ba bzang po dga' byed phur/_/phur bu che dang pad+ma'i
[\[337b.5\]]gtsug_/thung gi gtsug phud gar dang ni/_/gar chen 'bigs par byed pa dang /_/gcod par byed dang gang bar byed/_/nor dang nor min shin tu nor/_/gzugs bzang rol pa rol chen po/_/dgong dang rtse ldan rnam par spyod/_/dpal bzangs dang ni gzugs mdzes rnams/_/bde
[\[337b.6\]]ba chen po'i bka' 'di yis/_/gnod sbyin gnod sbyin ma 'dir shog_/gnod sbyin 'khor bcas ma lus kyang /_/'dir gshegs mchod sbyin gtor ma long /_/mkha' 'gro nag mo chen mo ni/_/oM shing gcig dang ni dur khrod dang /_/ri bo dang ri ri sul phug_/grong dang bzhi mdo zhing
[\[337b.7\]]dang ni/_/khyad par du ni khang stong dang /_/sems can gnod dang thang dang ni/_/khyad par du ni chu la gnas/_/nag po chen po drag chen po/_/lha sbyin mnyam du ston pa dang /_/nag po gtsigs dang 'jigs byed dang /_/dga' las 'das dang log 'dren rnams/_/rgan byed mo dang
[\[338a\]]
[\[338a.1\]]drag mo dang /_/'jigs byed mo dang u ma dang /_/rgyal dang rnam par rgyal ba dang /_/mi thub gzhan gyis mi thub ma/_/nag mo bzang mo nag mo che/_/nag mo sbom dang rnal 'byor ma/_/dbang mo dang ni zla ba che/_/drag tu sdang dang 'chang ba mo/_/'phrog byed ma
[\[338a.2\]]dang mar me ma/_/'jigs byed grong gnas rnal 'byor ma/_/drag mo'i gzugs dang gzugs chen mo/_/mche ba gtsigs dang thod chen ma/_/thod phreng phreng can kha T+wAM ga_/sbrul chen ral gri dgra sta can/_/rdo rje de bzhin gzhu can ma/_/de nyid chen mo mkha' 'gro ma/_/lus kun rjes
[\[338a.3\]]su grub byed ma/_/sbyor ba'i dkyil 'khor rgya chen mo/_/de bzhin rdo rje dbang phyug gtso/_/de bzhin gshegs pa'i sku chen te/_/rdul med rnal 'byor 'byin pa mo/_/rdo rje dbang po'i bka' 'di yis/_/thams cad kun nas 'dir spyon cig_/mkha' 'gro nag mo 'jigs pa'i
[\[338a.4\]]gdong /_/nag mo chen mo'i tshogs kyis bskor/_/dur khrod kun du rgyug mdzad ma/_/dpag tshad brgyad khri bzhi stong nas/_/skad cig yud la phyin mdzad ma/_/khrag gi dri snom mthu mo che/_/'khor bcas 'dir gshegs gtor ma long /_/khyed la bcol ba'i phrin las ni/_/_
[\[338a.5\]]rdo rje slob dpon smod pa dang /_/sangs rgyas bstan pa 'jig pa dang /_/rgyal khams yongs su gnod pa dang /_/dge 'dun 'du ba'i sgo 'phrog dang /_/gsang sngags theg chen smod pa dang /_/rnal 'byor spyi yi dgrar gyur rnams/_/ma thogs myur du bsgral du gsol/_/rnal 'byor
[\[338a.6\]]lcam dral bsrung ba dang /_/rims nad yams nad bcad pa dang /_/mi mthun rkyen dbang bzlog tu gsol/_/de nas gsang sngags bstan bya ste/_/sngags rnams nus pa'i mthu yis ni/_/dug rnams 'joms shing thams cad sbyang /_/sngags rnams so so'i tshigs bcad dang /_/_
[\[338a.7\]]sbyar ba ru ni shes par bya/_/yang na sngags rnams phyogs gcig gtang /_/tshigs bcad kyang ni phyogs gcig gtang /_/de ni man ngag skabs shes bya'o/_/skabs rnams de ni ma shes na/_/nus pa'i mthu ni nyams par 'gyur/_/yang na tshigs bcad gcig pus kyang /_/_
[\[338b\]]
[\[338b.1\]]gang yin don rnams 'grub par 'gyur/_/rdo rje'i tshigs bcad don ldan ni/_/sngags dang 'dra ba nyid du gsungs/_/rdo rje tshig gi khyad par gyi/_/sngags kyi lha yi yon tan gyi/_/don rnams kun ni brjod pas su/_/don dam kun rdzob las mi 'da'/_/don dam kun rdzob brjod tshig
[\[338b.2\]]tu/_/sngags mtshon byed pa'i rdo rje'i tshig_/de la sngags zhes bya ba yin/_/oM na maHshrI badzra DA ki ya/_/oM ka kA s+ye hUM hUM phaT/_oM a yan twa yan+du DA ki bya shan rbag tra ma ho/_/bra b+hi ma wa/_i sha i maM ba liM/_b+huny+dza dzig+h+ra pi pa gr-i h+na ta/_At+ma kaM puSh+TiM ku ru/_sa ma ya ma
[\[338b.3\]]nu sma ra a hUM phaT swA hA/_oM shwa na se b+hU tsa ri ye i maM ba liM/_gr-ih+na gr-i h+na/_hUM hUM phaT/_oM e h+ye hi ma hA pA la bir+ya bar gra ma yo dza na sa hA sra pra laM barba pu shaM/_ti li ti mi gi li ma hA ti mid+hi la bri b+hi ta yo ma hA mi na a d+hI pa ti ya a san+ni hi to b+ha ban+tu/_ma ma a ba ma be ta wa sid+d+hi ma bi ta ra
[\[338b.4\]]na tu swA hA/_oM a A i I u U r-i r-I l-i l-I e ai o au o au aM aHswA hA/_oM na mo b+ha ga ba te badzra hUM ka ra/_hriM Sh+TaM sarba b+hU ta ni stam+b+ha swA hA/_oM bra h+mai hraM hUM hUM phaT/_oM ba sha bi hUM phaT/_oM kau mA rI ya hri hUM phaT/_oM ya me hri hUM phaT/_oM ko bI rI ye hUM phaT/_oM tsa mu N+DI ye hri ye
[\[338b.5\]]hUM phaT/_oM ai shA n+yai hri hUM phaT/_oM ma b+hai hriM hUM phaT/_oM a A aM a a kA ro mu khaM sarba d+ha rmA NAM Ad+ya nut+pan+na twAd+mA oM AHhUM phaT swA hA/_oM tA re tut+tA re AHhUM phaT swA hA/_oM mA rI ts+yai ba ra li ba dA li bA ra hA mu khi sarba duSh+Ta naM mu khaM/_ban+d+ha ban+d+ha hUM hUM phaT/_i maM ba liM pra
[\[338b.6\]]tIts+tsha sa ma ya ma nu sma ra hUM phaT swA hA/_oM ma hA kA la a ya hi a A hi/_ma hA bi ha ra pa la na barba DA ki nI ya k+Sha rA k+Sha sa pa ri ba ro/_/ad tra san+ni hi to b+ha ba swA hA/_oM a da sha di ka tri A r+ya saM bya bya ba tiSh+Tha ta/_sarba da sha di ka lo ka d+hA tu ba ra ma n+ya pa ran tad pa ra ting /_sarba tig lo ka pa
[\[338b.7\]]ya/_ma hA kA la badzra A yu d+ha mA ya badzra/_badzra na ma/_badzra ga la/_badzra mu sa la/_nA ga badzra/_badzra a ni la/_badzra sho na DA/_badzra kro d+ha/_badzra bra la/_badzra kan+d+ha li/_mon badzra/_me ma tsi tra/_pr-i thi bi bad+h+yai ba hA/_sarba i t+yu ba sa ra ga u pa shan+te ye/_sarba gan+d+ha pu Sh+pa d+hU pa/_dI ba/_nai bi d+ye/_
[\[339a\]]
[\[339a.1\]]sarba pa ta a laM kA ra d+ha ni sh+na pra tI ts+tsha u pa du dza/_sarba du Sh+Ta nAM/_kA ya bA ka tsit+taM/_staM b+ha ya staM b+ha ya/_ma ma sarba a shaM pa ri pu ra/_ya thA ya bA/_hA sAM sa raM ma ma sarba sa sa taM naM tsa/_sat+su kha sid+d+hi ye swA hA/_A kA b+hA ban+du hUM hUM phaT swA hA/_oM badzra DA ki sa ma ya ma nu pA la ya/_badzra DA ki
[\[339a.2\]]twe no pa tiSh+Tha dr-i D+ho me b+ha ba/_su to Sh+yo me b+ha ba/_a nu ra k+to me b+ha ba/_supoSh+yo me b+ha ba/_sarba sid+d+hi m+me pra yats+tsha/_sarba karma su tsa me/_tsit+taM shre yaHku ru hUM/_ha ha ha ha hoH/_b+ha ga wA na/_sarba ta thA ga ta DA ki ma me muny+tsa/_DA ki b+ha ba ma hA sa ma ya sa twa aHmuHoM dri ta raSh+Ta ya ga ga na d+ha wa se nA d+hi pa ta ye mi maM ba liM pra tI ts+tsha sa ma
[\[339a.3\]]ya ma nu sma ra ya hUM hUM phaT swA hA oM bai sha ra ma Na ya yak+Sha se nA d+hi pa ta ye i maM ba liM pra tI ts+tsha sa ma ye ma nu sma ra aHhUM hUM phaT swA hA/_oM bI ru DA ka ya ma hA kum+b+ha d+hA d+hi pa ta ye/_i maM ba liM pra tI ts+tsha sa ma ya ma nu sma ra AHhUM hUM phaT swA hA/_oM bi ru pa k+Sha ma hA nA gA d+hi pa ta ye i maM ba liM bra tI ts+tsha/_
[\[339a.4\]]sa ma ya ma nu sma ra aHhUM hUM phaT swA hA/_oM gan d+ha rba a d+hi pa ta ye bi tsa tra/_a gan+d+ha yo/_ma ma kar+ya sa ta ye/_i ha yan+tu/_b+ha ga bAM badzra d+ha ra sha sa ne tiSh+Tha n+tu/_a tra san+ni hi to b+ha baN swA hA/_oM swa b+hA wa shud+d+ha rmAHswa b+hA wa shud+d+ho\u0f85haM/_oM a kA ro mu khaM sarba d+ha rmA NAM aM d+ya nu t+pan+na twA ta oM
[\[339a.5\]]AHhUM phaT swA hA/_oM a ral+li ho dzaHhUM baM hoH/_badzra DA ki n+ya sa ma ya s+t+waM dr-i sh+ya ho/_/oM bi tsi pi tsi sma shan rba si b+h+yo/_/ma hA pi shA tsa b+h+ya/_i maM ba liM gr-i h+na ta b+hu ny+dza tha pi pa tha/_ma me Sh+Ta sid+d+hi m+me pra yats+tsha n+tu swA hA/_oM d+hi pa k+Shi rA dza ya/_A gats+tsha A gats+tsha sarba duSh+TAM naM mu khaM b+han+d+ha ku ru ma hA kA la ku ta
[\[339a.6\]]bi sha pa hi ri shrI gra sa ma ye tiSh+Tha/_stuM stuM stuM sa sa sa hUM hUM hUM phaT phaT phaT swA hA/_oM sarba ta thA ga ta nai bi t+ye sa ma ya sa mu dra/_s+pha ra Na shri ye hUM oM na mo b+ha ga ba te A r+ya ba ra ma a shrA ya ta thA ga tA ya/_ar+ha te samya k+saM bud+d+hA ya oM tA t+tA re ru re swA hA/_oM gr-i h+Na gr-i h+Na puSh+pa d+hU pa pa liM i maM
[\[339a.7\]]sarba u pa tsa ra sam+ba n+na ma/_kha gA d+hi ba te kha kha khA hi sa ma ya ma nu sma ra aHhUM phaT swA hA/_oM e dza h+ya dza hi sh+ma shA na wa se ni ma ma sa pa ri bA ra rak+Sha ku ru i ha san+ni hi to b+ha ba swa ba swA hA/_oM ku ru wa da tra li/_sid+d+hi mu khi sh+ma sha na kha si ni/_/pre ta wa ta ni tsaN+Di ka ra li/_/ru d+hi ra pri ye/_
[\[339b\]]
[\[339b.1\]]sam ya rak+Sha ti/_go gad tsi/_/ki li ki li/_/ra be badzra pri ti wa na mi d+ha b+hu ny+dza ti/_b+ha ga ni gu h+ya na du te/_d+hu maM ga ri/_caN+Da kA ra li/_tiSh+Tha tiSh+Tha/_i maM u ts+tsha Sh+Tha/_ba liM gri h+na sarba du Sh+Ta b+ha k+Sha ya/_hUM phruM phaT swA hA/_oM ba le pa ta le ma hA pa ta le hUM hUM dz+ha swA hA/_hUM hUM ho ho A ka R+Sha ya/_A ka R+Sha ya/_sa
[\[339b.2\]]ma ya ad+hi ba te hUM phaT swA hA/_oM A gats+tsha A gats+tsha ma hA nA ga ad+hi pa te sarba b+hu r+b+hu ba hUM phaT swA hA/_hUM a brda ra a brda ra/_oM pa ta le ba ta le b+ha k+Sha pri ya/_a ki ni ma d+he hUM hUM swa hA/_oM d+ha na a d+hi pa ta ye pa ta la bruM swA hA/_oM ka ka kan+d+ha ba ba ban+d+ha na/_kha kha khan+d+ha na/_sarba du Sh+TAM naM/_
[\[339b.3\]]ha na ha na/_ga ga ga ta ya/_a mu ka s+ya/_shAn+tiM ku ru hUM hUM phaT dza swA hA/_oM tiSh+Tha hUM bak+Sha bak+Sha dz+dza dz+dza swA hA//_//de ltar sngags rnams bstan nas ni/_/khyad par byin rlabs bstan pa ni/_/de nas blo dang ldan pa yis/_/gal te sbyor ba gzhan dang bcas/_/tshon chen gyis ni gos dag gam/_/_
[\[339b.4\]]dar la sogs pa gon nas ni/_/rdo rje dril bu de bzhin du/_/rgyan rnams kun gyis mdzes par brgyan/_/shar la sogs pa'i phyogs rnams su/_/las kyi skabs dang bstun te blta/_/'dug stangs la sogs de bzhin sbyar/_/bskyed pa'i rim pa tshul bzhin bsgom/_/myur bar 'dod
[\[339b.5\]]na rdzus skyes tshul/_/mchod bya sprul dang spyan drang ba/_/gang 'dod pa ni bya ba yin/_/gnyis kas bya bar 'dod pa'ang yod/_/thun mong byin rlabs gong bzhin no/_/khyad par byin rlabs bstan pa ni/_/zla ba oM ni bsams nas su/_/'od zer stobs kyis rnam rtog sbyong /_/nyi mar a ni
[\[339b.6\]]bsams nas kyang /_/dri ma med par bsam par blta/_/gnyis ka'i hUM gis 'od du 'bar/_/has su bdud rtsi zhu bar bsam/_/yi ge raM gyis mtshan ma bsregs/_/yaM gis bdud rtsi dri med 'gyur/_/oM gyis gang 'dod don rnams 'grub/_/hUM gis sbyangs nas AHsa su 'bar/_/_
[\[339b.7\]]oM gyis rtogs par bya ba yin/_/has su gzugs bcom hrIHyig ni/_/rol sogs pa bcom pa yin/_/hos su bdud rtsi 'bar bar bsam/_/yang na/_hrIHsa su ro dang hos su dri/_/bdud rtsi'i rang bzhin nyid du blta/_/ri rab rdo rjes dkrugs nas kyang /_/ye shes bdud rtsi bstim
[\[340a\]]
[\[340a.1\]]pa'am/_/hUM ni gcig pus sbyang zhing bsreg_/ye shes kyang ni nges su dbab/_/so so rtsa ba'i sngags kyis ni/_/lan gsum lan bdun brjod pas su/_/sbyang zhing byin gyis brlab pa dang /_/sngags rnams so so'i nus mthu ni/_/rgyud rnams so sor
[\[340a.2\]]dag nas ni/_/'byung ba dag gis brlab pa'am/_/sngags ni gong ma len zhes bya/_/so so lha yi yig 'brus kyang /_/lan gsum lan bdun sbyang ba yin/_/de ltar byin rlabs man ngag rnams/_/'jig rten 'das dang 'jig rten pa'i/_/byin rlabs man ngag skabs dang
[\[340a.3\]]sbyar/_/byin gyis brlabs pa'i las rnams so/_/phyag rgya bcings pa'i sbyor ba ni/_/thun mong phyag rgya thams cad ni/_/rdo rje thal mo'i tshul du ni/_/bcangs nas kha ni dbye ba dang /_/rdo rje se gol gtogs la'o/_/lag pa g.yon pa'i gung mo bsgreng /_/mthe chung mthe bos so
[\[340a.4\]]sor bkug_/mdzub mo srin lag cung zad dgug_/mkha' lding dgug pa'i phyag rgya'o/_/rtse gsum phyag rgyas byin gyis brlab/_/rdo rje khu tshur gnyis bcings nas/_/rgyab dang rgyab tu sbyar bar bya/_/pad+ma sa gdugs sprel nas su/_/dkar po dang ni gi wang bsgreng /_/dkar
[\[340a.5\]]po cung zad bkug pa yis/_/lha min dgug pa'i phyag rgya yin/_/zla ba snod la reg nas ni/_/nyi ma rdo rje khu tshur bcing /_/dkar po bsgrengs te byin gyis brlab/_/zla ba khu tshur bstan bcings la/_/rnam shes kyang ni sa gdugs brkyang /_/nyi ma lag pa legs brkyang ste/_
[\[340a.6\]]gdengs pa'i tshul du steng du sbyar/_/phyag rgyas snod la reg par bya/_/khu tshur gnyis ni sbyar nas su/_/snying ga'i phyogs su sbyar bar bya/_/rdo rje khu tshur gnyis sbyangs nas/_/rgyab dang rgyab tu sbyar bar bya/_/pad+ma dag ni sa gdugs sbrel/_/dkar po'i gi wang sgrog tu bya/_/_
[\[340a.7\]]de bzhin phyag rgyas byin brlab cing /_/dgug pa yang ni shes par bya/_/phyag rgya'i man ngag gzhan sogs kyang /_/skabs dang sbyar te shes par bya/_/gtor ma'i rdzas rnams so so dang /_/maN+Dal la sogs cho ga dang /_/de la sogs pa'i man ngag rnams/_/thabs
[\[340b\]]
[\[340b.1\]]rnams thob pa'i slob dpon gyis/_/sna tshogs gtor mas rgyas par bstan/_/de dang mthun par shes par gtor ma'i las sna tshogs pa'i cho ga ste dang po'o//_//tshogs kyi las kyi sbyor ka bstan pa ni/_/tshogs kyi bya ba'i rim pa rnams/_/tshogs kyi 'khor
[\[340b.2\]]lor shes par bya/_/cho ga'i las rnams 'di ru bstan/_/'khor lo phyi nang gsal ba la/_/cho ga'i rim pa skabs dang sbyar/_/phyi mchod nang mchod gsang ba'i mchod/_/phyi mchod rim pa bstan pa ni/_/phyi la yang ni gnyis su bstan/_/mi zad dbyibs kyi mchod pa ni/_/rnal 'byor
[\[340b.3\]]rgyud du shes par bya/_/mtshan ldan dri med snod mchog tu/_/byang chub sems kyi dri med chu/_/dkyil 'khor bzhugs pa'i lha la dbul/_/thugs rjes dgongs la bzhes su gsol/_/zhes bya ba la sogs pas btang ngo /_/oM na mo nI lam+ba ra d+ha ra badzra pA Ni maN+Dal de ba ta
[\[340b.4\]]nan tA nA na/_a ha pU dza me g+ha sa mu dra s+pha ra Na sa ma ye hUM/_d+hU pa ni r+ya mi hUM/_A ro l-i ka ni R+YA mi hUM/_puSh+pe/_d+hU pe/_A lo ke/_gan+d+he/_nai bi d+ye/_sha p+de/_nr-i ta/_na ma pa sa/spaR+sha/_nan nan rad na/_sarba bstu/_gan+d+ha rba/_badzra lA s+ye hUM/_badzra mA le hUM/_badzra gI ti hUM/_
[\[340b.5\]]badzra nr-i t+ya hUM/_badzra d+hU pe hUM/_badzra puSh+pe hUM/_badzra A lo ke hUM hUM/_badzra gan+d+he hUM/_re re la yang rdo rje'i glu gsum gsum brjod la/_/lha mo dpag med sprul nas kyang /_/dkyil 'khor lha la mchod pa dbul/_/de nas mchod pa nyi shu ni/_/rdo rje glu ni phra mo yis/_/hUM gi glu dang
[\[340b.6\]]sbyar bar bya/_/de nas pad kor sngon 'gro ba'i/_/sgeg pa'i tshul gyis sgeg pa dang /_/pi wang tshul gyis 'bud pa dang /_/gling bu'i tshul gyis 'bud pa dang /_/sil snyan tshul gyis dkrol ba dang /_/brdab pa'i tshul gyis rdebs pa dang /_/gar gyi tshul gyis yan lag bskyod/_/_
[\[340b.7\]]rlung gi tshul gyis g.yob pa dang /_/rgyal mtshan tshul gyis bsgreng ba dang /_/bla re'i tshul gyis bre ba dang /_/ba dan tshul gyis sgeg pa dang /_/cang te'u'i tshul gyis rdebs pa dang /_/gdugs kyi tshul gyis dbub pa dang /_/rnga yi tshul gyis 'dzum pa dang /_/gar gyi tshul gyis
[\[341a\]]
[\[341a.1\]]gar byed dang /_/khro bo'i tshul gyis khro ba dang /_/sgeg pa'i tshul gyis sgeg pa dang /_/'gying ba'i tshul gyis 'gying ba dang /_/mda' 'dren bum pa 'khyud pa dang /_/rdo rje gsor zhing phyag 'tshal ba'i/_/tshul gyis 'dud par byed pa ste/_/phyag rgya'i mchod pa nyi shu nyid/_/rdo rje
[\[341a.2\]]dril bu rol bcas pa'i/_/glu yi sgra yis dga' bar bya/_/lha mo dpag med sprul nas ni/_/ji ltar mnyes pa'i mchod pa dbul/_/de nas bdud rtsi lnga po nyid/_/lha gsum gyis ni bsgrubs nas kyang /_/mtshan ldan snod mchog bkram nas kyang /_/nyi ma pad+mar gzhag par bya/_/_
[\[341a.3\]]rdo rje srin mtheb sbyar nas kyang /_/thigs pa'i gtor ma kun la dbul/_/rnal 'byor shes rab gar rnams bskor/_/yang na bzlog pas thabs kyang de/_/lan gsum mchod pas gnas gsum gyi/_/sku gsung thugs kyi lha gsum mnyes/_/rdo rje glu dang ldan pa yis/_/sngags ni
[\[341a.4\]]lan gsum brjod par bya/_/so so'i rtsa ba'i sngags mtha' la/_/bdud rtsi'i sngags ni gdab par bya/_/de nas lcags kyu lnga po ni/_/gong ma bzhin du dbul bar bya/_/lha mo drug gi mchod pa ni/_/gzugs kyi rdo rje'i lha mo ni/_/gzugs brnyan bzhin du rgyas mdzad ma/_/kha dog dbyibs ldan mchod pa dbul/_/_
[\[341a.5\]]bde gshegs spyan mchog rgyas gyur cig_/sgra yi rdo rje lha mo ni/_/gsung dbyangs yan lag brgyad ldan pa'i/_/sgra snyan yid 'ong mchod pa dbul/_/bde gshegs snyan mchog rgyas gyur cig_/rdo rje lha mo dri ldan ma/_/dri zhim bdug spos ngad bsung ldan/_/dri zhim yid 'ong mchod
[\[341a.6\]]dbul bas/_/shangs kyi mchog rnams rgyas gyur cig_/rdo rje lha mo ro ldan ma/_/ro mchog rgyas ldan mdzes pa 'di/_/yid 'ong dpag med mchod pa 'bul/_/bde gshegs ljags ni rgyas gyur cig_/rdo rje lha mo reg ldan ma/_/na bza' li ka mdzes pa bsnams/_/yid 'ong dpag
[\[341a.7\]]med mchod pa 'bul/_/bde gshegs sku rnams rgyas gyur cig_/rdo rje lha mo chos ldan ma/_/rin chen 'bar ba'i chos sgrogs ma/_/yid 'ong dpag med mchod pa 'bul/_/bde gshegs thugs mchog rgyas gyur cig_/sems dpa' chen po dang po mchog_/dgyes chen rnams kyi
[\[341b\]]
[\[341b.1\]]dga' ba che/_/kun du bzang po kun gyi bdag_/rdo rje snyems pa bdag po'i bdag_/thugs kyi sems dpa' ting 'dzin mchog_/rdo rje'i rdo rje stobs po che/_/kun du bzang po spyod pa'i mchog_/bdud kyi bdud sde 'joms pa po/_/sems dpa' kun gyi sems byang chub/_/sangs
[\[341b.2\]]rgyas byang chub mchog skyes mchog_/rdo rje hUM ste hUM mdzad pa/_/'jig rten dbang phyug nor sbyin pa/_/'dod chags chen po bde ba che/_/'dod dang thar pa nor che ba/_/dus gsum srid gsum mchog gsum ste/_/'jig rten gsum mchog khams gsum pa/_/mi rgyu ba ni mchog
[\[341b.3\]]tu gsol/_/shin tu phra dang sbom po'i tshogs/_/rgyu ba rnams kyi rab mchog brnyes/_/srid pa'i 'khor lo sbyong mdzad pa/_/thog mtha' med cing gsal ba min/_/shes rab sbud la rnam par gnas/_/thugs kyi phyag rgya snyoms zhugs pa/_/de nyid rdo rje sems dpa' yi/_/rdo rje khro
[\[341b.4\]]bo khro chen po/_/'jigs pa'i me ni 'dul mdzad pa/_/gdug pa'i mchog ni 'dul ba che/_/drag po'i drag mchog 'jigs byed pa/_/de bzhin gshegs pa'i dngos grub che/_/chos kyi las chen 'dzin pa po/_/dam chos las ni bzang pa'i lam/_/byang chub sems ni spyod par
[\[341b.5\]]mdzad/_/thams cad dag tu pad+ma che/_/shes rab thabs kyi nor che ba/_/'dod chags dag pa'i ting 'dzin mchog_/sna tshogs chags pa'i dbang phyug che/_/nam mkha' mtha' las brtags pa'i don/_/sems can kun gyi gnas chen po/_/dpal gyi 'byor pa 'byor pa'i rgyal/_/_
[\[341b.6\]]bsam pa thams cad rdzogs mdzad pa/_/phyag 'tshal phyag 'tshal phyag 'tshal 'dud/_/phyag 'tshal 'dud cing phyag 'tshal 'dud/_/dad pas khyed la 'dud bgyis pas/_/bdag sems rdo rje sems grub mdzod/_/rdo rje lha mo'i mchod pa dang /_/te na te te hUM zhes bya ba la sogs
[\[341b.7\]]pa yang gtang ngo /_/dang po 'dren pa'i tshigs bcad ni/_/'khor lo nyid dang mthun par bya/_/bstod pa la sogs rgyas par bya'o/_/tha ma 'dren pa'i tshigs bcad ni/_/dam tshig spyod pa thams cad la/_/tshigs bcad 'dis ni sbyin par bya/_/ltos shig mdzes pa dam pa'i chos/_/_
[\[342a\]]
[\[342a.1\]]'di la the tshom byar mi rung /_/khyi dang bram ze gdol pa gsum/_/rang bzhin gcig pas lhan cig bza'/_/pad+ma'i gar skor sngon 'gro bas/_/gzhan gyis de bzhin bzung nas kyang /_/sbom pos chung ngu mnan nas kyang /_/lhag ma rtse
[\[342a.2\]]gsum lta bur bya/_/nyi mar zla ba bzhag nas ni/_/tshigs bcad 'di ni rjes su bzla/_rin thang med pa'i dam pa'i chos/_/'dod chags dri bral legs 'ong cing /_/gzung dang mtshan ma rnam spangs pa/_/de nyid gnas la phyag 'tshal lo/_/de nas rnal 'byor so so yis/_/_
[\[342a.3\]]nang gi 'khor lo gsal bsgoms nas/_/khrus ni rnam gsum bya bar gsungs/_/de nas rnal 'byor ci dgar rol/_/rdo rje sme gdung bshags pa ni/_/bdag cag rnal 'byor sgrub pa pos/_/bla ma yi dam lha dang ni/_/dkyil 'khor bzhugs pa'i spyan lam du/_/sdom pa
[\[342a.4\]]gsum la gnas pa dang /_/khyad par nang gi sdom pa ni/_/bsngo zhing bgrang bar khas blangs nas/_/tshul bzhin ma gyur bshags par bgyi/_/bla ma rdo rje slob dpon la/_/gshe zhing smad pa la sogs bshags/_/bde gshegs bka' yi chos rnams la/_/gzhung bzhin ma
[\[342a.5\]]gyur 'khrul pa bshags/_/rnal 'byor lam gcig spun rnams la/_/rtsod pa la sogs bgyis pa bshags/_/snying rje'i yul gyur sems can la/_/snying rje la sogs spangs pa bshags/_/chos rnams kun gyi rtsa ba ste/_/byang sems phyi nang spangs pa bshags/_/rang
[\[342a.6\]]dang gzhan gyi grub mtha' la/_/smad cing spangs par gyur pa bshags/_/ma smin pa yi sems can la/_/man ngag gsang ba bsgrags pa bshags/_/phung po lha yi dkyil 'khor la/_/smad cing spangs pa la sogs bshags/_/rang bzhin dag pa'i chos rnams la/_/the tshom
[\[342a.7\]]la sogs bgyis pa bshags/_/bstan pa la gnod sems can la/_/ma bsgral byams pa bgyis pa bshags/_/chos nyid spros dang bral ba la/_/yod med mtshan mar brtags pa bshags/_/sems can dad dang ldan pa la/_/sems sun phyung bar byas pa bshags/_/_
[\[342b\]]
[\[342b.1\]]dam tshig rnams las thams cad 'byung /_/ma brten bgrang bsngo ma bgyis bshags/_/bud med shes rab rang bzhin la/_/ma smin spangs pa la sogs bshags/_/rtsa ba'i dam tshig ji snyed kun/_/tshul bzhin ma bsrungs rngo ma thog_/bde gshegs bka' dang ma mthun pa/_/_
[\[342b.2\]]ji snyed bgyis pa de dag kun/_/rdo rje slob dpon yi dam lha/_/gsang ba'i dkyil 'khor lha rnams dang /_/ma mo mkha' 'gro'i tshogs bcas la/_/'gyod pa'i sems kyis mthol lo bshags/_/rnal 'byor byin rlabs ma bgyis par/_/nan rtags 'jug pa bgyis pa
[\[342b.3\]]bshags/_/bla ma'i man ngag ma thob par/_/nan rtags chos rnams bgyis pa bshags/_/mi zab lam gcig spun rnams la/_/rtsod pa la sogs bgyis pa bshags/_/gsang ba'i man ngag shes gyur kyang /_/snod ldan rnams la ma bstan bshags/_/dad
[\[342b.4\]]dang ldan pa'i sems can la/_/chos rnams log par bstan pa bshags/_/rnal 'byor la sogs mi shes par/_/sngags par nga rgyal bgyis pa bshags/_/lta ba spyod pa mi gcig pa'i/_/nyan thos lam du zhag 'das bshags/_/phyi yi chos bshad yin
[\[342b.5\]]pa la/_/gsang ba'i chos rnams bshad pa bshags/_/mdor na yan lag dam tshig rnams/_/nyin mtshan bgrang bsngo ma bgyis dang /_/bla ma mchod pa la sogs dang /_/bshags pa la sogs ma bgyis rnams/_/rdo rje slob dpon yi dam lha/_/dkyil 'khor
[\[342b.6\]]gsang ba'i lha rnams dang /_/ma mo mkha' 'gro'i tshogs la bshags/_/mtshams med mi dge bshags pa dang /_/mkha' 'gro ma yi bshags pa ni/_/mkha' 'gro'i gsang rgyud de bzhin bya/_/de la sogs pa'i cho ga rnams/_/man ngag bsdebs su
[\[342b.7\]]shes par bya/_/tshogs kyi las kyi sbyor ka ste gnyis pa'o//_//sbyin sreg las kyi cho ga ni/_/spyir na sbyin sreg las rnams la/_/sems can rnam rtog ma zad par/_/bsam gyis mi khyab gsungs mod kyang /_/bsdus na bcu drug dag tu 'dus/_/_
[\[343a\]]
[\[343a.1\]]de yang bzhi ru 'dus pa na/_/bzhi po re re dag la yang /_/rgyas dang bsdus dang shin tu bsdus/_/gsum gsum dag tu shes par bya/_/dang po sa yi cho ga ni/_/brtag pa la sogs rgyas pa yang /_/cho ga la sogs gzhan dang mthun/_/_
[\[343a.2\]]bsdus pa'i cho ga bstan pa ni/_/lhag pa'i lha yi ting 'dzin gnas/_/sa yi bdag po rnams la ni/_/gtor ma phul bas sa rnams blang /_/khro bo'i las rnams thams cad pa'i/_/phyag rgya bcas nas sngags rnams brjod/_/thugs kyi 'od zer dag gis ni/_/_
[\[343a.3\]]sa rnams sbyang zhing byin gyis brlab/_/shin tu bsdus pa'i cho ga ni/_/'od zer stobs kyi byin rlabs kyis/_/thab khung gang 'dod byin gyis brlab/_/mtshan ma la sogs dga' ba dang /_/rgyas par spro ba'i gang zag dang /_/las dang po yi gang zag gis/_/thab rnams
[\[343a.4\]]bru ba rgyas par bstan/_/mtshan ma la sogs mi dga' la/_/thab rnams bri 'am me tog dgram/_/rnal 'byor nus pa thob pa yis/_/rin chen snod du bya yang bzod/_/yang na de dag shes rab chung /_/rgyas pa mi nus dag la bstan/_/thab rnams bru ba'i rim pa
[\[343a.5\]]yang /_/rgya ru ji tsam yod pa'i tshad/_/de yi phyed ni thur la bru/_/yang na sum cha bru ba'am/_/mtho gang dag tu bru ba'am/_/rgya yi tshad tsam bru ba ni/_/rgyud rnams kun dang mthun par ni/_/mkhas pa yis ni shes par bya/_/kha khyer mu ran tshad sogs kyang /_/_
[\[343a.6\]]so so'i gzhung dang mthun par bya/_/thab kyi dbyibs rnams bstan pa yang /_/zhi ba la ni zlum por ro/_/rgyas pa gru bzhi'am rin chen dbyibs/_/dbang la zla gam tshul du'o/_/drag po gru gsum rnam par bstan/_/mdor na dbang dang drag po gnyis/_/go bzlog
[\[343a.7\]]par yang bstan pa yang /_/de yis dgongs pas shes par bya/_/gzhan yang thun mong las rnams la/_/zla ba kham pa lta bu'am/_/go cha rin chen pad+ma dang /_/rdo rje lcags kyu la sogs su/_/mi 'dra thab kyi dbyibs bstan pa/_/rgyud rnams kun du shes
[\[343b\]]
[\[343b.1\]]par bya/_/tshe bsring la sogs las la bsngags/_/thab kyi rgya yi tshad rnams kyang /_/khru bzhi khru gsum khru do dang /_/khru gang khru phyed sum cha'o/_/de la sogs pa'i tshad rnams kyang /_/rgyud dang mthun par shes par bya/_/tshon rnams bri ba'i rim pa yang /_/gzhan
[\[343b.2\]]dang mthun te khyad par ni/_/zhi la dkar te rgyas la ser/_/dbang la dmar po drag la gnag_/las ni thams cad thab khung la/_/kha dog lnga tshar tshang ba'am/_/yang na las kyi skabs dang sbyar/_/las ni thams cad pa yi dbyibs/_/a shwad lo ma lta bu dang /_/_
[\[343b.3\]]pad+ma 'dab gcig lta bu'am/_/pad+ma kha phye lta bu'am/_/kha yi ge sar lta bu'am/_/de sogs gzhung ni mang yod kyang /_/rnal 'byor mos la gtso zhes bya/_/gzar bu'i mtshan nyid bstan pa ni/_/yu ba chang ba lnga yi tshad/_/gzar bu'i kong bu sor bzhi'i
[\[343b.4\]]tshad/_/mchu yang sor bzhi'i tshad du bya/_/zabs su sor gcig brko ba'am/_/sor gnyis brko ba so so'i gzhung /_/de ni rab yin 'bring ni phyed/_/tha ma de bas cung zad chung /_/khung bu che chung mtshan nyid do/_/yu ba'i tshad ni mnyam zhes bya/_/rgyud gzhan
[\[343b.5\]]dag la brten nas ni/_/slob dpon gzhan gyi gzhung dag gis/_/yu ba yang ni che chung 'dod/_/snyoms 'jug rgyud la brten nas kyang /_/yu ba sor ni nyi shu bzhi/_/khung bur rgyar ni sor bzhi la/_/zabs su sor gnyis kho na ste/_/mchu yang rdo rje rtse gsum
[\[343b.6\]]dbyibs/_/sor bzhi'i tshad du shes par bya/_/las ni thams cad gzar bu yang /_/pad+ma'i dbyibs sam 'dab ma'i dbyibs/_/mchu yang pad+ma'i 'dab 'dra dang /_/a shwa rdo rje'i rnam par ro/_/zhi ba la ni zlum po ste/_/rgyas pa la ni gru bzhi'o/_/dbang
[\[343b.7\]]ni zla gam lta bu ste/_/drag po gru gsum rnam par bya/_/pad+ma khro bo rdo rje bri/_/yang na/_rgyud gzhan dag la brten nas ni/_/slob dpon gzhan dag 'dod gzhung ni/_/sum cha sum cha phri bas su/_/rab 'bring gsum du 'dod pa yin/_/de ni dgang gzar mtshan
[\[344a\]]
[\[344a.1\]]nyid do/_/blugs gzar mtshan nyid bstan pa ni/_/yu ba chang ba lnga yi tshad/_/khung bur rgyur ni sor gnyis la/_/zabs su sor gcig shes par bya/_/de ni rab yin 'bring ni phyed/_/tha ma cung zad chung ba'o/_/yang na slob dpon
[\[344a.2\]]gzhan dag ni/_/mthe bo sen mo gang las ni/_/rab 'bring gsum ni dbye bar bya'o/_/de rnams so so'i mtshan ma yang /_/gong ma bzhin du shes par bya/_/me lha'i mtshan nyid bstan pa ni/_/pa ba ka zhes bya ba yi/_/zhi ba'i me lha sku mdog dkar/_/chu yi
[\[344a.3\]]dkyil 'khor dag la gnas/_/rgyas pa'i me lha sku mdog ser/_/dbang chen dkyil 'khor dag la gnas/_/dbang gi me lha sku mdog dmar/_/me yi dkyil 'khor dag la gnas/_/drag po'i me lha sku mdog gnag_/rlung gi dkyil 'khor dag la gnas/_/_
[\[344a.4\]]de dag kun kha mthun par ni/_/zhal gcig phyag ni bzhi pa ste/_/phyag g.yas dbyug pa mchod sbyin can/_/g.yon pas phreng ba ril ba bsnams/_/mi tra zhes pa'i me lha ni/_/las rnams kun la bsngags pa ste/_/mid pa ring la gzi mdangs can/_/thor tshugs
[\[344a.5\]]ser po'i spu can las/_/las la rjes mthun kha dog gam/_/dud pa lta bu'i mdog tu ste/_/phyag ni bgrang phreng ril ba ni/_/spyi blugs dag ni bsnams pa yin/_/'jig rten pa yi me lha dang /_/'jig rten 'das pa'i me lha dang /_/bcu gnyis bzhi ru rtsa
[\[344a.6\]]sogs ni/_/rgyud kyi nang du shes par bya/_/'jig rten me lha'i thugs kar ni/_/'jig rten 'das pa bskyed pa dang /_/'jig rten pa ni sbyangs nas kyang /_/dam tshig me lha bskyed pa dang /_/ye shes me lha bskyed pa dang /_/'jig rten me lha'i khong pa ru/_/_
[\[344a.7\]]dam tshig me lha bskyed nas kyang /_/ye shes me lha bstim pa'am/_/'jig rten 'das pa nyid la yang /_/dam tshig bskyed dang ye shes bstim/_/sprul pa'i me lha nyid kyis kyang /_/'jig rten pa dang mthun pa'i phyir/_/'jig rten pa dang mthun par bstan/_/_
[\[344b\]]
[\[344b.1\]]de la sogs pa'i the tshom dang /_/me nyid cho ga zin pa dang /_/shar lho mtshams su gnas pa dang /_/me lha'i thugs kar bskyed pa dang /_/'bar dang gshegs dang stong pa rnams/_/slob dpon man ngag nyid kyis bshad/_/dang pos sa cho ga rdzogs byas la/_/_
[\[344b.2\]]de nas thab kyi cho ga bya/_/de nas rdzas rnams rim pa dang /_/mchod yon gyi ni cho ga bstan/_/de nas bud shing yam shing dang /_bsags dang dgram pa la sogs kun/_/gzhan dang mthun par shes par bya/_/tshes grangs dus dang 'dug stangs dang /_/rgyan tshal
[\[344b.3\]]sogs bgo ba yang /_/las kyi skabs dang sbyar bar bya/_/bdag nyid lhag pa'i lhar bskyed nas/_/me lha'i cho ga rgyas par bya/_/me yi cho ga zin nas kyang /_/de nas lha yi cho ga bya/_/tham me yi cho gas bsdu/_/me yi rgyas 'debs bzhi po yang /_/bsam dang
[\[344b.4\]]bcings dang brjod pa gsum/_/bzhi ka la ni sbyar bar bya/_/thugs kar rdo rje bsams nas kyang /_/lag pa'i sor mo bcings nas kyang /_/g.yas pa 'bar ba lta bur bya/_/sngags ni/_oM badzra a na lam hA b+hU ta dz+wa la sarba b+ha smi ku ru sarba duSh+TAM hUM/_/sa ma ya s+t+waM/_
[\[344b.5\]]sa ma ya s+t+waM/_/A hUM/_lce la rdo rje rtse lnga bsams la/_oM dz+wa la dz+wa la hUM zhes brjod cing bsam par bya'o/_/rdo rje rgya gram thugs kar bsams nas/_phyag mtshan med par bsam zhing /_bcings pa ni las kyi phyag rgya'o/_/rdo rje rtse lnga pa thugs kar bsams te/_
[\[344b.6\]]phyag mtshan dang bcas shing bsams pa ni phyag rgya chen po'o/_/phyag rgya bzhi yis rgyas gdab pa ni/_bsam pa tsam du 'dod pa'ang yod/_/thams cad tshang bar 'dod pa'ang yod/_/rgyas 'debs gcig tu 'dod pa'ang yod/_/tha dad rtog pa med pas su/_/ji ltar mos
[\[344b.7\]]pa gtso bor bya/_/dbang bskur la yang de bzhin no/_/me lha'i bstod pa bya ba yang /_/gzi brjid chen po me yi lha/_/bdag gzhan don grub sa la gnas/_/'dod pa thams cad stsol mdzad pa/_/'dzin byed me lha nyid la 'dud/_/me lha'i rgyal po drang srong
[\[345a\]]
[\[345a.1\]]mchog_/bskal pa'i me dpung gzi brjid 'bar/_/nyon mongs thams cad sreg pa'i mchog_/ye shes me lha khyod la 'dud/_/me lha rnams kyi gtso chen po/_/'khor rnams 'dul zhing skyong mdzad pa/_/dug rnams 'joms shing mthu
[\[345a.2\]]ldan pa/_/dug 'joms sman pa khyod la 'dud/_/me lha'i rgyal po gzi brjid can/_/'gro ba mi mthun gdul slad du/_/'dod dgur bsgyur ba'i gzugs ston pa/_/las rnams kun mdzad khyod la 'dud/_/de ni thun mong gi bstod pa'o/_/khyad par gyi bstod pa
[\[345a.3\]]ni rgyud du shes par bya'o/_/sbyin sreg gi las kyi rim pa ste bzhi pa'o//_//dang po yi ni rnal 'byor dang /_/rdo rje slob dpon byed pas su/_/bdag gzhan tshogs ni bsags pa'i phyir/_/slob dpon la ni srog lus dang /_/yul zhing sne bran chung mar
[\[345a.4\]]bcas/_/sgyu ma'i sems kyis phul nas su/_/yang dang yang du gsol btab la/_/man ngag las kyi rim pa 'di/_/nyams su blang zhing the tshom gcad/_/de nas gzhung bzhin spyad par bya/_/de ltar byas na nges par ni/_/dngos grub rnam gnyis thob par 'gyur/_/_
[\[345a.5\]]drang ba'i don ni ma yin no/_/de ltar mi byed ser sna can/_/bdag 'dzin dam pos bzung nas su/_/slob dpon mnyes par mi 'gyur te/_/slob dpon mnyes par ma gyur na/_/dbang dang man ngag thob mi 'gyur/_/yang na man ngag thob nas kyang /_/slob dpon la ni rgyab kyis phyogs/_/_
[\[345a.6\]]dam tshig med par nyams pa ste/_/rdo rje dmyal bar 'tshed par 'gyur/_/de nas rang gi rgyud brtags la/_/skyon de yod na spang bar bya'o/_/bdag gis 'gro ba'i don du ni/_/cho ga 'di brtsams dge ba yis/_/bdag dang mtha' yas sems can rnams/_/bla med byang chub thob par
[\[345a.7\]]shog_/rdo rje las kyi tshogs rim par phye ba'i cho ga_/slob dpon b+ha bas mdzad pa rdzogs so//_//lo tsA ba khu ba bIr+ya dang /_dge slong gzhon nu tshul khrims kyis bsgyur cing gtan la phab pa lags so//_//