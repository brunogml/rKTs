<text>
<item><p>1b.1</p><section></section><text>@##/ /so sor thar pa'i mdo rgya cher 'grel pa 'dul ba kun las btus pa/ bam po sum cu dgu pa/ nyan rna las gyur pa'i ltung byed kyi gleng gzhi ni/ sangs rgyas bcom ldan 'das</text></item>
<item><p>1b.2</p><section></section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas ni nyon mongs pa thams cad spangs te dgra bcom pa nyid mngon sum byas/ tshe</text></item>
<item><p>1b.3</p><section></section><text>dang ldan pa 'dun pa ni kau shAm bIr song ste snying las chung ngur 'dug /'gro mgyogs dang nab so gnyis ni dus la bab/ dga' bo dang nye dga' gnyis ni dge 'dun gyi nang na 'dug pa de'i tshe na bcu bdun</text></item>
<item><p>1b.4</p><section></section><text>sde'i tshogs dag gdug cing pha rol gnon pa dang / mdo sde 'dzin pa dang / 'dul ba 'dzin pa dang / ma mo 'dzin par gyur nas de dag gis smras pa/ tshe dang ldan pa dag bdag cag yun ring po nas drug</text></item>
<item><p>1b.5</p><section></section><text>sde dag gis tho 'tshams te/ ji ltar dga' bo dang nye dga' gnyis kyis tho 'tshams pa ltar yang gzhan gyis mtho ma btsams la/ ji ltar nye dgas tho 'tshams pa ltar nga yang dga' bos ma btsams</text></item>
<item><p>2a.1</p><section></section><text>kyis de gnas nas dbyung ba'i las bya'o/ /de dag gis smras pa/ 'di'i phu bo dga' bo rtsod pa la mkhas pa yin gyi tshur sheg je gros bya'o zhes de dag dpong sa'i khang par zhugs te sgo bcad nas gros bya bar</text></item>
<item><p>2a.2</p><section></section><text>brtsams pa dang / nye dgas skar khung nas nyan cing des de dag la bsdigs te/ kye ma bcu bdun sde dag ci'i phyir gros byed/ kho bo tshangs pa mtshungs par spyod pa la la ni yongs su mya ngan las 'das/ la la ni snying las chung ngu kho nar 'dug</text></item>
<item><p>2a.3</p><section></section><text>kha cig ni dus la bab pas da 'di gnas nas dbyung ba'i las bya'o snyam du sems sam/ ci khyod kyis da kho bo cag zil gyis mnan te 'khod snyam mam/ kho bo cag gis kyang khyed la mtshams chen po gcad par bya'o/ /khyed kyis/ glang</text></item>
<item><p>2a.4</p><section></section><text>po'i thag pa nyi ma dang / /rlung gis yongs su bskams gyur cing / /glang po'i gnya' nas lhung gyur kyang / /lug ni lnga brgyas drang bar bya/ /zhes bya ba ma thos sam zhes bsdigs pa dang / de dag gis bsams pa/ 'dis bdag</text></item>
<item><p>2a.5</p><section></section><text>cag gros byed pa 'phrigs kyi gzhan du 'dong ngo zhes de dag me khang du zhugs te gros bya bar brtsams pa dang / nye dga' yang 'jab cing der 'ongs te nyan cing des der yang de bzhin du bsdigs so/ /de dag steng khang dang / bar khang dang / </text></item>
<item><p>2b.1</p><section></section><text>gnas khang dang / khyams dang / sgo khang dang / bang rim dang / 'chag sa dang / span spun dag gi nang dang / dgon pa dang / tshang tshing gi nang dang / lam nas 'dong zhing gros bya bar brtsams pa dang / nye dga' yang phyi bzhin song te nyan cing des de dag tu yang de bzhin du bsdigs</text></item>
<item><p>2b.2</p><section></section><text>nas/ de dag gis smras pa/ tshe dang ldan pa dag bdag cag gis 'di gnas nas dbyung ba'i las bya bar mi nus kyis 'di la bzod par gsol bar bya'o zhes de dag gis de la smras pa/ btsun pa nye dga' bdag cag la bzod pa mdzod cig /nye dgas smras pa/ bzod par bya'o/ /de dag gis de la</text></item>
<item><p>2b.3</p><section></section><text>dris pa/ khyod kyis kho bo cag gros byed pa ji ltar shes/ nye dgas skabs de rgyas par brjod pa dang / de dag gis smras pa/ khyod nyan rnas 'dug tu rung ngam/ nye dgas smras pa/ gal te kho bos khyed cag gros byed pa'i tshe nyan rnas 'dug par ma gyur du zin na khyed cag gis kho bo gnas nas dbyung ba'i las byas</text></item>
<item><p>2b.4</p><section></section><text>par gyur to zhes zer nas dge slong don nyung ngu dag ci'i phyir dge slong dag dge slong rnams 'thab par gyur/ mtshang 'dru bar gyur/ mi mthun par gyur/ rtsod par gyur cing 'khod pa la dge slong 'di dag ji skad zer ba de bdag gis mnyan te de lta de ltar rjes su tha snyad gdags par bya'o snyam pa de nyid rkyen du byas te</text></item>
<item><p>2b.5</p><section></section><text>cang mi smra bar nyan rnas 'dug par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad de nye</text></item>
<item><p>2b.6</p><section></section><text>dga' la smad nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag par gzigs pas nga'i nyan thos rnams kyis 'dul</text></item>
<item><p>2b.7</p><section></section><text>ba la bslab pa'i gzhi 'di ltar gdon par bya ste/ yang dge slong gang dge slong rnams 'thab par gyur/ mtshang 'bru bar gyur/ mi mthun par gyur/ rtsod par gyur cing 'khod pa la/ dge slong 'di dag ji skad zer ba de bdag gis mnyan te de lta de ltar rjes su tha snyad gdags par bya'o snyam pa de nyid rkyen du</text></item>
<item><p>3a.1</p><section></section><text>byas te cang mi smra bas nyan rnas 'dug na ltung byed do zhes bca' ba mdzad de/ yul ni mnyan yod/ gang zag ni nye dga'/ nyon mongs pa ni sha glan pa'i bsam pa/ nyes pa ni rtsod pa'i gros la nyan rna byed pa'o/ /de la yang dge slong gang zhes bya ba ni shAkya'i bu nye dga' 'am</text></item>
<item><p>3a.2</p><section></section><text>gzhan yang de lta bu gang yin pa'o/ /dge slong rnams zhes bya ba ni chos 'di ba rnams so/ /'thab par gyur/ mtshang 'bru bar gyur/ mi mthun par gyur/ rtsod par gyur cing 'khod pa la zhes bya ba ni phyogs dang gzhan gyi phyogs su rnam par gnas pa'o/ /dge slong 'di dag ji skad zer ba de bdag</text></item>
<item><p>3a.3</p><section></section><text>gis mnyan te de lta de ltar rjes su tha snyad gdags par bya'o snyam pa zhes bya ba ni de lta bu'i bsam pas gnyen pos de lta de ltar pha rol mnan par bya'o snyam pa'o/ /de nyid rkyen du byas te zhes bya ba ni gzhan ma yin pa'o/ /cang mi smra bas nyan rnas 'dug pa zhes bya ba ni cang mi smra bas rna gtad pas 'dug na'o/ /ltung byed do</text></item>
<item><p>3a.4</p><section></section><text>zhes bya ba ni snga ma bzhin no/ /de la ltung ba ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam</text></item>
<item><p>3a.5</p><section></section><text>par gzhag pa ni dge slong gis dge slong dag rtsod par gyur pa dge slong dag dang gros byed pa na nye bar zhi bar 'dod pa ma gtogs par 'khrug long bya ba la gzhol bas mnyan pa'i phyir rna gtong cing sgra'i don go ba dang / lam nor tam zhi bar 'dod pa ma gtogs par don gzhan gyi dbang nyid kyis son cing shes pa'i</text></item>
<item><p>3a.6</p><section></section><text>'og tu rkang pa dang se gol dang lud pa'i sgra dag gis go bar mi byed na nyan rna las gyur pa'i ltung byed kyi dngos gzhir 'gyur ro/ /dge slong dang rtsod par gyur pa dge slong dag dang gros byed pa'i rtsod pa'i gzhi dang dge slong ji snyed pa dang / gang yang rung ba la na smad pa med do/ /steng khang dang / bar khang dang / 'og khang</text></item>
<item><p>3a.7</p><section></section><text>dang / gnas khang dang / khyams dang / sgo khang dang / bang rim dang / 'chags dang / dgon pa dang / lam dang / lam gol pa la sogs pa'i gnas gang yang rung ba la na smad pa med do/ /nye bar zhi bar 'dod pa ma gtogs par 'khrug long bya ba la gzhol ba la na smad pa med do/ /mnyan pa'i phyir</text></item>
<item><p>3b.1</p><section></section><text>rna gtod cing sgra'i don go ba la na smad pa med do/ /lam nor tam zhi bar 'dod pa ma gtogs par don gzhan gyi dbang nyid kyis son zhing shes pa'i 'og tu rkang pa dang se gol dang lud pa'i sgra dag gis go bar mi byed pa lan smad pa med do/ /'di'i byed pa po ni dge slong dag rtsod pa'i gros dang 'khrug</text></item>
<item><p>3b.2</p><section></section><text>long bya ba la gzhol ba'i bsam pa'o/ /'di la yang yan lag lngas dngos gzhi'i ltung bar gyur te/ phyogs gnyi ga dge slong nyid yin pa dang / rtsod pa gang yang rung ba'i gros byed pa dang / 'khrug long bya ba la gzhol ba nyid dang / nyan rnas 'dug pa nyid dang / sgra dang bcas pa'i don go ba nyid do/ /de</text></item>
<item><p>3b.3</p><section></section><text>dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du nyan rna las gyur ba'i ltung byed kyi sbyor ba brtsams nas dngos gzhi la ma thug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /sgra thos la don ma go ba la</text></item>
<item><p>3b.4</p><section></section><text>nyes byas so/ /'thab gcugs byed na nyes byas so/ /'thab pa la nyan na nyes byas so/ /'thab mo byed pa'i drung du 'dug na nyes byas so/ /phyogs gcig dge slong nyid ma yin pa dang gnyi ga dge slong nyid ma yin pa la nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la</text></item>
<item><p>3b.5</p><section></section><text>sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba med pa ni nye bar zhi bar 'dod pa la ltung ba med de/ /nang dang bcas pa ma yin pa dang / gya tshom du 'jug pa dang / mnyan nas nye bar zhi bar bya'o snyam pa la ltung ba med do/ /las dang po pa dang / </text></item>
<item><p>3b.6</p><section></section><text>smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du nyan rna las gyur pa'i ltung byed du 'gyur ba rnam pa thams cad mi bsten par bslab par bya'o/ /dge slong dag steng khang dang / bar</text></item>
<item><p>3b.7</p><section></section><text>khang dang / 'og khang dang / gnas khang dang / khyams dang / sgo khang dang / bang rim dang / 'chags dang / dgon pa dang / lam dang / lam gol ba la sogs pa na gros byed la/ der 'gro dgos na rting sgra'am se gol gyi sgra'am/ mgul bsal ba'i sgra bya'o/ /'thab gcugs mi</text></item>
<item><p>4a.1</p><section></section><text>bya'o/ /'thab pa mnyan par mi bya'o/ /'thab mo byed pa la nye bar bskor te 'dug par mi bya'o/ /nye bar zhi bar bya ba'i phyir mi 'bad par mi bya'o/ /phyir bcos pa ni snga ma bzhin no/ /nyan rna las gyur pa'i ltung byed de bdun cu drug pa bshad zin to// //mi smra bar</text></item>
<item><p>4a.2</p><section></section><text>'gro ba'i ltung byed kyi gleng gzhi ni bcas pa dang gnang ba'i dbang gis rnam pa gnyis te/ bcas pa'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas ni nyon mongs pa thams</text></item>
<item><p>4a.3</p><section></section><text>cad spangs pas dgra bcom pa nyid mngon sum du byas/ tshe dang ldan pa 'dun pa ni kau shAm bIr song ste snying las chung ngu ra 'dug /'gro mgyogs dang nab so gnyis ni dus la bab/ dga' bo dang nye dga' gnyis ni dge 'dun gyi nang na 'dug pa de'i tshe na/ bcu bdun sde'i tshogs dag gdug cing pha rol</text></item>
<item><p>4a.4</p><section></section><text>gnon pa dang / mdo sde 'dzin pa dang / 'dul ba 'dzin pa dang / ma mo 'dzin par gyur nas de dag gis smras pa/ tshe dang ldan pa dag bdag cag yun ring po nas drug sde dag gis tho 'tshams te/ ji ltar dga' bo dang nye dga' gnyis kyis tho 'tshams pa ltar yang gzhan gyis ma btsams la/ ji ltar nye</text></item>
<item><p>4a.5</p><section></section><text>dgas tho 'tshams pa ltar yang dga' bos ma btsams kyis nye dga' gnas nas dbyung ba'i las bya'o/ /de nas kha cig gis smras pa/ 'di phu bo dga' bo rtsod pa la mkhas pa yin pas bdag cag gis 'di gnas nas dbyung ba'i las bya bar mi nus so/ /kha cig gis smras pa/ gcig smra ba</text></item>
<item><p>4a.6</p><section></section><text>na gnyis kyis mnyan par mi bya bar tshogs smra na tshogs ni rgyal po dang 'dra bas gal te cung zad smra bar gyur na de'i tshe gnas nas dbyung ba'i las bya'o zhes de dag gis gnas ma la bshams nas gaN+DI brdungs te/ dris pa'i tshig gis dge slong rnams la yang dag par bsgo nas/ dge 'dun thams cad</text></item>
<item><p>4a.7</p><section></section><text>'dug cing mthun par gyur pa na gleng ba po rgan pa'i mtha' logs su 'dug ste smras pa/ btsun pa nye dga' khyod kyis bcu bdun sde'i tshogs dag gi lto dral te rgyu ma dag gis rgyal byed kyi tshal bskor bar bya'o zhes bya ba de lta bu'i tshig smras pa gang yin pa de dran nam/ nye dgas smras pa/ tshe dang</text></item>
<item><p>4b.1</p><section></section><text>ldan pa dag de ni don 'das pa yin na rma sos pa glengs te ci bya/ de dag gis smras pa/ bcom ldan 'das ni 'das pa'i don kho na la brten te 'dul ba la nyan thos rnams kyi bslab pa'i gzhi 'cha' bar mdzad do/ /dga' bos phyir bzlog par btsams pa dang / de dag gis smras pa/ gang</text></item>
<item><p>4b.2</p><section></section><text>gcig phyir zlog par byed pa de yang gnas nas dbyung ba'i las bya'o/ /dga' bos bsams pa/ 'di dag gi byed stangs las na bdag la yang gnas nas 'byin pa'i las byed par gyur na ma legs par 'gyur ro snyam nas/ de dgun gyi dus la bab pas la ba zhig gyon te 'ongs nas des la bde</text></item>
<item><p>4b.3</p><section></section><text>rtsig drung du blangs te/ bzhag nas cang mi smra bar stan las langs te song ngo / /de dag gis smras pa/ tshe dang ldan pa dag 'dod pa smros shig ces de dag gis gya tshom du nye dga' gnas nas dbyung ba'i las byas so/ /de gnas nas dbyung ba'i las byas pa na ngu zhing phu bo'i gan du song ba dang / dga'</text></item>
<item><p>4b.4</p><section></section><text>bos smras pa/ nye dga' ci'i phyir ngu / lhung bzed nag po can dag gis bdag gnas nas dbyung ba'i las byas so/ /dga' bos smras pa/ gang dag gis kho bo'i nu bo gnas nas dbyung ba'i las byas pa de dag grong dang grong khyer dang / khams gsum nas gnas nas phyung bar gyur cig /'on kyang</text></item>
<item><p>4b.5</p><section></section><text>gnas nas dbyung ba'i las byas pa dag la grong dang grong khyer med dam ci sdod la phyis bzod par gsol cig /'di ltar de dag gis mi mthun pa'i las kho nar byas so/ /su zhig der ma 'ongs/ dga' bos smras pa/ kho bo'o/ /bdag gis de na rgan pa'i mtha' logs su slob dpon gyi sgra thos</text></item>
<item><p>4b.6</p><section></section><text>so/ /dga' bos bdag nyid ji ltar cang mi smra bar stan las langs te song ba'i skabs de rgyas par brjod pa dang / dge slong don nyung ngu dag ci'i phyir dge slong dag dge 'dun gyi chos dang ldan pa'i gtam rnam par gtan la 'bebs pa byung na cang mi smra bar stan las langs te 'gro bar byed ces smod</text></item>
<item><p>4b.7</p><section></section><text>par byed/ phyar kha gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad de dga' bo la smad nas/ dge sbyong gi tshul ma</text></item>
<item><p>5a.1</p><section></section><text>yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag par gzigs pas nga'i nyan thos rnams kyis 'dul ba la</text></item>
<item><p>5a.2</p><section></section><text>bslab pa'i gzhi 'di ltar gdon par bya ste/ yang dge slong gang dge 'dun gyi chos dang ldan pa'i gtam rnam par gtan la 'bebs par byung ba na cang mi smra bar stan las langs te 'gro na ltung byed do zhes bca' ba mdzad de/ yul ni mnyan yod/ gang zag ni dga' bo/ /nyon mongs pa ni las dang</text></item>
<item><p>5a.3</p><section></section><text>mi mthun par 'dod pa/ nyes pa ni dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te 'gro ba'o/ /gnang ba'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>5a.4</p><section></section><text>so/ /dge slong nad ngan can dag 'khod pa de dag gis yun ring du 'dug par mi nus pa na dge slong nad g.yog dag gis kyang nad pa dag gi bya ba nyams par byed/ dge slong zhal ta byed pa dag gis kyang dge 'dun gyi bya ba nyams par byed pa'i skabs de dge slong rnams kyis bcom ldan 'das la gsol</text></item>
<item><p>5a.5</p><section></section><text>ba dang / bcom ldan 'das kyis bka' stsal pa/ de lta bas na dge slong 'dug pa la smras te 'gro bar bya'o/ /bcom ldan 'das kyis dge slong 'dug pa la smras te/ 'gro bar bya'o zhes bka' stsal nas/ dge slong zhig gis khyim gzhan du lhung bzed dang chos gos bzhag nas ci tsam na der me shor</text></item>
<item><p>5a.6</p><section></section><text>nas dge slong des 'gro bar brtsams te de lam gyi phyed du phyin pa dang / bdag gis dge slong 'dug pa la ma smras so snyam pa'i dran pa skyes nas/ de phyir log ste ji srid du dge slong 'dug pa la smra bar byed pa de srid du de'i lhung bzed dang chos gos tshig nas/ de der song ba dang khyim bdag gis smras</text></item>
<item><p>5a.7</p><section></section><text>pa/ 'phags pa khyod ci'i slad du 'phyis te byon/ des na khyod kyi lhung bzed dang chos gos tshig gis gal te khyod myur du byon par gyur na khyod kyi lhung bzed dang chos gos tshig par mi 'gyur ro zhes zer zhing / dge slong de yang phongs par gyur pa'i skabs de dge slong rnams kyis bcom ldan</text></item>
<item><p>5b.1</p><section></section><text>'das la gsol pa dang / bcom ldan 'das kyis bka' stsal pa/ de lta bas na de 'dra ba'i rkyen ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang</text></item>
<item><p>5b.2</p><section></section><text>mthun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>5b.3</p><section></section><text>par bya ste/ yang dge slong gang dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te 'gro zhing / dge slong 'dug pa la mi smra na de 'dra ba'i rkyen ma gtogs te ltung byed do zhes bca' ba mdzad de/ yul ni mnyan yod/ gang zag ni dge slong don</text></item>
<item><p>5b.4</p><section></section><text>nyung ngu dag /nyon mongs pa dang nyes pa ni med do/ /de la yang dge slong gang zhes bya ba ni shAkya'i bu dga' bo'am gzhan yang de lta bu gang yin pa'o/ /dge 'dun kyi zhes bya ba ni de bzhin gshegs pa'i nyan thos kyi dge 'dun gyi'o/ /chos dang ldan pa'i gtam rnam par gtan la 'bebs pa byung</text></item>
<item><p>5b.5</p><section></section><text>ba na zhes bya ba ni gsol pa dang / gsol ba dang gnyis dang / gsol ba dang bzhi las byung ba na'o/ /cang mi smra bar stan las langs te 'gro zhing zhes bya ba ni thos pa'i nye 'khor las langs te 'gro zhing ngo / /dge slong 'dug pa la mi smra na zhes bya ba ni de na dge slong gang 'dug pa la'o/ /de 'dra</text></item>
<item><p>5b.6</p><section></section><text>ba'i rkyen ma gtogs te zhes bya ba ni gleng gzhi las dge slong 'dug pa la smra bar byed pa de srid du de'i lhung bzed dang chos gos tshig par gyur pa de 'dra ba'i rkyen ma gtogs te'o/ /ltung byed do zhes bya ba ni snga ma bzhin no/ /de la ltung ba ji ltar 'gyur zhe na/ 'dir yang dngos gzhi dang / </text></item>
<item><p>5b.7</p><section></section><text>sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong gsol ba dang / gsol ba dang gnyis dang / </text></item>
<item><p>6a.1</p><section></section><text>gsol ba dang bzhi'i las kyis bdag nyid gso sbyong dang dgag dbye la sogs pa las brgya rtsa gcig chos dang ldan pa nyid du byed pa la dge 'dun gyi nang du 'dus pa brtad pa'i bya ba ma byung ba dge slong gcig la ma smras par 'gro na thos pa'i nye 'khor las 'das na mi smra bar 'gro</text></item>
<item><p>6a.2</p><section></section><text>ba'i ltung byed kyi dngos gzhir 'gyur ro/ /gsol ba la sogs pa'i las brgya rtsa gcig gi khongs su gtogs pa gang yang rung ba la na smad pa med do/ /de dag chos dang ldan pa nyid du byed pa la na smad pa med do/ /bdag la byed pa dang / gzhan la byed pa la na smad pa med do/ /dge 'dun 'dus pa'i</text></item>
<item><p>6a.3</p><section></section><text>nang du lus kyis 'dus pa la na smad pa med do/ /brtad pa'i bya ba ma byung ba la na smad pa med do/ /ltag 'og na 'dug pa'i dge slong gcig la ma smras pa la na smad pa med do/ /thos pa'i nyen kor las 'das pa la na smad pa med do/ /las brtsams pa la na smad pa med do/ /'di'i byed pa po ni dge</text></item>
<item><p>6a.4</p><section></section><text>'dun gyi gsol ba la sogs pa'i las chos dang ldan pa nyid dang / dge slong 'khod pa la ma smras pa dang / brtad pa'i bya ba ma byung ba'o/ /'di la yan lag lngas dngos gzhi'i ltung bar 'gyur te/ dge 'dun gyi gsol ba la sogs pa'i las chos dang ldan pa nyid dang / bdag nyid kyi lus</text></item>
<item><p>6a.5</p><section></section><text>kyis der 'dus pa nyid dang / brtad pa'i bya ba ma byung na dge slong 'khod pa la ma smras pa nyid dang / thos pa'i nye 'khor las 'da' bar 'dod pa nyid dang / thos pa'i nye 'khor las 'das par song ba nyid do/ /de dag las yan lag ma tshang na ci rigs par na smad do/ /sbyor ba'i ltung ba ni</text></item>
<item><p>6a.6</p><section></section><text>nyes byas te/ ji srid du mi smra bar 'gro ba'i ltung byed kyi sbyor ba brtsams pa nas/ dngos gzhi la ma thug gi bar du nyes byas so/ /las brgya rtsa gcig nyid ma yin par rab tu 'byung ba la ltos pa zhu ba la sogs pa'i las la nyes byas so/ /thos pa'i nye 'khor las ma 'das kyi</text></item>
<item><p>6a.7</p><section></section><text>bar du nyes byas so/ /don med pa dang mi rigs pas 'gro ba ni dge slong la smras te 'gro na yang nyes byas so/ /gsol ba dang gnyis sam/ gsol ba dang bzhi'i las la ni gsol ba byas la las brjod pa ma brtsams pa'i skabs su thos pa'i nyen kor las 'das na yang nyes byas so/ /chos</text></item>
<item><p>6b.1</p><section></section><text>dang ldan pa nyid ma yin pa'i las la ni ma smras par thos pa'i nye 'khor las 'das na yang nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba med pa ni dge slong</text></item>
<item><p>6b.2</p><section></section><text>la smras pa dang / brtad pa'i bya ba byung ba la ltung ba med do/ /bdag nyid lus ma 'dus par 'dun pa dang yongs su dag pa phul ba la ltung ba med do/ /thos pa'i yul las mi 'da' bar 'dod pas 'das pa la ltung ba med do/ /las dang po pa dang / smyos pa dang / sems 'khrugs pa</text></item>
<item><p>6b.3</p><section></section><text>dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du mi smra bar 'gro ba'i ltung byed du 'gyur ba rnam pa thams cad mi bsten par bslab par bya'o/ /gsol ba la sogs pa'i las chos dang mi ldan pa nyid mi bya'o/ / </text></item>
<item><p>6b.4</p><section></section><text>phyir bcos pa ni snga ma bzhin no/ /mi smra bar 'gro ba'i ltung byed de bdun cu bdun pa bshad zin no// //ma gus pa'i tshul gyi ltung byed kyi gleng gzhi ni sangs rgyas bcom ldan 'das rgyal po'i khab na 'od ma'i tshal ka lan dka'i gnas na bzhugs so/ /de'i tshe glang chen snying po'i bu</text></item>
<item><p>6b.5</p><section></section><text>dge slong nag pa glang chen lhas zhes bya ba dge slong rab tu mang po dag 'di lta ste/ 'di ni chos so/ /'di ni 'dul ba'o/ /'di ni ston pa'i bstan pa'o zhes rtsod pa nye bar zhi bar bya ba 'ga' zhig gi phyir dpong sa'i khang par 'dug cing mthun par gyur pa na gcig pus dge 'dun zlog par</text></item>
<item><p>6b.6</p><section></section><text>byed/ dge 'dun mi mthun par byed cing rtsod pa bzung ste rtsod cing 'dug la/ gtam gyi mjug sdod par mi byed/ gus bar mi byed/ rjes mi byed cing / phyir smra bar bya'o snyam du bsams nas dge slong don nyung ngu dag ci'i phyir dge slong dag dge slong rab tu mang po dag 'di lta ste/ 'di ni</text></item>
<item><p>6b.7</p><section></section><text>chos so/ /'di ni 'dul ba'o/ /'di ni ston pa'i bstan pa'o zhes rtsod pa nye bar zhi bar byed pa 'ga' zhig gi phyir dpong sa'i khang par 'dug cing mthun par gyur pa na gcig pu'i dge 'dun zlog par byed/ gcig pus dge 'dun mi mthun par byed cing rtsod pa bzung ste rtsod cing 'dug la gtam gyi</text></item>
<item><p>7a.1</p><section></section><text>mjug sdud par mi byed/ gus par mi byed/ rjes mi byed cing / phyir smra bar bya'o snyam du sems shing smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / </text></item>
<item><p>7a.2</p><section></section><text>gleng gzhi 'di dang / skabs 'di la dge slong gi dge 'dun bsdu ba mdzad de/ dge slong nag pa la smad nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar smad de/ </text></item>
<item><p>7a.3</p><section></section><text>bslab pa bca' ba'i phan yon bcu yang dag par gzigs pas nga'i nyan thos rnams kyis 'dul bal bslab pa'i gzhi 'di ltar gdon par bya ste/ gus par mi byed na ltung byed do zhes bca' ba mdzad de/ yul ni rgyal po'i khab/ gang zag ni dge slong nag pa glang chen las/ nyon mongs pa ni</text></item>
<item><p>7a.4</p><section></section><text>nga rgyal gyi kun du sbyor ba/ nyes pa ni dge 'dun dang gang zag la ma gus pa'o/ /de la gus par mi byed na zhes bya ba ni gnyis la gus par mi byed na ste/ dge 'dun la dang / gang zag la'o/ /de la dge 'dun ni de bzhin gshegs pa'i nyan thos kyi dge 'dun dang / dge 'dun gyi tha snyad</text></item>
<item><p>7a.5</p><section></section><text>do/ /gang zag ni mkhan po dang slob dpon dag go/ /ltung byed do zhes bya ba ni snga ma bzhin no/ /de la ltung bar ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor ba ltung ba rnam par gzhag pa dang / ltung ba med pa dang bslab par bya ba dang / phyir</text></item>
<item><p>7a.6</p><section></section><text>bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong sangs rgyas kyi bka' dang dge 'dun gyi tha snyad pa'i tshig las 'gal bar byed pa dang / dge slong gi dge 'dun gyi 'dug pa dang / 'gro ba dang / gnas mal len pa</text></item>
<item><p>7a.7</p><section></section><text>dang / gtsug lag khang len pa dang / smra ba la sogs pa chos dang ldan pa nyid kyis bsgo ba'i don la ma gus par chos dang ldan par shad kyis sbyangs pa med par de las bzlog ste 'gal bar byed pa dang / gzhan dag chos dang ldan pa'i gtam rnam par gtan la 'bebs pa'i bar du glo bur du gtam zer</text></item>
<item><p>7b.1</p><section></section><text>na ma gus pa'i tshul gyis ltung byed kyi dngos gzhir 'gyur ro/ /sangs rgyas kyi bka' las 'gal bar byed pa la na smad pa med do/ /dge 'dun gyi tha snyad pa ni dge 'dun gyi kha yin pas de'i phyir dge 'dun gyi tha snyad byed pa gnas brtan dang / dge skos la sogs pa gang zag gi las bcu gnyis su</text></item>
<item><p>7b.2</p><section></section><text>bskos pa rnams kyi tshig las 'gal bar byed pa la na smad pa med do/ /dge slong gi dge 'dun gyi tshig las 'gal bar byed pa la na smad pa med do/ /dge 'dun gyi 'dug pa dang / 'gro ba dang gnas mal len pa dang / gtsug lag khang len pa dang / smra ba la sogs pa'i don bsgo ba lam</text></item>
<item><p>7b.3</p><section></section><text>gus pas chos dang ldan par shad kyis sbyang ba med par phyir bzlog cing 'gal bar byed pa la na smad pa med do/ /dge 'dun gyi chos dang ldan pa nyid du bsgo ba las bzlog cing 'gal bar byed do cog la na smad pa med do/ /gzhan dag chos dang ldan pa'i gtam rnam par gtan la 'bebs pa'i bar du</text></item>
<item><p>7b.4</p><section></section><text>glo bur du gtam zer ba la na smad pa med do/ /'di'i byed pa po ni sangs rgyas kyi bka' dang / dge 'dun gyi tha snyad pa'i tshig dang / dge slong gi dge 'dun gyis chos dang ldan pa nyid du bsgo ba'i don dang / gzhan dag chos dang ldan pa'i gtam rnam par gtan la 'bebs pa nyid do/ /'di la yan lag lngas dngos gzhi'i ltung bar 'gyur te/ </text></item>
<item><p>7b.5</p><section></section><text>sangs rgyas kyi bka' 'am/ dge 'dun gyi tha snyad pa'i tshig gam dge slong gi dge 'dun gyis bsgo ba'i don nam/ gzhan gyi chos dang ldan pa'i gtam dag las gang yang rung ba nyid dang / chos dang ldan pa nyid dang / ma gus pas chos dang ldan par shad kyis sbyang ba med pa nyid dang / </text></item>
<item><p>7b.6</p><section></section><text>log thabs kyi bsam pa nyid dang / 'gal bar byed pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du ma gus pa'i tshul gyis ltung ba'i sbyor ba brtsams nas/ dngos gzhi la ma thug gi bar du nyes byas so/ /dngos gzhi la sbyor ba tha</text></item>
<item><p>7b.7</p><section></section><text>dad pa ji snyed brtsams pa re re la nyes byas re re'o/ /mkhan po dang slob dpon dag gis bsgo ba'i don las 'gal bar byed pa la nyes byas so/ /dge slong gi dge 'dun gyi ltung ba'i sbyor ba chos dang ldan pa nyid ma yin pa 'gal bar byed na nyes byas so/ /rgyal po dang / dgra bcom pa dang / dge 'dun</text></item>
<item><p>8a.1</p><section></section><text>gyi gnas brtan gyi tshig las 'gal bar byed pa la nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba'ang de snyed de/ sbyor ba nyes byas kyi sbyor ba'i sbyor ba yang nyes byas te/ nyes byas phra mo'o/ /ltung ba med pa ni bdud dang / mu</text></item>
<item><p>8a.2</p><section></section><text>stegs can dang / gang zag phal pa'i tshig chos dang ldan pa ma yin pa la ltung ba med do/ /chos dang ldan par shad kyis sbyar ba sbyin par byed na ltung ba med do/ /las dang po ba dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong</text></item>
<item><p>8a.3</p><section></section><text>gis yul thams cad la gnas skabs thams cad du ma gus pa'i tshul gyis ltung byed du 'gyur ba rnam pa thams cad mi bsten par bslab par bya'o/ /yang dag par rdzogs pa'i sangs rgyas kyi bka' dang / dge slong dgra bcom pa zag pa zad pa'i tshig dang / rgyal po rgyal rigs spyi bo nas</text></item>
<item><p>8a.4</p><section></section><text>dbang bskur ba'i tshig dang dge 'dun gyi gnas brtan gyi tshig dang / dge skos kyi tshig rnam par dkrug par mi bya'o/ /phyir bcos pa ni snga ma bzhin no/ /ma gus pa'i tshul gyi ltung byed de bdun cu brgyad pa bshad zin to// //myos par 'gyur ba 'thung ba'i ltung byed kyi gleng gzhi</text></item>
<item><p>8a.5</p><section></section><text>ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /yul ngan spong gi bu zhes bya ba na chu srin byis pa gsod kyi ril khyim bdag rtogs ldan zhes bya ba phyug pa/ nor mang ba longs spyod che ba/ yongs su bzung ba yangs</text></item>
<item><p>8a.6</p><section></section><text>shing rgya che ba/ rnam thos kyi bu'i nor dang ldan pa/ rnam thos kyi bu'i nor gyis 'gran pa zhig 'dug pa des rigs mnyam pa las chung ma blangs nas des de dang lhan cig rtse bar byed/ dga' bar byed dga' mgur spyod par byed do/ /de la bu mo gzugs bzang ba blta na sdug pa mdzes pa zhig btsas nas</text></item>
<item><p>8a.7</p><section></section><text>de bsring skyed de chen por gyur nas khyim bdag mgon med zas sbyin gyis dpal gyi 'byor pas bu'i chung mar blangs so/ khyim bdag rtogs ldan de dang rtse bar byed/ dga' bar byed dga' mgur spyod par byed pa'i chung ma la sems can srid pa tha ma zhig zhugs nas/ de btsas pa las khye'u zhig byung nas</text></item>
<item><p>8b.1</p><section></section><text>de'i ming legs 'ongs zhes bya bar btags so/ /khye'u legs 'ongs des khad kyis mnyan yod du bcom ldan 'das kyi spyan sngar song nas bcom ldan 'das kyis de legs par gsungs pa'i chos 'dul ba la rab tu byung zhing bsnyen par rdzogs par mdzad nas/ de la gdams ngag stsal te/ des gcig</text></item>
<item><p>8b.2</p><section></section><text>pu dben par bag yod pa brtun pa dang ldan pa bdag nyid gtang bar gnas pa na dgra bcom pa nyid mngon sum du byas so/ /de nas bcom ldan 'das dge slong gi dge 'dun 'khor dang bcas pa yul ngan spong gi bu dag tu ljongs rgyu zhing gshegs pa na chu srin byis pa gsod gyi ri la byon nas/ chu srin</text></item>
<item><p>8b.3</p><section></section><text>byis pa gsod kyi ril 'jigs su rung ba'i tshal ri dwags kyi gnas na bzhugs pa'i tshe tshe dang ldan pa legs 'ongs kyis klu a mra'i chu ngogs pa zhes bya ba 'dug pa yun ring po nas chu srin byis pa gsod kyi ril gnas pa'i skye bo khon med pa rnams la khon du 'dzin pa/ mi 'gran pa rnams las</text></item>
<item><p>8b.4</p><section></section><text>'gran tshol ba/ mi 'khu ba rnams la 'khu bar byed cing / lo tog skyes so cog ma rung bar byed pa de btul nas bcom ldan 'das dge slong gi dge 'dun 'khor dang bcas pa slar kos la dag tu ljongs rgyu zhing gshegs pa na/ mthar gyis mnyan yod du byon nas/ mnyan yod na rgyal</text></item>
<item><p>8b.5</p><section></section><text>byed kyi tshal mgon med zas sbyin gyi kun dga' ra ba na bzhugs so/ /de'i tshe bcom ldan 'das dge slong gi dge 'dun 'khor dang bcas pa ni khyim bdag mgon med zas sbyin gyis gdugs tshod la spyan drangs nas der gshegs so/ /tshe dang ldan pa legs 'ongs ni chu srin byis pa</text></item>
<item><p>8b.6</p><section></section><text>gsod kyi ril khyim bdag rtogs ldan gyi chung po grogs bram ze sbrul khas sdigs pa zhig 'dug pa de klu a mra'i chu ngogs pa'i 'jigs pas bros te mnyan yod na song ba na ko sa la'i rgyal po gsal rgyal gyis glang po che'i chang pa'i blar bskos pa des tshe dang ldan pa legs 'ongs kyis klu de</text></item>
<item><p>8b.7</p><section></section><text>btul ba thos nas dga' ba'i dbang du byas pa'i zan la de'i khyim gzhan du bos so/ /de nas bram ze des tshe dang ldan pa legs 'ongs bde bar 'dug par rig nas kha zas bsod pas tshim par byas so/ /bram ze des bsams pa/ legs 'ongs kyis kha zas bsod pa zos pas 'ju bar mi nus so snyam du rig nas/ </text></item>
<item><p>9a.1</p><section></section><text>tshe dang ldan pa legs 'ongs la 'di skad ces smras so/ /btsun pa legs 'ongs bstsang nan gsol lam/ des smras pa 'thung ngo / /bram ze des glang po che'i chang gi nang du mdzub mo btsugs te skom gyi nang du krog krog dkrugs nas tshe dang ldan pa legs 'ongs la phul lo/ / </text></item>
<item><p>9a.2</p><section></section><text>dgra bcom pa rnams ni ma bsams par shes pa dang mthong ba mi 'jug pas tshe dang ldan pa legs 'ongs kyis de 'thungs te/ yon bshad pa byas nas stan las langs te song ngo / /de mnyan yod kyi srang re ldes g.yogs pa las thal nas nyi ma'i 'od zer dag gis lus la phog pa dang / ra ro nas</text></item>
<item><p>9a.3</p><section></section><text>chang gis myos pa'i shugs kyis sa la 'gyel lo/ /sangs rgyas bcom ldan 'das rnams ni bsnyel ba mi mnga' ba'i chos nyid mnga' ba yin pas/ bcom ldan 'das kyis der lo ma ma yin pa'i spyil bu zhig sprul pa mdzad de bkab po/ /de nas bcom ldan 'das dge slong gi dge 'dun</text></item>
<item><p>9a.4</p><section></section><text>'khor dang bcas pa khyim bdag mgon med zas sbyin gyi khyim du gdugs tshod gsol nas yon bshad pa mdzad de gdan las bzhengs nas gshegs te phyogs der byon no/ /de nas bcom ldan 'das kyis rdzu 'phrul mngon par 'du mdzad pa de brtul nas dge slong rnams la bka' stsal ba</text></item>
<item><p>9a.5</p><section></section><text>dge slong dag 'di ni gang gis klu a mra'i chu ngogs pa btul ba'i dge slong legs 'ongs zhes bya ba de yin na dge slong dag ji snyam du sems/ dge slong legs 'ongs 'di da ltar sbrul phrug kyang thub par nus sam/ btsun pa rngo mi thogs so/ /dge slong dag de ltar na nyes dmigs 'di</text></item>
<item><p>9a.6</p><section></section><text>dang gzhan dag kyang myos par 'gyur ba 'thungs pa las 'byung bas dge slong dag nga la ston pa'o zhes zer ba dag gis myos par 'gyur ba tha na rtswa'i rtse mos kyang btung bar mi bya zhing blud par yang mi bya'o/ /de nas bcom ldan 'das kyis tshe dang ldan pa legs 'ongs sad par mdzad nas</text></item>
<item><p>9a.7</p><section></section><text>bka' stsal pa/ legs 'ongs ci'i phyir 'di ltar gyur/ bcom ldan 'das ma bsams so/ /bde bar gshegs pa ma bsams so/ /de nas bcom ldan 'das gtsug lag khang du gshegs te byon nas dge slong gi dge 'dun gyi gung la gdan bshams pa nyid la bzhugs nas</text></item>
<item><p>9b.1</p><section></section><text>dge slong rnams la bka' stsal pa/ dge slong dag de lta bas na phan yon bcu yang dag par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'bru'i chang dang bcos pa'i chang myos par 'gyur ba 'thungs na ltung byed do zhes bca' ba mdzad de/ yul ni</text></item>
<item><p>9b.2</p><section></section><text>mnyan yod/ gang zag ni tshe dang ldan pa legs 'ongs/ nyon mongs pa ni bag chags ma byang bas ma bsams pa/ nyes pa ni myos par 'gyur ba 'thungs pa'o/ /de la 'bru'i chang zhes bya ba ni chan gyi btud ba dang / phyi'i btung ba dang / phabs kyi btud ba'o/ /bcos pa'i chang zhes bya ba ni rtsa</text></item>
<item><p>9b.3</p><section></section><text>ba'i btung ba dang / sdong bu'i btung ba dang / 'dab ma'i btung ba dang / me tog dang 'bras bu'i btung ba'o/ /de gnyis bsres pa ni 'bru'i chang dang bcos pa'i chang zhes bya'o/ /myos par 'gyur ba zhes bya ba ni 'thungs na myos par 'gyur ba'o/ /'thungs na zhes bya ba ni mgul du</text></item>
<item><p>9b.4</p><section></section><text>mid na'o/ /ltung byed do zhes bya ba ni snga ma bzhin no/ /de la ltung ba ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / phyir bcos pa rnams kyi 'di'i mtshan nyid shes par bya'o/ /de la 'dir yang</text></item>
<item><p>9b.5</p><section></section><text>dngos gzhi'i ltung ba rnam par gzhag na ni dge slong 'bru'i chang dang / bcos pa'i chang myos par 'gyur ba ma bskol ba dang / 'bru'i chang gi sbang ma dang / bcos pa'i chang gi tshigs ma myos par 'gyur ba mgul du mid na myos par 'gyur ba 'thung ba'i ltung byed kyi dngos gzhir 'gyur</text></item>
<item><p>9b.6</p><section></section><text>ro/ /chan dang phye ma dang phabs kyi ltung ba myos par 'gyur ba bag med pa'i gnas lan smad pa med do/ /rtsa ba dang / sdong bu dang / 'dab ma dang / me tog dang / 'bras bu'i btung ba myos par 'gyur ba bag med pa'i gnas la na smad pa med do/ /'bru'i chang dang bcos pa'i</text></item>
<item><p>9b.7</p><section></section><text>chang myos par 'gyur ba bag med pa'i gnas la na smad pa med do/ /'bru'i chang gi sbang ma dang / bcos pa'i chang gi tshigs ma myos par 'gyur ba bag med pa'i gnas la na smad pa med do/ /myos par 'gyur ba'i kha dog dang / dri dang ro dang ldan pa dag na smad pa med do/ / </text></item>
<item><p>10a.1</p><section></section><text>'di'i byed pa po ni myos par 'gyur ba 'thung ba nyid do/ /de la yan lag bzhis dngos gzhi'i ltung bar 'gyur te/ myos par 'gyur ba nyid dang / de nyams par byas pa nyid dang / 'thungs pa nyid dang / myos par 'gyur ba nyid do/ /de dag las yan lag ma tshang</text></item>
<item><p>10a.2</p><section></section><text>na ci rigs par na smad do/ /sbyor ba'i ltung ba ni nyes byas te/ ji srid du myos par 'gyur ba 'thung ba'i ltung byed kyi sbyor ba brtsams nas dngos gzhi la ma thug gi bar du nyes byas so/ /dngos gzhi la sbyor ba tha dad pa ji snyed brtsams pa la nyes byas re re'o/ /phabs kyi chang bu dang / rtsa ba</text></item>
<item><p>10a.3</p><section></section><text>dang / sdong bu dang / 'dab ma dang / me tog dang 'bras bu myos par 'gyur ba rnams dang / myos par 'gyur ba'i dri dang ro bro ba'i thug pa myos par mi byed pa rnams ni phyed nyid de nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ </text></item>
<item><p>10a.4</p><section></section><text>sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba med pa ni bskol ba 'thungs ba dang / kha'i nad yod pa la sman pa'i lung gis mkhur bar bsrel ba dang / lus dag skud pa la ltung ba med do/ /mdog tsam myos par 'gyur ba dang 'dra ba la ltung ba med do/ /las</text></item>
<item><p>10a.5</p><section></section><text>dang po pa dang / smyos pa dang sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du myos par 'gyur ba 'thung ba'i ltung byed du 'gyur ba rnam pa thams cad mi bstan par bslab par bya'o/ / </text></item>
<item><p>10a.6</p><section></section><text>nad pas sman pa'i lung gis mkhur bar bsrel ba dang / lus dag bsku bar bya'o/ /skyur dang chen pos phye'i phur ma chang gi rlangs pas bdugs pa bsnam par bya'o/ /phyir bcos pa ni snga ma bzhin no/ /myos par 'gyur ba 'thungs pa'i ltung byed de bdun cu dgu pa bshad zin to// // </text></item>
<item><p>10a.7</p><section></section><text>dus ma yin par 'gro ba'i ltung byed kyi gleng gzhi ni bcas pa dang / gnang ba'i dbang gis rnam pa gnyis te/ bcas pa'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe tshe dang ldan pa</text></item>
<item><p>10b.1</p><section></section><text>'char kas bram ze'i bu mo zhig rgyal byed kyi tshal du gtsug lag khang ltar 'ongs pa la ku re byas pa'i gzhi la brten nas da phyin chad bdag 'khor bar 'khor ba na nyon mongs pa de lta bu dag kun du spyod par mi 'gyur ba de ltar bya'o snyam nas tshe dang ldan pa shA ri'i bu'i gan du song ste chos bstan par</text></item>
<item><p>10b.2</p><section></section><text>gsol ba dang / des de la 'di dang 'di ltar yid la gyis la bag yod par sgrubs shig ces gdams ngag byin no/ /de nas tshe dang ldan pa 'char kas gcig pu dben pa bag yod pa brtun pa dang ldan pa bdag nyid btang bar gnas pa na rigs kyi bu dag gang gi phyir skra dang kha spu bregs</text></item>
<item><p>10b.3</p><section></section><text>te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe 'di nyid la rang gi mngon par shes pas mngon sum du byas te bsgrubs nas bdag gi skye ba ni zad do/ /tshangs par spyod pa spyad</text></item>
<item><p>10b.4</p><section></section><text>do/ /bya ba byas so/ /srid pa 'di las gzhan mi shes so zhes go bar byed cing dgra bcom pa khams gsum pa las 'dod chags bral ba/ bong ba dang gser du mnyam pa/ nam mkha' dang lag mthil du mnyam pa'i sems dang ldan pa/ tsan dan zhag lon par</text></item>
<item><p>10b.5</p><section></section><text>bzhag pa lta bu rig pa'i sgo nga'i sbubs dral bar gyur cing / rig pa dang mngon par shes pa dang so so yang dag par rig pa thob pa/ srid pa dang 'dod pa'i rnyed pa dang bkur sti la rgyab kyis phyogs pa/ dbang po dang nye dbang dang bcas pa'i lha rnams kyis mchod par bya ba dang / </text></item>
<item><p>10b.6</p><section></section><text>rjed par bya ba dang / mngon du smra bar bya bar 'gyur ro/ /de nas tshe dang ldan pa 'char kas dgra bcom pa nyid thob cing rnam par grol ba'i dga' ba dang / bde ba nyams su myong ba na 'di snyem du sems te/ bcom ldan 'das ni bdag la phan par mdzad pa legs par mdzad pa ste/ </text></item>
<item><p>10b.7</p><section></section><text>'di ltar bcom ldan 'das de ni bdag gi sdug bsngal gyi chos mang po dag sel bar mdzad pa/ bde ba'i chos mang po dag sgrub par mdzad pa/ sdig pa mi dge ba'i chos rnam pa du ma dag sel bar mdzad pa/ dge ba'i chos rnam pa du ma dag sgrub par mdzad pa yin na bdag gis ci zhig byas</text></item>
<item><p>11a.1</p><section></section><text>na des bdag gis bcom ldan 'das la lan byas pa dang / nye bar byas pa dang / rab tu byas par 'gyur snyam pa dang / des yang bsams pa/ sangs rgyas bcom ldan 'das rnams dka' ba mdzad pa brgya stong du ma dag gis bskal pa grangs med pa gsum gyis pha rol tu</text></item>
<item><p>11a.2</p><section></section><text>phyin pa drug yongs su rdzogs par mdzad nas bla na med pa'i mkhyen pa thugs su chud pa gang yin pa de dag thams cad ni sems can la phan pa'i phyir yin pas bdag gis kyang sems can la phan par bya'o snyam mo/ /des bsams pa bcom ldan 'das kyis khyim pa dad par byed pa rnams</text></item>
<item><p>11a.3</p><section></section><text>kyi mchog tu gsungs pa 'ga' yod dam snyam na des ji tsam na med par mthong ngo / /su la ltos snyam na bdag nyid la ltos par mthong nas legs kyis bdag gis ston pa thugs la dgongs pa yongs su rdzogs par bya'o snyam mo/ /de mthar gyis 'dul ba'i don la mnyan yod du</text></item>
<item><p>11a.4</p><section></section><text>zhugs nas bram ze'i khyim dang po dang bcu pa nas lnga brgya lhag tsam gnyi ga nas btul cing gzhag go/ /de bcom ldan 'das kyis dge slong rnams la bka' stsal pa/ dge slong dag nga'i nyan thos kyi dge slong khyim pa dad par byed pa rnams kyi nang nas mchog ni 'di lta ste/ dge slong</text></item>
<item><p>11a.5</p><section></section><text>'char ka nag po 'di yin no/ /de nas tshe dang ldan pa 'char kas mnyan yod na bram ze gsang sngags dag gis mi ma yin pa dbang du byas nas shing rta byas te 'dren du 'jug pa zhig dang / gyad stobs rlom pa zhig kyang btul te de gnyis kyis dgra bcom pa nyid thob par byas nas/ khyim</text></item>
<item><p>11a.6</p><section></section><text>bdag gi chung ma gtum mo'i mna' ma chom rkun pa'i dmag dpon lus brtan pa dam pa mkhrang ba zhig dang 'dod pas log par g.yem pa zhig la tshe dang ldan pa 'char kas bud med de 'dod chags spyad pa zhig yin par shes nas des de la 'dod chags kyi bsngags pa ma yin pa brjod do/ /des</text></item>
<item><p>11a.7</p><section></section><text>bsams pa/ 'phags pa 'char ka ni gzhan gyi sems shes pa yin pas des 'phrigs kyis gal te ma bsad na des bdag gi khyim thab la byas shing des bdag la gnod pa byed par 'gyur du 'ong gis bdag gis de bsad do snyam nas des chom rkun gyi dmag dpon la de sod cig ces byas pa dang / </text></item>
<item><p>11b.1</p><section></section><text>chom rkun gyi dmag dpon gyis smras pa/ kho bo de mi gsod do/ /de ni ko sa la'i rgyal po gsal rgyal gyi chung bo grogs/ btsun mo phreng ldan ma'i slob dpon yin pas kho bos de bsad par gyur na kho bo rgyal pos rgya skyegs kyi khang par bcug ste bsregs pas 'chi bar bya dgos pa gang yin pa de</text></item>
<item><p>11b.2</p><section></section><text>lta bu'i gnas yod par 'gyur ro/ /des smras pa gal te khyod de gsod na de lta na legs/ gal te mi gsod na khyod phyin chad kho mo'i khyim du 'jug par mi bya'o/ /'dod pa bsten pa dag gis ni sdig pa'i chos mi bya ba ci yang med pas chom rkun pa'i dmag dpon des smras pa/ gal te</text></item>
<item><p>11b.3</p><section></section><text>gzhan gyi sems shes pa la mkhas pa yin na kho bos ji ltar gsad par bya/ des smras pa/ thabs kyi rnam pa zhig bya'o zhes dus ma yin par tshe dang ldan pa 'char ka'i gan du mngag pa btang ste/ btsun pa 'char ka bdag bro 'tshal bar gyur na khyod kyis bdag gzigs par ci gnang zhes</text></item>
<item><p>11b.4</p><section></section><text>spring ngo / /dgra bcom pa dag ni ma bsams par shes pa dang mthong ba mi 'jug pas tshe dang ldan pa 'char ka yang dus ma yin par zhugs te de la chos bstan pa byas nas de phyir 'byung bar brtsams pa dang / des smras pa/ 'phags pa khyod mthong na glo ba dgas/ yud tsam cig</text></item>
<item><p>11b.5</p><section></section><text>bzhugs su gsol zhes des tshe dang ldan pa 'char ka ji srid kyis shin tu nam sros par gyur pa de srid du bzung nas chom rkun pa'i dmag dpon yang ral gri shubs nas phyung ste sgo na sdod do/ /de nas tshe dang ldan pa 'char ka phyir phyung ba dang chom rkun pa'i dmag dpon snying rje med pa'i</text></item>
<item><p>11b.6</p><section></section><text>sems dang ldan pa 'jig rten pha rol btang ba des tshe dang ldan pa 'char ka'i mgo drung nas bcad de sa la bsgyel to/ /snying rje med pa'i sems dang ldan pa 'jig rten pha rol btang ba de gnyis kyis tshe dang ldan pa 'char ka'i lus de phyag dar gyi phung po zhig tu sbas te bzhag go/ /de'i nyin</text></item>
<item><p>11b.7</p><section></section><text>mo gso sbyong gi zhal ta ba rgan pa'i mtha' logs su 'dug ste smras pa/ 'ga' zhig gis btsun pa 'char ka'i 'dun pa blangs sam/ btsun pa 'char ka med do/ /de nas bcom ldan 'das kyis dge slong rnams la bka' stsal pa/ dge slong dag khyim pa dad par byed pa rnams kyi mchog de</text></item>
<item><p>12a.1</p><section></section><text>bsad kyis chos gos dag long shig dang de'i lus la mchod par bya'o/ /bcom ldan 'das 'phags pa dang ci tsam na mnyan yod kyi sgo bcad nas bcom ldan 'das kyis gser gyi kha dog lta bu'i 'od btang ba mdzad pa dang / des mnyan yod thams cad gser btso ma'i kha dog lta</text></item>
<item><p>12a.2</p><section></section><text>bu'i 'od kyis snang bar gyur to/ /ko sa la'i rgyal po gsal rgyal gyis de mthong nas ci las gyur snyam na/ bcom ldan 'das gshegs par bzhed gor ma chag snyam nas de btsun mo'i 'khor dang bcas pas mnyan yod kyi lde mig khyer nas sgo phye ba dang bcom ldan 'das mnyan yod du gshegs so/ / </text></item>
<item><p>12a.3</p><section></section><text>sangs rgyas bcom ldan 'das rnams ni bsnyen par dka' ba dang bzod par dka' ba yin pas sangs rgyas bcom ldan 'das la zhu bar ma nus so/ /bcom ldan 'das dge slong gi dge 'dun dang bcas pa mdun du gshegs na ko sa la'i rgyal po gsal rgyal btsun mo'i 'khor dang bcas pas</text></item>
<item><p>12a.4</p><section></section><text>slad bzhin slad bzhin du rjes su 'brang zhing song ba dang ji tsam na phyag dar gyi phung po'i phyogs der byon no/ /de nas bcom ldan 'das kyis dge slong rnams la bka' stsal pa/ dge slong dag khyim pa dad par byed pa rnams kyi mchog de 'dir sbas kyis phyung shig /de phyung ba dang de na gang dag</text></item>
<item><p>12a.5</p><section></section><text>tshe dang ldan pa 'char ka la brten nas 'phags pa'i bden pa dag mthong ba de dag gis gsol ba 'di bdag cag gi dge ba'i bshes gnyen lags na bcom ldan 'das kyis bdag cag 'di'i lus la mchod pa bgyid par ci gnang / bcom ldan 'das kyis ma gnang ngo / /ko sa</text></item>
<item><p>12a.6</p><section></section><text>la'i rgyal po gsal rgyal gyis gsol pa/ 'di bdag gi chung bo grogs lags na bcom ldan 'das kyis bdag 'di'i lus la mchod pa bgyid par ci gnang / bcom ldan 'das kyis ma gnang ngo / /btsun mo phreng ldan mas gsol ba/ 'di bdag gi slob dpon lags na bcom</text></item>
<item><p>12a.7</p><section></section><text>ldan 'das kyis bdag 'di'i lus la mchod pa bgyid par ci gnang / bcom ldan 'das kyis gnang ngo / /de nas btsun mo phreng ldan mas tshe dang ldan pa 'char ka'i lus des gar gyis dril phyi byed du bcug nas spos chur 'khrur bcug ste ras kha dog sna tshogs dag gis khyogs spyil brgyan nas da</text></item>
<item><p>12b.1</p><section></section><text>der bcug ste/ de nas bcom ldan 'das nyan thos kyi dge 'dun dang bcas pa mdun du gshegs nas rgyal po btsun mo'i 'khor dang bcas pa de'i phyi bzhin rjes su 'brang zhing song ste/ sa phyogs go skabs yangs pa zhig tu bzhag nas btsun mo phreng ldan mas spos kyi shing thams cad kyis phung por</text></item>
<item><p>12b.2</p><section></section><text>bcer te bsregs nas phung po de 'o mas zhi bar byas te rus pa de dag gser gyi bum par bcug nas lam chen po'i bzhi mdor lus kyi mchod rten rtsig tu bcug nas gdugs dang / rgyal mtshan dang / ba dan dag bsgreng zhing / dri dang phreng ba rgyu dang / bdug spos dang / phyi ma dang sil snyan dag</text></item>
<item><p>12b.3</p><section></section><text>gis mchod pa byas te/ rkang pa gnyis la phyag 'tshal nas bcom ldan 'das kyis yon bshad pa mdzad de gshegs so/ /de nas bcom ldan 'das gtsug lag khang du byon nas dge slong gi dge 'dun gyi gung la gdan bshams pa nyid la bzhugs nas dge slong rnams la bka'</text></item>
<item><p>12b.4</p><section></section><text>stsal pa/ dge slong dag nyes dmigs 'di dang gzhan dag kyang dge slong dag dus ma yin par grong du 'jug pa las gyur pas dge slong gis dus ma yin par grong du 'jug par mi bya'o/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong</text></item>
<item><p>12b.5</p><section></section><text>gi dge 'dun bsdu ba mdzad de/ bslab pa bca' ba'i phan yon bcu yang dag par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dus ma yin par grong du 'jug na ltung byed do zhes bca' ba mdzad de/ yul ni mnyan</text></item>
<item><p>12b.6</p><section></section><text>yod/ gang zag ni tshe dang ldan pa 'char ka /nyon mongs pa ni bag chags ma byang bas ma bsams pa/ nyes pa ni dus ma yin par grong du 'jug pa'o/ /gnang ba'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun</text></item>
<item><p>12b.7</p><section></section><text>dga' ra ba na bzhugs so/ /dge slong nad ngan pa can dag 'khod pa dag gis yun ring du 'dug par mi nus pa na dge slong nad g.yog dag gis kyang nad pa dag gi bya ba nyams par byed/ dge slong zhal ta byed pa dag gis kyang dge 'dun gyi bya ba nyams par byed pa'i skabs de dge</text></item>
<item><p>13a.1</p><section></section><text>slong rnams kyis bcom ldan 'das la gsol ba dang / bcom ldan 'das kyis bka' stsal pa/ de lta bas na dge slong 'dug pa la smras te 'gro bar bya'o/ /bcom ldan 'das kyis dge slong 'dug pa la smra bar bya'o zhes bka' stsal nas/ dge slong zhig gis khyim</text></item>
<item><p>13a.2</p><section></section><text>gzhan du lhung bzed dang chos gos bzhag nas ji tsam na der me shor nas dge slong des der 'gro bar brtsams te de lam gyi phyed du son pa dang / bdag gis dge slong 'dug pa la ma smras so snyam pa'i dran pa skyes nas de phyir log ste ji srid du dge slong 'dug pa la smra bar byed pa de srid du de'i ltung</text></item>
<item><p>13a.3</p><section></section><text>bzed dang chos gos tshig nas des der song ba dang / khyim bdag gis smras pa/ 'phags pa khyod ci'i slad du 'phyis te byon/ des na khyod kyi lhung bzed dang / chos gos tshig gis gal te khyod myur du byon par gyur na khyod kyi lhung bzed dang / chos gos tshig par mi 'gyur ro zhes zer zhing</text></item>
<item><p>13a.4</p><section></section><text>dge slong de yang phongs par gyur pa'i skabs de dge slong rnams kyis bcom ldan 'das la gsol ba dang / bcom ldan 'das kyis bka' stsal ba/ de lta bas na de 'dra ba'i rkyen ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab</text></item>
<item><p>13a.5</p><section></section><text>pa la yo byad bsnyungs pa'i bsngags pa brjod nas dge slong rnams la de dang mthun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la 'di ni gnang ba</text></item>
<item><p>13a.6</p><section></section><text>yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dus ma yin par grong du 'jug cing dge slong 'dug pa la mi smra na de 'dra ba'i rkyen ma gtogs te ltung byed do zhes gnang ba mdzad de/ yul ni mnyan yod/ gang zag ni</text></item>
<item><p>13a.7</p><section></section><text>dge slong don nyung ngu dag /nyon mongs pa dang nyes pa ni med do/ /de la yang dge slong gang zhes bya ba ni chos 'di pa'am gzhan yang de lta bu gang yin pa'o/ /dus ma yin par zhes bya ba ni dus ma yin pa gnyis su dbye ste/ skya rengs ma shar ba dang phyed yol bar ro/ /grong du zhes bya</text></item>
<item><p>13b.1</p><section></section><text>ba ni gang na srang dang / sum mdo dang bzhi mdo dag yod par ro/ /'jug cing zhes bya ba ni 'gro zhing ngo / /dge slong 'dug pa la mi smra na zhes bya ba ni de na dge slong gang 'dug pa la'o/ /de 'dra ba'i rkyen ma gtogs te zhes bya ba ni gleng gzhi las dge slong 'dug pa la smra bar byed</text></item>
<item><p>13b.2</p><section></section><text>pa de srid du de'i lhung bzed dang chos gos tshig par gyur pa de 'dra ba'i rkyen bzhag ste'o/ /ltung byed do zhes bya ba ni snga ma bzhin no/ /de la ltung bar ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / </text></item>
<item><p>13b.3</p><section></section><text>bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong brtad pa'i bya ba ma byung ba dang / rdzu 'phrul gyis 'gro ba ma gtogs pas dge slong ngam de med na dge slong ma'am/ de med na dge tshul lam/ de med</text></item>
<item><p>13b.4</p><section></section><text>na dge slob ma'am/ de med na dge tshul ma 'khod pa la ma smras par rang gi phyed yol nas skya rengs ma shar ba'i bar gyi dus ma yin par khyim pa'i grong gzhan du zhugs na dus ma yin par 'gro ba'i ltung byed kyi dngos gzhir 'gyur ro/ /dus ma yin pa nyid du 'du shes pa la na smad pa med do/ /brtad</text></item>
<item><p>13b.5</p><section></section><text>pa'i bya ba ma byung ba dang / rdzu 'phrul gyis 'gro ba ma gtogs pa la na smad pa med do/ /dge slong ngam de med na dge slong ma'am/ de med na dge tshul lam de med na dge slob ma'am/ de med na dge tshul ma la ma smras pa la na smad pa med do/ /grong khang pa gcig tsam yod pa bskor ba la</text></item>
<item><p>13b.6</p><section></section><text>mtha'i 'dom gang la sogs par zhugs pa la na smad pa med do/ /khyim pa'i grong la na smad pa med do/ /grong bzhin du na rgyu ba la na smad pa med do/ /'di'i byed pa po ni dus ma yin pa nyid la dge slong 'khod pa la ma smras pa dang / brtad pa'i bya ba ma byung ba dang / rdzu 'phrul gyis 'gro</text></item>
<item><p>13b.7</p><section></section><text>ba ma gtogs pa'i 'du shes gtso cher byed pa po nyid yin no/ /'di la yan lag lngas dngos gzhi'i ltung bar 'gyur te/ dus ma yin pa nyid dang / der 'du shes pa nyid do/ /dge slong 'khod pa la ma smras pa'am/ brtad pa'i bya ba ma byung ba'am/ rdzu 'phrul gyis 'gro ba ma</text></item>
<item><p>14a.1</p><section></section><text>gtogs pa nyid dang / khyim pa'i grong nyid dang / der zhugs pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du dus ma yin par 'gro ba'i ltung byed kyi sbyor ba brtsams nas dngos gzhi la ma thug gi</text></item>
<item><p>14a.2</p><section></section><text>bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /phyogs gang du 'gro ba'i phyogs de las gzhan du rgyu ba la nyes byas so/ /grong gcig gis khyim gzhan du 'gro ba smra zhing khyim gzhan du rgyu ba yang nyes byas so/ /grong yongs</text></item>
<item><p>14a.3</p><section></section><text>su chad par byed cing khyim yongs su chad par mi byed par grong de'i khyim du 'jug pa dang / phyi rol pa'i rab tu byung ba'i gnas la nyes byas so/ /sbyor ba'i sbyor ba'i ltung byed ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba'ang nyes</text></item>
<item><p>14a.4</p><section></section><text>byas te nyes byas phra mo'o/ /ltung ba med pa ni dus ma yin par 'du shes med pa la ltung ba med do/ /dge slong 'khod pa la smras pa la ltung ba med do/ /brtad pa'i bya ba byung ba dge slong 'khod pa la ma smras pa la ltung ba med do/ /gang smra bar bya ba brda mi phrad pa dang / mtshams gzhan na</text></item>
<item><p>14a.5</p><section></section><text>gnas pa dang / gnas nas byung ba dang / gzhan gyi phyogs dang mthun pa dag ni med pa nyid yin pas de lta bu sha stag 'khod na de la ma smras pa la ltung ba med do/ /rdzu 'phrul gyis 'gro ba la ltung ba med do/ /las dang po ba dang / smyos pa dang / sems 'khrugs pa dang / tshor ba dag gis nyen</text></item>
<item><p>14a.6</p><section></section><text>pa la ltung ba med do/ /bslab par bya ba ni dge slong gi yul thams cad la gnas skabs thams cad du dus ma yin par 'gro ba'i ltung byed du 'gyur ba rnam pa thams cad mi bstan par bslab par bya'o/ /dge slong 'khod pa la smra bar bya'o/ /de med na dge slong ma'am/ de med na dge tshul</text></item>
<item><p>14a.7</p><section></section><text>lam/ de med na dge slob ma'am/ de med na dge tshul ma la smra bar bya'o/ /brtad pa'i bya ba byung na ma smras par yang 'gro bar bya'o/ /phyir bcos pa ni snga ma bzhin no/ /dus ma yin par 'gro ba'i ltung byed de brgyad cu pa bshad zin to// //so sor thar pa'i mdo rgya cher 'grel ba 'dul</text></item>
<item><p>14b.1</p><section></section><text>ba kun las btus pa/ /bam po bzhi bcu pa/ sdom la/ zas bcas skya rengs gdod ma dang / /khab ral dang ni khri rkang dang / /bdal dang gding ba g.yan pa dang / /ras chen bde gshegs chos gos so/ /zhes bya ba ni bcu pa dgu pa yin te/ sdom pa zhes bya ba ni tshig gi don dang / </text></item>
<item><p>14b.2</p><section></section><text>dgos pa ni snga ma bzhin no/ /bcu pa dgu pa 'dis kyang ltung byed kyi chos bcu bstan te/ grong rgyu ba dang / rgyal po'i pho brang du 'gro ba dang / nub mo 'gro ba dang / bslab pa'i gzhi'i dngos po la khyad du gsod pa dang / khab ral 'chos pa dang / khri rkang 'chos pa dang / shing bal gyis gos</text></item>
<item><p>14b.3</p><section></section><text>bar bya ba dang / gding ba las gyur pa dang / g.yan pa dgab pa las gyur ba dang / dbyar gyi ras chen las gyur pa dang / bde bar gshegs pa'i chos gos kyi tshad las gyur pa'i ltung byed do/ /de la grong rgyu ba'i ltung byed kyi gleng gzhi ni bcas pa dang / gnang ba'i dbang gis rnam pa</text></item>
<item><p>14b.4</p><section></section><text>gnyis te/ bcas pa'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag gcig 'dug pa de'i khyim du nye dga' dus dang dus su 'gro zhing des de skyabs su 'gro ba dang</text></item>
<item><p>14b.5</p><section></section><text>bslab pa'i gzhi dag la gzhag go/ /dus gzhan na des de la rdzas las byung ba'i bsod nams bya ba'i gzhi bdun po dag gi bsngags pa rgya cher brjod pa dang / des sangs rgyas la sogs pa'i dge slong gi dge 'dun gdugs tshod gsol bar brtsams nas/ des smras pa/ 'phags pa khyod</text></item>
<item><p>14b.6</p><section></section><text>kyis bdag gi ming gis sangs rgyas la sogs pa dge slong dge 'dun sang bdag gi sdum par gdugs tshod la spyan drang bar rigs so/ /de dang du blangs nas de bzhin du spyan drangs so/ /chos nyid kyis na gang gi ngor dge slong gi dge 'dun spyan drangs pa de dus sngar 'gro ba yin pas tshe dang ldan pa nye dga'</text></item>
<item><p>14b.7</p><section></section><text>dus sngar der song nas des khyim bdag de la smras pa/ khyim bdag kho bo sbyin bdag gi khyim dag lta ba'i bar du khyod re zhig zhal zas sta gon gyis shig /kho bo ma 'ongs kyi bar du yang khyod kyis re zhig brim par mi bya'o zhes smras te song ngo / /de nas bcom ldan 'das dge slong gi dge 'dun dang</text></item>
<item><p>15a.1</p><section></section><text>bcas pa yang de ma bskul bar sngar khyim bdag de'i khyim ga la ba der gshegs te sgo drung nas bzhengs so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la khyim bdag de ci bder gyis shig ces bsgos shig / </text></item>
<item><p>15a.2</p><section></section><text>tshe dang ldan pa kun dga' bos khyim bdag de la ci bder gyis shig ces bsgo ba dang / khyim bdag des smras pa/ 'phags pa bdag gis khyed cag gi ci bde ci legs ni ma 'tshal gyi/ 'di ltar khyed cag kho na'i slad du gdan dag bshams kyis bzhugs su gsol/ tshe dang ldan pa</text></item>
<item><p>15a.3</p><section></section><text>kun dga' bos bcom ldan 'das la gsol pa dang / bcom ldan 'das kyis bka' stsal pa/ gal te de skad zer na khyed cag kho na'i phyir stan dag bshams pas ci bder byas par brjod par bya'o/ /'dug par bya zhing 'di la 'gyod par mi bya'o/ /sangs rgyas la sogs pa dge</text></item>
<item><p>15a.4</p><section></section><text>slong gi dge 'dun bzhugs pa na ji tsam na gdugs tshod bab tu nye nas bcom ldan 'das kyis tshe dang ldan pa kun dga' bo la khyim bdag de la gdugs tshod bab kyis zhal zas brims shig /zas rul bar 'gyur ba 'dis khyod la ci zhig bya zhes gyis shig /tshe dang ldan pa kun</text></item>
<item><p>15a.5</p><section></section><text>dga' bos khyim bdag la bsgo ba dang / khyim bdag gis smras pa/ 'phags pa nye dga' mchi ba'i bar du yud tsam zhig gzhes su gsol/ tshe dang ldan pa kun dga' bos bcom ldan 'das la de skad gsol ba dang / bcom ldan 'das kyis yud tsam zhig</text></item>
<item><p>15a.6</p><section></section><text>gzhes nas/ yang tshe dang ldan pa kun dga' bo la khyim bdag de la gdugs tshod bab kyis zhal zas brims shig /zas rul bar 'gyur ba 'dis khyed la ci zhig bya zhes gyis shig /tshe dang ldan pa kun dga' bos khyim bdag la bsgo ba dang / khyim bdag gis smras pa/ 'phags</text></item>
<item><p>15a.7</p><section></section><text>pa nye dga' mchi ba'i bar du yud tsam zhig gzhes su gsol/ tshe dang ldan pa kun dga' bos bcom ldan 'das la de skad ces gsol ba dang / bcom ldan 'das kyis tshe dang ldan pa kun dga' bo la khyim bdag de la nye dga' 'ongs par ma gyur na zas sbyin par mi byed dam zhes smras pa dang / </text></item>
<item><p>15b.1</p><section></section><text>khyim bdag des smras pa/ 'phags pa mi gsol lo/ /tshe dang ldan pa kun dga' bos bcom ldan 'das la de skad ces gsol ba dang / de nas bcom ldan 'das kyis de'i tshe tshigs su bcad pa bka' stsal pa/ gzhan dbang thams cad sdug bsngal te/ /bdag dbang thams cad bde ba yin/ </text></item>
<item><p>15b.2</p><section></section><text>thun mong dag gis gnod byed de/ /'brel pa shin tu 'da' bar dka'/ /ci tsam na gdugs tshod kyi mtha' la bab pa na nye dga' 'ongs nas des smras pa/ khyim bdag mi 'brim par ci sdod/ des smras pa/ 'phags pa khyod kyi zhal nas kho bo ma 'ongs kyi bar du re zhig brim par mi</text></item>
<item><p>15b.3</p><section></section><text>bya'o zhes byung la 'di skad ces gsung ngam/ nye dga' shags med na cang mi smra bar 'dug go/ /de nas khyim bdag des brim par brtsams pa dang / ji tsam na gdugs tshod yol nas dge slong kha cig gis zas thob nas zan bcad pa byas/ kha cig gis zan ma thob pa kho nar zan</text></item>
<item><p>15b.4</p><section></section><text>bcad pa byas nas/ bcom ldan 'das kyis yon bshad pa mdzad nas gshegs so/ /nye dga' bo ngo tsha bar gyur ba'i snying gis de nyid du 'dug go/ /de'i nyin mo gso sbyong gi zhal ta ba rgan pa'i mtha' logs su 'dug ste dge slong rnams la yang dag par bsgo zhing smras pa/ btsun pa</text></item>
<item><p>15b.5</p><section></section><text>nye dga' ma mchis sam/ 'ga' zhig gis de'i 'dun pa blangs sam/ dge slong rnams kyis smras pa/ de ma 'ongs te sus kyang de'i 'dun pa ma blangs so/ /dge slong gzhan dag gis smras pa/ tshe dang ldan pa dag nye dgas bdag cag snga dro ni zang zing gi ched la tho 'tshams nas/ </text></item>
<item><p>15b.6</p><section></section><text>de ni chos kyi ched la tho 'tshams par byed do zhes zer nas dge slong don nyung ngu dag ci'i phyir dge slong dag zas bcad pa'i khyim du mgron du bos nas snga dro dang phyi dro khyim dag tu rgyu bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams</text></item>
<item><p>15b.7</p><section></section><text>kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad de/ nye dga' la smad nas dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul</text></item>
<item><p>16a.1</p><section></section><text>dang mthun pa ma yin pa/ de ni rab tu byung bas bya ba ma yin no zhes rnam grangs du mar rnam par smad de bslab pa bca' ba'i phan yon bcu yang dag par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zas dang</text></item>
<item><p>16a.2</p><section></section><text>bcas pa'i khyim du mgron du bos nas snga dro dang phyi dro khyim dag tu rgyun ltung byed do zhes bca' ba mdzad de/ yul ni mnyan yod/ gang zag ni nye dga'/ nyon mongs pa ni rang nyams kyis kun du spyod pa'o/ /nyes pa ni zas dang bcas pa'i khyim du mgron du bos nas snga dro khyim dag tu rgyu bas dge</text></item>
<item><p>16a.3</p><section></section><text>'dun gyi zang zing gi bar chad byas pa dang / phyi dro khyim dag tu rgyu bas dge 'dun gyi chos kyi bar chad byas pa'o/ /gnang ba'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong nad ngan can dag 'khod</text></item>
<item><p>16a.4</p><section></section><text>pa dag gis yun ring du 'dug mi nus nas dge slong nad g.yog rnams kyis kyang na ba'i bya ba nyams par byed cing / dge slong zhal ta byed pa dag gis kyang dge 'dun gyi bya ba nyams par byed nas/ bcom ldan 'das kyis bka' stsal pa/ khyim pa 'dug pa la bsgo bar bya'o/ /bcom ldan 'das</text></item>
<item><p>16a.5</p><section></section><text>kyis khyim pa 'dug pa la bsgo bar bya'o zhes bka' stsal nas/ dge slong zhig gis khyim gzhan du lhung bzed dang chos gos gzhag pa der me shor nas dge slong des der 'gro bar brtsams te de lam gyi phyed du son pa dang / bdag gis khyim pa 'dug pa la ma bsgo'o snyam pa'i dran pa</text></item>
<item><p>16a.6</p><section></section><text>skyes nas de phyir log ste/ ji srid khyim pa 'dug pa la bsgo bar byed pa de srid du lhung bzed dang chos gos tshig nas de der song ba dang / khyim bdag gis smras pa/ 'phags pa khyod ci'i slad du 'phyis te byon/ des na khyod kyi lhung bzed dang chos gos tshig gis/ gal te khyod myur du</text></item>
<item><p>16a.7</p><section></section><text>byon par gyur na khyod kyi lhung bzed dang chos gos tshig par mi 'gyur ro zhes zer zhing / dge slong de yang phongs par gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na de 'dra ba'i rkyen ma gtogs so/ /de</text></item>
<item><p>16b.1</p><section></section><text>nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang mthun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ </text></item>
<item><p>16b.2</p><section></section><text>dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gang zas dang bcas pa'i khyim du mgron du bos nas snga dro dang phyi dro khyim dag tu rgyu zhing / khyim pa 'dug pa la mi bsgo na de 'dra</text></item>
<item><p>16b.3</p><section></section><text>ba'i rkyen ma gtogs te ltung byed do zhes gnang ba mdzad de/ yul ni mnyan yod/ gang zag ni dge slong don nyung ngu dag /nyon mongs pa dang nyes pa ni med do/ /de la yang dge slong gang zhes bya ba ni shA kya'i bu nye dga' 'am/ gzhan yang de lta bu gang yin pa'o/ /zas dang bcas pa'i zhes bya ba</text></item>
<item><p>16b.4</p><section></section><text>ni mgron du bos pa dang bcas pa'o/ /khyim du zhes bya ba ni bram ze dang khyim bdag gi khyim du'o/ /mgron du bos nas zhes bya ba ni bsod snyoms kyi phyir gshegs so/ /snga dro zhes bya ba ni snga dro nyid de khyim gnyis pas lhag par rgyu na'o/ /phyi dro zhes bya ba ni phyi dro nyid do/ /khyim gsum las</text></item>
<item><p>16b.5</p><section></section><text>lhag par rgyu na'o/ /khyim dag tu zhes bya ba ni bram ze dang khyim bdag gi khyim dag tu'o/ /rgyu zhing zhes bya ba ni 'gro zhing ngo / /khyim pa 'dug pa la mi bsgo na zhes bya ba ni de na khyim pa gang 'dug pa la'o/ /de 'dra ba'i rkyen ma gtogs so zhes bya ba ni gleng gzhi las khyim pa 'dug pa la bsgo bar</text></item>
<item><p>16b.6</p><section></section><text>byed pa de srid du de'i lhung bzed dang chos gos tshig par gyur pa de 'dra ba'i rkyen ma gtogs so/ ltung byed do zhes bya ba ni sems can dmyal ba dang / dud 'gro dang / yi dwags ngan song dang / ngan 'gro log par ltung ba dag tu sreg par byed/ 'tshod par byed/ ltung bar byed pa'o/ /gzhan yang</text></item>
<item><p>16b.7</p><section></section><text>de srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa</text></item>
<item><p>17a.1</p><section></section><text>dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir yang dngos gzhi'i ltung ba rnam par gzhag pa ni dge slong de'i tshig gis dge 'dun zas dang bcas pa'i khyim du spyan drangs na sbyin bdag la kho bo ma 'ongs pa'i dbang</text></item>
<item><p>17a.2</p><section></section><text>gis brim par yol bar ma byas shig ces ma bsgo ba dang / brtad pa'i dbang ma gtogs par khyim gsum pa la sogs par rgyu ba dang / gung tshigs las yol ba'i dus ma yin par dge slong 'khod pa la smras su zin kyang brtad pa'i bya ba ma byas pa ma byung bar khyim bzhi pa la sogs par</text></item>
<item><p>17a.3</p><section></section><text>'gro na khyim gsum pa dang bzhi pa dang lnga pa dang / khyim bzhi pa dang lnga pa dang drug pa la sogs pa re rer phyin pa na grong rgyu ba'i ltung byed kyi dngos gzhir 'gyur ro/ /dge slong de'i tshig gis dge 'dun zas dang bcas pa'i khyim du spyan drangs pa lan smad pa med do/ /sbyin bdag la kho bo ma</text></item>
<item><p>17a.4</p><section></section><text>'ongs pa'i dbang gis brim pa yol bar ma bya zhig ces ma bsgo ba la na smad pa med do/ /brtad pa'i dbang ma gtogs pa la na smad pa med do/ /dge slong 'khod pa dag la smras su zin kyang phyi dro khyim gsum las lhag par rgyu ba la na smad pa med do/ /snga dro khyim gnyis las lhag par rgyu ba la</text></item>
<item><p>17a.5</p><section></section><text>na smad pa med do/ /'di'i byed pa po ni snga dro la khyim gsum pa la sogs pa nyid dang / khyim pa 'khod pa la ma bsgo ba dang / brtad pa'i bya ba ma byung ba nyid do/ /phyi dro la ni khyim bzhi pa la sogs pa nyid dang / brtad pa'i bya ba ma byung ba nyid do/ /'di la yan lag ni snga dro la ni lngas dngos gzhi'i ltung</text></item>
<item><p>17a.6</p><section></section><text>bar 'gyur te/ snga dro nyid dang / de'i tshig gis dge 'dun spyan drangs pa nyid dang / sbyin bdag la kho bo ma 'ongs pa'i dbang gis brim pa yol bar ma bya zhig ces ma bsgo ba nyid dang / brtad pa'i bya ba ma byung ba nyid dang / khyim gsum pa la sogs par son pa nyid do/ /phyi dro la ni yan lag gsum</text></item>
<item><p>17a.7</p><section></section><text>gyis dngos gzhi'i ltung bar 'gyur te phyi dro nyid dang / brtad pa'i bya ba ma byung ba nyid dang / khyim bzhi pa la sogs par son pa nyid dang / de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du grong rgyu ba'i ltung byed kyi sbyor ba brtsams nas dngos gzhi la</text></item>
<item><p>17b.1</p><section></section><text>ma thug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba'ang nyes byas te nyes byas phra mo'o/ /ltung</text></item>
<item><p>17b.2</p><section></section><text>ba med pa ni brtad pa'i bya ba ma byung ba la ltung ba med do/ /de'i ngor mgron du bos pa ma yin na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs</text></item>
<item><p>17b.3</p><section></section><text>thams cad du grong rgyu ba'i ltung byed du 'gyur ba rnam pa thams cad du mi bsten par bslab par bya'o/ /dge sbyong gi tshul dang srog la sogs pa'i bar chad kyi brtad pa byung na 'gro bar bya'o/ /khyim pa 'dug pa la bsgo bar bya'o/ /phyir bcos pa ni snga ma bzhin no/ /grong rgyu ba'i ltung byed de</text></item>
<item><p>17b.4</p><section></section><text>brgyad cu gcig pa bshad zin to// //rgyal po'i pho brang du nub mo 'gro ba'i ltung byed kyi gleng gzhi ni/ bcas pa dang gnang ba'i dbang gis rnam pa gnyis te/ bcas pa'i gleng gzhi ni sangs rgyas bcom ldan 'das mnyan yod na rgyal byed kyi tshul mgon med zas sbyin gyi</text></item>
<item><p>17b.5</p><section></section><text>kun dga' ra ba na bzhugs so/ /de nas bcom ldan 'das kyis tshe dang ldan pa maud gal gyi bu chen po la bka' stsal pa/ klu'i rgyal po dga' bo dang / nye dga' gnyis btul nas ko sa la'i rgyal po gsal rgyal gyis de la brten nas bcom ldan 'das dge slong gi dge 'dun dang bcas pa</text></item>
<item><p>17b.6</p><section></section><text>rgyal po'i pho brang du zhag bdun gyi bar du gdugs tshod gsol to/ /de'i tshe na mnyan yod na khyim bdag ngan pa bzang sbyin dang / khyim bdag sdum byed dang / khyim bdag tshul khrims tshong dpon dang / rgyal bu nag po rnams kyis bcom ldan 'das la chos mngon pa dang / 'dul ba mngon pa'i zhu ba</text></item>
<item><p>17b.7</p><section></section><text>zhus nas/ bcom ldan 'das kyis de dag la gong nas gong du bka' stsal pa dang / ko sa la'i rgyal po gsal rgyal yang de dag gi gdong du lta zhing 'dug ste/ des yud tsam zhig chos dang ldan pa'i gtam mnyan nas bcom ldan 'das kyis zhabs gnyis la mgo bos phyag 'tshal te stan las langs nas</text></item>
<item><p>18a.1</p><section></section><text>song ste/ btsun mo'i 'khor gyi nang du zhugs nas btsun mo phreng ldan ma la smras pa/ phreng ldan ma deng khyim bdag ngan pa bzang sbyin dang / khyim bdag sdum byed dang / khyim bdag tshul khrims tshong dpon dang / rgyal bu nag po rnams kyis/ bcom ldan 'das la chos</text></item>
<item><p>18a.2</p><section></section><text>mngon pa dang / 'dul ba mngon pa'i zhu ba zhus nas/ bcom ldan 'das kyis kyang de dag la gong nas gong du bka' stsal pa dang / nga yang de dag gi gdong du lta zhing / kha rog par 'dug 'dug nas langs te song ngo / /phreng ldan mas smras pa/ lha khyod kyis ci'i slad du bcom ldan 'das</text></item>
<item><p>18a.3</p><section></section><text>la ma zhus/ phreng ldan mang ni thos pa nyung ba yin la/ de dag ni thos pa mang ba yin pas ngas ni ci zhig zhur yod/ lha khyod ci'i slad du sangs rgyas kyi bka' klog par mi mdzad/ phreng ldan ma nga rgyal po'i bya ba dang / rgyal po'i byed pa dag la rtag tu brel bas ji ltar bklag /gal te</text></item>
<item><p>18a.4</p><section></section><text>khyod 'ga' zhig las sangs rgyas kyis bka' klog nas ngas mtshan mo khyod las bklag par bya'o/ /lha de ltar bgyi'o/ /rgyal pos btsun mo rgyal rigs dbyar tshul ma'i slob dpon du ni tshe dang ldan pa shA ri'i bu gnyer/ btsun mo phreng ldan ma'i slob dpon du ni tshe dang ldan pa</text></item>
<item><p>18a.5</p><section></section><text>'char ka gnyer te/ de gnyis kyis de dag klog tu 'jug pa na tshe dang ldan pa shA ri'i bu ni dus shes pa dang / dus rig pa yin pas des dus su song nas rgyal rigs dbyar tshul ma klog du 'jug gi dus ma yin par mi 'gro'o/ /tshe dang ldan pa 'char ka ni dus mi shes pa dang / </text></item>
<item><p>18a.6</p><section></section><text>dus mi rig pa yin pas/ dus su yang song ste phreng ldan ma klog tu 'jug pa la/ dus ma yin par yang 'gro'o/ /ji tsam na dus gzhan zhig na ko sa la'i rgyal po gsal rgyal ri brags gzhan zhig tu bya ba cung zhig byung nas de mtshan mo nyid du langs te der 'phags pa dang / tshe dang ldan pa</text></item>
<item><p>18a.7</p><section></section><text>'char ka glang po che'i sgra dang rta'i sgra dang dung gi sgra dag gis sad nas/ des bsams pa/ btsun mo phreng ldan ma la bzlas pa sbyin du 'gro'o snyam nas rgyal po'i pho brang sgor song ste nang du zhugs pa na/ btsun mo phreng ldan ma gnyid log cing 'dug nas des se gol gyi sgras de bslang ba dang / des</text></item>
<item><p>18b.1</p><section></section><text>de'i rkang pa la phyag 'tshal te/ btsun mo'i 'khor la 'os pa'i gos dag brjes nas gos stug po dag gyon nas mdun du 'dug pa dang / tshe dang ldan pa 'char kas de la bzlas pa byin nas lung gzhan yang phog pa dang / btsun mo phreng ldan mas bza' ba dang bca' ba gtsang zhing bsod pas</text></item>
<item><p>18b.2</p><section></section><text>lhung bzed bkang ste de la phul lo/ /tshe dang ldan pa 'char kas de blangs te phyir byung ba dang / tshe dang ldan pa shA ri'i bu nang du 'jug pa dang phrad nas/ des smras pa/ don nyung ngu dag khyod kyis brtson 'grus 'di lta bus zag pa zad par byas sam/ ci na khyod gzod 'ongs/ kho bos</text></item>
<item><p>18b.3</p><section></section><text>ni bzlas pa byin nas/ lung gzhan yang phog ste kho bos bza' ba dang bca' ba gtsang zhing bsod pas lhung bzed gang ba 'di yang thob bo/ /tshe dang ldan pa shA ri'i bus smras pa/ de'i phyir khyed drug sde yin no zhes zer nas/ dge slong don nyung ngu dag ci'i phyir dge slong dag nam ma langs skya</text></item>
<item><p>18b.4</p><section></section><text>rengs ma shar/ rin po che dag gam rin po cher smos par gtogs pa dag ma bsdus par rgyal po rgyal rigs spyi bo nas dbang bskur ba'i sgo gtan nam/ sgo gtan gyi nye 'khor las 'da' bar byed ces smod par byed/ phyar kha gtong bar byed/ kha zer bar byed pa'i skabs de dge slong rnams kyis bcom</text></item>
<item><p>18b.5</p><section></section><text>ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad de/ tshe dang ldan pa 'char ka la rmas pa/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa</text></item>
<item><p>18b.6</p><section></section><text>de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag par gzigs pas/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang nam ma langs skya rengs ma shar bar/ rin po che dag gam</text></item>
<item><p>18b.7</p><section></section><text>rin po cher smos pa dag ma bsdus par/ rgyal po rgyal rigs spyi bor dbang bskur ba'i sgo gtan nam sgo gtan gyi nyen kor las 'das na ltung byed do zhes bca' ba mdzad de/ yul ni mnyan yod/ gang zag ni 'char ka /nyon mongs pa ni dus mi shes pa/ nyes pa ni rgyal po'i pho brang du nub mo 'gro</text></item>
<item><p>19a.1</p><section></section><text>ba'o/ /gnang ba'i gleng gzhi ni/ sangs rgyas bcom ldan 'das rgyal po'i khab 'od ma'i tshal bya ka lan dka'i gnas na bzhugs so/ /de'i tshe na 'dzam bu'i gling na grong khyer chen po rgyal po'i khab dang / sgra sgrogs zhes bya ba gnyis na/ rgyal po gzugs can snying po dang / </text></item>
<item><p>19a.2</p><section></section><text>rgyal po u tra ya na gnyis chos kyis btul te/ bden pa mthong bar gyur ba'i 'byung ba'i mtha' las gleng na/ khyim bdag gdangs can gyi bu mo dpal ldan zhes bya ba/ bad sa'i rgyal po shar ba'i btsun mor blangs pa de/ dge slong gi dge 'dun mthong bar 'dod nas bad sa'i rgyal</text></item>
<item><p>19a.3</p><section></section><text>po shar bas/ khyim bdag gdangs can sangs rgyas la sogs pa dge slong gi dge 'dun rang gi khyim du gdugs tshod la spyan 'dren du bcug pa dang / bcom ldan 'das ni gtsug lag khang na bzhugs shing bsod snyoms mnos te gsol to/ /tshe dang ldan pa shA ri'i bu la sogs pa</text></item>
<item><p>19a.4</p><section></section><text>dge slong gi dge 'dun ni der bsod snyoms la zhugs so/ /khyim bdag gdangs can gyi khyim bad sa'i rgyal po shar ba'i pho brang dang 'dab chags su 'dug pas/ tshe dang ldan pa shA ri'i bu der 'jug pa na/ bad sa'i rgyal po shar ba btsun mo dpal ldan gyi 'khor dang bcas pa 'dug</text></item>
<item><p>19a.5</p><section></section><text>par mthong nas de phyir log par brtsams pa dang / rgyal pos mthong nas smras pa/ 'phags pa shA ri'i bu gshegs su gsol/ de nas tshe dang ldan pa shA ri'i bus dge slong rnams la smras pa/ tshe dang ldan pa dag bdun po dag gi tshig ni mi bcag pa yin te/ de bzhin gshegs</text></item>
<item><p>19a.6</p><section></section><text>pa dgra bcom pa yang dag par rdzogs pa'i sangs rgyas kyi bka' dang / dge slong dgra bcom pa zag pa zad pa'i tshig dang / dge 'dun gyi gnas brtan gyi tshig dang / dge skos kyi tshig dang / mkhan po'i tshig dang / slob dpon gyi tshig dang / rgyal po rgyal rigs spyi bo nas</text></item>
<item><p>19a.7</p><section></section><text>dbang bskur ba'i tshig yin gyis/ tshe dang ldan pa dag dran pa nye bar zhog shig dang 'jug par bya'o zhes de zhugs nas dge slong gi dge 'dun gyi gong du stan bshams pa nyid la 'dug go/ /de nas btsun mo dpal ldan gyis tshe dang ldan pa shA ri'i bu la sogs pa dge slong gi dge 'dun bde</text></item>
<item><p>19b.1</p><section></section><text>bar 'khod par rig nas/ rang gi lag nas bza' ba dang bca' ba gtsang zhing bsod pas tshim par byed/ stobs par byed do/ /rnam grangs du mar rang gi lag nas bza' ba dang bca' ba gtsang zhing bsod pas tshim par byas shing bstabs nas/ tshe dang ldan pa shA ri'i bu la sogs pa dge slong gi dge</text></item>
<item><p>19b.2</p><section></section><text>'dun gdugs tshod gsol zhing phyag bcabs nas lhung bzed bzhag par rig nas/ stan ches dma' ba zhig blangs nas chos mnyan pa'i phyir/ tshe dang ldan pa shA ri'i bu'i mdun du 'dug go/ /de nas tshe dang ldan pa shA ri'i bu btsun mo dpal ldan ma la chos dang ldan pa'i gtam gyis yang dag par ston par byed/ </text></item>
<item><p>19b.3</p><section></section><text>yang dag par 'dzin du 'jug par byed/ yang dag par gzengs stod par byed/ yang dag par rab tu dga' bar byed do/ /rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar byas nas des bden pa dag ma mthong ngo / / </text></item>
<item><p>19b.4</p><section></section><text>tshe dang ldan pa shA ri'i bus bsams pa/ ci 'di la dge ba'i rtsa ba dag yod dam/ 'on te med snyam na/ yod par mthong ngo / /su la rag las snyam na/ bdag nyid la rag las par mthong nas/ de de la chos ston cing rnam par spyod pa na/ nyi ma nub pa'i dus la bab nas/ dge slong rnams</text></item>
<item><p>19b.5</p><section></section><text>stan las langs te song ngo / /tshe dang ldan pa shA ri'i bus bsams pa/ 'di ltar bcom ldan 'das kyis ma gnang mod kyi/ 'di nyid rkyen du mdzad nas gnang bar 'gyur ba gang yin pa de lta bu'i gnas yod par 'gyur ro snyam nas de 'dul ba la ltos pas de nyid du 'dug go/ /tshe dang ldan pa shA</text></item>
<item><p>19b.6</p><section></section><text>ri'i bus btsun mo dpal ldan gyi bsams pa dang bag la nyal ba dang / khams dang rang bzhin khong du chud nas/ gang thos nas btsun mo dpal ldan gyis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras</text></item>
<item><p>19b.7</p><section></section><text>bu mngon sum du byas pa de ltar chos bstan par byas so/ /des bden pa mthong nas smras pa/ 'phags pa bdag gis dge ba'i bshes gnyen 'phags pa shA ri'i bu la brten nas 'phags pas bdag la gang mdzad pa 'di lta bu ni bdag la phas kyang ma bgyis/ mas kyang</text></item>
<item><p>20a.1</p><section></section><text>ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang rtsa lag dag gi tshogs dag gis kyang ma bgyis te/ khrag dang</text></item>
<item><p>20a.2</p><section></section><text>mchi ma'i rgya mtsho ni skams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang yi dwags dag las ni rkang pa phyung / lha dang mi rnams kyis nang du ni bzhag /'khor ba ni mthar bgyis/ thog ma ma mchis</text></item>
<item><p>20a.3</p><section></section><text>pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang chos dang dge slong gi dge</text></item>
<item><p>20a.4</p><section></section><text>'dun la skyabs su mchis/ bdag dge bsnyen mar gzung du gsol/ deng slan chad ji srid 'tsho'i bar du glo ba thag pa nas rab tu dang bas skyabs su mchi'o/ /de nas tshe dang ldan pa shA ri'i bus btsun mo dpal ldan bden pa dag la bzhag ste song nas/ bcom ldan 'das ga la ba der song ste phyin nas bcom</text></item>
<item><p>20a.5</p><section></section><text>ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig na 'dug nas/ tshe dang ldan pa shA ri'i bus skabs der bcom ldan 'das la rgyas par gsol ba dang / bcom ldan 'das kyis bka' stsal pa/ shA ri'i bu legs so legs so/ / </text></item>
<item><p>20a.6</p><section></section><text>bdun po dag gi tshig ni mi bca' ba yin te/ de bzhin gshegs pa dgra bcom pa yang dag par rdzogs pa'i sangs rgyas kyi bka' dang / dge slong dgra bcom pa zag pa zad pa'i tshig dang / dge 'dun gyi gnas brtan gyi tshig dang / dge skos kyi tshig dang / mkhan po'i tshig dang / </text></item>
<item><p>20a.7</p><section></section><text>slob dpon gyi tshig dang / rgyal po rgyal rigs spyi bo nas dbang bskur ba'i tshig go/ /de nas bcom ldan 'das kyis bslab pa la 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang mthun pa dang / de'i</text></item>
<item><p>20b.1</p><section></section><text>shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la 'di ni rjes su gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge</text></item>
<item><p>20b.2</p><section></section><text>slong gang nam ma langs/ skya rengs ma shar bar rin po che dag gam rin po cher smos pa dag ma bsdus par rgyal po rgyal rigs spyi bor dbang bskur ba'i sgo gtan nam sgo gtan gyi nye 'khor las 'da' na de 'dra ba'i rkyen ma gtogs te ltung byed do zhes gnang ba mdzad de/ yul ni rgyal po'i khab/ </text></item>
<item><p>20b.3</p><section></section><text>gang zag ni tshe dang ldan pa shA ri'i bu/ nyes pa ni med do/ /de la'ang dge slong gang zhes bya ba ni 'char ka'am/ gzhan yang de lta bu gang yang yin pa'o/ /nam ma langs zhes bya ba ni nam ma langs par gyur pa'o/ /skya rengs ma shar zhes bya ba la/ skya rengs ni gsum ste/ skya rengs dang po dang / </text></item>
<item><p>20b.4</p><section></section><text>skya rengs bar ma dang / skya rengs tha ma'o/ /de la skya rengs dang po ni sngon por snang ba'o/ /skya rengs bar pa ni ser por snang ba'o/ /skya rengs tha ma ni dmar por snang ba ste/ 'dir ni skye rengs tha ma yin par dgongs so/ /ma shar zhes bya ba ni ma byung ba'o/ /rin po che zhes bya ba la/ rin po che dag</text></item>
<item><p>20b.5</p><section></section><text>ces bya ba ni nor bu dag dang / mu tig dag dang / bai DUr+ya dag dang / shang ka shi la dag dang / byi ru dag dang / gser dag dang / dngul dag dang / rdo'i snying po dag dang / spug dag dang / dmar po dag dang / g.yas su 'khyil ba dag go/ /rin po cher smos pa dag ces bya</text></item>
<item><p>20b.6</p><section></section><text>ba la rin po cher smos pa dag ces bya ba ni g.yul ngor spyad pa'i mtshon thams cad dang / rol mor spyod pa'i cha byad thams cad do/ /ma bsdus pa zhes bya ba ni ma brtul bar ro/ /rgyal po rgyal rigs spyi bo nas dbang bskur ba zhes bya ba ni 'di lta ste/ bud med rgyal srid la dbang</text></item>
<item><p>20b.7</p><section></section><text>bskur bas dbang bskur bar gyur na de yang rgyal po rgyal rigs spyi bor dbang bskur ba yin la/ rgyal rigs dang / bram ze dang / rje'u rigs dang / dmangs rigs rgyal srid la dbang bskur bas dbang bskur bar gyur na de yang rgyal po rgyal rigs spyi bor dbang bskur ba yin no/ /sgo gtan</text></item>
<item><p>21a.1</p><section></section><text>nam zhes bya ba ni sgo gtan rnam pa gsum ste/ grong khyer gyi sgo gtan dang / rgyal po'i pho brang gi sgo gtan dang / btsun mo'i 'khor gyi sgo gtan no/ /sgo gtan gyi nye 'khor las zhes bya ba ni de'i drung las so/ /'da' na zhes bya ba ni 'gro na'o/ /de 'dra ba'i rkyen ma</text></item>
<item><p>21a.2</p><section></section><text>gtogs so zhes bya ba ni gleng gzhi las btsun mo dpal ldan gdul ba'i dbang du byas nas tshe dang ldan pa shA ri'i bus bsams pa/ 'di ltar bcom ldan 'das kyis ma gnang mod kyis 'di nyid rkyen du mdzad nas gnang bar gyur pa gang yin pa de lta bu'i gnas yod par 'gyur ro snyam nas/ de 'dul ba</text></item>
<item><p>21a.3</p><section></section><text>la ltos pas de nyid du 'dug go zhes bya ba de 'dra ba'i rkyen gzhag go/ /ltung byed do zhes bya ba ni snga ma bzhin no/ /de la ltung ba ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / </text></item>
<item><p>21a.4</p><section></section><text>phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong rgyal po dang / btsun mo dang / gzhon nu dang / zhang blon dang / bar chad dang / gdul ba'i dbang ma gtogs par btsun mo'i 'khor 'dug pa'i gnas sam/ </text></item>
<item><p>21a.5</p><section></section><text>rgyal po'i pho brang gi gnas sam bdag nyid 'gro bar 'bral ba'i gnas skabs der skya rengs tha ma ma shar cing nam ma langs par shes bzhin du mtshan mo'i sgo bcad pa la ni phyi rol gyi nye 'khor 'obs la sogs pa'i nang rol gyi ngos las 'da' ba dang sgom bcad pa la ni sgo 'phar nas nang</text></item>
<item><p>21a.6</p><section></section><text>rol du sgo gtan gyi srid kyi nyis 'gyur las 'das na sbyor ba tha dad pas mtshan mo re re la mtshan mo'i skya rengs shar ba'i mtha' la bsdad mi dgos par nam son pa'i mod nyid la rgyal po'i pho brang du nub mo 'gro ba'i ltung byed kyi dngos gzhir 'gyur ro/ /'dir mtshan mo'i dang po ni nyi ma nub</text></item>
<item><p>21a.7</p><section></section><text>pa'i 'og tu 'od dmar po chags par gyur pa gang yin pa de 'das par gyur pa yin la/ nyin mo'i dang po ni skya rengs tha ma dmar rengs zhes bya ba shar ba yin pas mtshan mo'i dang po nas nyin mo'i dang po la ma thug gi bar ni nam ma nangs skya rengs ma shar ba nyid yin pas dus de dag la na smad</text></item>
<item><p>21b.1</p><section></section><text>pa med do/ /nam ma langs skya rengs ma shar ba'i dus de dag la de ltar 'du shes pa nyid la na smad pa med do/ /btsun mo'i 'khor 'dug pa'i gnas sam/ rgyal po'i pho brang 'khor gyi gnas gang yang rung ba la na smad pa med do/ /gnas de dag tu dus der bdag nyid 'gro bar</text></item>
<item><p>21b.2</p><section></section><text>'du shes pa la na smad pa med do/ /gnas de dag tu dus der song ba'i mtshan mo'i cha gang yang rung ba la na smad pa med do/ /mtshan mo'i cha gang yang rung ba de la sbyor ba tha dad pas yang dang yang du song na sbyor ba re re la dngos gzhi re rer 'gyur ba la na smad pa med do/ /sbyor ba gcig gis mtshan thog</text></item>
<item><p>21b.3</p><section></section><text>thag 'byung 'jug med par 'dug pa la ni dngos gzhi yang gcig tu 'gyur ba la na smad pa med do/ /gnas de dag gi sgo bcad pa la phyi rol gyi nyen 'khor 'obs la sogs pa'i nang rol gyi ngos las 'das pa dang / sgom bcad pa la sgo 'phar nas nang rol du sgo gtan gyi srid kyi nyis 'gyur las 'das</text></item>
<item><p>21b.4</p><section></section><text>pa la na smad pa med do/ /ltung ba 'byin pa po bdag nyid gcig pu dang grogs gang yang rung ba dang bcas pa lan smad pa med do/ /nam sros nas skye rengs ma shar ba la na smad pa med do/ /rgyal po dang btsun mo dang / gzhon nu dang / zhang blon dang / bar chad dang / gdul ba'i dbang ma gtogs</text></item>
<item><p>21b.5</p><section></section><text>pa la na smad pa med do/ /'di'i byed pa po ni dge slong rgyal po dang / btsun mo dang / gzhon nu dang / zhang blon dang / bar chad dang / gdul ba'i dbang gis 'gro ba ma gtogs pa nyid dang / btsun mo'i 'khor 'dug pa'i gnas sam/ rgyal po'i pho brang gi gnas dang / bdag nyid</text></item>
<item><p>21b.6</p><section></section><text>'gro bar 'brel ba nyid kyi gnas skabs der nam ma nangs pa nyid la 'du shes gtso cher byed pa po nyid yin no/ /'di la yan lag lngas dngos gzhi'i ltung bar 'gyur te dge slong rgyal po dang / btsun mo dang / gzhon nu dang / zhang blon dang / bar chad dang / gdul ba'i dbang gis 'gro ba</text></item>
<item><p>21b.7</p><section></section><text>ma gtogs pa nyid dang / btsun mo'i 'khor 'dug pa'i gnas sam/ rgyal po'i pho brang gi gnas gang yang rung bar bdag nyid 'brel bar 'gro ba nyid dang / de'i gnas skabs na skya rengs tha ma ma shar cing nam ma langs pa nyid dang / der 'du shes pa nyid dang / de'i sgo bcad</text></item>
<item><p>22a.1</p><section></section><text>pa'am ma bcad pa'i gtan pa'i nye 'khor phyir lta ba'am/ nang du lta ba gang yang rung ba la 'das pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du rgyal po'i pho brang du nub mo 'gro ba'i ltung byed kyis</text></item>
<item><p>22a.2</p><section></section><text>sbyor ba brtsams nas dngos gzhi la ma thug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /gal te de'i don nyid kyi phyir grong khyer gyi gnas dang 'brel ba nyid la nyes byas so/ /khyim gzhan du skya rengs ma shar bar 'jug na nyes byas so/ / </text></item>
<item><p>22a.3</p><section></section><text>sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba yang nyes byas te nyes byas phra mo'o/ /ltung ba med pa ni der 'du shes med pa la ltung ba med do/ /nyin mo 'jug pa la ltung ba med do/ /dgos pa gzhan gyi phyir 'jug</text></item>
<item><p>22a.4</p><section></section><text>pa la ltung ba med do/ /rgyal po dang btsun mo dang / gzhon nu dang / zhang blon dang / bar chad dang / 'dul ba'i dbang gis 'gro ba la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis</text></item>
<item><p>22a.5</p><section></section><text>yul thams cad la gnas skabs thams cad du rgyal po'i pho brang du nub mo 'gro ba'i ltung byed du 'gyur ba rnam pa thams cad mi bsten par bslab par bya'o/ /ma bzlugs par rgyal po'i pho brang du 'jug par mi bya'o/ /phyir bcos pa ni snga ma bzhin no/ /rgyal po'i pho brang du nub mo 'gro ba'i ltung byed de</text></item>
<item><p>22a.6</p><section></section><text>brgyad cu gnyis pa bshad zin to// //bslab pa'i gzhi'i dngos po la khyad du gsod pa'i ltung byed kyi gleng gzhi ni sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis zla ba phyed phyed</text></item>
<item><p>22a.7</p><section></section><text>cing so sor thar pa'i mdo gdon pa gdon par bya'o zhes bka' stsal nas dge slong rnams zla ba phyed phyed cing so sor thar pa'i mdo gdon pa gdon pa'i tshe drug sde dag gus par byas te chos nyan par mi byed/ bla mar byas te mi byed/ ru shing ltar byas te mi byed/ yid la byas te mi byed/ sems</text></item>
<item><p>22b.1</p><section></section><text>rtse gcig tu mi byed/ rna blags te mi byed/ sems thams cad kyis bsams te chos nyan par mi byed cing / dge slong rnams la 'di skad ces tshe dang ldan pa dag 'di ltar chos 'di yang mdo'i nang du gtogs/ mdo'i nang du 'dus par bdag gis da gzod shes so zhes zer nas dge</text></item>
<item><p>22b.2</p><section></section><text>slong rnams kyis de dag la smras pa/ tshe dang ldan pa dag gis so sor thar pa'i mdo gdon pa gdon pa da gzod thos sam ci na gang gi phyir de skad zer/ de dag gis smras pa/ tshe dang ldan pa dag ci kho bo cag la las de tsam 'ba' zhig tu zad dam/ 'dod pa'i rnam par rtog pa la yang rnam</text></item>
<item><p>22b.3</p><section></section><text>par brtag dgos so/ /gnod sems kyi rnam par rtog pa dang / rnam par 'tshe ba'i rnam par rtog pa la yang dag par brtag dgos so zhes zer nas dge slong don nyung ngu dag ci'i phyir dge slong dag zla ba phyed phyed cing so sor thar ba'i mdo gdon pa gdon pa'i tshe gus par byas te chos nyan par mi byed/ bla</text></item>
<item><p>22b.4</p><section></section><text>mar byas te mi byed/ ru shing ltar byas te mi byed/ yid la byas te mi byed/ sems rtse gcig tu mi byed/ rna blags te mi byed/ sems thams cad kyis bsams te chos nyan par mi byed cing / dge slong rnams la yang 'di skad ces tshe dang ldan pa dag 'di ltar chos 'di yang mdo'i nang du gtogs/ </text></item>
<item><p>22b.5</p><section></section><text>mdo'i nang du 'dus par bdag cag gis da gdod shes so zhes zer zhing smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun</text></item>
<item><p>22b.6</p><section></section><text>bsdu ba mdzad de/ drug sde rnams la rmas nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag par</text></item>
<item><p>22b.7</p><section></section><text>gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zla ba phyed phyed cing so sor thar pa'i mdo gdon pa gdon pa'i tshe 'di skad ces tshe dang ldan pa dag 'di ltar chos 'di yang mdo'i nang du gtogs/ mdo'i nang du 'dus par</text></item>
<item><p>23a.1</p><section></section><text>bdag cag gis da gdod shes so zhes zer la/ de la gal te dge slong rnams kyis kyang tshe dang ldan pa 'di sngon gso sbyong gi las gnyis sam/ gsum gyi tshe 'dug par shes shing lan mang du lta ci smos/ tshe dang ldan pa de mi shes pas mi 'grol bas de ltung ba gang byung</text></item>
<item><p>23a.2</p><section></section><text>ba de chos bzhin du byed du gzhug gi steng du khyod zla ba phyed phyed cing so sor thar pa'i mdo gdon pa gdon pa'i tshe gus par byas te/ chos nyan par mi byed/ bla mar byas te mi byed/ ru shing ltar byas te mi byed/ yid la byas te mi byed/ sems rtse gcig tu mi byed/ na blags te mi</text></item>
<item><p>23a.3</p><section></section><text>byed/ sems thams cad kyis bsams te chos nyan par mi byed pas tshe dang ldan pa khyod kyis ma rnyed de rnyed pa ma yin zhing nyes pa rnyed de legs pa rnyed pa ma yin no zhes 'gyod par bya'o/ /tshe dang ldan pa de la 'gyod par bya ba ni de yin te ltung byed do zhes bca' ba mdzad de/ yul ni mnyan</text></item>
<item><p>23a.4</p><section></section><text>yod/ gang zag ni drug sde/ nyon mongs pa ni sgyu thabs kyis bsams pa/ nyes pa ni bslab pa'i gzhi'i dngos po la khyad du gsod pa'o/ /de la yang dge slong gang zhes bya ba ni drug sde'am gzhan yang de lta bu gang yin pa'o/ /zla ba phyed phyed cing zhes bya ba ni zla ba phyed cing phyed cing ngo / /so sor thar pa</text></item>
<item><p>23a.5</p><section></section><text>zhes bya ba la so sor thar pa zhes bya ba ni pham par 'gyur ba'i chos bzhi dang / dge 'dun lhag ma'i chos bcu gsum dang / ma nges pa'i chos gnyis dang / spang ba'i ltung byed kyi chos sum cu dang / ltung byed kyi chos dgu bcu dang / so sor bshags par bya ba'i chos bzhi dang / bslab pa'i chos mang</text></item>
<item><p>23a.6</p><section></section><text>po dang / rtsod pa zhi bar bya ba'i chos bdun po dag go/ /mdo gdon pa zhes bya ba la mdo gdon pa zhes bya ba ni/ yang dag par sbyor ba'o/ /gdon pa'i tshe zhes bya ba ni rab tu bton pa'i tshe'o/ /'di skad ces bya ba ni 'di skad ces zer na'o/ /tshe dang ldan pa dag 'di ltar chos 'di yang mdo'i nang du</text></item>
<item><p>23a.7</p><section></section><text>gtogs/ mdo'i nang du 'dus par bdag cag gis da gzod shes so zhes zer la zhes bya ba ni bcom ldan 'das kyis gsungs pa'i chos 'di yang ngo / /de la gal te dge slong rnams kyis kyang zhes bya ba ni de na dge slong gang dag 'khod pa rnams kyis kyang ngo / /tshe dang ldan pa 'di zhes bya ba ni dge</text></item>
<item><p>23b.1</p><section></section><text>slong yin pa 'di'o/ /sngon gso sbyong gi las gnyis sam/ gsum gyi tshe 'dug par shes shing zhes bya ba ni 'dis so sor thar pa lan gnyis sam/ gsum thos par shes shing ngo / /lan mang du lta ci smos na zhes bya ba ni lan mang du 'dug par shes pa lta ci smos na'o/ /tshe dang ldan pa</text></item>
<item><p>23b.2</p><section></section><text>de mi shes pas mi 'grol bas zhes bya ba ni de des ltung ba las mi 'grol bas de ltung ba dang bcas pa nyid yin pa'o/ /de ltung ba gang byung na zhes bya ba ni ltung byed do/ /de chos bzhin du byed du gzhug ces bya ba ni chas su gzhug pa'o/ /steng du khyod zla ba phyed phyed cing so sor thar pa'i mdo gdon</text></item>
<item><p>23b.3</p><section></section><text>pa gdon pa'i tshe gus par byas te chos nyan par mi byed/ bla mar byas te mi byed/ ru shing ltar byas te mi byed/ yid la byas te mi byed/ sems rtse gcig tu mi byed/ rna blags te nyan par mi byed/ sems thams cad kyis bsams te chos nyan par mi byed pas tshe dang ldan pa</text></item>
<item><p>23b.4</p><section></section><text>khyod kyis ma rnyed de rnyed pa ma yin zhing / nyes pa rnyed de legs pa rnyed pa ma yin no zhes 'gyod par bya'o zhes bya ba ni 'gyod du gzhug par bya'o/ /tshe dang ldan pa de la 'gyod par bya ba ni de yin te zhes bya ba ni de ltar 'gyod par bya'o/ /ltung byed do zhes bya ba ni snga ma bzhin no/ /de la ltung bar ji</text></item>
<item><p>23b.5</p><section></section><text>ltar 'gyur zhe na 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong gi dge 'dun zla</text></item>
<item><p>23b.6</p><section></section><text>ba phyed phyed cing gso sbyong la so sor thar pa'i mdo gdon pa gdon pa'i tshe sngar yang de lan gnyis nyams su myong zhing yid rmongs pa ma yin pas bzhad gad tsam gyis kyang so sor thar pa'i mdo gdon pa 'di la bslab pa'i gzhi'i chos 'di yod par bdag gis da gzod shes so zhes dngos su smra ba'am brgyud</text></item>
<item><p>23b.7</p><section></section><text>pas de skad zer na mdo sde dang ldan pa ma gtogs te bslab pa'i gzhi'i dngos po la khyad du gsod pa'i ltung byed kyi dngos gzhir 'gyur ro/ /zla ba phyed phyed cing gso sbyong la so sor thar pa'i mdo gdon pa gdon pa'i tshe bslab pa'i gzhi'i dngos po la khyad du gsod pa la na smad pa med do/ /ltung ba 'byin pa des</text></item>
<item><p>24a.1</p><section></section><text>sngar yang gso sbyong de lan gnyis nyams su myong ba la na smad pa med do/ /yid rmongs pa ma yin pa la na smad pa med do/ /bzhad gad tsam yan chad la na smad pa med do/ /so sor thar pa'i mdo gdon pa 'di la bslab pa'i gzhi'i chos 'di yod par bdag gis da gzod shes so zhes zer</text></item>
<item><p>24a.2</p><section></section><text>ba gang yang rung ba la na smad pa med do/ /dngos su smra ba'am brgyud pas de skad zer ba gang yang rung ba la na smad pa med do/ /'dul ba dang ldan pa'i bslab pa'i gzhi gang yang rung ba la na smad pa med do/ /'di'i byed pa po ni dge slong sngar yang gso sbyong lan gnyis nyams su myong zhing yid rmongs pa ma yin pa dang</text></item>
<item><p>24a.3</p><section></section><text>mdo sde dang ldan pa ma gtogs pa'i bslab pa'i gzhi'i dngos po nyid do/ /'di la yan lag lngas dngos gzhi'i ltung bar 'gyur te/ dge slong sngar gso sbyong lan gnyis nyams su myong ba nyid dang / yid rmongs pa ma yin pa dang / gso sbyong 'don pa'i dus nyid dang / 'dul bar gtogs pa'i</text></item>
<item><p>24a.4</p><section></section><text>bslab pa'i gzhi'i dngos po nyid dang / dngos su'am brgyud pas khyad du gsod pa nyid do/ /de la yang yan lag ma tshang na ci rigs par na smad do/ /sbyor ba'i ltung ba ni nyes byas te ji srid du bslab pa'i gzhi'i dngos po la khyad du gsod pa'i ltung byed kyi sbyor ba brtsams nas dngos gzhi la ma thug gi bar du</text></item>
<item><p>24a.5</p><section></section><text>nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /sngar gso sbyong lan gnyis ma myong ba la nyes byas so/ /gso sbyong 'don pa'i dus ma yin pa'i tshe nyes byas so/ /dge slong ma rnams kyis gso sbyong 'don pa'i tshe bslab pa'i gzhi'i dngos po</text></item>
<item><p>24a.6</p><section></section><text>thun mong pa la nyes byas so/ /mdo sde dang ldan pa la nyes byas so/ /sbyor ba'i sbyor ba'i ltung ba ni nyes byas phra mo ste sbyor ba ji snyed pa la sbyor ba'i sbyor ba yang de snyed de sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba med pa ni yid rmongs pa la ltung ba med do/ / </text></item>
<item><p>24a.7</p><section></section><text>dge slong ma rnams kyis gso sbyong 'don pa'i tshe bslab pa'i gzhi'i dngos po thun mong ma yin pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs</text></item>
<item><p>24b.1</p><section></section><text>thams cad du bslab pa'i gzhi'i dngos po la khyad du gsod pa'i ltung byed du 'gyur ba rnam pa thams cad mi bsten par bslab par bya'o/ /so sor thar pa'i mdo 'don pa'i tshe ma gus par nyan pa nye bar sgrub pa la 'gyod du gzhug go/ /phyir bcos pa rnams ni snga ma bzhin no/ /bslab pa'i gzhi'i dngos po la khyad du</text></item>
<item><p>24b.2</p><section></section><text>gsod pa'i ltung byed de brgyad cu gsum pa bshad zin to// //khab ral 'chos pa'i ltung byed kyi gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na gcer bu pa'i nyan thos chos zhes bya ba ba so mkhan zhig</text></item>
<item><p>24b.3</p><section></section><text>'dug pa de gcer bu pa dag la shin tu mngon par dad de de dus gzhan zhig na dge slong bsod snyams pa zhig gis chos bstan pas btul nas des kyang de la skyabs su 'gro ba dang / bslab pa'i gzhi dag blangs so/ /yang bsod snyams pa des de la rdzas las byung ba'i bsod nams bya ba'i gzhi bdun gyi</text></item>
<item><p>24b.4</p><section></section><text>bsngags pa rgya cher brjod pa dang / de mngon par dad par gyur nas smras pa/ 'phags pa bdag gis kyang rdzas las byung ba'i bsod nams bya ba'i gzhi cung zad cig yang dag par blangs te 'jug par bgyi/ bdag gis dge slong gi dge 'dun la rang gis bzos bsnyen bkur bgyi'o/ /bsod snyoms</text></item>
<item><p>24b.5</p><section></section><text>pa de gtsug lag khang du song ste dge slong rnams la smras pa/ tshe dang ldan pa dag bdag gis gcer bu ba'i nyan thos chos zhes bya ba bso mkhan de skyabs su 'gro ba dang / bslab pa'i gzhi dag la bzhag nas de dge slong gi dge 'dun la bzos bsnyen bkur byed kyis/ su ci 'dod pa des de byed du</text></item>
<item><p>24b.6</p><section></section><text>chug cig /ci tsam na dge slong zhig la khab ral med nas de de'i gan du song ste smras pa/ bzhin bzangs kho bo la khab ra la med kyis de gyis shig /'phags pa ji lta bu zhig bgyi/ gang bzang ba'o/ 'phags pa bso las bgyis pa bzang ba'o/ /bzhin bzangs ba so las byas pa gyis shig / </text></item>
<item><p>24b.7</p><section></section><text>des de'i khab ral ba so las byas pa byas te byin no/ /dge slong des de dge slong rnams la bstan pa dang / dge slong gzhan gyis kyang de lta bu byed du bcug cing / gzhan gyis kyang byed du bcug /gzhan gyis kyang byed du bcug pas de'i ba so zad par gyur to/ /dge slong gzhan zhig</text></item>
<item><p>25a.1</p><section></section><text>kyang 'ongs te smras pa/ bzhin bzangs kho bo'i khab ral gyis shig /'phags pa ji lta bu zhig bgyi/ gang bzang ba'o/ /'phags pa ba so las bgyis pa bzang na ba so ni bas so/ /gal te bzhed na rus pa las bgyis pa bgyi'o/ /bzhin bzangs ma nyes kyis</text></item>
<item><p>25a.2</p><section></section><text>kyis shig /des de'i khab ral rus pa las byas pa byas te byin no/ /dge slong des de dge slong rnams la bstan pa dang / dge slong gzhan gyis kyang de lta bu byed du bcug cing / gzhan gyis kyang byed du bcug /gzhan gyis kyang byed du bcug pas de'i rus pa yang zad par gyur to/ /dge slong gzhan</text></item>
<item><p>25a.3</p><section></section><text>zhig gis kyang 'ongs te smras pa/ bzhin bzangs kho bo'i khab ral gyis shig /'phags pa ji lta bu zhig bgyi/ gang bzang ba'o/ /'phags pa ba so las bgyis pa bzang na ba so de ni bas so/ /bzhin bzangs gal te de ltar na rus pa las byas pa gyis shig /'phags pa rus pa yang bas so/ / </text></item>
<item><p>25a.4</p><section></section><text>gal te bzhed na rwa las bgyis pa bgyi'o/ /bzhin bzangs ma nyes kyis gyis shig /des de'i khab ral rwa las byas pa byas te byin no/ /dge slong des de dge slong rnams la bstan pa dang / dge slong gzhan zhig kyang de lta bu byed du bcug cing / gzhan gyis kyang de lta bu byed du bcug /gzhan gyis</text></item>
<item><p>25a.5</p><section></section><text>kyang de lta bu byed du bcug pas de'i rwa yang zad par gyur te/ des rang gi zan dang rang gi yo byad dag gis dge slong rnams kyis las byed pa na dbul por gyur to/ /gcer bu bdag chos 'di gang gi tshe kho bo cag la mngon par dad par gyur pa de'i tshe na 'di thams cad phun sum tshogs par gyur nad 'di da</text></item>
<item><p>25a.6</p><section></section><text>ltar shAkya'i bu'i dge slong rnams la mngon par dad pas zin yang slong bar byed do zhes 'phya ba la zhugs pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad de/ </text></item>
<item><p>25a.7</p><section></section><text>dge slong rnams la rmas nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag par gzigs pas/ nga'i nyan</text></item>
<item><p>25b.1</p><section></section><text>thos rnams kyis 'dul bal bslab pa'i gzhi 'di ltar gdon par bya ste/ yang dge slong gang bso'am/ rus pa'am/ rwa'i khab ral byed du 'jug na bcag nas ltung byed do zhes bca' ba mdzad de/ yul ni mnyan yod/ gang zag ni chos 'di pa'i dge slong rab tu mang po/ nyon mongs pa</text></item>
<item><p>25b.2</p><section></section><text>ni 'dod zhe na/ nyes pa ni khab ral 'chos pa'o/ /de la yang dge slong gang zhes bya ba ni chos 'di pa'o/ /bso 'am zhes bya ba ni ba so nyid do/ /rus pa'am zhes bya ba yang rus pa nyid do/ /rwa'i zhes bya ba yang rwa nyid kyi'o/ /khab ral zhes bya ba ni khab ral gnyis te/ sbu gu can</text></item>
<item><p>25b.3</p><section></section><text>dang / chang pa lta bu'o/ /don 'dir ni gnyi ga yin par dgongs so/ /byed du 'jug pa zhes bya ba ni rang gis sam gzhan no/ /bcag nas zhes bya ba ni dngos po de bcag nas ltung byed kyi ltung ba bshags par bya ba'o/ /ltung byed do zhes bya ba ni snga ma bzhin no/ /de la ltung ba ji ltar 'gyur</text></item>
<item><p>25b.4</p><section></section><text>zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong gis rin po che</text></item>
<item><p>25b.5</p><section></section><text>ma gtogs pa bso'am rus pa'am rwa 'am lcags la sogs pa'i khab ral byed dam byed du bcug na khab ral 'chos pa'i ltung byed kyi dngos gzhir 'gyur ro/ /bso dang rus pa dang rwa gang yang rung ba lan smad pa med do/ /lcags la sogs pa lan smad pa med do/ /khab ral sbu can dang chang ba</text></item>
<item><p>25b.6</p><section></section><text>lta bu gang yang rung ba lan smad pa med do/ /rang byed dam gzhan byed du bcug pa lan smad pa med do/ /'di'i byed pa po ni 'dod zhen gyi bsam pa dang / rin po che ma gtogs pa'i khab ral nyid do/ /'di la yan lag lngas dngos gzhi'i ltung bar 'gyur te/ 'dod zhen gyi bsam pa nyid dang / rin po che</text></item>
<item><p>25b.7</p><section></section><text>dang gnang ba nyid ma gtogs pa dang / bso 'am rus pa'am rwa 'am lcags la sogs pa'i khab ral nyid dang / byas zin pa la rnyed pa dang / byas zin pa la spyod pa ma gtogs pa nyid dang / rang gis byed dam gzhan byed du bcug pa nyid do/ /de dag las yan lag ma tshang na ci rigs par na smad pa</text></item>
<item><p>26a.1</p><section></section><text>med do/ /sbyor ba'i ltung ba ni nyes byas so/ /ji srid du khab ral 'chos pa'i ltung byed kyi sbyor ba brtsams nas dngos gzhi la mthug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /rin po che las byas pa ni rung ba ma yin pas nyes</text></item>
<item><p>26a.2</p><section></section><text>byas so/ /bcag gam zhes ma dris par ltung ba 'chags pa dang du len na nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba'ang de snyed de/ sbyor ba nyes byas kyi sbyor ba'i sbyor ba'ang nyes byas te nyes byas phra mo'o/ /ltung ba med pa ni byas zin pa</text></item>
<item><p>26a.3</p><section></section><text>rnyed pa dang / byas zin pa la spyod pa la ltung ba med do/ /las dang po pa dang / smyos pa dang / sems 'khrugs pa dang / tshor bdag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du khab ral 'chos pa'i ltung byed du 'gyur</text></item>
<item><p>26a.4</p><section></section><text>ba rnam pa thams cad mi bsten par bslab par bya'o/ /gang gi mdun du 'chags par byed pa des khyod kyis dngos po de bcag gam zhes dri bar bya'o/ /bcag pa bya ba na nyid ma dris par 'chags par blang bar mi bya'o/ /ma bcag par 'chags na ltung bde bshags pa ma yin pas</text></item>
<item><p>26a.5</p><section></section><text>bshags par bya'o/ /phyir bcos pa rnams ni snga ma bzhin no/ /khab ral 'chos pa'i ltung byed de brgyad cu bzhi pa bshad zin to// //so sor thar pa'i mdo rgya cher 'grel pa 'dul ba kun las btus pa/ bam po bzhi bcu gcig pa/ khri rkang 'chos pa'i ltung byed kyi gleng gzhi ni/ </text></item>
<item><p>26a.6</p><section></section><text>bcas pa dang gnang ba'i dbang gis rnam pa gnyis te/ bcas pa'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong zhig ljongs rgyu zhing 'gro ba na mnyan yod du phyin nas lam gyis dub pa'i</text></item>
<item><p>26a.7</p><section></section><text>ngal bso ste sgo khang du khri dma' ba zhig rnyed pa'i mdun du rkang pa gnyis bkrus nas skyil mo krung bcas te 'dug pa gnyid kyis yur ba'i tshe lus 'khyog cing khri sgra tsheg zer ba na 'og nas sbrul dug myur du khyab par byed pa zhig byung bas 'phral bar bzung ste dus la bab nas sum cu rtsa gsum pa'i</text></item>
<item><p>26b.1</p><section></section><text>lha'i drang srong rnams kyi nang du skyes te/ bcom ldan 'das kyi spyan sngar 'ongs nas rgyun du zhugs pa'i 'bras bu thob pa'i gzhi las bcom ldan 'das kyis dgongs pa/ nyes dmigs gang cung zad ci byung ba thams cad dge slong dag khri dma' ba la mal 'cha' zhing de'i mdun du rkang pa gnyis</text></item>
<item><p>26b.2</p><section></section><text>'khru ba las gyur pa yin no snyam du dgongs nas bka' stsal pa/ de lta bas na dge slong gis khri dma' ba la mal bca' bar mi bya zhing / khri'i mdun du rkang pa gnyis bkru bar mi bya'o/ /de skad ces bka' stsal pa dang / dge slong mchil lham mi bdog pa dag la gnod par gyur</text></item>
<item><p>26b.3</p><section></section><text>nas/ bcom ldan 'das kyis bka' stsal pa/ gang dag la mchil lham mi bdog pa de dag gi mgo logs dang rkang pa logs su rkang pa gnyis bkru bar bya ste/ 'di la 'gyod par mi bya'o/ /drug sde dag gis dge slong khri dma' ba la nyal ba sbrul dug myur du khyab par byed pas zin te</text></item>
<item><p>26b.4</p><section></section><text>dus la bab nas bcom ldan 'das kyis dge slong gis khri dma' ba la mal bca' bar mi bya'o zhes bka' stsal pa thos nas/ de dag gis khri rkang pa bcu gnyis pa btsugs te ya gad mthon po btsugs pa dang / dge slong rnams kyis de dag la smras pa tshe dang ldan pa dag cig khyed</text></item>
<item><p>26b.5</p><section></section><text>cag byar byed dam/ de dag gis smras pa/ su zhig byar byed/ khyed kyis dge slong khri dma' ba la nyal ba sbrul dug myur du khyab pas zin te dus la bab pa ma mthong ngam ci drug sde dag kyang sbrul dug myur du khyab par byed pas bzung ste dus la bab cing kho bo cag shi ba'i yo byad dag</text></item>
<item><p>26b.6</p><section></section><text>'god par byed 'dod dam zhes zer nas/ dge slong don nyung ngu dag ci'i phyir dge slong dag dge slong rnams kyis bzlog pa na de dang de skad ces zer zhing smod par byed/ phyar kha gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / de</text></item>
<item><p>26b.7</p><section></section><text>nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba mdzad de/ drug sde dag la rmas nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin</text></item>
<item><p>27a.1</p><section></section><text>no zhes rnam grangs du mar rnam par smad de/ bslab pa bca' ba'i phan yon bcu yang dag par gzigs pas/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gi dge 'dun gyi khri'am khri'u byed du 'jud na rtsa ba bde bar</text></item>
<item><p>27a.2</p><section></section><text>gshegs pa'i sor brgyad kyi tshad du byed du gzhug par bya'o/ /de las lhag par byed du 'jug na bcad nas ltung byed do zhes bca' ba mdzad de/ yul ni mnyan yod/ gang zag ni drug sde/ nyon mongs pa ni lhag pa tshol ba/ nyes pa ni khri rkang mthon por byed pa'o/ /gnang ba'i</text></item>
<item><p>27a.3</p><section></section><text>gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa 'char ka lus tshad las shin tu 'das pa yin pas de'i pus mo gnyis ko sko la reg pa'i skabs de dge slong rnams kyis bcom</text></item>
<item><p>27a.4</p><section></section><text>ldan 'das la gsol pa dang / bcom ldan 'das kyis bka' stsal pa/ de lta bas na bu gar gzhug pa ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod pa mdzad nas</text></item>
<item><p>27a.5</p><section></section><text>dge slong rnams la de dang mthun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni rjes su gnang ba yin te/ nga'i nyan thos rnams</text></item>
<item><p>27a.6</p><section></section><text>kyis 'dul ba la bslab pa'i gzhi 'di ltar gdon par bya ste/ dge slong gi dge 'dun gyi khri'am khri'u byed du 'jug na rtsa ba bu gar gzhug pa ma gtogs pa bde bar gshegs pa'i sor brgyad kyi tshad tsam du byed du 'jug par bya'o/ /de las lhag par byed du 'jug na bcad nas ltung byed do zhes</text></item>
<item><p>27a.7</p><section></section><text>gnang ba mdzad de/ yul ni mnyan yod/ gang zag ni tshe dang ldan pa 'char ka /nyon mongs pa dang nyes pa ni med do/ /de la dge slong gis zhes bya ba ni chos 'di pas so/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /khri'am zhes bya ba ni khri nyid do/ /khri'u</text></item>
<item><p>27b.1</p><section></section><text>zhes bya ba yang khri'u nyid do/ /byed du 'jug na zhes bya ba bdag nyid kyis sam gzhan no/ /rtsa ba bu gar gzhug pa ma gtogs par zhes bya ba ni gleng gzhi las cha dang ldan pa 'char ka'i lus tshad las shin tu 'das pa yin pas de'i pus mo gnyis ko sko la reg nas/ bcom ldan 'das kyis</text></item>
<item><p>27b.2</p><section></section><text>bka' stsal pa/ de lta bas na rtsa ba bu gar gzhug pa ma gtogs so zhes gsungs pa de lta bu gzhag ste'o/ /bde bar gshegs pa'i sor brgyad kyi tshad du byed du gzhug par bya'o zhes bya ba la/ bde bar gshegs pa zhes bya ba ni ston pa'o/ /de'i sor brgyad gang dag yin pa de dag la ni</text></item>
<item><p>27b.3</p><section></section><text>tshad dang ldan pa'i khru gang ngo / /de las lhag par byed du 'jug na zhes bya ba ni de las gang ma'o/ /bcad nas zhes bya ba ni dngos po de bcad nas ltung byed kyi ltung ba bshags par bya'o/ /ltung byed do zhes bya ba ni snga ma bzhin no/ /de la ltung ba ni ji ltar 'gyur zhe na/ 'dir yang dngos gzhi dang / </text></item>
<item><p>27b.4</p><section></section><text>sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong gi dge 'dun gyi khri'am khri'u rkang pa bzhi pa la</text></item>
<item><p>27b.5</p><section></section><text>sogs pa gang yang rung ba'i rkang pa gang yang rung ba bu gar gzhug pa'i phyogs ma gtogs par tshad dang ldan pa'i khru gang las lhag par byed dam byed du 'jug na khri rkang bcos pa'i ltung byed kyi dngos gzhir 'gyur ro/ /ba so la sogs pa la na smad pa med do/ /lcags la sogs pa la na smad pa</text></item>
<item><p>27b.6</p><section></section><text>med do/ /rkang bzhi pa la sogs pa la na smad pa med do/ /dge 'dun gyi khri'am khri'u gang yang rung ba la na smad pa med do/ /rkang pa bu gar gzhug pa'i phyogs ma gtogs pa la na smad pa med do/ /bde bar gshegs pa'i sor brgyad la ni bde bar gshegs pa nyid kyi khru'i sum cha ste/ mi tshad dang ldan pa'i</text></item>
<item><p>27b.7</p><section></section><text>khru gang yod pas de las lhag pa la na smad pa med do/ /rang byed dam gzhan byed du bcug pa lan smad pa med do/ /'di'i byed pa po ni dge 'dun gyi khri'am khri'u rkang pa'i tshad nyid dang lhag pa tshol ba'i bsam pa nyid do/ /'di la yan lag lngas dngos gzhi'i ltung bar 'gyur te/ dge 'dun gyi nyid dang / </text></item>
<item><p>28a.1</p><section></section><text>khri'am khri'u rung ba dag gi rkang pa nyid dang / bu gar gzhug pa'i phyogs nyid gtogs pa nyid dang / de dag gi tshad khru gang las lhag pa nyid dang / rang gir byed dam gzhan byed du bcug pa nyid do/ /de dag las yan lag ma tshang na ci rigs par na smad do/ /sbyor</text></item>
<item><p>28a.2</p><section></section><text>ba'i ltung ba ni nyes byas te/ ji srid du khri rkang 'chos pa'i ltung byed kyi sbyor ba brtsams nas/ dngos gzhi la mthug gi bar du nyes byas so/ /dngos gzhi la sbyor ba tha dad pa ji snyed brtsams par re la nyes byas re re'o/ /gang zag gi la nyes byas so/ /rung ba ma yin pa la nyes</text></item>
<item><p>28a.3</p><section></section><text>byas so/ /bcad dam zhes ma dris par ltung ba 'chags pa dang du len pa la nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba</text></item>
<item><p>28a.4</p><section></section><text>med pa ni byas zin pa rnyed pa dang byas zin pa la ltung ba med do/ /las dang po ba dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du khri rkang 'chos pa'i ltung</text></item>
<item><p>28a.5</p><section></section><text>byed du 'gyur ba rnam pa thams cad du mi bsten par bslab par bya'o/ /rkang pa dma' ba dang ldan pa'i khri la nyal bar mi bya'o/ /dge slong mchil lham yod pas mal dang 'brel ba'i khri'i nye 'khor gyi phyogs su rkang pa bkru bar mi bya'o/ /mchil lham med pas ni mgo logs dang / rkang</text></item>
<item><p>28a.6</p><section></section><text>pa logs su rkang pa bkru bar mi bya'o/ /g.yas g.yon gyi phyogs su mi bya'o/ /mal stan mthon po dang / mal stan chen po la 'dug pa'am/ nyal bar mi bya'o/ /khyim gzhan du gzhan med na de dag 'dug par mi bya'i nyal bar mi bya'o/ /rkang rten dang bcas pa'i khri la mal bca'</text></item>
<item><p>28a.7</p><section></section><text>bar bya'o/ /khri brtsegs ma'i steng du 'dug par mi bya'o/ /gang gi mdun du 'chags par byed pa des khyed kyis dngos po de bcad dam zhes dri bar bya'o/ /bcad pa nyid ma dris par 'chags pa blang bar mi bya'o/ /ma bcad par 'chags na ltung ba de bshags pa ma yin pas yang bshags</text></item>
<item><p>28b.1</p><section></section><text>par bya'o/ /phyir bcos pa ni snga ma bzhin no/ /khri rkang 'chos pa'i ltung byed de brgyad cu lnga pa bshad zin to// //shing bal gyis gos par byas pa'i ltung byed kyi gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>28b.2</p><section></section><text>so/ /nye dga' gsar bu yin pas de'i khri thob po/ /khyogs ches rgan pas phrogs shing gnas mal bsgo ba'i dus la yang bab nas des bsams pa/ gang gis bdag gi khri mi 'phrogs pa'i thabs de lta bu ci yod snyam pa dang / des bya ba 'ga' zhig gi phyir shing bal dag kyang blangs</text></item>
<item><p>28b.3</p><section></section><text>nas de la blo skyes pa/ shing bal gyis bdal te bzhag go snyam nas/ des khri'i steng du shing bal bdal te bzhag go/ /ci tsam na dge slong ches rgan pa zhig 'ongs nas des smras pa tshe dang ldan pa 'di su'i/ nye dgas smras pa/ kho bo'i shing bal lo/ /de na dge slong zhig</text></item>
<item><p>28b.4</p><section></section><text>'dug pa des smras pa/ nye dga' ji skad zer ba de bzhin te/ shing bal ni nye dga'i yin no/ /'di ltar khri ni dge 'dun gyi yin no/ /de skad smras pa dang / nye dga' khros nas des shing bal khyer te khri de'i steng du shing bal cung zad bdal te bzhag go/ /dge slong des so sor ma brtags pa</text></item>
<item><p>28b.5</p><section></section><text>nyid du der nyal nas mtshan mo nam nangs te langs pa dang / gos thams cad shing bal gyis skya bor gyur nas dge slong rnams kyis de la smras pa/ ci khyod g.yul gyi gzhir nyal lam/ des ji ltar gyur pa brjod pa dang / dge slong don nyung ngu dag ci'i phyir dge slong dag dge 'dun gyi khri'am khri'u</text></item>
<item><p>28b.6</p><section></section><text>la shing bal bdal te 'jog par byed ces smod par byed/ phyar kha gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu</text></item>
<item><p>28b.7</p><section></section><text>ba mdzad de/ nye dga' la rmas nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa/ de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag</text></item>
<item><p>29a.1</p><section></section><text>par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge 'dun gyi khri'am khri'u la shing ba la bad la lam bdal du 'jug na bsdus nas ltung byed do zhes bca' ba mdzad de/ yul ni mnyan</text></item>
<item><p>29a.2</p><section></section><text>yod/ /gang zag ni nye dga'/ nyon mongs pa ni zhi gu/ nyes pa ni dge 'dun gyi gnas mal la shing bal bdal ba'o/ /de la yang dge slong gang zhes bya ba ni shAkya'i bu nye dga' 'am gzhan yang de lta bu gang yin pa'o/ /dge 'dun gyi zhes bya ba ni de bzhin gshegs pa'i nyan</text></item>
<item><p>29a.3</p><section></section><text>thos kyi dge 'dun gyi'o/ /khri'am zhes bya ba ni khri nyid do/ /khri'u la zhes bya ba yang khri'u nyid do/ /shing bal zhes bya ba ni lnga po shal ma li'i dang / arka'i dang / ka shi dang / sbra ba'i dang / e ra ka'i shing bal dag las gang yang rung ba'o/ /bdal lam zhes bya</text></item>
<item><p>29a.4</p><section></section><text>ba ni bdag nyid kyis so/ /bdal du 'jug na zhes bya ba ni gzhan no/ /bsdus nas zhes bya ba ni dngos po de bsdus nas ltung byed kyi ltung ba de bshags par bya'o/ /ltung byed do zhes bya ba ni snga ma bzhin no/ /de la ltung bar ji ltar 'gyur zhe na/ 'dir yang dngos gzhi dang / sbyor ba dang / sbyor</text></item>
<item><p>29a.5</p><section></section><text>ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir yang dngos gzhi'i ltung ba rnam par gzhag pa ni dge slong gi dge 'dun gyi khri'am khri'u dag la gos dang lus ma rung bar 'gyur ba'i shing</text></item>
<item><p>29a.6</p><section></section><text>bal rnam pa lnga'o/ /shal ma li'am/ arka'i 'am/ ka shi'am/ sbra ba'i 'am/ a ra ka'i shing bal dag las gang yang rung ba rang ngam bskos pas bdal na shing bal gyis gos par byas pa'i ltung byed kyi dngos gzhir 'gyur ro/ /dge 'dun gyi khri'am khri'u 'am gnas mal gang yang rung ba la na smad</text></item>
<item><p>29a.7</p><section></section><text>pa med do/ /shing bal rnam pa lnga po gang yang rung ba la na smad pa med do/ /de dag ci tsam gyis gos dang lus ma rung bar 'gyur ba la na smad pa med do/ /rang ngam bskos pas bdal ba la na smad pa med do/ /'di'i byed pa po ni dge 'dun gyi khri'am khri'u la sogs pa gnas mal gang yang rung ba nyid dang / </text></item>
<item><p>29b.1</p><section></section><text>lus dang gos ma rung bar 'gyur ba'i shing bal gang yang rung ba nyid do/ /'di la yan lag lngas dngos gzhi'i ltung bar 'gyur te/ dge 'dun gyis gnas mal rung ba gang yang rung ba nyid dang / shing bal gang yang rung ba nyid dang / lus dang gos ma rung bar 'gyur ba nyid dang / zhi gu'i bsam</text></item>
<item><p>29b.2</p><section></section><text>pa nyid dang / rang ngam bskos pas bdal ba nyid do/ /de dag las yan lag ma tshang na ci rigs par na smad pa med do/ /sbyor ba'i ltung ba ni nyes byas te/ ji srid du shing bal gyis gos par byas pa'i ltung byed kyi sbyor ba la brtsams nas dngos gzhi la ma thug gi bar du nyes byas so/ /dngos</text></item>
<item><p>29b.3</p><section></section><text>gzhi la sbyor ba tha dad pa ji snyed brtsams pa re re la nyes byas re re'o/ /gang zag gi la nyes byas so/ /lus dang gos la mi gnod pa la nyes byas so/ /bsdus sam zhes ma dris par ltung ba 'chags pa dang du len na nyes byas so/ /sbyor ba'i sbyor ba'i ltung ba ni nyes byas phra mo ste/ sbyor</text></item>
<item><p>29b.4</p><section></section><text>ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba'ang nyes byas te nyes byas phra mo'o/ /ltung ba med pa ni lus dang gos la mi gnod pa dang / zhi gu'i bsam pa med pa nyid la ltung ba med do/ /las dang po pa dang / smyos pa dang / sems 'khrugs pa</text></item>
<item><p>29b.5</p><section></section><text>dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du shing bal gyis gos par byed pa'i ltung byed du 'gyur ba rnam pa thams cad mi bsten par bslab par bya'o/ /gang gis mdun du 'chags par byed pa des khyod kyis</text></item>
<item><p>29b.6</p><section></section><text>dngos po bsdus sam zhes dri bar bya'o/ /bsdus pa nyid ma dris par 'chags pa blang bar mi bya'o/ /ma bsdus par 'chags na ltung bde bshags pa ma yin pas yang bshags par bya'o/ /phyir bcos pa ni snga ma bzhin no/ /shing bal gyis gos par byas pa'i ltung byed de brgyad cu drug pa bshad</text></item>
<item><p>29b.7</p><section></section><text>zin to// //gding ba las gyur pa'i ltung byed kyi gleng gzhi ni bcas pa dang / gnang ba'i dbang gis rnam pa gnyis te/ bcas pa'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis</text></item>
<item><p>30a.1</p><section></section><text>dge slong gi gding ba byed du gzhug go zhes bka' stsal nas/ dge slong dag tshad las ha cang lhag par byed du 'jug nas dge slong don nyung ngu dag bcom ldan 'das kyis dge slong gis gding ba byed du gzhug go zhes bka' stsal nas/ ci'i phyir dge slong dag tshad las ha cang</text></item>
<item><p>30a.2</p><section></section><text>lhag par byed du 'jug ces smod par byed/ phyar kha gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gling gzhi 'di dang / skabs 'di la dge slong gi dge 'dun bsdu ba mdzad de/ </text></item>
<item><p>30a.3</p><section></section><text>dge slong dag la rmas nas/ 'dod pa che ba dang / chog mi shes pa dang / gso dka' ba dang / dgang dka' ba rnam par smad cing / 'dod pa chung ba dang / chog shes pa dang / gso sla ba dang / dgang sla ba dang / phri ba dang / yo byad bsnyung ba dang / sbyangs pa'i yon tan dang / </text></item>
<item><p>30a.4</p><section></section><text>mdzes pa dang / drod rig pa nyid kyi bsngags pa brjod de/ bslab pa bca' ba'i phan yon bcu yang dag par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gi gding ba byed du 'jug na tshad shin tu byed du chug shig /de la</text></item>
<item><p>30a.5</p><section></section><text>gding ba'i tshad ni 'di yin te/ srid du bde bar gshegs pa'i mtho'i mtho do zheng du mtho phyed dang do'o/ /de las lhag par byed du 'jug na bcad nas ltung byed do zhes bca' ba mdzad de/ yul ni mnyan yod/ gang zag ni dge slong rab tu mang po dag /nyon mongs pa ni tshad mi shes pa/ nyes pa ni</text></item>
<item><p>30a.6</p><section></section><text>gding ba tshad las ha cang lhag par byed du 'jug pa'o/ /gnang ba'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa 'char ka tshad las ha cang yang lhag pas de'i gding ba des mi chog nas des gnas</text></item>
<item><p>30a.7</p><section></section><text>mal srung ba'i phyir rkang pa'i mtha' logs su lo ma'i chun po dag bzhag go/ /sangs rgyas bcom ldan 'das 'tsho zhing bzhugs la gson cing gzhes pa rnams kyi chos nyid ni gdul bar gyur pa'i skye bo la rjes su thugs brtse bas dus dang dus su sems can dmyal bar rgyur gshegs pa dang / dud 'gror rgyu</text></item>
<item><p>30b.1</p><section></section><text>ba dang / yi dwags su rgyu ba dang / lhar rgyu ba dang / ljongs rgyu ba dang / chu grang rgyu ba dang / ri rgyu ba dang / dur khrod rgyu ba dang / gtsug lag khang rgyur gshegs pas don 'dir ni sangs rgyas bcom ldan 'das gtsug lag khang rgyur gshegs par bzhed nas bcom ldan 'das tshe dang ldan pa</text></item>
<item><p>30b.2</p><section></section><text>'char ka'i gtsug lag khang gal bder gshegs so/ /bcom ldan 'das kyis tshe dang ldan pa 'char ka'i rkang pa'i mtha' logs su lo ma'i chun po dag bzhag pa gzigs so/ /gzigs nas kyang tshe dang ldan pa kun dga' bo la bka' stsal pa/ kun dga' bo 'di su'i mal/ btsun pa tshe</text></item>
<item><p>30b.3</p><section></section><text>dang ldan pa 'char ka'i mal la lags so/ /'o na ci'i phyir rkang pa'i mtha' logs su lo ma'i chun po dag bzhag /btsun pa bcom ldan 'das kyis dge slong gi gding ba byed du 'jug na tshad bzhin du byed du chug shig /de la gding ba'i tshad ni 'di yin te/ srid du bde bar gshegs pa'i</text></item>
<item><p>30b.4</p><section></section><text>mtho'i mtho do/ /zheng du mtho phyed dang do/ /de las lhag par byed du 'jug na bcad nas ltung byed do zhes 'dul ba la nyan thos rnams kyis bslab pa'i gzhi de ltar bca' ba mdzad nas tshe dang ldan pa 'char ka tshad las ha cang lhag pas de'i gding ba des 'tshal nas des gnas mal bsrung ba'i slad</text></item>
<item><p>30b.5</p><section></section><text>du sug pa'i mtha' logs su lo ma'i chun po dag bzhag go/ /kun dga' bo de lta bas na srid du mtho gang gis sring sa shig /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang mthun</text></item>
<item><p>30b.6</p><section></section><text>pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas/ dge slong rnams la bka' stsal pa/ dge slong dag de lta bas na snga ma ni bcas pa yin la 'di ni rjes su gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge</text></item>
<item><p>30b.7</p><section></section><text>slong gis gding ba byed du 'jug na tshad bzhin du byed du chug shig /de la gding ba'i tshad ni 'di yin te srid du bde bar gshegs pa'i mtho'i mtho do/ /zheng du mtho phyed dang do/ /srid du mtho gang gis srings shig /de las lhag par byas sam byed du 'jug na bcad nas ltung byed do zhes gnang ba mdzad de/ yul</text></item>
<item><p>31a.1</p><section></section><text>ni mnyan yod/ gang zag ni tshe dang ldan pa 'char ka / nyon mongs pa dang nyes pa ni med do/ /de la dge slong gis zhes bya ba ni chos 'di bas so/ /gding ba zhes bya ba ni steng rim du gding ba'o/ /byed du 'jug na zhes bya ba ni bdag nyid kyis sam/ gzhan no/ /tshad bzhin du byed du</text></item>
<item><p>31a.2</p><section></section><text>chug shig ces bya ba ni gding ba'i tshad gang yin pa de bzhin du/ de la gding ba'i tshad ni 'di yin te/ srid du bde bar gshegs pa'i mtho'i mtho do/ /zheng du mtho phyed dang do'o zhes bya ba la srid du zhes bya ba ni chur ro/ /bde bar gshegs pa zhes bya ba ni ston pa'o/ /de'i mtho'i mtho do gang yin</text></item>
<item><p>31a.3</p><section></section><text>pa de la ni tshad dang ldan pa'i khru gsum mo/ /zheng du zhes bya ba ni rgyar ro/ /mtho phyed dang do zhes bya ba la/ bde bar gshegs pa'i mtho phyed dang do gang yin pa de la ni tshad dang ldan pa'i khru do dang sor drug go/ /srid du mtho gang gis srings shig ces bya ba ni gleng gzhi las tshe dang ldan pa 'char ka'i lus</text></item>
<item><p>31a.4</p><section></section><text>tshad las ha cang lhag pa de'i gding ba des mi chog nas de gnas mal bsrung ba'i phyir rkang pa'i mtha'i logs su lo ma'i chun po dag bzhag pa bcom ldan 'das kyis gzigs nas tshe dang ldan pa kun dga' bo la bka' stsal pa/ kun dga' bo de lta bas na srid du mtho gang gis srings shig</text></item>
<item><p>31a.5</p><section></section><text>ces gsungs pas mi chog na srid du bde bar gshegs pa'i mtho gang gis bsrings ba des/ bde bar gshegs pa'i mtho gang dag yin pa de la ni tshad dang ldan pa'i khru phyed dang do ste/ des na gding ba'i srid kyi tshad ni tshad dang ldan pa'i khru phyed dang lnga'o/ /de las lhag par byed du 'jug</text></item>
<item><p>31a.6</p><section></section><text>na zhes bya ba ni de las gong ma'o/ /bcad nas zhes bya ba ni dngos po de bcad nas ltung byed kyi ltung ba bshags par bya'o/ /ltung byed do zhes bya ba ni snga ma bzhin no/ /de la ltung ba ji ltar 'gyur zhe na 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung</text></item>
<item><p>31a.7</p><section></section><text>ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong gis gding ba srid du khru gsum/ zheng du khru do dang sor drug pa des mi chog na srid du khru phyed dang do skyed de khru phyed dang lnga par bya'o zhes</text></item>
<item><p>31b.1</p><section></section><text>gsungs pa las/ chu zheng gang yang rung bar tshad las lhag par byed dam byed du 'jug na gding ba las gyur pa'i ltung byed kyi dngos gzhir 'gyur ro/ /gding ba'i rgyu gdags su rung ba la na smad pa med do/ /gding ba'i srid kyi tshad ni bde bar gshegs pa'i mtho do las mtho gang gis skyed par gnang ste/ </text></item>
<item><p>31b.2</p><section></section><text>bde bar gshegs pa'i mtho gang la ni tshad dang ldan pa'i khru phyed dang do yod pas des na gding ba'i srid kyi tshad ni tshad dang ldan pa'i khru phyed dang lnga'o/ /zheng gi tshad ni bde bar gshegs pa'i mtho phyed dang do ste/ de la ni tshad dang ldan pa'i khru do dang sor drug go/ /chu zheng gi tshad ni gang yang rung ba de</text></item>
<item><p>31b.3</p><section></section><text>las lhag par byed na na smad pa med do/ /byed dam byed du 'jug pa lan smad pa med do/ /'di'i byed pa po ni rang gi gding ba nyid dang / tshad las lhag pa nyid do/ /'di la yan lag lngas dngos gzhi'i ltung bar 'gyur te/ rang gi nyid dang / gding ba nyid dang / tshad las lhag pa nyid dang / </text></item>
<item><p>31b.4</p><section></section><text>rung ba nyid dang / rang ngam bskos pas byas pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du gding ba las gyur pa'i ltung byed kyi sbyor ba brtsams nas dngos gzhi la ma thug gi bar du nyes byas so/ /dngos gzhi la sbyor ba tha</text></item>
<item><p>31b.5</p><section></section><text>dad pa ji snyed brtsams pa re re la nyes byas re re'o/ /gding ba tshad las chung ngu la byin gyis rlob na nyes byas so/ /bcad dam zhes ma dris par ltung ba 'chags pa dang du len na nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba'ang de snyed de/ </text></item>
<item><p>31b.6</p><section></section><text>sbyor ba nyes byas kyi sbyor ba'i sbyor ba'ang nyes byas te nyes byas phra mo'o/ /ltung ba med pa ni rgyu rung ba ma yin pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la</text></item>
<item><p>31b.7</p><section></section><text>gnas skabs thams cad du gding ba las gyur ba'i ltung byed du 'gyur ba'i rnam pa thams cad mi bsten par bslab par bya'o/ /rgyu rung ba ma yin pa las gding ba mi bya'o/ /gang gi mdun du 'chags par byed pa des khyod kyis dngos po de bcad dam zhes dri bar bya'o/ /bcad pa nyid ma dris par</text></item>
<item><p>32a.1</p><section></section><text>'chags pa blang bar mi bya'o/ /ma bcad par 'chags na ltung ba de bshags pa ma yin pas yang bshags par bya'o/ /phyir bcos pa ni snga ma bzhin no/ /gding ba las gyur pa'i ltung byed de brgyad cu bdun pa bshad zin to// //g.yan pa dgab pa las gyur ba'i ltung byed kyi</text></item>
<item><p>32a.2</p><section></section><text>gleng gzhi ni sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gis g.yan pa dgab par byed du gzhug go zhes bka' stsal nas/ dge slong dag ha cang tshad las lhag pa byed du 'jug nas dge slong</text></item>
<item><p>32a.3</p><section></section><text>don nyung ngu dag bcom ldan 'das kyis dge slong gis g.yan pa dgab par byed du gzhug go zhes bka' stsal nas/ dge slong dag ci'i phyir tshad las ha cang lhag par byed du 'jug ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la</text></item>
<item><p>32a.4</p><section></section><text>gsol pa dang / de nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba mdzad de/ dge slong rnams la rmas nas/ 'dod pa che ba dang / chog mi shes pa dang / gso dka' ba dang / dgang dka' ba rnam par smad cing / 'dod pa chung ba</text></item>
<item><p>32a.5</p><section></section><text>dang / chog shes pa dang / gso sla ba dang / dgang sla ba dang / phri ba dang / yo byad bsnyungs pa dang / sbyangs pa'i yon tan dang / mdzes pa dang drod rig pa nyid kyi bsngags pa brjod pa mdzad de/ bslab pa bca' ba'i phan yon bcu yang dag par gzigs pas nga'i nyan thos rnams kyis</text></item>
<item><p>32a.6</p><section></section><text>'dul ba la bslab pa'i gzhi 'di ltar gdon par bya ste/ dge slong gis g.yan pa dgab pa byed du 'jug na tshad bzhin du byed du chug shig /de la g.yan pa dgab pa'i tshad ni 'di yin te/ srid du bde bar gshegs pa'i mtho'i mtho bzhi/ zheng du mtho do'o/ /de las lhag par byed du 'jug</text></item>
<item><p>32a.7</p><section></section><text>na bcad nas ltung byed do zhes bca' ba mdzad de/ yul ni mnyan yod/ gang zag ni dge slong rab tu mang po/ /nyon mongs pa ni tshad mi shes pa/ nyes pa ni g.yan pa dgab pa tshad las lhag par byed du 'jug pa'o/ /de la dge slong gis zhes bya ba ni chos 'di bas so/ /g.yan pa</text></item>
<item><p>32b.1</p><section></section><text>dgab pa zhes bya ba ni na ba'i gsos so/ /byed du 'jug na zhes bya ba ni bdag nyid kyis sam gzhan no/ /tshad bzhin du byed du chug shig ces bya ba ni g.yan pa dgab pa'i tshad gang yin pa de bzhin no/ /de la g.yan pa dgab pa'i tshad ni 'di yin te/ srid du bde bar gshegs mtho'i mtho</text></item>
<item><p>32b.2</p><section></section><text>bzhi/ zheng du mtho do'o zhes bya ba la srid du zhes bya ba ni chur ro/ /bde bar gshegs pa zhes bya ba ni ston pa'o/ /de'i mtho'i mtho bzhi gang yin pa de la ni tshad dang ldan pa'i khru drug go/ /zheng du zhes bya ba ni rgyar ro/ /mtho do zhes bya ba la/ bde bar gshegs pa'i mtho do gang yin pa de la ni tshad</text></item>
<item><p>32b.3</p><section></section><text>dang ldan pa'i khru gsum mo/ /de las lhag par byed du 'jug na zhes bya ba ni de las gong ma'o/ /bcad nas zhes bya ba ni dngos po de bcad nas ltung byed kyi ltung ba bshags par bya'o/ /ltung byed do zhes bya ba ni snga ma bzhin no/ /de la ltung bar ji ltar 'gyur zhe na 'dir yang dngos gzhi dang / sbyor ba</text></item>
<item><p>32b.4</p><section></section><text>dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong gis g.yan pa dgab pa'i tshad srid du khru drug /zheng du khru</text></item>
<item><p>32b.5</p><section></section><text>gsum pa las chu zheng gang yang rung bar tshad las lhag par byed dam/ byed du 'jug na g.yan pa dgab pa las gyur pa'i ltung byed kyi dngos gzhir 'gyur ro/ /g.yan pa dgab pa'i rgyu gdags su rung ba la na smad pa med do/ /g.yan pa dgab pa'i srid kyi tshad ni bde bar gshegs pa'i mtho</text></item>
<item><p>32b.6</p><section></section><text>bzhi ste/ bde bar gshegs pa'i mtho gang la ni tshad dang ldan pa'i khru phyed dang do yod pas des na g.yan pa dgab pa'i srid kyi tshad ni tshad dang ldan pa'i khru drug go/ /zheng gi tshad ni bde bar gshegs pa'i mtho do ste/ /de la ni tshad dang ldan pa'i khru gsum mo/ /chu zhing gi tshad gang</text></item>
<item><p>32b.7</p><section></section><text>yang rung ba de las lhag pa lan smad pa med do/ /byed dam byed du bcug pa la na smad pa med do/ /'di'i byed pa po ni rang gi g.yan pa dgab pa nyid dang / tshad las lhag pa nyid do/ /'di la yan lag lngas dngos gzhi'i ltung bar 'gyur ba ste rang gi nyid dang / g.yan pa dgab pa nyid dang / </text></item>
<item><p>33a.1</p><section></section><text>tshad las lhag pa nyid dang / rgyu rung ba nyid dang / rang ngam bskos pas byas pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du g.yan pa dgab pa las gyur pa'i ltung byed kyi sbyor ba brtsams nas dngos gzhi</text></item>
<item><p>33a.2</p><section></section><text>la ma thug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /g.yan pa dgab pa tshad las chung ngu byin gyis rlob na nyes byas so/ /bcad dam zhes ma dris par ltung ba 'chags pa dang du len na nyes byas so/ /sbyor ba'i sbyor ba'i ltung ba ni nyes byas</text></item>
<item><p>33a.3</p><section></section><text>phra mo ste/ sbyor ba ji snyed pa la sbyor ba'i sbyor ba'ang de snyed de/ sbyor ba nyes byas kyi sbyor ba'i sbyor ba'ang nyes byas te nyes byas phra mo'o/ /ltung ba med pa ni rgyu rung ba ma yin pa la ltung ba med do/ /las dang po pa dang / smyos pa dang / sems 'khrugs pa dang / tshor bdag gis nyan pa la ltung ba</text></item>
<item><p>33a.4</p><section></section><text>med do/ /bslab par bya ba ni dge slong gis yul thams cad la gnas skabs thams cad du g.yan pa dgab pa las gyur pa'i ltung byed du 'gyur ba rnam pa thams cad mi bsten par bslab par bya'o/ /rgyu rung ba ma yin pa las g.yan pa dgab pa mi bya'o/ /gang gi mdun du 'chags par byed pa des khyod</text></item>
<item><p>33a.5</p><section></section><text>kyi dngos po bcad dam zhes dri bar bya'o/ /bcad pa nyid ma dris par 'chags pa blang bar mi bya'o/ /ma bcad par 'chags na ltung bde bshags pa ma yin pas yang bshags par bya'o/ /phyir bcos pa rnams ni snga ma bzhin no/ /g.yan pa dgab pa las gyur pa'i ltung byed de brgyad cu brgyad pa bshad zin to// //dbyar</text></item>
<item><p>33a.6</p><section></section><text>gyi ras chen las gyur pa'i ltung byed kyi gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong dbyar gyi gos ras chen byed du gzhug go zhes bka' stsal nas/ dge slong dag ha cang</text></item>
<item><p>33a.7</p><section></section><text>tshad las lhag par byed du 'jug nas dge slong don nyung ngu dag bcom ldan 'das kyis dge slong gis dbyar gyi gos ras chen byed du 'jug go zhes bka' stsal nas/ ci'i phyir dge slong dag ha cang tshad las lhag par byed du 'jug ces smod par byed/ phyar kha gtong bar byed/ kha zer bar</text></item>
<item><p>33b.1</p><section></section><text>byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad de/ dge slong dag la rmas nas 'dod pa che ba dang / chog mi shes pa dang / gsod dka' ba dang / </text></item>
<item><p>33b.2</p><section></section><text>dgang dka' ba rnam par smad cing / 'dod pa chung ba dang / chog shes pa dang / gso sla ba dang / dgang sla ba dang / phri ba dang / yo byad bsnyungs pa dang / sbyangs pa'i yon tan dang / mdzes pa dang / drod rig pa nyid kyi bsngags pa brjod de/ bslab pa bca' ba'i phan yon bcu yang dag</text></item>
<item><p>33b.3</p><section></section><text>par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis dbyar gyi gos ras chen byed du 'jug na tshad bzhin du byed du chug shig /de la dbyar gyi gos ras chen gyi tshad ni 'di yin te/ srid du bde bar gshegs pa'i mtho'i mtho</text></item>
<item><p>33b.4</p><section></section><text>drug /zheng du mtho phyed dang gsum mo/ /de las lhag par byed du 'jug na bcad nas ltung byed do zhes bca' ba mdzad de/ yul ni mnyan yod/ gang zag ni dge slong rab tu mang po/ nyon mongs pa ni tshad mi shes pa/ nyes pa ni dbyar gyi ras chen tshad las lhag par byed du 'jug pa'o/ / </text></item>
<item><p>33b.5</p><section></section><text>de la dge slong gis zhes bya ba ni chos 'di bas so/ /dbyar gyi gos ras chen zhes bya ba ni char pa skyob pa'i gos so/ /byed du 'jug na zhes bya ba ni bdag nyid kyis sam gzhan no/ /tshad bzhin du byed du chug shig ces bya ba ni dbyar gyi gos ras chen gyi tshad gang yin pa de bzhin du'o/ /de la dbyar gyi gos</text></item>
<item><p>33b.6</p><section></section><text>ras chen gyi tshad ni 'di yin te/ srid du bde bar gshegs pa'i mtho'i mtho drug /zheng du mtho phyed dang gsum mo zhes bya ba la ni srid du zhes bya ba ni chur ro/ /bde bar gshegs pa zhes bya ba ni ston pa'o/ /de'i mtho'i mtho drug gang yin pa de la ni tshad dang ldan pa'i khru dgu'o/ /zheng du zhes bya ba ni rgyar ro/ / </text></item>
<item><p>33b.7</p><section></section><text>chur mtho phyed dang gsum zhes bya ba la/ bde bar gshegs pa'i mtho phyed dang gsum gang yin pa de la ni/ tshad dang ldan pa'i khru gsum dang sor bco brgyad do/ /de las lhag par byed du 'jug na zhes bya ba ni de las gong ma'o/ /bcad nas zhes bya ba ni dngos po des bcad nas ltung byed kyi ltung ba</text></item>
<item><p>34a.1</p><section></section><text>bshags par bya'o/ /ltung byed do zhes bya ba ni snga ma bzhin no/ /de la ltung ba ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya pa dang / phyir bcos pa rnams kyis</text></item>
<item><p>34a.2</p><section></section><text>'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dge slong gis dbyar gyi gos ras chen gyi tshad srid du khru dgu zheng du khru gsum dang sor bco brgyad pa las chu zheng gang yang rung bar tshad las lhag par byed dam byed du 'jug na dbyar gyi gos ras chen las gyur</text></item>
<item><p>34a.3</p><section></section><text>pa'i ltung byed kyi dngos gzhir 'gyur ro/ /dbyar gyi gos ras chen gyi rgyu gdags su rung ba la na smad pa med do/ /dbyar gyi gos ras chen gyi srid kyi tshad ni bde bar gshegs pa'i mtho drug ste/ bde bar gshegs pa'i mtho'i mtho gang la ni tshad dang ldan pa'i khru phyed dang do yod pas de ni dbyar gyi gos ras</text></item>
<item><p>34a.4</p><section></section><text>chen gyi srid kyi tshad dang ldan pa'i khru dgu'o/ /zheng gi tshad ni bde bar gshegs pa'i mtho phyed dang gsum ste/ de la ni tshad dang ldan pa'i khru gsum dang sor bco brgyad do/ /chu zheng gi tshad gang yang rung pa de las lhag pa la na smad pa med do/ /byed dam byed du 'jug pa la na smad pa med do/ / </text></item>
<item><p>34a.5</p><section></section><text>'di'i byed pa po ni rang gi dbyar gyi gos ras chen nyid dang / tshad las lhag pa nyid do/ /'di la yan lag lngas dngos gzhi'i ltung bar 'gyur te/ rang gi nyid dang / dbyar gyi gos ras chen nyid dang / tshad las lhag pa nyid dang / rgyu rung ba nyid dang / rang ngam bskos pas byas pa nyid do/ / </text></item>
<item><p>34a.6</p><section></section><text>de dag las yan lag ma tshang na ci rigs par na smad do/ /sbyor ba'i ltung ba ni nyes byas te ji srid du dbyar gyi gos ras chen las gyur pa'i ltung byed kyi sbyor ba brtsams nas dngos gzhi la ma thug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re</text></item>
<item><p>34a.7</p><section></section><text>re'o/ /dbyar gyi gos ras chen tshad las chung ngu la byin gyis rlob na nyes byas so/ /bcad dam zhes ma dris par ltung ba 'chags pa dang du len na nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba'ang de snyed de/ sbyor ba nyes byas kyi sbyor</text></item>
<item><p>34b.1</p><section></section><text>ba'i sbyor ba'ang nyes byas te nyes byas phra mo'o/ /ltung ba med pa ni rgyu rung ba ma yin pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du</text></item>
<item><p>34b.2</p><section></section><text>dbyar gyi gos ras chen las gyur pa'i ltung byed du gyur pa rnam pa thams cad mi bsten par bslab par bya'o/ /rgyu rung ba ma yin pa la dbyar gyi gos ras chen mi bya'o/ /gang gi mdun du 'chags par byed pa des khyod kyis dngos po de bcad dam zhes dri bar bya'o/ /bcad pa nyid ma dris par 'chags pa</text></item>
<item><p>34b.3</p><section></section><text>blang bar mi bya'o/ /ma bcad par 'chags na ltung ba de bshags pa ma yin pas yang bshags par bya'o/ /phyir bcos pa ni snga ma bzhin no/ /dbyar gyi gos ras chen las gyur pa'i ltung byed de brgyad cu rtsa dgu pa bshad zin to// //bde bar gshegs pa'i chos gos kyi tshad las gyur</text></item>
<item><p>34b.4</p><section></section><text>ba'i ltung byed kyi gleng gzhi ni bcas pa dang rjes su bcas pa'i dbang gis rnam pa gnyis te/ bcas pa'i gleng gzhi ni sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa nye dga' bzang mkhan gyi gan du song ste</text></item>
<item><p>34b.5</p><section></section><text>yud tsam zhig gtan 'dre bas 'dug nas smras pa/ bzhin bzangs bde bar gshegs pa'i chos gos kyi tshad kyi chos gos 'tshems nus sam/ des smras pa/ 'phags pa khyod la bde bar gshegs pa'i chos gos kyi tshad kyi chos gos kyis ci bya/ des smras pa/ bkren pa khyod la 'dir</text></item>
<item><p>34b.6</p><section></section><text>ci 'god/ gal te gla 'dod na tshems shig /des bsams pa/ 'di zer ba ma nyes te/ bdag la 'dir ci 'god/ bdag la gla dgos kyis btsem mo snyam du rig nas smras pa 'phags pa btsem mo/ /des de la ras dang gla byin nas des de btsems so/ /nye dgas de la cha cig gyon</text></item>
<item><p>34b.7</p><section></section><text>te lhag ma phrag pas khyer te 'phags pa dang / de dge slong zhig gis mthong nas des smras pa/ gnas brtan gtur bu gzigs shig dang ngal sor gzhug go/ /nye dgas smras pa/ tshe dang ldan pa 'di gtur bu ma yin no/ /'o na ci lags/ bde bar gshegs pa'i chos gos so/ /gnas</text></item>
<item><p>35a.1</p><section></section><text>brtan khyod bde bar gshegs pa'i chos gos gon du rung ngam/ dgra bo dag gi gnya' ba rdog pas mnan na rung ngo / /gnas brtan la yang dgra bo dag yod dam/ je dang por khyod kho bo'i dgra bo thu bo yin te/ des na kho bo bde bar gshegs pa'i chos gos gon pa mi bzod do zhes zer nas</text></item>
<item><p>35a.2</p><section></section><text>dge slong don nyung ngu dag ci'i phyir dge slong dag bde bar gshegs pa'i chos gos kyi tshad kyi chos gos 'chang bar byed ces smod par byed/ phyar kha gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi</text></item>
<item><p>35a.3</p><section></section><text>'di dang / skabs 'di la dge slong gi dge 'dun bsdu ba mdzad de/ nye dga' la rmas nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa/ de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan</text></item>
<item><p>35a.4</p><section></section><text>yon bcu yang dag par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang bde par gshegs pa'i chos gos kyi tshad kyi chos gos byed du 'jug na ltung byed do zhes bca' ba mdzad de/ yul ni mnyan yod/ gang zag ni nye dga'/ nyon mongs pa ni</text></item>
<item><p>35a.5</p><section></section><text>bla ma ltar 'chos pa/ nyes pa ni bde bar gshegs pa'i chos gos kyi tshad kyi chos gos byed du 'jug pa'o/ /rjes su bcas pa'i gleng gzhi ni sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis yang</text></item>
<item><p>35a.6</p><section></section><text>dge slong gang bde bar gshegs pa'i chos gos kyi tshad kyi chos gos byed du 'jug na ltung byed do zhes 'dul ba la nyan thos rnams kyis bslab pa'i gzhi de ltar bca' ba mdzad pa dang / tshe dang ldan pa nye dgas lhag pa byed du bcug nas dge slong don nyung ngu dag bcom ldan 'das kyis yang dge slong gang</text></item>
<item><p>35a.7</p><section></section><text>bde bar gshegs pa'i chos gos kyi tshad kyi chos gos byed du 'jug na ltung byed do zhes 'dul ba la nyan thos rnams kyis bslab pa'i gzhi de ltar bca' ba mdzad na ci'i phyir dge slong dag de bas lhag par byed du 'jug ces smod par byed/ phyar kha gtong bar byed/ kha zer bar byed pa'i skabs de dge</text></item>
<item><p>35b.1</p><section></section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag de lta bas na snga ma ni bcas pa yin la/ 'di ni rjes su gnang ba yin te nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang bde bar</text></item>
<item><p>35b.2</p><section></section><text>gshegs pa'i chos gos kyi tshad kyi chos gos byed du 'jug gam/ bde bar gshegs pa'i chos gos kyi tshad las lhag par byed du 'jug na ltung byed do/ /de la bde bar gshegs pa'i chos gos kyi tshad kyi tshad ni 'di yin te/ srid du bde bar gshegs pa'i mtho'i mtho bcu/ zheng du mtho drug ste/ </text></item>
<item><p>35b.3</p><section></section><text>de la 'dir ni bde bar gshegs pa'i chos gos kyi tshad do zhes rjes su bca' ba mdzad de/ yul ni mnyan yod/ gang zag ni nye dga'/ nyon mongs pa ni bla ma bas kyang che bar 'chos pa/ nyes pa ni bde bar gshegs pa'i chos gos kyi tshad las lhag pa'i chos gos byed du 'jug pa'o/ /de la yang dge slong</text></item>
<item><p>35b.4</p><section></section><text>gang zhes bya ba ni shAkya'i bu nye dga' 'am/ gzhan yang de lta bu gang yin pa'o/ /bde bar gshegs pa zhes bya ba ni ston pa'o/ /de'i chos gos kyi tshad kyi zhes bya ba ni bde bar gshegs pa'i chos gos kyi tshad gang yin pa de'i'o/ /chos gos zhes bya ba ni bdun po bal gos dang / sha na'i gos dag</text></item>
<item><p>35b.5</p><section></section><text>zar ma'i gos dang / ko tam pa'i gos dang / du gu la'i gos dang / ras bal gyi gos dang / nyi 'og gyi gos dag las gang yang rung ba'o/ /byed du 'jug gam zhes bya ba ni bdag nyid kyis sam gzhan no/ /bde bar gshegs pa'i chos gos las lhag par byed du 'jug na zhes bya ba ni gleng gzhi</text></item>
<item><p>35b.6</p><section></section><text>las bcom ldan 'das kyis yang dge slong gang bde bar gshegs pa'i chos gos kyi tshad kyis chos gos byed du 'jug na ltung byed do zhes 'dul ba la nyan thos rnams kyis bslab pa'i gzhi de ltar bca' ba mdzad pa dang / tshe dang ldan pa nye dga' lhag pa byed du bcug nas/ bcom ldan 'das</text></item>
<item><p>35b.7</p><section></section><text>kyis bka' stsal pa/ dge slong dag de lta bas na snga ma ni bcas pa yin la 'di ni rjes su bcas pa yin te/ bde bar gshegs pa'i chos gos las lhag par byed du 'jug na ltung byed do zhes gsungs pas de'i gong ma'o/ /ltung byed do zhes bya ba ni snga ma bzhin no/ /de la bde bar gshegs pa'i</text></item>
<item><p>36a.1</p><section></section><text>chos gos kyi tshad ni 'di yin te/ srid du bde bar gshegs pa'i mtho'i mtho bcu/ zheng du mtho drug ste de la 'di ni bde bar gshegs pa'i chos gos kyi tshad do zhes bya ba ni bde bar gshegs pa'i mtho bcu gang yin pa la ni tshad dang ldan pa'i khru bco lnga'o/ /bde bar</text></item>
<item><p>36a.2</p><section></section><text>gshegs pa'i mtho drug gang yin pa de la ni tshad dang ldan pa'i khru dgu'o/ /de la ltung bar ji ltar 'gyur zhe na 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid</text></item>
<item><p>36a.3</p><section></section><text>shes par bya'o/ /de la 'dir dngos gzhi'i ltung ba rnam par gzhag pa ni dge slong bde bar gshegs pa'i sku'i tshad tsam gyi lus med pas bde bar gshegs pa'i chos gos kyi tshad srid du ston pa rang gi khru lnga/ tshad dang ldan pa'i khru bco lnga'o/ /zheng du ston pa rang gi khru gsum/ tshad dang ldan pa'i khru dgu pa nyid</text></item>
<item><p>36a.4</p><section></section><text>dam/ de las lhag par byed dam byed du 'jug na bde bar gshegs pa'i chos gos kyi srid kyi tshad las gyur pa'i ltung byed kyi dngos gzhir 'gyur ro/ /bde bar gshegs pa'i chos gos kyi tshad kyi chos gos kyi rgyu gdags su rung ba la na smad pa med do/ /bde bar gshegs pa'i chos gos kyi srid kyi tshad ni bde bar</text></item>
<item><p>36a.5</p><section></section><text>gshegs pa'i mtho bcu ste/ bde bar gshegs pa'i mtho gang la ni bde bar gshegs pa nyid kyi khru phyed yod pas des na bde bar gshegs pa'i chos gos kyi tshad kyi tshad ni bde bar gshegs pa nyid kyi khru lnga'o/ /de la tshad dang ldan pa'i khru ni bco lnga'o/ /zheng gi tshad ni bde bar gshegs pa'i</text></item>
<item><p>36a.6</p><section></section><text>mtho drug ste/ bde bar gshegs pa'i mtho gang la ni bde bar gshegs pa nyid kyi khru phyed yod pas des na bde bar gshegs pa'i chos gos kyi zheng gi tshad ni bde bar gshegs pa nyid kyi khru gsum mo/ /de la tshad dang ldan pa'i khru dgu'o/ /chu zheng gi tshad gang yang rung ba de tsam mam de las lhag pa la ni</text></item>
<item><p>36a.7</p><section></section><text>smad pa med do/ /dge slong rang gi lus bde bar gshegs pa'i sku'i tshad tsam mam de bas lhag pa med pa la na smad pa med do/ /byed dam byed du 'jug pa la na smad pa med do/ /bde bar gshegs pa'i sku'i tshad tsam gyi lus yod pa dang / de bas lhag pa'i lus yod pa rang gi khru lnga dang gsum gyis lhag pa'i</text></item>
<item><p>36b.1</p><section></section><text>chos gos sum 'gyur dang / bzhi 'gyur la sogs pa byed dam byed du 'jug pa la na smad pa med do/ /'di'i byed pa po ni bde bar gshegs pa'i sku'i tshad tsam mam/ de bas lhag pa'i lus med pa nyid dang / bde bar gshegs pa'i chos gos kyi tshad dam de bas lhag pa'i chos gos byed dam byed du</text></item>
<item><p>36b.2</p><section></section><text>'jug pa nyid do/ /'di la yan lag lngas dngos gzhi'i ltung bar 'gyur te/ rang gi nyid dang bde bar gshegs pa'i sku'i tshad dam/ de bas lhag pa'i lus med pa nyid dang / bde bar gshegs pa'i chos gos kyi tshad dam de bas lhag pa'i chos gos nyid dang / rgyu rung ba nyid dang / rang</text></item>
<item><p>36b.3</p><section></section><text>ngam bskos pas byed pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du bde bar gshegs pa'i chos gos kyi tshad las lhag par gyur pa'i ltung byed kyi sbyor ba brtsams nas dngos gzhi la ma thug gi bar du nyes byas so/ /dngos gzhi la sbyor ba tha</text></item>
<item><p>36b.4</p><section></section><text>dad pa ji snyed pa brtsams pa re re la nyes byas re re'o/ /bde bar gshegs pa'i chos gos kyi tshad dam/ de bas lhag pa la byin gyis brlabs na mi 'chags te nyes byas so/ /bde bar gshegs pa'i chos gos bas ni chung la/ rang gi lus tshad las ni che ba'i chos gos byed dam byed du 'jug cing byin gyis</text></item>
<item><p>36b.5</p><section></section><text>rlob na mi 'chags te nyes byas so/ /bde bar gshegs pa'i sku'i tshad tsam gyi lus yod pa dang de bas lhag pa'i lus yod pas rang gi khru lnga dang gsum las lhag pa'i chos gos sum 'gyur du ma chog pa man chad nyis 'gyur yan chad byed dam byed du 'jug na nyes byas so/ /sbyor ba'i sbyor ba'i ltung ba ni nyes</text></item>
<item><p>36b.6</p><section></section><text>byas phra mo ste/ sbyor ba ji snyed pa la sbyor ba'i sbyor ba'ang de snyed de/ sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba med pa ni rgyu rung ba ma yin pa la ltung ba med do/ /bde bar gshegs pa'i sku'i tshad tsam mam/ de bas lhag pa'i lus yod pas bde bar</text></item>
<item><p>36b.7</p><section></section><text>gshegs pa'i chos gos kyi tshad dam de bas lhag pa'i chos gos rang gi lus dang 'tsham pa byed dam byed du 'jug pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la</text></item>
<item><p>37a.1</p><section></section><text>gnas skabs thams cad du bde bar gshegs pa'i chos gos kyi tshad las gyur pa'i ltung byed du 'gyur ba rnam pa thams cad mi bsten par bslab par bya'o/ /bde bar gshegs pa'i chos gos kyi tshad dam de bas lhag pa'i chos gos de dag gos lhag tu 'dug pa'am/ lus dang</text></item>
<item><p>37a.2</p><section></section><text>'brel pas byin gyis brlabs nas sam rnam par brtags nas sam rnam par ma brtags pa yang bcang bar mi bya'o/ /phyir bcos pa ni snga ma bzhin no/ /bde bar gshegs pa'i chos gos kyi tshad las gyur pa'i ltung byed de dgu bcu pa bshad zin to// //tshe dang ldan pa dag ltung byed kyi chos</text></item>
<item><p>37a.3</p><section></section><text>dgu bcu po dag bton zin to zhes bya ba ni ltung byed de 'ba' zhig tu 'gyur ba rnams gdon pa'i mjug bsdu ba ste/ ltung byed kyi chos dgu bcu po dag ces bya ba la/ sngar bstan pa'i dgu bcu po dag bton zin to zhes bya ba ni dam bcas pa'i don gyi mjug bsdu ba'i phyir dang / nyan pa po rnams spro bar bya ba'i phyir</text></item>
<item><p>37a.4</p><section></section><text>smos so/ /de la bdag gis tshe dang ldan pa dag la ci 'di la khyed yongs su dag gam zhes dri bar bya'o/ /ci 'di la khyed yongs su dag gam zhes lan gnyis lan gsum du dri'o/ /'di la tshe dang ldan pa dag yongs su dag na 'di ltar cang mi smra bas de de bzhin du 'dzin to zhes bya ba ni ltung byed rnam par gzhag pa bsgrag par</text></item>
<item><p>37a.5</p><section></section><text>bya ba yin no/ /de la zhes bya ba ni ltung byed dgu bcu po bton zin pa de la'o/ /lhag ma ni snga ma bzhin no/ /ltung byed gdon pa bshad zin to// //so sor thar pa'i mdo rgya cher 'grel pa 'dul ba kun las btus pa/ bam po bzhi bcu gnyis pa/ da ni so sor thar pa'i bshags pa gdon pa bshad</text></item>
<item><p>37a.6</p><section></section><text>par bya ste/ de'i phyir/ sdom la/ grong dang khyim gzhan nyid dang yang / /slob pa rnams dang dgon pa ni/ /sangs rgyas phan pa gsungs pa yis/ /so sor bshags par bya bar gsungs/ /zhes bya ba gsungs te/ sdom la zhes bya ba ni tshig gi don dang / dgos pa ni snga ma bzhin no/ /so sor bshags</text></item>
<item><p>37a.7</p><section></section><text>par bya ba'i chos ni bzhi ste/ dge slong ma las zas len pa'i so sor bshags par bya ba dang / gral rims su ma phebs par 'drim du bcug pa ma bzlog par bya ba'i so sor bshags par bya ba dang / bslab pa dral te khyim du 'jug pa'i so sor bshags par bya ba dang / nags brtags pa las gyur pa'i so sor</text></item>
<item><p>37b.1</p><section></section><text>bshags par bya ba ste/ sdom gyi tshigs su bcad pa dang go rims bzhin du sbyar ro/ /tshe dang ldan pa dag so sor bshags par bya ba'i chos bzhi po 'di dag ni zla ba phyed phyed cing so sor thar pa'i mdo 'don pa las 'byung ngo zhes bya bas ni so sor bshags par bya ba gdon pa'i lung dbog pa bstan to/ /so</text></item>
<item><p>37b.2</p><section></section><text>sor bshags par bya ba'i chos zhes bya ba ni smre sngags 'don pa'i rnam pas mthol bar bya'o/ /de nyid kha na ma tho ba'i mtshan nyid 'dzin pas chos zhes bya'o/ /bzhi po 'di dag ni zhes bya ba ni 'og nas 'byung ba'i bzhi po dag go/ /zla ba phyed phyed cing so sor thar pa'i mdo 'don pa las 'byung ngo</text></item>
<item><p>37b.3</p><section></section><text>zhes bya ba ni zla ba phyed phyed cing gso sbyong 'don pa'i tshe 'dul ba 'dzin pa'i kha ton las 'byung ngo zhes bstan pa yin no/ /de la dge slong ma las zas len pa'i so sor bshags par bya ba'i gleng gzhi ni sangs rgyas bcom ldan 'das rgyal po'i khab na 'od ma'i tshal ka lan dka'i gnas na bzhugs so/ / </text></item>
<item><p>37b.4</p><section></section><text>yul rdo 'jog na khyim bdag phyug pa nor mang ba longs spyod che ba yongs su bzung ba yangs shing rgya che ba rnam thos kyi bu'i nor dang ldan pa/ rnam thos kyi bu la nor gyis 'gran pa zhig 'dug pa des rigs mnyam pa las chung ma blangs nas/ de de dang lhan cig rtse bar byed/ dga' bar byed/ dga' mgur</text></item>
<item><p>37b.5</p><section></section><text>spyod par byed do/ /de'i chung ma la dus gzhan zhig na sems can zhugs par gyur nas de zla ba brgyad dam dgu 'das te btsas pa na/ bu mo gzugs bzang ba blta na sdug pa/ mdzes pa/ mig ut+pal 'dra ba/ ut+pala'i dri dang ldan pa/ ut+pala'i ze 'bru'i mdog 'dra ba cig byung ngo / /de'i nyid du dag</text></item>
<item><p>37b.6</p><section></section><text>'dus shing lhags nas zhag bdun gsum nyi shu rtsa gcig tu btsas pa'i btsas ston rgya cher byas nas bu mo 'di'i ming cir gdags zhes de'i ming 'dogs par byed do/ /nye du dag gis smras pa/ gang gi phyir bu mo 'di'i mig ut+pal 'dra ba ut+pala'i dri dang ldan pa/ ut+pala'i ze'u 'bru'i mdog</text></item>
<item><p>37b.7</p><section></section><text>'dra ba de'i phyir bu mo 'di'i ming ut+pala'i mdog ces bya bar gdags so zhes de'i ming ut+pala'i mdog ces bya bar btags so/ /de bsrings shing bskyed nas chen mor gyur te khyim so bzung ba'i rim gyis dus gzhan zhig na tshe dang ldan pa maud gal gyi bu chen pos btul te rgyun du zhugs pa'i</text></item>
<item><p>38a.1</p><section></section><text>'bras bu thob par byas nas bcom ldan 'das la phul ba dang / bcom ldan 'das kyis skye dgu'i bdag mo chen po gau ta mi la gtad de des de rab tu byung zhing bsnyen par rdzog par byas te/ gdams ngag byin nas de gcig pu bden pa bag yod pa brtun pa dang ldan pas bdag nyid</text></item>
<item><p>38a.2</p><section></section><text>gtang bar gnas pa na dgra bcom pa nyid mngon sum du byas so/ /de nas bcom ldan 'das kyis dge slong rnams la bka' stsal pa/ dge slong dag nga'i nyan thos ma rdzu 'phrul che ba mthu che ba rnams kyi nang na 'di lta ste/ dge slong ma ut+pala'i mdog 'di mchog yin no/ /ut+pala'i mdog</text></item>
<item><p>38a.3</p><section></section><text>gi kun du spyod pa ni bsod snyoms brgyus nas bsod snyoms kyi phud dang por dge 'dun la 'bul zhing / phyis gzhan du brgyus te bdag nyid za bar byed do/ /ci tsam dus gzhan zhig na de bsod snyoms la zhugs nas des bsod snyoms kyi phud de dge 'dun la phul nas de'i 'og tu bdag nyid kyi don du brgyus</text></item>
<item><p>38a.4</p><section></section><text>pa dang / dge slong glo bur du 'ongs pa zhig bsod snyoms la zhugs pa na de spyod yul mi mkhas pas ci yang ma rnyed pa de/ ut+pala'i mdog gis mthong nas smras pa/ 'phags pa ci yang ma rnyed dam/ 'phags pa ci yang ma rnyed do/ /des bdag nyid kyi bsod snyoms bsod snyoms pa de la phul nas de'i</text></item>
<item><p>38a.5</p><section></section><text>zan chad par gyur to/ /nye dgas de mthong nas des bsams pa/ sring mo 'di ni dge 'dun la mngon par dad pa 'ba' zhig tu ma zad kyi gang zag la yang mngon par dad pa 'dra na 'di bag ma par bya'o snyam nas/ phyi de nyin par ut+pala'i mdog bsod snyoms la zhugs nas des/ bsod snyoms kyi phud de</text></item>
<item><p>38a.6</p><section></section><text>dge 'dun la phul nas bdag nyid kyi don du gnyis pa bsgrub pa dang / nye dgas yang 'ongs nas smras pa/ 'phags ma rnyed pa cung zad yod dam/ des smras pa/ 'phags pa mchis na gsol bzhed dam/ /lha'i gnas kyi lhag ma ji lta ba bzhin no/ /'phags pa gal te de lta na lhung bzed bzed du</text></item>
<item><p>38a.7</p><section></section><text>gsol/ des lhung bzed bzed pa dang / des bsod snyoms de de'i lhung bzed du phul lo/ /ut+pala'i mdog nyi ma gnyis su zan chad pas nyam chung ba'i sbyor bas brgyal te sa la 'gyel ba dang ma dad pa dag gis glags rnyed nas shes ldan dag ut+pala'i mdog 'di 'dod chags dang bral</text></item>
<item><p>38b.1</p><section></section><text>lo zhes grags na shAkya gzhon nu gzugs bzang ba 'di mthong nas 'dod chags kyis brgyal te sa la 'gyel bar gyur pa ji lta zhes smod pa la zhugs pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang</text></item>
<item><p>38b.2</p><section></section><text>skabs 'di la dge slong gi dge 'dun bsdu ba mdzad de/ nye dga' la rmas nas/ dge sbyong gi tshul ma yin pa rjes su mthun pa ma yin pa rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i</text></item>
<item><p>38b.3</p><section></section><text>phan yon bcu yang dag par gzigs pas nga'i nyan thos rnams kyis 'dul bal bslab pa'i gzhi 'di ltar gdon par bya ste/ yang dge slong gang dge slong ma nye du ma yin pa lam po chen 'dug pa bsod snyoms kyi phyir grong du 'gro ba las bca' ba dang bza' ba rang gi lag gis blangs te 'cha' 'am za</text></item>
<item><p>38b.4</p><section></section><text>na dge slong des phyi rol kun dga' ra bar song ste dge slong rnams la tshe dang ldan pa dag bdag la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ste/ chos 'di ni so sor bshags par bya'o zhes bca' ba mdzad de/ yul ni rgyal po'i</text></item>
<item><p>38b.5</p><section></section><text>khab/ gang zag ni nye dga'/ nyon mongs pa ni bag ma gzhug gis tho 'tshams pa/ nyes pa ni dge slong ma nye du ma yin pa lam po chen 'dug pa bsod snyoms kyi phyir grong du 'gro ba las bca' ba dang / bza' ba rang gi lag gis blang ste za ba'o/ /de la yang dge slong gang zhes bya ba ni shAkya'i bu nye dga'</text></item>
<item><p>38b.6</p><section></section><text>'am gzhan yang de lta bu gang yin pa'o/ /dge slong ma la zhes bya ba ni chos 'di ba'o/ /nye du ma yin pa zhes bya ba ni phyi mo dang mes po phrug la brten pa'i bdun pa tshun chad ni nye du yin la de phan chad ni nye du ma yin no/ /lam po che na 'dug pa zhes bya ba ni srang du song ba'o/ bsod snyoms kyi phyir grong</text></item>
<item><p>38b.7</p><section></section><text>du 'gro ba zhes bya ba la grong zhes bya ba ni gang la lam po che dang / srang dang / bzhi mdo dang / sum mdo dag yod pa'o/ /lam po che zhes bya ba ni gnas nas so/ /bca' ba dang bza' ba zhes bya ba ni bca' ba lnga dang bza' ba lnga'o/ /rang gi lag gis zhes bya ba ni lag gis lag tu'o/ / </text></item>
<item><p>39a.1</p><section></section><text>blangs te zhes bya ba ni byin len stobs su bcug ste'o/ /bca' 'am zan zhes bya ba ni mgul du mid na'o/ /dge slong des zhes bya ba ni dge slong gang yin pa des so/ /phyi rol kun dga' ra bar song ste zhes bya ba ni grong gi phyi rol gtsug lag khang du song ste'o/ /dge slong</text></item>
<item><p>39a.2</p><section></section><text>rnams la zhes bya ba ni de na dge slong gang dag 'khod pa la'o/ /tshe dang ldan pa dag bdag la smad pa'i gnas zhes bya ba ni smad par byas pa'o/ /mi rigs par zhes bya ba ni tshul dang mi mthun pa'o/ /so sor bshags par bya ba zhes bya ba ni smre sngags 'don pa'i rnam pas mthol bar bya ba'o/ / </text></item>
<item><p>39a.3</p><section></section><text>byung gis zhes bya ba ni ltung ba byung gis so/ /chos de zhes bya ba ni chos ma yin pa chos kyi sgrar gsungs pa de'o/ /so sor 'chags so zhes bya ba ni mthol lo zhes so/ /so sor bshags par bya ste zhes bya ba ni mthol bar bya ste'o/ /chos 'di ni so sor bshags par bya'o zhes bya ba ni</text></item>
<item><p>39a.4</p><section></section><text>chos 'di ni mthol bar bya ba ste/ des na so sor bshags par bya ba'o zhes gsungs so/ /so sor bshags par bya ba'i rnam par gzhag pa ni gtsug lag khang de na dge slong ji snyed 'khod pa la yang rung ji tsam mig sngar snang ba dang thos pa'i nyen kor na 'dug pa dag la yang rung ste/ de dag la tshe dang</text></item>
<item><p>39a.5</p><section></section><text>ldan pa dag bdag la smad pa'i gnas mi rigs pa so sor bshags par bya ba dge slong ma las zas len pa'am/ gzhan yang che ge mo zhig byung gis chos de so sor bshags so zhes smre sngags 'don pa'i rnam pas lan cig de skad ces mthol bar bya zhing de'i 'og tu bshags pa ni dge slong gi mdun du ltung</text></item>
<item><p>39a.6</p><section></section><text>byed bshags par bya ste/ 'di ni ltung byed pas kha na ma thob yang bar bshad do/ /de la ltung ba ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes</text></item>
<item><p>39a.7</p><section></section><text>par bya'o/ /de la 'dir yang dngos gzhi'i ltung ba rnam par gzhag pa ni dge slong bdag nyid grong ngam lam po chen 'dug pas dge slong ma nye du ma yin pa de la der 'du shes pas dge slong ma nye du ma yin pa de grong ngam gzhan gang yang rung ba na 'dug pa rang gi lag gis mi 'drim pa'i rnam pas bsgrubs shing phul</text></item>
<item><p>39b.1</p><section></section><text>ba'i bca' ba'am/ bza' ba dge slong des rang gi lag gis blangs te gnas gang yang rung bar zos na dge slong ma las zas len pa'i so sor bshags par bya ba'i dngos gzhir 'gyur ro/ /dge slong bdag nyid grong ngam lam po che gang yang rung ba lan 'dug pa la na smad pa med do/ /dge slong ma nye du ma yin</text></item>
<item><p>39b.2</p><section></section><text>pa la der 'du shes pa dang yid gnyis za ba la na smad pa med do/ /dge slong ma nye du ma yin pa des/ grong ngam gzhan gang yang rung ba na 'dug pa la na smad pa med do/ /dge slong ma de rang gi lag gis mi 'drim pa'i rnam pas bsgrubs shing phul ba la na smad pa med do/ /bca' ba lnga dang bza' ba lnga</text></item>
<item><p>39b.3</p><section></section><text>gang yang rung ba la na smad pa med do/ /dge slong des rang gi lag gis blangs pa la na smad pa med do/ gnas gang yang rung bar zos pa la na smad pa med do/ /'di'i byed pa po ni dge slong ma nye du ma yin pa nyid la 'du shes gtso cher byed pa po nyid yin no/ /'di la yan lag lngas dngos gzhi'i ltung bar 'gyur te/ </text></item>
<item><p>39b.4</p><section></section><text>dge slong ma nye du ma yin pa nyid dang / der 'du shes pa nyid dang / gnyis ka lam po che'am grong na 'dug pa nyid dang / bza' ba dang bca' ba'i zas gang yang rung nyid dang / rang gi lag gis blangs te zos pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni</text></item>
<item><p>39b.5</p><section></section><text>nyes byas te/ ji srid du dge slong ma las zas len pa'i so sor bshags par bya ba'i sbyor ba brtsams nas dngos gzhi la ma thug gi bar du nyes byas te/ dngos gzhi la sbyor ba tha dad pa ji snyed brtsams pa re re la nyes byas re re'o/ /dge slong ma nye du la nye du ma yin par 'du shes pa dang yid gnyis za ba la</text></item>
<item><p>39b.6</p><section></section><text>nyes byas so/ /dge slong grong dang lam po chen 'dug pa ma yin pas dge slong ma grong ngam lam po chen 'dug pa las bca' ba dang bza' ba len cing za ba la nyes byas so/ /dge slong nam mkha' la 'dug pas blangs te za na nyes byas so/ /sbyor ba'i sbyor ba'i ltung ba ni nyes byas phra mo ste/ sbyor ba ji snyed pa</text></item>
<item><p>39b.7</p><section></section><text>la sbyor ba'i sbyor ba'ang de snyed de/ sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba med pa ni dge slong gtsug lag khang na 'dug pas dge slong ma grong ngam lam po chen 'dug pa las bca' ba dang bza' ba len cing za ba la ltung ba med do/ /gnyi ga gtsug lag khang na</text></item>
<item><p>40a.1</p><section></section><text>'dug pa la ltung ba med do/ /dge slong dbyar khang na 'dug pas dge slong ma grong ngam lam po chen 'dug pa las bca' ba dang bza' ba len cing za ba la ltung ba med do/ /gnyi ga dbyar khang na 'dug pa la ltung ba med do/ /dge slong gnas na 'dug pas dge slong ma grong ngam</text></item>
<item><p>40a.2</p><section></section><text>lam po chen 'dug pa las bca' ba'am bza' ba len cing za ba la ltung ba med do/ /gnyi ga gnas na 'dug pa la ltung ba med do/ /dge slong mas grong ngam lam po cher zas bzhag nas 'jog par byed pa'i dge slong ma de nyid gung du song ste nye bar mi gnas na dge slong grong ngam lam po chen 'dug pa des</text></item>
<item><p>40a.3</p><section></section><text>yid gcugs pas zas de len cing za ba la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du dge slong ma las zan len pa'i so sor bshags</text></item>
<item><p>40a.4</p><section></section><text>par bya bar 'gyur ba rnam pa thams cad mi bsten par bslab par bya'o/ /dge slong mas bsod snyoms kyi phud phul ba blang bar bya'o/ /phyir bcos pa ni so sor bshags par bya ba'i rnam par gzhag pa las shes par bya ste/ so sor bshags par bya ba ni smre sngags 'don pa'i rnam pas mthol bar bya ba dang / dge</text></item>
<item><p>40a.5</p><section></section><text>slong la bshags par bya ba yin no/ /de la smre sngags 'don pas mthol bar bya ba ni so sor bshags par bya'o/ /dge 'dun la rig par bya ba'i cho ga dang / sngags kyis bya ste so sor bshags par bya ba dge 'dun la rig par bya ba'i cho ga dang sngags ni 'di ltar bya ste/ dge slong la so sor bshags par bya ba</text></item>
<item><p>40a.6</p><section></section><text>byung na de bca' ba'i sems bag tsam yang mi bskyed par gtsug lag khang du song ste gtsug lag khang de na dge slong ji snyed 'khod pa la yang rung ji tsam mig sngar snang ba dang / thos pa'i nye 'khor na 'dug pa la yang rung bas mtshams kyi nang na dge slong ji snyed 'khod pa thams cad bsdu ni mi dgos te/ gnas kyi nang du song bas dge slong</text></item>
<item><p>40a.7</p><section></section><text>gang dag mthong ba de dag gi drung du phyin nas kyang gnas khang la sogs pa na 'khod pa dag la yang grags par 'gyur ba de ltar dge slong de dag la phyag 'tshal te rgan pa'i mtha' logs su tsog pur 'dug nas thal mo sbyar te 'di skad ces brjod par bya'o/ /tshe dang ldan pa dag bdag la smad pa'i gnas mi</text></item>
<item><p>40b.1</p><section></section><text>rigs pa so sor bshags par bya ba dge slong ma les zas lan pa'am/ gral rims su ma phebs par 'drim du 'jug pa ma bzlog par za ba'am/ bslab pa dral te khyim du 'jug pa'am/ nags brtags pa las gyur pa'i so sor bshags par bya ba ming dang rigs che ge mo zhig byung gis chos de so</text></item>
<item><p>40b.2</p><section></section><text>sor 'chags so zhes lan cig brjod par bya'o/ /'di ni smre sngags 'don pa'i rnam pa brjod pas so sor bshags par bya ba nyid du gsungs pa yin gyis bshags par bya ba ni ma yin no/ /de'i 'og tu bshags pa ni dge slong gi mdun du ltung byed bshags pa bzhin du bshags par bya</text></item>
<item><p>40b.3</p><section></section><text>ste/ de ltar ltung byed kyi ltung ba byung bas gcig gi mdun du bshags par bya bar gsungs pa dang 'dra ste/ so sor bshags par bya ba'i phyir bcos pa ni de lta bu yin no/ /dge slong ma la zas len pa'i so sor bshags par bya ba ste dang po bshad zin to// //gral rims su ma phebs</text></item>
<item><p>40b.4</p><section></section><text>par 'drim du 'jug pa la bzlog par za ba'i so sor bshags par bya ba'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe mu ge nyam nga ba chen po dgon pa'i slong mo bas zas rnyed par dka' zhing pha ma dag kyang rang gi</text></item>
<item><p>40b.5</p><section></section><text>bu dag la zas sbyin pa dang bya bar sems par dka' na slong mo ba dag la lta smos kyang ci dgos pa byung ngo / /drug sde dag snga dro sham thabs bgos/ lhung bzed dang chos gos thogs te mnyan yod du bsod snyoms la zhugs pa dang / la las ni thob la las ni ma thob nas de dag bkres pas nyen nas bcu</text></item>
<item><p>40b.6</p><section></section><text>gnyis sde dag gi gan du song ba dang / de dag gis smras pa/ 'phags pa dag 'tsho 'am/ sring mo dag 'di na ci ltar 'tsho/ /kho bo dag bkres pas nyen to/ /'phags pa dag gal te de lta na sang spyon cig dang zhal sus gsol lo/ /sring mo dag sang khyed kyis sbyin na gnang sus sbyin/ </text></item>
<item><p>40b.7</p><section></section><text>'phags pa dag bdag cag nyid kyis gsol lo/ /sring mo dag de ltar 'tsho bar mi nus kyis 'di ltar sangs rgyas la sogs pa dge slong gi dge 'dun gang du spyan drangs pa der khyed cag gi zhal ta gyis la kho bo cag la yang dang yang du byin cig dang de lta na kho bo cag 'tsho bar 'gyur ro/ /sbom dga'</text></item>
<item><p>41a.1</p><section></section><text>mos smras pa/ gal te rung na ma nongs kyis de bzhin du bgyi'o/ /ci tsam na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs pa dang dge slong gi dge 'dun ni zhugs so/ /bcom ldan 'das ni 'dul ba la nyan</text></item>
<item><p>41a.2</p><section></section><text>thos rnams kyi bslab pa'i gzhi 'cha' bar bzhed pas gtsug lag khang na bzhugs shing mnos te gsol to/ /khyim bdag de nang mi dang bcas pas dge slong gi dge 'dun la brim par brtsams pa dang sbom dga' mo rgan pa'i mtha' logs su 'dug nas smras pa/ khyim bdag 'di ni 'phags</text></item>
<item><p>41a.3</p><section></section><text>pa dga' bo ste/ shAkya rab tu byung ba sde snod gsum dang ldan pa chos sgrogs pa rigs pa dang grol ba'i spobs pa can yin gyis 'di la yang gsol cig /'di ni 'phags pa nye dga' bo/ /'di ni 'phags pa 'gro mgyogs so/ /'di ni na ba so'o/ /'di ni 'dun pa ste/ 'di dag kyang</text></item>
<item><p>41a.4</p><section></section><text>shAkya rab tu byung ba sde snod gsum dang ldan pa chos sgrogs pa rigs pa dang grol ba'i spobs pa can yin gyis/ 'di dag la yang yang gsol cig /'di ni 'phags pa 'char ka ste/ bram ze mdun na 'don gyi bu rab tu byung ba sde snod gsum dang ldan pa/ chos sgrogs pa/ rigs pa dang</text></item>
<item><p>41a.5</p><section></section><text>grol ba'i spobs pa can yin gyis/ 'di la yang yang gsol cig /khyim bdag des de bzhin du de dag la yang dang yang du byin no/ /de bzhin du sbom dga' mos 'drim mkhan dag la smras nas/ de dag gis kyang de bzhin du de dag la yang dang yang du byin no/ /de na dge slong kha cig</text></item>
<item><p>41a.6</p><section></section><text>la ni 'bras chan chad/ kha cig la ni tshod ma chad/ kha cig la ni bca' ba chad/ kha cig la ni bza' ba chad/ kha cig gis ni zas cung zad thob nas zan chad par gyur/ kha cig gis ni zan ma thob par zan chad par gyur to/ /de na dge slong gang dag 'ching ba mtha' dag yod pa de dag gis</text></item>
<item><p>41a.7</p><section></section><text>khyim bdag de la tho 'tshams pa/ khyim bdag gal te khyod la 'byor ba med na ci'i phyir sangs rgyas la sogs pa dge slong gi dge 'dun spyan drang bar byed/ des smras pa/ 'phags pa dag bdag gis zhal zas mang po sta gon bgyis na sbom dga' mo bgres pa'i mtha' logs su mchis pas</text></item>
<item><p>41b.1</p><section></section><text>bgres pa'i mtha' logs su 'ba' zhig tu yang dang yang du stobs su stsal nas de la bdag gis ji ltar bgyi zhes zer ba'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun</text></item>
<item><p>41b.2</p><section></section><text>bsdu ba mdzad de/ drug sde dag la rmas nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag par</text></item>
<item><p>41b.3</p><section></section><text>gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong rab tu mang po khyim rnams su mgron du bos nas zan za ba'i tshe de na gal te dge slong ma zhig 'di la ni bca' ba byin cig /'di la ni 'bras chan byin cig /'di la ni sran tshod byin cig</text></item>
<item><p>41b.4</p><section></section><text>'di la ni yang byin cig ces bsgo zhing 'dug na dge slong ma de la dge slong de rnams kyis 'di skad ces sring mo khyod dge slong rnams zan za ba'i bar du re zhig sdod cig ces bsgo bar bya'o/ /gal te dge slong gcig gis kyang dge slong ma de la de skad smra bar ma spobs na dge slong de dag thams</text></item>
<item><p>41b.5</p><section></section><text>cad kyis phyi rol du kun dga' ra bar song ste/ dge slong rnams la tshe dang ldan pa dag bdag cag la smad pa'i gnas mi rigs pa so sor bshags pa bya ba byung gis chos de so sor 'chags so zhes so sor bshags par bya ste/ chos 'di yang so sor bshags par bya'o zhes bca' ba mdzad</text></item>
<item><p>41b.6</p><section></section><text>de yul ni mnyan yod/ gang zag ni dge slong rab tu mang po dag /nyon mongs pa ni ngo bzlog mi phod pa/ nyes pa ni gral rims su ma phebs par 'drim du 'jug pa'i dge slong ma ma bzlog par za ba'o/ /de la dge slong rab tu mang po zhes bya ba ni gnyis las lhag pa zhes bya ba mang</text></item>
<item><p>41b.7</p><section></section><text>pa'o/ /khyim rnams su zhes bya ba ni bram ze dang khyim bdag gi khyim rnams su'o/ /mgron du bos nas zhes bya ba ni zan gyi phyir ro/ /zan za ba'i tshe zhes bya ba ni bza' ba lnga dang bca' ba lnga po dag go/ /de na gal te dge slong ma zhig ces bya ba ni sbom dga' mo'am gzhan yang de lta bu gang</text></item>
<item><p>42a.1</p><section></section><text>yin pa'o/ /dge slong ma de la zhes bya ba ni sbom dga' mo'am gzhan yang de lta bu gang yin pa de la'o/ /dge slong de rnams kyis zhes bya ba ni de na dge slong gang dag 'khod pa rnams kyis so/ /'di skad ces zhes bya ba ni 'di skad ces bsgo bar bya'o/ /sring mo khyed</text></item>
<item><p>42a.2</p><section></section><text>dge slong rnams zan za ba'i bar du re zhig cig sdod cig ces bsgo bar bya'o zhes bya ba ni/ sring mo khyod dge slong rnams zan za ba'i bar du re zhig yud tsam cig kha rog par sdod cig ces brjod par bya ba'o/ /gal te dge slong gcig gis kyang dge slong ma de la de skad smra bar ma spobs na</text></item>
<item><p>42a.3</p><section></section><text>zhes bya ba ni gal te dge slong gcig gis kyang dge slong ma de la de skad ma smras na'o/ /dge slong de dag thams cad kyis zhes bya ba ni de na dge slong gang dag 'khod pa de dag thams cad kyis so/ /phyi rol kun dga' ra bar song ste zhes bya ba ni grong gi phyi rol gtsug lag khang du song</text></item>
<item><p>42a.4</p><section></section><text>ste'o/ /dge slong rnams la tshe dang ldan pa dag bdag cag la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ste/ chos 'di yang so sor bshags par bya'o zhes bya ba ni snga ma bzhin no/ /de la ltung ba ji ltar 'gyur</text></item>
<item><p>42a.5</p><section></section><text>zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni khyim mam dgon pa dang</text></item>
<item><p>42a.6</p><section></section><text>gtsug lag khang la sogs par sbyin bdag khyim mi thams cad 'dus pa'am/ des bskos pa la sogs pas zan sbyar bar dge slong gsum la sogs par mgron du bos te zan za ba'i tshe de na dge slong ma de'i tshig gis sam de'i nye dus mgron du bos pa ma yin pa byug ris ston pa dang / ma</text></item>
<item><p>42a.7</p><section></section><text>byin pa la sbyin du 'jug pa ma gtogs pa zhig dge slong ltung ba 'byin pa po de'am/ dge slong gzhan la 'di la bca' ba'am/ btung ba'am/ sran tshod dam bza' ba'am/ yang dang yang byin cig bya ba la sogs pas bsko sham byed pa la zhugs pa de la dge slong gang yang rung ba zan gcig pa</text></item>
<item><p>42b.1</p><section></section><text>nyid yin la/ lhan cig za ba'am/ lhan cig mi za bas kyang rung ste/ rang ngam gzhan gang yang rung bas sring mo khyod dge slong rnams zan zos kyi bar du re zhig sdod cig ces ma bsgo bar dge slong gsum la sogs pa mgron du bos pas zos na bsgo ba'i tshig de nye bar gdags su mi</text></item>
<item><p>42b.2</p><section></section><text>rung ba tsam du thag ring ba ma gtogs pa dang / bsgo ba nyid 'du shes med na gral rims su ma phebs par 'drim du bcug pa ma bzlog par za ba'i so sor bshags par bya ba'i dngos gzhir 'gyur ro/ /bram ze dang khyim bdag gi khyim du mgron du bos pa dang / dgon pa dang gtsug</text></item>
<item><p>42b.3</p><section></section><text>lag khang la sogs par sbyin bdag khyim gyi mi thams cad 'dus pa'am/ des bskos pa la sogs pa'i zan sbyar ba'i gnas gang yang rung ba la na smad pa med do/ /dge slong gsum la sogs pa mgron du bos pas zos pa la na smad pa med do/ /dge slong ma de'i tshig gis sam</text></item>
<item><p>42b.4</p><section></section><text>de'i nye dus mgron du bos pa ma yin pa la na smad pa med do/ /dge slong ma de dge slong gi gral 'dir je rims shig de'i 'og tu 'dir rims shig ces bya ba la sogs pas gral rims bzhin du gral gyi mgo dang mdun du dkyil 'khor gyis byug ris ston pa dang / gral thod rgal du 'das shing</text></item>
<item><p>42b.5</p><section></section><text>gong ma ma byin pa la byin du 'jug pa ma gtogs pa la na smad pa med do/ /dge slong ltung ba byung ba 'byin pa po de'am dge slong mang po gzhan gang yang rung ba la bsko sham med pa la na smad pa med do/ /'di la bca' ba'am btung ba'am sran tshod dam bza' ba byin cig ces bya ba la sogs pas bsko sham</text></item>
<item><p>42b.6</p><section></section><text>byed pa la na smad pa med do/ /dge slong ma de la der tshogs pa'i dge slong gang yang rung ba dang / ston mo gcig la lhan cig za ba dang / lhan cig mi za bar rung ngam gzhan gang yang rung bas ma bsgo ba la na smad pa med do/ /dge slong ma de la sring mo khyod dge slong rnams zan zos kyi bar du re zhig sdong</text></item>
<item><p>42b.7</p><section></section><text>cig ces bya ba la sogs pa bzlog par bya ba'i tshig gang yang rung bas ma bzlog pa la na smad pa med do/ /bsgo ba'i tshig de nye bar gdags su mi rung ba tsam du thag ring ba ma gtogs par nye bar gdags su rung bar thag nye ba la na smad pa med do/ /ma bsgo ba la bsgo ba'am bsgo ba la ma bsgo</text></item>
<item><p>43a.1</p><section></section><text>ba'am/ de gnyis la yid gnyis za ba ma gtogs pa bsgo ba la bsgo ba nyid du 'du shes med pa la na smad pa med do/ /'di la rgan pas bsgo nus na gsar bus ma bsgo ba la na smad pa med do/ /'di'i byed pa po ni dge slong ltung ba 'byin pa po de'am dge slong gzhan la 'di</text></item>
<item><p>43a.2</p><section></section><text>la bca' ba'am/ btung ba'am/ sran tshod dam/ bza' ba'am/ yang byin cig ces bya ba la sogs pas bsko sham byed pa la zhugs pa'i dge slong ma de'i tshig gis sam/ de'i nye dus mgron du bos pa ma yin pa byug ris ston pa dang / ma byin pa la byin du 'jug pa ma gtogs pa</text></item>
<item><p>43a.3</p><section></section><text>dang bsgo ba'i tshig nye bar gdags su mi rung bar thag ring ba ma gtogs pa de na 'dug pa yin no/ /'di la yan lag lngas dngos gzhi'i ltung bar 'gyur ste/ khyim mam dgon pa'am gtsug lag khang la sogs pa'i sbyin bdag khyim gyi mi thams cad 'dus pa'am/ des bsgo ba la</text></item>
<item><p>43a.4</p><section></section><text>sogs pas zan sbyar ba nyid dang dge slong gsum yan chad mgron du bos pa nyid dang / dge slong ma de'i tshig gis sam/ de'i nye dus mgron du bos pa ma yin pas byug ris ston pa dang / ma byin pa la byin du 'jug pa ma gtogs pa nyid dang / bsgo ba'i tshig de nye bar gdags su mi rung bar thag</text></item>
<item><p>43a.5</p><section></section><text>ring ba ma yin par thag nye ba na bsko sham byed pa la zhugs pa nyid dang / dge slong zan gcig pa rnams kyis ma bsgo bar 'du shes pas zos pa nyid dang / de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du gral rims su ma phebs par 'drim du 'jug</text></item>
<item><p>43a.6</p><section></section><text>pa ma bzlog par za ba'i so sor bshags par bya ba'i sbyor ba brtsams nas dngos gzhi la ma thug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /khyim gzhan pa'i gnas su nyes byas so/ /dge slong gnyis man chad za ba la nyes byas so/ /bsgo</text></item>
<item><p>43a.7</p><section></section><text>ba'i tshig de nye bar gdags su mi rung bar thag ring ba la nyes byas so/ /ma bsgo ba la bsgos pa'am bsgo ba la ma bsgo bar 'du shes pa dang yid gnyis za ba la nyes byas so/ /'di la rgan rims kyis mi 'jug na gsar bu gang gis bsgo ba ma gtogs pa yan chad la nyes byas so/ / </text></item>
<item><p>43b.1</p><section></section><text>sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba'ang nyes byas te nyes byas phra mo'o/ /ltung ba med pa ni dge slong ma de'i tshig gis sam de'i nye dus mgron du bos pa la ltung ba med do/ /dge slong</text></item>
<item><p>43b.2</p><section></section><text>ma de byug ris ston pa dang / ma byin pa la sbyin du 'jud pa la ltung ba med do/ las dang po pa dang / smyos pa dang / sems 'khrugs pa dang / tshor ba dag gis nyan pa la ltung ba med do/ /bslab par bya ba ni dge slong gis yul thams cad la gnas skabs thams cad du gral rims su ma</text></item>
<item><p>43b.3</p><section></section><text>phebs par 'drim du 'jug pa ma bzlog par za ba'i so sor bshags par bya bar 'gyur ba rnam pa thams cad mi bsten par bslab par bya'o/ /dge slong ma de bzlog par bya'o/ /'di la rgan pas 'jug par bya'o/ /rgan pa mi 'jug na gsar bus 'jug par bya'o/ /de'i phyir dri ba la brtson</text></item>
<item><p>43b.4</p><section></section><text>par bya'o/ /phyir bcos pa ni snga ma bzhin no/ /gral rims su ma phebs par 'drim du 'jug pa ma bzlog par za ba'i so sor bshags par bya ba ste gnyis pa bshad zin to// //bslab pa dral te khyim du 'jug pa'i so sor bshags par bya ba'i gleng gzhi ni sangs rgyas bcom ldan 'das yangs</text></item>
<item><p>43b.5</p><section></section><text>pa can gyi spri'u'i rdzing gi 'gram khang pa brtsegs pa'i khang bzangs na bzhugs so/ /gang gi tshe dmag dpon seng ges bcom ldan 'das kyi spyan snga nas bden pa dag mi mthong ba de'i tshe des cha gcig bzung nas 'di ltar khyu mchog rlabs po che'i tshig smra zhing / 'khor gyi nang du seng ge'i sgra yang</text></item>
<item><p>43b.6</p><section></section><text>dag par bsgrags te/ deng phyin chad gcer bu pa dag dang / gcer bu ma dag dang / gcer bu pa'i nyan thos dag dang / gcer bu pa'i nyan thos ma dag gi sgo ni bcad do/ /bcom ldan 'das kyi nyan thos dge slong dag dang / dge slong ma dag dang / dge bsnyen dag dang / dge bsnyen</text></item>
<item><p>43b.7</p><section></section><text>ma dag gi sgo ni phye'o zhes bsgrags shing zhing las kyi mtha' dag kyang kha na ma tho ba dang bcas pa yin no zhes yongs su btang ngo / /de dad pa dang ldan zhing bzang la dge ba'i bsam pa can yin te/ des sangs rgyas sam chos sam dge 'dun nam yid du 'thad pa'i dge slong rnams la ma phul</text></item>
<item><p>44a.1</p><section></section><text>ba'am yongs su ma btang ba ci yang med de/ des de ltar phul zhing yongs su btang ba las longs spyod bsrabs shing yongs su zad de yongs su mthar thug par 'gyur ro/ /de'i skabs su tshe dang ldan pa shA ri'i bu dang / maud gal gyi bu chen po gnyis ljongs rgyu zhing 'dong ba na</text></item>
<item><p>44a.2</p><section></section><text>yangs pa can du phyin nas dmag dpon seng ges de gnyis khyim gzhan du mgron du bos nas des de gnyis kyi zan sbyar ba'i phyir bdag nyid srang du song ba dang / gcer bu ba dag gis mthong nas de dag shes ldan dag gang gi tshe dmag dpon seng ge bdag cag la mngon par dad pa de'i tshe na 'di thams</text></item>
<item><p>44a.3</p><section></section><text>cad phun sum tshogs par gyur na ded ltar shAkya'i bu'i dge slong dag la mngon par dad pas/ 'di la bcar yang med bzar yang med de/ bdag nyid khyim gyi las byed do zhes smad pa la zhugs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal ba/ </text></item>
<item><p>44a.4</p><section></section><text>dge slong dag khyed kyis dmag dpon seng ge dang gzhan yang de lta bu gang yin pa la sogs pa 'ba' zhig gi las kyis bslab pa'i sdom pa sbyin zhing der dge slong rnams kyis ji ltar kun du spyod pa'i chos rnams kyang yang dag par blangs te gnas par bya'o/ /'di ltar bya ste/ gnas mal bsham pa byas</text></item>
<item><p>44a.5</p><section></section><text>nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la dge slong gcig gis gsol ba bya'o/ 'di ltar bya ste 'dug la 'di skad ces brjod par bya'o/ /dge 'dun btsun pa rnams gsan du gsol/ dmag</text></item>
<item><p>44a.6</p><section></section><text>dpon seng ge ni dad pa dang ldan zhing bzang la/ dge ba'i bsam pa can te/ sangs rgyas sam/ chos sam/ dge 'dun nam/ yid du 'thad pa'i dge slong rnams la ma phul ba'am yongs su ma btang ba ci yang ma mchis te/ des de ltar phul zhing yongs su btang bas longs spyod</text></item>
<item><p>44a.7</p><section></section><text>bsrabs shing yongs su btang bas te yongs su mthar thug na gal te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis dmag dpon seng ge la bslab pa'i sdom pa stsal to/ /'di ni gsol ba'o/ /der dge slong rnams kyis ji ltar</text></item>
<item><p>44b.1</p><section></section><text>kun du spyad pa'i chos ni 'di dag yin te/ dge 'dun gyis gang la bslab pa'i sdom pa byin pa der dge slong gis khyim dus dus su 'gro bar bya/ stan la longs spyad par bya/ chos bstan par bya/ bsod snyoms blang bar mi bya/ lhung bzed stong bas 'jug par mi bya'o/ /de'i byis pa slong</text></item>
<item><p>44b.2</p><section></section><text>ba dag la bca' ba ril por mi sbyin par dum bur byas te sbyin par bya'o/ /ga gon dang la phug la sogs pa 'bras bu dang rtsa ba dag dang ldam ldum la sogs pa tshod ma khyim nas byung ba blang bar bya'o/ /de ni slob pa la khyim gyi bslab pa'i sdom pa sbyin pa'i cho ga dang las so/ /dge slong rnams kyis bcom</text></item>
<item><p>44b.3</p><section></section><text>ldan 'das kyi bka' bzhin du de la bslab pa'i sdom pa byin nas tshe dang ldan pa shA ri'i bu dang / maud gal gyi bu gnyis sngar mgron du bos pa yang de'i khyim du ma dong ba dang / de nas dmag dpon seng ges kha zas sta gon du byas nas tshe dang ldan pa shA ri'i bu dang maud gal gyi bu chen po gnyis gal bder</text></item>
<item><p>44b.4</p><section></section><text>song ste phyin nas rkang pa gnyis la spyi bos phyag 'tshal te 'di skad ces smras so/ /'phags pa gnyis gdugs tshod g.yar dgongs 'tshal na/ da de'i dus la bab par dgongs su gsol/ de gnyis kyis smras pa/ khyim bdag khyod la dge 'dun gyi bslab pa'i sdom pa byin gyis mi</text></item>
<item><p>44b.5</p><section></section><text>'gro'o/ /des smras pa 'phags pa gnyis bdag gis khyed gnyis spyan drangs kyis gshegs su gsol/ de gnyis kyis smras pa/ khyim bdag 'o na bcom ldan 'das la zhu'o zhes de gnyis kyis skabs de bcom ldan 'das la rgyas par gsol ba dang / bcom ldan 'das kyis bka'</text></item>
<item><p>44b.6</p><section></section><text>stsal pa/ sngar mgron du bos pa gang yin pa des bza' bar bya ste 'di la 'gyod par mi bya'o/ /de gnyis bcom ldan 'das kyis gnang ste dmag dpon seng ge'i khyim du 'phags pa dang drug sde dag gis de gnyis mthong nas de dag gis smras pa khyed gnyis gar bzhud/ dmag dpon seng ge'i khyim</text></item>
<item><p>44b.7</p><section></section><text>du'o/ /de la dge 'dun gyis bslab pa'i sdom pa ma byin nam/ gang la byin pa de la byin gyi kho bo cag gnyis sngar mgron du bos so/ /drug sde dag gis smras pa/ gal te de ltar na kho bo cag gang gi tshe dmag dpon seng ges bcom ldan 'das kyi spyan snga nas bden pa dag mthong ba de'i tshe na ches sngar</text></item>
<item><p>45a.1</p><section></section><text>mgron du bos so/ /de gnyis cang mi smra bar dong ba dang / de dag kyang de gnyis kyi phyi bzhin phyi bzhin rjes su 'brang ba na dmag dpon seng ges dge slong rab tu mang po 'ong ba mthong nas mchog tu dga' ba bskyed de/ khyim mi la dgos pa gang dag yin pa de dag kyang dge slong rnams la</text></item>
<item><p>45a.2</p><section></section><text>brims so/ /de dag gis zos te dong ba dang / de'i bu dag gis zas blang bar brtsams pa na/ des smras pa/ bu dag khyim mi la dgos pa gang dag yin pa de dag kyang dge slong rnams la brims kyis gzhan ma grub kyi bar du re zhig sdod cig de dag gis ngu bar brtsams pa mthong nas/ dge slong don nyung</text></item>
<item><p>45a.3</p><section></section><text>ngu dag ci'i phyir dge slong dag slob pa dag gis khyim gang dag dge 'dun gyi bslab pa'i sdom pas bsdams pa dag tu sngar mgron du ma bos par dong ste/ rang gi lag gis bca' ba dang bza' ba blangs nas 'cha' bar byed/ za bar byed ces smod par byed/ phyar kha gtong bar byed/ kha zer</text></item>
<item><p>45a.4</p><section></section><text>bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad de/ drug sde dag la rmas nas/ dge sbyong gi tshul ma yin pa/ rjes su mthun</text></item>
<item><p>45a.5</p><section></section><text>pa ma yin pa/ rung ba ma yin pa/ tshul dang mthun pa ma yin pa/ de ni rab tu byung bas bya ba ma yin no zhes rnam grangs du mar rnam par smad de/ bslab pa bca' ba'i phan yon bcu yang dag par gzigs pas nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>45a.6</p><section></section><text>par bya ste/ slob pa dag gi khyim gang dag dge 'dun gyi bslab pa'i sdom pas bsdams par gyur la/ yang dge slong gang slob pa dag gi khyim gang dag dge 'dun gyi bslab pa'i sdom pas bsdams pa de lta bu dag sngar mgron du ma bos par song ste/ rang gi lag gis bca' ba dang / </text></item>
<item><p>45a.7</p><section></section><text>bza' ba blangs nas 'cha' 'am za na dge slong des phyi rol kun dga' ra bar song ste dge slong rnams la tshe dang ldan pa dag bdag la smad pa'i gnas mi rigs par so sor bshags par bya ba byung gis chos de so sor 'chags so zhes so sor bshags par byas te chos 'di yang so sor bshags</text></item>
<item><p>45b.1</p><section></section><text>par bya'o zhes bca' ba mdzad de/ yul ni yangs pa can/ gang zag ni drug sde/ nyon mongs pa ni 'gran zla tshol ba/ nyes pa ni bslab pa dral te khyim du 'jug pa'o/ /de'i tshe na yangs pa can gyi lits+tsha bI dag dpong sa'i khang pa nas gtam 'dri zhing 'khod pa de dag gis dge slong de dag dmag</text></item>
<item><p>45b.2</p><section></section><text>dpon seng ge'i khyim nas byung ba mthong nas de na gang dag ma dad pa de dag gis smas pa/ shes ldan dag gang gi tshe dmag dpon seng ge dge sbyong gau ta ma la dad par gyur pa de tshun chad nas de'i longs spyod dag bsrabs pa dang / yongs su zad pa dang / yongs su gtugs par gyur to/ /dad pa</text></item>
<item><p>45b.3</p><section></section><text>can dag gis smras pa/ shes ldan dag gang bcom ldan 'das la mngon par dad pa de'i longs spyod dag bsrabs pa dang yongs su zad pa dang yongs su gtugs par gal 'gyur/ 'di ltar dmag dpon seng ges ni bcom ldan 'das kyi spyan snga nas/ bden pa dag mthong nas/ des zhing las</text></item>
<item><p>45b.4</p><section></section><text>kyi mtha' dag kha na ma tho ba dang bcas pa yin no zhes rgyun bcad pas des na de'i longs spyod dag bsrabs pa dang / yongs su zad pa dang yongs su gtugs par gyur to/ /yangs pa can gyi lits+tsha bI dag gis gros byas nas dmag dpon seng ge'i zhing ba dag la smras pa/ shes ldan dag khyed</text></item>
<item><p>45b.5</p><section></section><text>ci'i phyir dmag dpon seng ge'i zhing las kyi mtha' dag mi byed gla ma thob bam ci/ de dag gis smras pa/ shes ldan dag gla ma thob pa ma yin te/ dmag dpon gyis bdag cag bkag na ji ltar bya khyed cag la tshogs kyi bsko'i/ deng la dmag dpon gyi zhing las kyi mtha' dag gyis shig / </text></item>
<item><p>45b.6</p><section></section><text>de nas yangs pa can gyi lits+tsha bI dag gi tshig las dmag dpon seng ge'i zhing las kyi mtha' dag bya bar brtsams pa dang / lhas dus su char gyi rgyun dag legs par phab nas lo tog gi 'byor pa chen po skyes par gyur to/ /dmag dpon seng ge longs spyod dag gis mthos par gyur nas</text></item>
<item><p>45b.7</p><section></section><text>bcom ldan 'das gal ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la dmag dpon seng ges 'di skad ces gsol to/ /btsun pa sngon bdag gis longs spyod dag bsrabs</text></item>
<item><p>46a.1</p><section></section><text>pa dang / yongs su bas pa dang / yongs su gtugs par gyur nas dge 'dun don bzhed pa dang / phan pa bzhed pas bdag la bslab pa'i sdom pa stsal na/ da ni yangs pa can gyi li ts+tsha bI'i tshogs kyis bdag gi longs spyod bsgrubs nas longs spyod dag 'phel bar gyur na</text></item>
<item><p>46a.2</p><section></section><text>bcom ldan 'das kyis thugs brtse ba'i slad du bdag la bslab pa'i sdom pa gzhig pa mdzad na legs so/ /bcom ldan 'das kyis dmag dpon seng ge la cang mi gsung bas gnang ngo / /de nas dmag dpon seng ges bcom ldan 'das kyis cang mi gsung bas gnang bar rig nas bcom ldan 'das</text></item>
<item><p>46a.3</p><section></section><text>kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas bcom ldan 'das kyis dge slong rnams la bka' stsal pa/ dge slong dag dmag dpon seng ge dang gzhan yang de lta bu gang yin pa'i bslab pa'i sdom pa gzhig par bya zhing / der dge slong rnams ji ltar kun</text></item>
<item><p>46a.4</p><section></section><text>du spyod pa'i chos rnams kyang yang dag par blangs te gnas par bya'o/ /'di ltar bya ste/ gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la dmag dpon seng ge'am/ sbyin bdag des</text></item>
<item><p>46a.5</p><section></section><text>phyag 'tshal te/ rgan pa'i mtha' logs su tsog pur 'dug nas thal mo sbyar te 'di skad ces brjod par bya'o/ /dge 'dun btsun pa rnams gsan du gsol/ bdag dmag dpon seng ge dad pa dang ldan zhing bzang la dge ba'i bsam pa can te/ bdag gis 'di lta ste sangs rgyas sam/ chos</text></item>
<item><p>46a.6</p><section></section><text>sam/ dge 'dun nam/ yid du 'thad pa'i dge slong rnams la ma phul ba'am/ yongs su ma btang ba ci yang ma mchis te/ bdag gis de ltar phul zhing de ltar yongs su btang bas longs spyod bsrabs shing yongs su bas te/ yongs su mthar thug nas dge 'dun don bzhed pa/ phan</text></item>
<item><p>46a.7</p><section></section><text>pa bzhed pas bdag la bslab pa'i sdom pa stsal ba las bdag dmag dpon seng ge yang longs spyod 'phel nas/ bdag dmag dpon seng ge bslab pa'i sdom bstsal ba/ bslab pa'i sdom pa gzhig par gsol na/ thugs brtse ba can dge 'dun btsun pa rnams kyis thugs brtse ba'i slad du bdag</text></item>
<item><p>46b.1</p><section></section><text>la bslab pa'i sdom pa gzhig pa stsal du gsol/ de bzhin du lan gnyis lan gsum du bzlas na/ de ni bslab pa'i sdom pa'i gzhig pa gsol ba'o/ /de'i 'og tu dmag dpon seng ge 'am sbyin bdag de thos pa'i nye 'khor nas bkar te/ mthong ba'i nye 'khor du bzhag nas/ dge</text></item>
<item><p>46b.2</p><section></section><text>slong gcig gis gsol ba 'ba' zhig gi las bya'o/ /'di ltar bya ste/ 'dug la 'di skad ces brjod par bya'o/ /dge 'dun btsun pa rnams gsan du gsol/ dmag dpon seng ge 'di dad pa dang ldan zhing bzang la dge ba'i bsam pa can te/ des sangs rgyas sam chos sam dge 'dun</text></item>
<item><p>46b.3</p><section></section><text>nam yid du 'thad pa'i dge slong rnams la ma phul ba'am yongs su ma btang ba ci yang ma mchis te/ des de ltar phul zhing yongs su btang bas longs spyod bsrabs shing yongs su bas te/ /yongs su mthar thug nas de la dge 'dun don bzhed pa phan pa bzhed pas bslab pa'i sdom pa stsal ba las/ </text></item>
<item><p>46b.4</p><section></section><text>dmag dpon seng ge de yang longs spyod 'phel te dmag dpon seng ge bslab pa'i sdom pa stsal ba dge 'dun las sdom pa gzhig par gsol na/ gal te dge 'dun gyis dus la bab cing bzod na dge 'dun gyis gnang bar mdzod cig dang dge 'dun gyis dmag dpon seng ge la bslab pa'i sdom pa gzhig par mdzad do/ / </text></item>
<item><p>46b.5</p><section></section><text>'di ni gsol ba'o/ /der dge slong rnams kyis ji ltar kun du spyad pa'i chos ni 'di dag yin te/ dge 'dun gyis gang la bslab pa'i sdom pa bshig pa der dge slong rnams kyis 'gro bar bya/ stan la longs spyad par bya/ /bsod snyoms blang bar bya/ chos bstan par bya'o/ /de ni slob pa la khyim gyi bslab pa'i</text></item>
<item><p>46b.6</p><section></section><text>sdom pa gzhig pa'i cho ga dang las so/ /de la slob pa dag gis zhes bya ba la/ slob pa dag ces bya ba ni rgyun du zhugs pa dag dang / lan cig phyir 'ong ba dag dang / phyir mi 'ong ba dag go/ /khyim pa gang dag ces bya ba ni bram ze dang khyim bdag gi khyim bdag go/ /dge 'dun gyis zhes bya ba ni</text></item>
<item><p>46b.7</p><section></section><text>de bzhin gshegs pa'i nyan thos kyi dge 'dun gyi'o/ /bslab pa'i sdom pas bsdams par gyur la zhes bya ba ni gsol ba'i las kyis so/ /yang dge slong gang zhes bya ba ni drug sde'am gzhan yang de lta bu gang yin pa'o/ /slob pa dag gi khyim gang dag dge 'dun gyi bslab pa'i sdom pas</text></item>
<item><p>47a.1</p><section></section><text>bsdoms pa de lta bu dag tu zhes bya ba ni ji skad bstan pa lta bu dag tu'o/ /sngar mgron du ma bos par zhes bya ba ni gleng gzhi las tshe dang ldan pa shA ri'i bu dang / maud gal gyi bu chen po gnyis dmag dpon seng ges sngar mgron du bos nas bcom ldan 'das kyis gnang ngo zhes</text></item>
<item><p>47a.2</p><section></section><text>gsungs pa ltar sngar ma bstabs pa'o/ /song ste zhes bya ba ni song nas so/ /rang gi lag gis zhes bya ba ni lag pas lag par ro/ /bca' ba dang bza' ba zhes bya ba ni bca' ba lnga dang / bza' ba lnga'o/ /blangs nas zhes bya ba ni byin len stobs su bcug nas so/ /'cha' 'am za</text></item>
<item><p>47a.3</p><section></section><text>na zhes bya ba ni mgul du mid na'o/ /dge slong des zhes bya ba ni dge slong gang yin pa des so/ /phyi rol kun dga' ra bar song ste dge slong rnams la tshe dang ldan pa dag bdag la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya</text></item>
<item><p>47a.4</p><section></section><text>ste/ chos 'di yang so sor bshags par bya'o zhes bya ba ni snga ma bzhin no/ /de la ltung bar ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang phyir bcos pa rnams kyis 'di'i mtshan nyid shes</text></item>
<item><p>47a.5</p><section></section><text>par bya'o/ /de la 'dir dngos gzhi'i ltung ba rnam par gzhag pa ni/ dge slong sbyin bdag dad pa can longs spyod 'grib pa gang la dge 'dun gyis bslab pa'i sdom pa byin pa'i mdun rol du mgron du ma bos pas bslab pa'i sdom pa byin pa'i khyim nas ga gon dang la phug dang ldam ldum mod</text></item>
<item><p>47a.6</p><section></section><text>pa dag ma gtogs pa'i bca' ba dang bza' ba dag rang ngam gzhan gang rung bas blangs shing zos na bslab pa dral te khyim du 'jug pa'i so sor bshags par bya ba'i dngos gzhir 'gyur ro/ /sbyin bdag dad pa can longs spyod 'grib pa gang la dge 'dun gyis bslab pa'i sdom pa byin</text></item>
<item><p>47a.7</p><section></section><text>pa gang yang rung ba lan smad pa med do/ /bslab pa'i sdom pa byin pa'i mdun rol du sngar mgron du bos pa'i dge slong gang yang rung ba la na smad pa med do/ /bslab pa'i sdom pa byin pa'i khyim nas blangs shing zos pa la na smad pa med do/ /ga gon dang la phug dang ldam ldum mod pa dag</text></item>
<item><p>47b.1</p><section></section><text>ma gtogs pa'i bca' ba rnam pa lnga dang bza' ba rnam pa lnga'i zas gang yang rung ba la na smad pa med do/ /rang ngam gzhan gang yang rung bas blangs shing zos pa la na smad pa med do/ /'di'i byed pa po ni sngar mgron du ma bos pa dang / dge 'dun gyi bslab pa'i sdom pa byin pa'i khyim nyid do/ / </text></item>
<item><p>47b.2</p><section></section><text>'di la yan lag lngas dngos gzhi'i ltung bar 'gyur te/ khyim pa'i khyim nyid dang / sngar mgron du ma bos pa nyid dang / dge 'dun gyis bslab pa'i sdom pa byin pa nyid dang / de'i khyim nas ga gon dang la phug dang ldam ldum mod pa de dag ma gtogs pa'i bza' ba dang bca' ba dag rang gis</text></item>
<item><p>47b.3</p><section></section><text>blangs pa nyid dang / zos pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te ji srid du bslab pa dral te khyim du 'jug pa'i so sor bshags par bya ba'i sbyor ba brtsams nas dngos gzhi la mthug gi bar du nyes byas so/ /dngos gzhi la</text></item>
<item><p>47b.4</p><section></section><text>sbyor ba tha dad pa ji snyed brtsams pa re re la nyes byas re re'o/ /bslab pa dral te khyim du 'jug pa gang yin pa de ni shin tu lto 'dun can nyid yin pas de'i phyir ltung ba 'di rnam par gzhag pa mdzad nas gnas skabs thams cad du lto 'dun byed na nyes byas so/ /sbyor ba'i sbyor ba'i ltung ba ni nyes</text></item>
<item><p>47b.5</p><section></section><text>byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba'i sbyor ba yang nyes byas te nyes byas phra mo'o/ /ltung ba med pa ni de sngar mgron du bos pa la ltung ba med do/ /ga gon dang la phug dang ldam ldum mod pa dag la ltung ba med do/ /las dang po pa dang / </text></item>
<item><p>47b.6</p><section></section><text>smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du bslab pa dral te khyim du 'jug pa'i so sor bshags par bya bar 'gyur ba rnam pa thams cad du mi bsten par bslab par bya'o/ / </text></item>
<item><p>47b.7</p><section></section><text>sbyin bdag dad pa can la gal te sbyin pa byin na/ de phongs par 'gyur ba lta na dge 'dun gyis khyim gyi bslab pa'i sdom pa sbyin par bya'o/ /de sbyin pa ni gsol ba 'ba' zhig gis las kyis so/ /sbyin pa de ni sems rtogs nas dge slong gis khyim du 'gro bar bya'o/ /stan la longs spyad</text></item>
<item><p>48a.1</p><section></section><text>par bya'o/ /chos bstan par bya'o/ /bsod snyoms blang bar mi bya'o/ /lhung bzed stong pas 'jug par mi bya'o/ /de'i byis pa slang ba dag la bca' ba ril bor mi sbyin par dum bur byas te sbyin par bya'o/ /ga gon dang la phug la sogs pa 'bras bu dang rtsa ba</text></item>
<item><p>48a.2</p><section></section><text>dag dang ldam ldum la sogs pa tshod ma khyim nas byung ba blang bar bya'o/ /gal te sbyin bdag dad pa can de khyim gyi bslab pa'i sdom pa gzhig par 'dod pa na bag yangs su bya'o/ /de ni dang po sbyin bdag nyid kyi khyim gyi bslab pa'i sdom pa gzhig par gsol bar bya'o/ /de nas dge</text></item>
<item><p>48a.3</p><section></section><text>'dun gyis gsol ba 'ba' zhig gi las kyis de gzhig par bya'o/ /der dge slong rnams kyis 'gro bar bya'o/ /stan la longs spyad par bya'o/ /bsod snyoms blang bar bya'o/ /chos bstan par bya'o/ /phyir bcos pa ni snga ma bzhin no/ /bslab pa dral te khyim du 'jug pa'i so sor</text></item>
<item><p>48a.4</p><section></section><text>bshags par bya ba ste gsum pa bshad zin to// //nags brtags pa las gyur ba'i so sor bshags par bya ba'i gleng gzhi ni sangs rgyas bcom ldan 'das ser skya'i gnas na ser skya'i gnas kyi gnas su dbyar gnas par zhal gyis bzhes so/ /bcom ldan 'das kyis dge</text></item>
<item><p>48a.5</p><section></section><text>slong rnams kyis zhag bdun nam brgyad na dgag dbye 'byung bar 'gyur ba na spyod yul gyi grong dag tu zhag 'di snyed na dgag dbye 'byung bar 'gyur ro zhes brjod par bya'o zhes bka' stsal nas/ dge slong rnams kyis dong ste brjod do/ /de nas ser skya'i gnas na gnas pa'i shAkya dag de nyid</text></item>
<item><p>48a.6</p><section></section><text>kyis dgag dbye bco lnga pa la bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas bcom ldan 'das ser skya'i gnas na gnas pa'i shAkya rnams la chos dang ldan pa'i</text></item>
<item><p>48a.7</p><section></section><text>bka' mchid kyis yang dag par ston par mdzad/ yang dag par 'dzin du 'dzud par mdzad/ yang dag par gzengs stod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug</text></item>
<item><p>48b.1</p><section></section><text>yang dag par gzengs bstod/ yang dag par rab tu dga' bar mdzad nas cang mi gsung ngo / /de nas ser skya'i gnas na gnas pa'i shAkya rnams kyis bcom ldan 'das kyis bka' stsal pa la mngon par dga' ba dang / rjes su yi rang ba byas nas bcom ldan 'das la 'di skad ces gsol to/ /bcom</text></item>
<item><p>48b.2</p><section></section><text>ldan 'das dge slong gi dge 'dun dang bcas pas sang 'di nyid du bdag cag gi gdugs tshod gsol bar ci gnang / sang dge slong 'gas kyang bsod snyoms la 'jug par mi bgyi ste/ bdag cag bsod snyoms 'tshal te mchi zhing bcom ldan 'das nyan thos kyi dge 'dun dang bcas pa la</text></item>
<item><p>48b.3</p><section></section><text>rang gi sug pa nas tshim zhing stobs par bgyid do/ /bcom ldan 'das kyis ser skya'i gnas na gnas pa'i shAkya rnams la cang mi gsung bas gnang ngo / /de nas de dag gis ser skya'i gnas su dong ste de nyid kyi mtshan mo bca' ba dang bza' ba gtsang zhing bsod pa dag sta gon byas nas nang par</text></item>
<item><p>48b.4</p><section></section><text>sngar langs te bca' ba dang bza' ba dag gis shing rta dag bkang nas shAkya mo rnams la smras pa/ khyed cag shing rta dag zhon la deng shig dang / kho bo cag kyang phyi bzhin 'ong ngo / /de dag rgyan thams cad kyis brgyan te shing rta dag la zhon nas 'phags so/ /ser skya'i gnas kyi nye 'khor</text></item>
<item><p>48b.5</p><section></section><text>thibs po yin pas de dag lam gar chom rkun pa dag gis mthong nas chom rkun pa dag gis smras pa/ shes ldan dag shAkya mo rgyan thams cad kyis brgyan pa 'di dag 'dong gis tshur shog gzhom mo/ /chom rkun pa'i dmag dpon gyis smras pa/ shes ldan dag 'di dag 'dong du zad</text></item>
<item><p>48b.6</p><section></section><text>mod/ khyed cag la 'di dag bcom pas ci bya/ shAkya gdug pa pha rol gnon pa dag gnon pa byed par 'gyur gyis thong shig /de dag gis smras pa/ dmag dpon zla ba'i rgyab sus mthong / gzhom mo zhes de dag gis de'i tshig tshig ma yin par byas te/ de dag bcom nas gos dang rgyan</text></item>
<item><p>48b.7</p><section></section><text>thams cad phrogs te dong ngo / /shAkya mo de dag 'jigs shing skrag nas sgren mor tshang tshing dang nags ma de dag gi nang du yib ste 'khod do/ /shing rta ded pa dag kyang skrag nas byer ro/ /glang dag kyang chu dag bcad nas ci dgar yan cing 'khod do/ /shing rta dag kyang shing rta'i mda'</text></item>
<item><p>49a.1</p><section></section><text>dang bral te 'dug go/ /drug sde dag gis phan tshun gros bya bar brtsams nas dga' bo nye dga' shAkya bag med pa dag yun ring du thogs pas bdag cag gi zan gcad par bya ba'am ci/ bsod snyoms la 'dong ngo / /de ltar bya'o zhes de dag gi lhung bzed dang chos</text></item>
<item><p>49a.2</p><section></section><text>gos thogs te 'phags pa dang / ci tsam na lam ka na shing rta bca' ba dang bza' bas gang ba shing rta'i mda' dang bral ba dag 'dug pa dang glang dag chu dag bcad de ci dgar yan cing 'khod pa dag mthong nas de dag gis phan tshun rnam par bltas nas 'bod par brtsams pa shes ldan dag</text></item>
<item><p>49a.3</p><section></section><text>'di na su 'khod/ de dag gis skad phyung ba dang / drug sde dag gis smras pa/ khyed cag su yin/ 'phags pa dag bdag cag shAkya mo dag go/ /tshur sheg kho bo cag la brims shig /'phags pa dag bdag cag chom rkun pa dag gis bcom ste sgren mor mchis so/ /kho</text></item>
<item><p>49a.4</p><section></section><text>bo cag gdugs tshod yol gyis tshur sheg /khyed cag gi yan lag dang nying lag dag las kho bo cag gis sngon ma mthong ba gang yod tshur shog de dag lo ma dag gis g.yogs te byung nas brims par brtsams pa dang / drug sde dag gis smras pa/ dga' bo nye dga' ltos shig</text></item>
<item><p>49a.5</p><section></section><text>ltos shig /shAkya mo 'di dag gi mig ci 'dra/ sna ci 'dra/ mchu ci 'dra/ nu ma ci 'dra/ lag pa ci 'dra/ rked pa ci 'dra/ rkang pa ci 'dra ba ltos shig /de dag de ltar rtses pa na ngo tsha nas tshang tshing dang nags ma de dag nyid kyi nang du yib ste song ngo / /bsel ba rnams kyis shAkya rnams la</text></item>
<item><p>49a.6</p><section></section><text>shAkya mo rnams bcom mo zhes sbran pa dang / de nas shAkya dag mda' gzhu lag na thogs shing mtshon gzas pa dag gis lam kar dong ste/ lam bgags nas de dag gis chom rkun pa de dag bzung ngo / /de na kha cig gis smras pa/ 'di dag la btang snyoms byar ci yod/ gsad do/ / </text></item>
<item><p>49a.7</p><section></section><text>kha cig gis smras pa/ re zhig deng khrid la shAkya mo rnams la dris la bya'o/ /de dag gis de dag khrid nas shAkya mo rnams kyi gan du dong ste dris pa dang / shAkya mo rnams kyis smras pa/ chom rkun pa'i dmag dpon 'di ni nyes pa med pa gnod pa mi byed pa yin te/ 'dis de dag</text></item>
<item><p>49b.1</p><section></section><text>bzlog na de dag ma btub pas 'di ni thong shig/ /de dag gis de btang ngo / /de srog de'u chad pa las phyir thob nas des de dag gi rkang pa la gtugs te smras pa/ shes ldan dag khyed cag dad pa skyes te/ sangs rgyas la sogs pa dge slong gi dge 'dun gdugs tshod gsol du 'gro</text></item>
<item><p>49b.2</p><section></section><text>ba yin na 'di dag bsad pas khyed la ci bya/ nyes pa byed pa 'di dag kyang gtang bar gsol/ de dag gis de dag las bcom pa'i rdzas dag phyir bkug ste btang ngo / /de nas shAkya de dag gis shAkya mo de dag la gos bskon cing rgyan thogs su bcug nas shing rta dag kyang chu dag la btags</text></item>
<item><p>49b.3</p><section></section><text>te/ shing rta la zhon nas bcom ldan 'das kyi spyan sngar dong ngo / /bcom ldan 'das dge slong gi dge 'dun gyi gung la gdan bshams pa nyid la bzhugs pa dang / shAkya dang shAkya mo rnams kyis sangs rgyas la sogs pa dge slong gi dge 'dun la brims par brtsams so/ /shAkya mo</text></item>
<item><p>49b.4</p><section></section><text>rnams drug sde dag la zas sbyin nas shAkya rnams kyis smras pa/ ci'i phyir 'phags pa dag la zhal zas mi gsol/ de dag gis smras pa/ 'di dag gis zos zin to/ /gang du gsol de nyid du'o/ /sus brims kho bo cag gis so/ /khyed cag sgren mo dag gis ji ltar brims/ </text></item>
<item><p>49b.5</p><section></section><text>de'i phyir 'di dag gis kho mo cag la mtho btsams/ ji ltar/ kho mo cag lo ma dag gis g.yogs te tshang tshing dang nags ma dag gi nang nas byung ste brims par brtsams pa dang 'di dag gis mtho btsams te 'di ltar brjod par bya ba mang du yod do/ /de ni 'jal gyis 'di dag ni gnas ngan len</text></item>
<item><p>49b.6</p><section></section><text>kun du spyod pa yin gyis/ 'di dag la zas mi sbyin no/ /de dag cang mi smra bar 'khod do/ /de nas de dag gis dge slong gi dge 'dun brims nas smras pa/ 'phags pa dag kye ma khyed kyi lam 'di 'jigs pa dang bcas pa yin no zhes bka' stsal nas/ bdag cag bag bgyid</text></item>
<item><p>49b.7</p><section></section><text>cing mchi ba zhig na zhes zer ba'i skabs de dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge slong dag de lta bas na khyed kyis dge slong nags nyul ba chos lnga dang ldan pa spro bar byas te gsol ba dang / gnyis kyi las kyis</text></item>
<item><p>50a.1</p><section></section><text>bsko bar bya zhing / dge slong nags nyul ba'i kun du spyod pa'i chos dag kyang yang dag par blangs te gnas par bya'o/ /'di ltar byas te dge slong nags nyul ba chos lnga dang mi ldan pa ni ma bskos pa yang bsko bar mi bya/ bskos pa yang dbyung bar bya ste/ </text></item>
<item><p>50a.2</p><section></section><text>lnga gang zhe na/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / nags nyul ba dang ma nyul ba mi shes pa'o/ /nags nyul ba chos lnga dang ldan pa ni ma bskos pa yang bsko bar bya la/ bskos pa yang dbyung bar mi bya ste/ </text></item>
<item><p>50a.3</p><section></section><text>lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / nags nyul ba dang ma nyul ba shes pa'o/ /'di ltar bsko bar bya'o/ /je dang por spro bar bya ste/ ming 'di zhes bya ba khyod dge 'dun gyi nags</text></item>
<item><p>50a.4</p><section></section><text>nyul bar spro'am zhes dri bar bya'o/ /gal te spro na des spro bar bya'o zhes brjod par bya'o/ /de'i 'og tu des gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas/ dge 'dun thams cad 'dug cing mthun par gyur</text></item>
<item><p>50a.5</p><section></section><text>pa la dge slong gcig gis gsol ba byas te las bya'o/ /'di ltar bya ste/ 'dug la 'di skad ces brjod par bya'o/ /dge 'dun btsun pa rnams gsan du gsol/ dge slong ming 'di zhes bgyi ba 'di dge 'dun gyi nags nyul bar spro na/ gal te dge 'dun gyi dus la bab</text></item>
<item><p>50a.6</p><section></section><text>cing bzod na dge 'dun gyis gnad par mdzod cig dang / dge 'dun gyis dge slong ming 'di zhes bgyi ba 'di dge 'dun gyi nags nyul bar bsgo ste/ dge slong nags nyul ba ming 'di zhes bgyi ba 'di dge 'dun gyi nags nyul ba'o/ /'di ni gsol ba'o/ /las ni 'di ltar bya ste/ </text></item>
<item><p>50a.7</p><section></section><text>dge 'dun btsun pa rnams gsan du gsol/ dge slong ming 'di zhes bgyi ba 'di dge 'dun gyi nags nyul bar spro na/ de'i slad du dge 'dun gyis ming 'di zhes bgyi ba nags nyul bar bskos te/ ming 'di zhes bgyi ba 'di dge 'dun gyi nags nyul ba na tshe dang ldan pa gang dag</text></item>
<item><p>50b.1</p><section></section><text>ming 'di zhes bgyi ba nags nyul bar bsko bar bzod pa de dag ni cang ma gsung shig /gang dag mi bzod pa de ni gsungs shig /dge 'dun gyis bzod cing gnang nas dge 'dun gyis dge slong ming 'di zhes bgyi ba nags nyul bar bskos lags pas ming 'di zhes bgyi ba 'di dge</text></item>
<item><p>50b.2</p><section></section><text>'dun gyi nags nyul te/ /de ltar cang ma gsung bas de de bzhin du 'dzin to/ /de ni dge slong nags nyul ba spro bar bya ba dang / gsol ba dang gnyis kyi las kyis bsgo ba'i cho ga dang las so/ /dge slong nags nyul ba'i kun du spyad pa'i chos ni 'di ltar bya ste/ dge slong nags</text></item>
<item><p>50b.3</p><section></section><text>nyul bas dpag tshad phyed nas bzung ste/ kho ra khor yug tu nags nyul bar bya'o/ /gal te 'dod na khye'u sus sbyin par bya zhing grogs kyang bsgo bar bya'o/ /gal te nags 'jigs pa dang bcas pa nyid yin na des dud brda gtul bar bya/ ba dan sngon po bsgreng bar bya/ 'dab ma'i chang bu</text></item>
<item><p>50b.4</p><section></section><text>dag lam kar gzhag par bya'o/ /gal te nags 'jigs pa med pa nyid yin na ba dan dkar po bsgreng bar bya'o/ /dge slong nags nyul bas kun du spyod pa'i chos ji ltar bcas pa yang dag par blangs te 'jug par mi byed na 'gal tshabs can du 'gyur ro/ /dge slong don nyung ngu dag ci'i</text></item>
<item><p>50b.5</p><section></section><text>phyir dge slong dag nags sngar ma nyul bar kun dga' ra ba'i phyi rol du bca' ba dang bza' ba blangs te 'cha' zhing za zhes smod par byed phyar kha gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di</text></item>
<item><p>50b.6</p><section></section><text>dang / gleng gzhi 'di dang / skabs 'di la dge slong gi dge 'dun bsdu ba mdzad de/ drug sde dag la rmas nas/ dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam grangs du mar rnam</text></item>
<item><p>50b.7</p><section></section><text>par smad de/ bslab pa bca' ba'i phan yon bcu yang dag par gzigs pas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge 'dun gyi gnas mal dgon pa gang dag dogs pa dang bcas par grags pa/ 'jigs pa dang bcas par</text></item>
<item><p>51a.1</p><section></section><text>grags pa/ 'jigs pa tha dad pas 'jigs su rung ba dang bcas par grags par gyur la/ yang dge slong gang dge 'dun gyi gnas mal dgon pa gang dag dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs</text></item>
<item><p>51a.2</p><section></section><text>su rung ba dang bcas par grags pa de lta bu dag tu sngar ma nyul bar kun dga' ra ba'i phyi rol du bca' ba dang bza' ba blangs te 'cha' 'am zan dge slong de phyi rol kun dga' ra bar song ste dge slong rnams la tshe dang ldan pa dag bdag la smad pa'i gnas mi rigs pa so sor bshags par bya ba byung</text></item>
<item><p>51a.3</p><section></section><text>gis chos de so sor 'chags so zhes so sor bshags par bya ste/ chos 'di yang so sor bshags par bya'o zhes bca' ba mdzad de/ yul ni ser skya'i gnas/ gang zag ni drug ste/ nyon mongs pa ni bdag nyid 'gengs shing dge 'dun gyi don yal bar 'dor ba/ nyes pa ni nags ma</text></item>
<item><p>51a.4</p><section></section><text>nyul bar kun dga' ra ba'i phyi rol du bca' ba dang bza' ba blangs te za ba'o/ /de la dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /gnas mal dgon pa gang dag ces bya ba la dgon pa zhes bya ba ni rdul phra rab drug la rdul phra mo gcig go/ /rdul phra mo drug la</text></item>
<item><p>51a.5</p><section></section><text>chu rdul gcig go/ /chu rdul drug la lcags rdul gcig go/ /lcags rdul drug la ri bong gi rdul gcig go/ /ri bong gi rdul drug la lug rdul gcig go/ /lug rdul drug la glang rdul gcig go/ /glang rdul drug la nyi zer gyi rdul gcig go/ /nyi zer gyi rdul drug la sro ma</text></item>
<item><p>51a.6</p><section></section><text>gcig go/ /sro ma drug la shig gcig go/ /shig drug la nas gcig go/ /nas drug la sor gcig go/ /sor bzhi drug la khru gang ngo / /khru phyed dang bzhi la mi'i srid do/ /khru bzhi la gzhu'o/ /gzhu lnga brgya la rgyang grags gcig go/ /grong nas rgyang grags gcig ni dgon pa ste/ de</text></item>
<item><p>51a.7</p><section></section><text>na gtsug lag khang yod pa de ni gnas mal dgon pa yin no/ /dogs pa dang bcas par grags pa zhes bya ba ni chom rkun pa dang g.yon can gyi 'jigs pa dang bcas par grags pa'o/ /'jigs pa dang bcas par grags pa zhes bya ba ni seng ge dang stag dang gung gi 'jigs par grags</text></item>
<item><p>51b.1</p><section></section><text>pa'o/ /'jigs pa tha dad pas 'jigs su rung ba dang bcas par grags par gyur la zhes bya ba ni sha sbrang dang sbrang bu mchu rings dang rlung dang nyi ma dang sdig sbrul gyi 'jigs pa tha dad pas 'jigs su rung ba dang bcas par grags pa'o/ /yang dge slong gang zhes bya ba ni drug sde'am gzhan</text></item>
<item><p>51b.2</p><section></section><text>yang de lta bu gang yin pa'o/ /dge 'dun gyi gnas mal dgon pa gang dag dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang bcas par grags pa de lta bu dag tu zhes bya ba ni ji skad bstan pa lta bu dag tu'o/ / </text></item>
<item><p>51b.3</p><section></section><text>sngar ma nyul bar zhes bya ba ni nags nyul bas sngar ma nyul bar ro/ /kun dga' ra ba'i phyi rol du zhes bya ba ni gtsug lag khang gi phyi rol du'o/ /bca' ba dang bza' ba zhes bya ba ni bca' ba lnga dang bza' ba lnga'o/ /blangs te zhes bya ba ni byin len stobs su bcug ste'o/ /'cha'</text></item>
<item><p>51b.4</p><section></section><text>'am za na zhes bya ba ni mgul du mid na'o/ /dge slong des phyi rol kun dga' ra bar song ste dge slong rnams la tshe dang ldan pa dag bdag la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ste/ chos 'di yang</text></item>
<item><p>51b.5</p><section></section><text>so sor bshags par bya'o zhes bya ba ni snga ma bzhin no/ /de la ltung ba ji ltar 'gyur zhe na/ 'dir yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyis bcos pa rnams kyis 'di'i mtshan nyid</text></item>
<item><p>51b.6</p><section></section><text>shes par bya'o/ /de la 'dir dngos gzhi'i ltung ba rnam par gzhag pa ni dge slong gis nags sam/ dgon par rgyang grags kyi mthar 'jigs pa dang bcas pa ma byung ba nyid la der 'du shes par kun dga' ra ba'i phyi rol gyi dgon par bca' ba dang bza' ba rang ngam gzhan gang yang rung</text></item>
<item><p>51b.7</p><section></section><text>bas blangs te zos na nags brtags pa las gyur pa'i so sor bshags pa'i dngos gzhir 'gyur ro/ /nags ma nyul ba la ma nyul bar 'du shes pa dang / yid gnyis za ba la na smad pa med do/ /nags dang dgon pa dang mya ngan dang tshang tshing thibs po la sogs pa 'jigs pa'i</text></item>
<item><p>52a.1</p><section></section><text>gnas gang yang rung ba la na smad pa med do/ /grong nas rgyang grags kyi mthar thug pa phan chad la na smad pa med do/ /dogs pa dang bcas par grags pa dang / 'jigs pa dang bcas par grags pa dang / 'jigs pa tha dad pas 'jigs su rung ba dang</text></item>
<item><p>52a.2</p><section></section><text>bcas par grags pa gang yang rung ba la na smad pa med do/ /kun dga' ra ba'i phyi rol grong nas rgyang grags kyi mthar thug pa'i dgon pa gang yang rung ba la na smad pa med do/ /bca' ba rnam pa lnga dang bza' ba rnam pa lnga'i zas gang yang rung ba la na smad pa med do/ /rang dang gzhan dang</text></item>
<item><p>52a.3</p><section></section><text>phrin pa dang spring yig dang lag brda la sogs pa gang yang rung bas blangs te zos pa la na smad pa med do/ /'di'i byed pa po ni nags sam dgon par 'jigs pa dang bcas pa ma nyul ba nyid la 'du shes gtso cher byed pa po nyid yin no/ /'di la yan lag lngas dngos gzhi'i ltung bar 'gyur</text></item>
<item><p>52a.4</p><section></section><text>te/ grong gi phyi rol nas rgyang grags gcig phan chad gyi mtha' nyid dang / nags sam dgon pa 'jigs pa dang bcas par gyur pa nyid dang / ma nyul ba nyid dang / der 'du shes pa nyid dang / kun dga' ra ba'i phyi rol gyi dgon par bza' ba dang bca' ba rang ngam gzhan nas spring yig</text></item>
<item><p>52a.5</p><section></section><text>dang mngag pa la sogs pa gang yang rung bas blangs te zos pa nyid do/ /de dag las yan lag ma tshang na ci rigs par na smad do/ /sbyor ba'i ltung ba ni nyes byas te/ ji srid du nags brtags pa las gyur pa'i so sor bshags par bya ba'i sbyor ba brtsams nas dngos gzhi la ma</text></item>
<item><p>52a.6</p><section></section><text>thug gi bar du nyes byas so/ /dngos gzhi la sbyor ba tha dad pa ji snyed brtsams pa re re la nyes byas re re'o/ /nags byul ba la ma byul bar 'du shes pa dang / yid gnyis za ba la nyes byas so/ /gang gi tshe nags de 'jigs pa med pa nyid du nyul bas sbyin pa po dag gis bsrung</text></item>
<item><p>52a.7</p><section></section><text>bar bsgrubs par gyur pa de'i tshe kun dga' ra ba'i phyi rol dgon par bca' ba dang bza' ba dag zos pa la nyes byas so/ /kun dga' ra ba'i phyi rol gyi dgon pa 'jigs pa dang bcas par grags pa de las gzhan du gyur pa'i phyogs su bsrung ba ma bsgrubs par za ba la nyes byas so/ / </text></item>
<item><p>52b.1</p><section></section><text>sbyor ba'i sbyor ba'i ltung ba ni nyes byas phra mo ste/ sbyor ba ji snyed pa la sbyor ba'i sbyor ba yang de snyed de/ sbyor ba nyes byas kyi sbyor ba yang nyes byas te nyes byas phra mo'o/ /ltung ba med pa ni nags nyul ba shi'am bros na ltung ba med do/ /las dang po pa dang / smyos pa dang / sems</text></item>
<item><p>52b.2</p><section></section><text>'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du nags brtags pa las gyur pa'i so sor bshags par bya bar 'gyur ba rnam pa thams cad mi bsten par bslab par bya'o/ /dge 'dun</text></item>
<item><p>52b.3</p><section></section><text>gyi gnas mal dgon pa gang dag dogs pa dang 'jigs pa dang 'jigs pa tha dad pas 'jigs su rung ba dang bcas par grags par gyur na dge 'dun gyis dge slong nags nyul ba chos lnga dang ldan pa spro bar bya'o/ /des gsol ba dang gnyis kyi las kyis bsko bar bya'o/ /dge</text></item>
<item><p>52b.4</p><section></section><text>slong nags nyul bas dpag tshad phyed nas bzung ste kho ra khor yug tu nags nyul bar bya'o/ /gal te de 'dod na khye'u sus sbyin par bya zhing grogs kyang bsgo bar bya'o/ /gal te nags 'jigs pa dang bcas pa nyid yin na des dud brda gtul bar bya/ ba dan sngon po bsgreng bar</text></item>
<item><p>52b.5</p><section></section><text>bya/ 'dab ma'i chang bu dag lam kar gzhag par bya'o/ /gal te nags 'jigs pa med pa nyid yin na ba dan dkar po bsgreng par bya'o/ /bslab pa'i gzhi ni re zhig bdag gi don ni grub zin gyi dge 'dun gyi sbyin pa po'i gnod pa bsrungs pa 'dis kho bo la ci bya zhes bdag</text></item>
<item><p>52b.6</p><section></section><text>nyid bkang ba tsam gyis chog par 'dzin cing 'jigs pa dang bcas pa'i gnas su zas blangs te za ba las gyur pas de'i phyir sbyin pa po dag gis bsrung bar bsgrub par bya'o/ /phyir bcos pa rnams ni snga ma bzhin no/ /nags brtags pa las gyur pa'i so sor bshags par bya ba ste bzhi</text></item>
<item><p>52b.7</p><section></section><text>pa bshad zin to// //tshe dang ldan pa dag bdag gis so sor bshags par bya ba'i chos bzhi po dag bton zin to zhes bya ba ni so sor bshags par bya ba dag gdon pa'i mjug bsdu ba ste/ so sor bshags par bya ba'i chos bzhi po dag ces bya ba ni sngar bstan pa bzhi bo dag go/ / </text></item>
<item><p>53a.1</p><section></section><text>bton zin to zhes bya ba ni dam bca' ba'i don gyis mjug bsdu ba'i phyir dang / nyan pa po rnams spro bar bya ba'i phyir smos so/ /de la bdag gis tshe dang ldan pa dag la ci 'di khyed yongs su dag gam zhes dri'o/ /ci 'di la tshe dang ldan pa dag yongs su dag na 'di/ </text></item>
<item><p>53a.2</p><section></section><text>ltar cang mi smra bas de de bzhin du 'dzin to zhes bya ba ni so sor bshags par bya ba rnam par gzhag pa bsgrag par bya ba yin te/ de la zhes bya ba ni so sor bshags par bya ba'i chos bzhi po bton pa de la'o/ /lhag ma ni snga ma bzhin no/ /so sor bshags par bya ba gdon pa</text></item>
<item><p>53a.3</p><section></section><text>bshad zin to// //so sor thar pa'i mdo rgya cher 'grel ba 'dul ba kun las btus pa/ bam po bzhi bcu gsum pa/ da ni bslab pa'i chos mang po rnams gdon pa bshad par bya ste/ de'i phyir sdom la/ sham thabs la ni rnam bdun dang / /stod g.yogs la yang rnam gsum</text></item>
<item><p>53a.4</p><section></section><text>dang / /shin tu bsdams la sogs pa lnga/ /mgo g.yogs la sogs rnam pa lnga/ /mchong la sogs pa rnam pa lnga/ /lus la sogs pa rnam pa lnga/ /'dug par bya ba dgu dag dang / /byin len bya ba brgyad rnams so/ /zhes bya ba la sogs pa gsungs so/ /sdom la</text></item>
<item><p>53a.5</p><section></section><text>zhes bya ba'i tshig gi don dang / /dgos pa ni snga ma bzhin no/ /sham thabs la ni rnam bdun dang / /zhes bya ba la sogs pa sdom gyi tshigs su bcad pa gong ma gnyis la bslab pa'i chos bzhi bcu rtsa bdun yod pa rnams kyis go rims bzhin du 'og nas gzhung nyid las ston to/ /tshe</text></item>
<item><p>53a.6</p><section></section><text>dang ldan pa dag bslab pa'i chos mang po 'di dag ni zla ba phyed phyed cing so sor thar pa'i mdo gdon pa las 'byung ngo zhes bya ba ni bslab pa'i chos mang po gdon pa'i lung 'bogs pa yin te/ bslab pa'i chos zhes bya ba ni 'dul ba dang mi 'gal ba dang / 'jig rten dang mi 'gal bar nges</text></item>
<item><p>53a.7</p><section></section><text>par 'byung ba'i tshul khrims kyi rjes su mthun par bslab pa'i chos des de dag nyid rang gi mtshan nyid 'dzin pa'i phyir chos zhes bya'o/ /mang po 'di dag ni zhes bya ba ni bslab pa'i chos brgya rtsa bcu gnyis 'og nas byung ba dag ste/ 'di dag la ltung bar ji ltar 'gyur zhe na/ spyir bstan pa ni 'dir</text></item>
<item><p>53b.1</p><section></section><text>yang dngos gzhi dang / sbyor ba dang / sbyor ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni 'di dag las 'das na dngos</text></item>
<item><p>53b.2</p><section></section><text>gzhi la ni bshags par bya ba'i nyes byas su 'gyur ro/ /sbyor ba'i ltung ba ni bsdam par bya ba'i nyes byas te/ nyes byas phra mo'o/ /sbyor ba'i sbyor ba'i ltung ba ni de bas kyang na smad de/ bsdam par bya ba'i nyes byas phra mor 'gyur ro/ /ltung ba med pa ni bslab par bya ba las ma 'das pa dang</text></item>
<item><p>53b.3</p><section></section><text>las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab par bya ba ni dge slong gis yul thams cad la gnas skabs thams cad du bslab pa'i chos rnams las 'gal bar 'gyur ba rnam pa thams cad mi bsten par bslab par bya</text></item>
<item><p>53b.4</p><section></section><text>bya ba dang / 'dul ba dang mi 'gal ba dang 'jig rten dang mi 'gal bar nges par 'byung ba'i tshul khrims kyi rjes su mthun par bslab par bya'o/ /phyir bcos pa ni ji ltar ltung byed kyi ltung ba bsdams pa dang / mi bca' ba dang / gang zag gcig la mthol ba dang / bshags pa'i rim</text></item>
<item><p>53b.5</p><section></section><text>gyis dngos gzhi dang sbyor ba dang / sbyor ba'i sbyor ba'i ltung ba phyir bcos pa'i rnam pa ji skad bstan pa bzhin du bya ba dang / dngos gzhi'i nyes byas ni bshags par bya la/ sbyor ba dang sbyor ba'i sbyor ba'i nyes byas ni yid kyis bsdam par bya ba'i tshul sngar ji skad bstan pa bzhin du shes</text></item>
<item><p>53b.6</p><section></section><text>par bya'o/ /zla ba phyed phyed cing so sor thar pa'i mdo gdon pa las 'byung ngo zhes bya ba ni zla ba phyed phyed cing gso sbyong gdon pa'i tshe 'dul ba 'dzin pa'i kha ton las 'byung ngo zhes bya bar stan to/ /sdom la/ sham thabs la ni rnam bdun dang / /zhes gsungs pa'i bslab pa bsdu</text></item>
<item><p>53b.7</p><section></section><text>ba'i mdo ni sham thabs zlum por bgo bar bslab par bya/ sham thabs ha cang rtsengs ba ma yin pa dang / ha cang 'jol ba ma yin pa dang / glang po che'i sna ltar ma yin pa dang / ta la'i lo ma ltar bltab pa ma yin pa dang / 'bru'i phur ma ltar ma yin pa dang / sbrul mgo'i gdengs</text></item>
<item><p>54a.1</p><section></section><text>ka ltar ma yin par bgo bar bslab par bya'o zhes bya ba dag yin no/ /de la sham thabs zlum por bgo bar bslab par bya ba'i gleng gzhi ni/ sangs rgyas bcom ldan 'das wA rA Na sI na drang srong smra ba ri dwags kyi nags na bzhugs so/ /gang gi tshe bcom</text></item>
<item><p>54a.2</p><section></section><text>ldan 'das kyis lnga pa dag skyon med pa la 'jug pas dge slong nyid la bkod pa de'i tshe na de dag sngon goms pa'i sbyor bas sham thabs khyim pa bzhin du gyon par byed nas bram ze dang khyim bdag dad pa can dag gis mthong nas smras pa/ 'phags pa dag ji ltar khyed sham thabs</text></item>
<item><p>54a.3</p><section></section><text>gsol ba 'di ltar nor can dag dang / tshong dpon dag dang / ded dpon dag 'tshal bar bgyid do zhes zer ba'i skabs de dag dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden gyis ngas sngon gyi yang dag par</text></item>
<item><p>54a.4</p><section></section><text>rdzogs pa'i sangs rgyas rnams kyis nyan thos dag sham thabs ji ltar gyon par gyur pa bsam mo snyam du dgongs pa dang / lha rnams kyis bcom ldan 'das la gsol pa/ btsun pa 'di lta ste gnas gtsang ma'i ris kyi lha rnams ji lta ba bzhin no/ /bcom ldan 'das nyid la yang 'di</text></item>
<item><p>54a.5</p><section></section><text>lta ste gnas gtsang ma'i ris kyi lha rnams lta bur mkhyen pa dang gzigs pa byung ngo / /de nas bcom ldan 'das kyis dge slong rnams la bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ sham thabs zlum por bgo</text></item>
<item><p>54a.6</p><section></section><text>bar bslab par bya'o zhes bca' ba mdzad de/ yul ni wA rA Na sI/ gang zag ni lnga po dag /nyon mongs pa ni bag chags ma byang bas sngon goms pa'i sbyor ba/ nyes pa ni sham thabs khyim pa bzhin du gyon pa'o/ /'dir dngos gzhi'i ltung ba bstan pa la dgag pa'i tshul gyis 'di dang</text></item>
<item><p>54a.7</p><section></section><text>'di ltar mi bya'o zhes dgag pa'i sgo nas bstan tam/ sgrub pa'i tshul gyis 'di dang 'di ltar bya'o zhes bsgrub pa'i sgo nas bstan ce na/ sgrub pa'i sgo nas bstan te/ sham thabs ci nas kyang zlum por 'dug par gyur pa de ltar bgo bar bslab par bya'o zhes bya ba la sogs pa lta</text></item>
<item><p>54b.1</p><section></section><text>bur bsgrub pa'i tshul gyis bstan to/ /de la sham thabs zlum po zhes bya ba ni mtha'i dang kha mnyam par 'dug pa des/ sham thabs ji nas kyang zlum por 'dug par 'gyur bde ltar bgo bar bslab par bya'o/ /sham thabs zlum por bgo bar bslab par bya ba 'di ni mdor bstan</text></item>
<item><p>54b.2</p><section></section><text>pa yin la/ 'og nas sham thabs ha cang rtsengs pa ma yin par bgo bar bslab par bya ba la sogs pa drug 'byung ba dag ni 'di'i spros pa yin gyis rnam pa gzhan bstan pa ni ma yin no/ /de la ltung ba ji ltar 'gyur zhe na/ 'dir yang dngos gzhi dang / sbyor ba dang / sbyor</text></item>
<item><p>54b.3</p><section></section><text>ba'i sbyor bas ltung ba rnam par gzhag pa dang / ltung ba med pa dang / bslab par bya ba dang / phyir bcos pa rnams kyis 'di'i mtshan nyid shes par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na</text></item>
<item><p>54b.4</p><section></section><text>bshags par bya ba'i nyes byas kyi dngos gzhir 'gyur ro/ /'di'i byed pa po ni sham thabs rung ba dang tshad dang ldan pa nyid do/ /'di la yan lag ni gcig ste/ dngos gzhi'i bsgrub pa nyid dang / sbyor ba dang / sbyor ba'i sbyor ba'i bsgrub pa nyid dag la ci rigs par na smad do/ /ltung ba med</text></item>
<item><p>54b.5</p><section></section><text>pa dang / bslab par bya ba dang / phyir bcos pa rnams ni gong du spyir bstan pa bzhin no/ /bslab pa 'og ma thams cad la yang dngos gzhi dang / byed pa po dang yan lag dang / sbyor ba dang / sbyor ba'i sbyor ba dang / ltung ba med pa dang / bslab par bya ba dang / phyir bcos</text></item>
<item><p>54b.6</p><section></section><text>pa dag 'di bzhin ci rigs par sbyar ro/ /bslab pa dang po'o// //sham thabs ha cang rtsengs pa ma yin par bgo bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /bcom ldan 'das kyis sham</text></item>
<item><p>54b.7</p><section></section><text>thabs zlum por bgo bar bslab par bya'o zhes bka' stsal nas/ dge slong lnga pa dag gis sham thabs zlum por bgo bar brtsams so/ /de bzhin du nye lnga pa dag dang / mngon par mtho ba lnga bcu dang / bzang sde'i tshogs drug cu dang / gzhan yang bcom ldan 'das kyis</text></item>
<item><p>55a.1</p><section></section><text>brgyud pas dge slong dag gis rab tu phyung ba gang dag yin pa de dag gis kyang sham thabs zlum por bgo bar brtsams so/ /gang gi tshe drug sde dag rab tu byung ba de'i tshe na de dag gis sham thabs ha cang rtsengs par bgo bar brtsams pa dang / bram ze</text></item>
<item><p>55a.2</p><section></section><text>dang khyim bdag dad pa can dag gis mthong nas smod par byed de/ 'phags pa dag dwa dag dang / rgyan po pa dag dang / nal gyi bu dag sham thabs 'di ltar 'tshal bas 'di ni tshul dang mthun pa ma lags kyis sham thabs ha cang rtsengs par ma gsol cig /de dag gis</text></item>
<item><p>55a.3</p><section></section><text>smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan</text></item>
<item><p>55a.4</p><section></section><text>'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du sham thabs ha cang rtsengs pa ma yin par bgo bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul</text></item>
<item><p>55a.5</p><section></section><text>dang mthun pa ma yin pa/ nyes pa ni sham thabs ha cang rtsengs par gyon pa'o/ /de la sham thabs ha cang rtsengs pa zhes bya ba ni pus mo gnyis las gong du thal ba nyid de/ de lta bu ma yin par sham thabs zlum por bgo bar bslab par bya'o/ /de la 'dir dngos gzhi'i ltung ba rnam</text></item>
<item><p>55a.6</p><section></section><text>par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni sham thabs rung ba dang tshad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang sbyor</text></item>
<item><p>55a.7</p><section></section><text>ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa gnyis pa'o// //sham thabs ha cang 'jol ba ma yin par bgo bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba</text></item>
<item><p>55b.1</p><section></section><text>na bzhugs so/ /bcom ldan 'das kyis sham thabs ha cang rtsengs pa ma yin par bgo bar bslab par bya'o zhes bka' stsal nas drug sde dag gis sham thabs ha cang 'jol bar bgo bar brtsams pa dang / bram ze dang khyim bdag dad pa can dag gis mthong nas smod par byed de/ </text></item>
<item><p>55b.2</p><section></section><text>'phags pa dag ta ga ka'i yul na gnas pa'i bud med dag dang rigs kyi mna' ma dag sham thabs 'di ltar 'tshal bas 'di ni tshul dang mthun pa ma lags kyis sham thabs ha cang 'jol bar ma gsol cig /de dag gis smras pa/ shes ldan dag 'di la dgos pa yod do/ / </text></item>
<item><p>55b.3</p><section></section><text>'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag</text></item>
<item><p>55b.4</p><section></section><text>zer ba bden no snyam nas snga ma bzhin du sham thabs ha cang 'jol ba ma yin par bgo bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sham thabs ha cang 'jol bar gyon pa'o/ /de</text></item>
<item><p>55b.5</p><section></section><text>la sham thabs ha cang 'jol ba zhes bya ba ni long bu'i tshigs la reg pa de nyid de/ de lta bu ma yin par sham thabs zlum por bgo bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags</text></item>
<item><p>55b.6</p><section></section><text>par bya ba'i nyes byas kyi dngos gzhir 'gyur ro/ /'di'i byed pa po ni sham thabs rung ba dang chad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma</text></item>
<item><p>55b.7</p><section></section><text>bzhin no/ /bslab pa gsum pa'o// //sham thabs glang po che'i sna ltar ma yin par bgo bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag sham thabs gyon pa na mdun 'phyang</text></item>
<item><p>56a.1</p><section></section><text>bar byed nas bram ze dang khyim bdag dad pa can dag gis mthong nas smod par byed de/ 'phags pa dag byis pa khye'u dag dang / chang gis ra ro ba dag dang / 'byung po dang / sha zas brlams pa dag sham thabs 'di ltar 'tshal bas 'di ni tshul dang mthun</text></item>
<item><p>56a.2</p><section></section><text>pa ma lags kyis sham thabs 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la</text></item>
<item><p>56a.3</p><section></section><text>zhugs pa thos nas skabs de dge slong rnams kyis bcom ldan 'das la gsol ba dang / bcom ldan 'das kyis dgongs pa/ khyim pa dag zer ba ni bden no snyam nas snga ma bzhin du sham thabs glang po che'i sna ltar ma yin par bgo bar bslab par bya'o zhes bca' ba mdzad de/ yul</text></item>
<item><p>56a.4</p><section></section><text>ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sham thabs glang po che'i sna ltar gyon pa'o/ /de la glang po che'i sna ltar zhes bya ba ni grwa glang po che'i sna ltar nar ba ste/ 'dir kha tshar dang phun tshar gyi mtha' ma bcad pa grwa dag la glang</text></item>
<item><p>56a.5</p><section></section><text>po che'i sna ltar nar ba dag yod pas de lta bu ma yin par sham thabs zlum por bgo bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i</text></item>
<item><p>56a.6</p><section></section><text>byed pa po ni sham thabs rung ba dang tshad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ci rigs par na smad do zhes bya ba yang snga ma bzhin no/ /bslab pa bzhi pa'o// //sham thabs ta la'i lo ma</text></item>
<item><p>56a.7</p><section></section><text>ltar bltab pa ma yin par bgo bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag sham thabs gyon pa na glo dag lteb par byed nas/ bram ze dang khyim bdag dad pa can dag gis mthong nas</text></item>
<item><p>56b.1</p><section></section><text>smod par byed de/ 'phags pa dag gar mkhan dag tshogs kyi nang du sham thabs 'di ltar 'tshal bas 'di ni tshul dang mthun pa ma lags kyis sham thabs 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa</text></item>
<item><p>56b.2</p><section></section><text>gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol to/ /bcom ldan 'das kyis dgongs pa/ khyim bdag zer ba bden no snyam nas</text></item>
<item><p>56b.3</p><section></section><text>snga ma bzhin du sham thabs ta la'i lo ma ltar bltab pa ma yin par bgo bar bslab par bya'o zhes bca' ba mdzad nas/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sham thabs ta la'i lo ma ltar bltab ste gyon pa'o/ /de</text></item>
<item><p>56b.4</p><section></section><text>la ta la'i lo ma ltar bltab pa zhes bya ba ni gang du ltebs pa ste/ sham thabs kyi steng gi kha logs lte ba'i gong rol du ta la'i lo ma ltar ltebs shing 'dug pa de lta bu ma yin par sham thabs zlum por bgo bar bslab par bya'o/ /de la 'dir dngos gzhi'i ltung ba rnam par gzhag pa ni</text></item>
<item><p>56b.5</p><section></section><text>dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni sham thabs rung ba dang tshad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub</text></item>
<item><p>56b.6</p><section></section><text>pa dag ni ci rigs par na smad do zhes bya ba yang snga ma bzhin no/ /bslab pa lnga pa'o// //sham thabs 'bru'i phur ma ltar ma yin par bgo bar bslab par bya ba'i gleng gzhi ni/ sangs rgyas bcom ldan 'das ser skya'i gnas n+ya gro d+ha'i kun dga' ra ba na bzhugs so/ /drug sde dag</text></item>
<item><p>56b.7</p><section></section><text>sham thabs gyon pa na glor bltabs te phur ma ltar 'jog par byed nas bram ze dang khyim bdag dad pa can dag gis mthong nas smod par byed de/ 'phags pa dag nor can dang / tshong dpon dag dang / ded dpon dag dang / bud med dag sham thabs 'di ltar 'tshal bas 'di ni tshul dang</text></item>
<item><p>57a.1</p><section></section><text>mthun pa ma lags kyis/ sham thabs 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ / </text></item>
<item><p>57a.2</p><section></section><text>de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du sham thabs 'bru'i phur ma ltar ma yin par bgo bar bslab par bya'o zhes bca'</text></item>
<item><p>57a.3</p><section></section><text>ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sham thabs 'bru'i phur ma ltar gyon pa'o/ /de la 'bru'i phur ma ltar zhes bya ba ni glo nas phyi rol gyi rim pa'i grwa phur ma lta bur 'dug pa ste/ de lta bu ma yin par sham thabs zlum</text></item>
<item><p>57a.4</p><section></section><text>por bgo bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni sham thabs rung ba dang tshad dang ldan pa nyid do/ /'di la yan</text></item>
<item><p>57a.5</p><section></section><text>lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba sgrub pa nyid dag ni ci rigs par na smad do zhes bya ba ni snga ma bzhin no/ /bslab pa drug pa'o// //sham thabs sbrul mgo'i gdengs ka ltar ma yin par bgo bar bslab par bya ba'i gleng gzhi ni/ sangs rgyas</text></item>
<item><p>57a.6</p><section></section><text>bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag sham thabs gyon pa na lte ba'i 'og tu sbrul mgo'i gdengs ka ltar byed nas bram ze dang khyim bdag dad pa can dag gis mthong nas smad par byed de/ 'phags pa dag rgyan po pa dag sham thabs 'di</text></item>
<item><p>57a.7</p><section></section><text>ltar 'tshal bas 'di ni tshul dang mthun pa ma lags kyis/ sham thabs 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ / </text></item>
<item><p>57b.1</p><section></section><text>de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du sham thabs sbrul mgo'i gdengs ka ltar ma yin par bgo bar bslab par bya'o zhes</text></item>
<item><p>57b.2</p><section></section><text>bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sham thabs sbrul mgo'i gdengs ka ltar phyir byung ba gyon pa'o/ /de la sbrul mgo'i gdengs ka ltar zhes bya ba ni sham thabs kyi nang dang 'brel pa'i kha</text></item>
<item><p>57b.3</p><section></section><text>logs su mdun gyi lte ba'i 'og tu rim pa sbrul mgo'i gdengs ka ltar phyir byung ba ste/ de lta bu ma yin par sham thabs zlum por bgo bar bslab par bya'o/ /de la 'dir dngos gzhi'i ltung ba rnam par gzhag pa ni/ dngos gzhi'i gnas skabs su bslab pa de ltar ma byas na/ bshags</text></item>
<item><p>57b.4</p><section></section><text>par bya ba'i nyes byas kyi dngos gzhir 'gyur ro/ /'di'i byed pa po ni sham thabs rung ba dang tshad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ci rigs par na smad do zhes bya ba yang snga ma bzhin no/ / </text></item>
<item><p>57b.5</p><section></section><text>bslab pa bdun pa'o// //sdom la/ stod g.yogs la yang rnam gsum dang / /zhes gsungs pa'i bslab pa bsdus pa'i mdo ni chos gos zlum por bgo bar bslab par bya ba dang / chos gos ha cang rtsengs pa ma yin pa dang / ha cang 'jol ba ma yin par bgo bar bslab par bya'o zhes</text></item>
<item><p>57b.6</p><section></section><text>bya ba dag yin no/ /de la chos gos zlum por bgo bar bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /bcom ldan 'das kyis dge slong gis sham thabs zlum por bgo par bslab par bya/ sham thabs ha cang rtsengs</text></item>
<item><p>57b.7</p><section></section><text>pa ma yin pa dang / ha cang 'jol ba ma yin pa dang / glang po che'i sna ltar ma yin pa dang / ta la'i lo ma ltar bltab pa ma yin pa dang / 'bru'i phur ma ltar ma yin pa dang / sbrul mgo'i gdengs ka ltar ma yin par bgo bar bslab par bya'o zhes bka' stsal nas/ dge slong dag chos gos</text></item>
<item><p>58a.1</p><section></section><text>gyon pa na ji ltar bgo ba mi shes nas bcom ldan 'das kyis bka' stsal ba/ de lta bas na dge slong rnams kyis chos gos zlum por bgo bar bslab par bya'o zhes bca' ba mdzad de/ yul ni ser skya'i gnas/ gang zag ni dge slong rab tu mang po dag /nyon</text></item>
<item><p>58a.2</p><section></section><text>mongs pa ni bslab pa la ma bslabs pa/ nyes pa ni chos gos ji ltar bgo bar bya ba mi shes pa'o/ /de la chos gos zlum po zhes bya ba chos gos zhes bya ba ni bla gos dang snam sbyar ro/ /sham thabs byin gyis ma brlabs pa la sogs pa dag la yang rnam pa 'di dag rig par bya'o/ /zlum</text></item>
<item><p>58a.3</p><section></section><text>po zhes bya ba ni ma mtha'i kha mnyam par 'dug pa ste/ chos gos ci nas kyang zlum por 'dug par 'gyur ba de ltar bgo bar bslab par bya'o/ /chos gos zlum por bgo bar bslab par bya ba 'di ni mdor bstan pa yin la/ 'og nas chos gos ha cang rtsengs pa ma yin pa dang / ha cang</text></item>
<item><p>58a.4</p><section></section><text>'jol ba ma yin par bgo bar bslab par bya ba gnyis 'byung ba dag ni 'di'i spros pa yin gyis rnam pa gzhan bstan pa ni ma yin no/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos</text></item>
<item><p>58a.5</p><section></section><text>gzhir 'gyur ro/ /'di'i byed pa po ni chos gos rung ba dang tshad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do/ /bslab pa brgyad pa'o// //chos gos ha cang rtsengs</text></item>
<item><p>58a.6</p><section></section><text>pa ma yin par bgo bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /bcom ldan 'das kyis chos gos zlum por bgo bar bslab par bya'o zhes bka' stsal nas/ drug sde dag chos gos ha cang rtsengs par</text></item>
<item><p>58a.7</p><section></section><text>gyon par byed nas bram ze dang khyim bdag dad pa can dag gis mthong nas smod par byed/ 'phags pa dag dwa dag dang rgyan po pa dag dang / nal gyi bu dag stod g.yogs 'di ltar 'tshal bas 'di ni tshul dang mthun pa ma lags kyis chos gos de 'di ltar ma gsol cig/ de dag gis smras pa/ </text></item>
<item><p>58b.1</p><section></section><text>shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom</text></item>
<item><p>58b.2</p><section></section><text>ldan 'das kyis dgongs pa/ khyim pa dag zer ba bden no snyam nas snga ma bzhin du chos gos ha cang rtsengs pa ma yin par bgo bar bslab par bya'o zhes bca' ba mdzad nas/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni</text></item>
<item><p>58b.3</p><section></section><text>chos gos ha cang rtsengs par gyon pa'o/ /de la chos gos ha cang rtsengs pa zhes bya ba ni pus mo gnyis las gong du thal ba de nyid de/ de lta bu ma yin par chos gos zlum por bgo bar bslab par bya'o/ /de la 'dir ni dngos gzhi'i ltung ba rnam par gzhag pa ni dngos gzhi'i</text></item>
<item><p>58b.4</p><section></section><text>gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni chos gos rung ba dang tshad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa</text></item>
<item><p>58b.5</p><section></section><text>nyid dag la ni ci rigs par na smad do zhes bya ba yang snga ma bzhin no/ /bslab pa dgu pa'o// //chos gos ha cang 'jol ba ma yin par bgo bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /bcom</text></item>
<item><p>58b.6</p><section></section><text>ldan 'das kyis chos gos ha cang rtsengs pa ma yin par bgo bar bslab par bya'o zhes bka' stsal nas/ drug sde dag ha cang 'jol bar gyon par byed nas bram ze dang khyim bdag dad pa can dag gis mthong nas smod par byed de/ 'phags pa dag ta la ka'i yul na gnas pa'i mi</text></item>
<item><p>58b.7</p><section></section><text>dag dang / rigs kyi mna' ma dag stod g.yogs 'di ltar 'tshal bas 'di ni tshul dang mthun pa ma lags kyis chos gos 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por</text></item>
<item><p>59a.1</p><section></section><text>khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no</text></item>
<item><p>59a.2</p><section></section><text>snyam nas snga ma bzhin du chos gos ha cang 'jol ba ma yin par bgo bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni chos gos ha cang 'jol bar gyon pa'o/ /de la ha</text></item>
<item><p>59a.3</p><section></section><text>cang 'jol ba zhes bya ba ni long bu'i tshigs la reg pa nyid de/ de lta bu ma yin par chos gos zlum por bgo bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi</text></item>
<item><p>59a.4</p><section></section><text>dngos gzhir 'gyur ro/ /'di'i byed pa po ni chos gos rung ba dang tshad dang ldan pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid la ni ci rigs par na smad do zhes bya ba yang snga ma bzhin no/ /bslab pa bcu</text></item>
<item><p>59a.5</p><section></section><text>pa'o// // sdom la/ shin tu bsdams la sogs pa lnga/ /zhes gsungs pa'i bslab pa bsdu ba'i mdo ni shin tu bsdams pa dang / legs par bgos pa dang / sgra bskyung ba dang / mig mi g.yeng bar byed pa dang / gnya' shing gang tsam du lta zhing khyim gzhan du 'gro bar bslab par</text></item>
<item><p>59a.6</p><section></section><text>bya'o zhes bya ba dag yin no/ /de la shin tu bsdams shing khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag lag pa dang rkang pa skyod par byed cing khyim gzhan du dong nas bram</text></item>
<item><p>59a.7</p><section></section><text>ze dang khyim bdag dad pa can dag gis mthong nas smod par byed de/ 'phags pa dag byis pa khye'u dag dang / chang gis ra ro ba dag dang / 'byung po dang sha zas brlams pa dag lag pa dang rkang pa 'di ltar skyod par bgyid cing mchi bas 'di ni tshul dang mthun pa ma lags kyis 'di ltar</text></item>
<item><p>59b.1</p><section></section><text>ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis</text></item>
<item><p>59b.2</p><section></section><text>bcom ldan 'das la gsol ba dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du shin tu bsdams shing khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni</text></item>
<item><p>59b.3</p><section></section><text>tshul dang mthun pa ma yin pa/ nyes pa ni shin tu ma bsdams par khyim gzhan du 'gro ba'o/ /de la shin tu bsdams zhes bya ba ni rnam par rab tu brtags pa las sbyar ba ste/ lag pa dang rkang pa skyod pa la sogs pa mi bya bar mnyam par gzhag pa'i rnam pas khyim gzhan du 'gro bar</text></item>
<item><p>59b.4</p><section></section><text>bslab par bya'o zhes bya ba'i tha tshig go/ /shin tu bsdams shing khyim gzhan du 'gro bar bslab par bya ba 'di ni mdor bstan pa yin la 'og nas legs par bgos shing khyim gzhan du 'gro bar bslab par bya ba la sogs pa bcu dgu 'byung ba dag ni 'di'i spros pa yin gyis/ rnam pa</text></item>
<item><p>59b.5</p><section></section><text>gzhan bstan pa ni ma yin no/ /de la 'dir dngos gzhi'i ltung ba rnam par gzhag pa ni/ dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni shin tu ma bsdams pa dang khyim gzhan nyid do/ / </text></item>
<item><p>59b.6</p><section></section><text>'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do/ /bslab pa bcu gcig pa'o// //legs par bgos shing khyim gzhan du 'gro bar bslab par bya ba'i gleng gzhi ni/ sangs rgyas bcom</text></item>
<item><p>59b.7</p><section></section><text>ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag chos gos bsdus shing phrag pa la gzar te/ khyim gzhan du 'gro bar byed nas bram ze dang khyim bdag dad pa can dag gis mthong nas smod par byed de/ 'phags pa dag gyad 'gyed par</text></item>
<item><p>60a.1</p><section></section><text>mchis pa dag stod g.yogs 'di ltar 'tshal bas 'di ni tshul dang mthun pa ma lags kyis chos gos 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por</text></item>
<item><p>60a.2</p><section></section><text>khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim bdag zer ba bden no snyam nas snga ma bzhin</text></item>
<item><p>60a.3</p><section></section><text>du legs par bgos shing khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni legs par ma bgos par khyim gzhan du 'gro ba'o/ /de la legs</text></item>
<item><p>60a.4</p><section></section><text>par bgos zhes bya ba ni sham thabs dang stod g.yogs dag gis g.yogs par bya ba'i lus la mnyam par g.yogs shing zhes bya ba'i tha tshig ste/ de lta bus shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag</text></item>
<item><p>60a.5</p><section></section><text>pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni legs par ma bgos pa dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor</text></item>
<item><p>60a.6</p><section></section><text>ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bcu gnyis pa'o// //sgra bskyung zhing khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun</text></item>
<item><p>60a.7</p><section></section><text>dga' ra ba na bzhugs so/ /drug sde dag byung rgyal smra bas sgra 'byin cing khyim gzhan du 'dong nas bram ze dang khyim bdag dad pa can dag gis mthong nas smod par byed de/ 'phags pa dag byis pa khye'u dag dang chang gis ra ro ba dang / 'byung bo dang / sha zas brlams</text></item>
<item><p>60b.1</p><section></section><text>pa dag 'di ltar byung rgyal du smra bas sgra 'byin cing mchi bas 'di ni tshul dang mthun pa ma lags kyis 'di ltar sgra 'byin cing ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag</text></item>
<item><p>60b.2</p><section></section><text>nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas/ skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du sgra</text></item>
<item><p>60b.3</p><section></section><text>bskyungs shing khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sgra ma bskyungs par khyim gzhan du 'gro ba'o/ /de la sgra bskyungs zhes bya ba ni ca</text></item>
<item><p>60b.4</p><section></section><text>co bskyungs pa ste/ de lta bus shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ / </text></item>
<item><p>60b.5</p><section></section><text>'di'i byed pa po ni sgra ma bskyungs pa dang khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bcu gsum pa'o// // </text></item>
<item><p>60b.6</p><section></section><text>mig g.yeng bar mi bya zhing khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag mig g.yeng zhing khyim gzhan du dong ba na de dag glang po che 'khrul pa lhan cig 'dom</text></item>
<item><p>60b.7</p><section></section><text>pa dang / rta 'khrul pa dang / shing rta 'khrul pa dang / rkang thang 'khrul pa dang / 'dom zhing de dag gis brdos shing phul ba na mi gtsang ba dang / rdzab kyi khung dang / phyag dar gyi khrod du bsgyel nas/ bram ze dang khyim bdag dad pa can dag gis mthong nas smod par byed de/ </text></item>
<item><p>61a.1</p><section></section><text>'phags pa dag skar ma la rtog pa dag dang / mig btsums pa dag bzhin ci'i phyir gzigs/ sa la gzigs na ci nongs/ 'di ni tshul dang mthun pa ma lags kyis 'di ltar yengs shing ma bzhud cig /de dag gis smras pa/ shes ldan dag 'di la</text></item>
<item><p>61a.2</p><section></section><text>dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol ba dang / bcom ldan 'das</text></item>
<item><p>61a.3</p><section></section><text>kyis dgongs pa/ khyim pa dag zer ba bden no snyam nas snga ma bzhin du mig g.yeng bar mi bya zhing / khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni</text></item>
<item><p>61a.4</p><section></section><text>mig g.yeng zhing khyim gzhan du 'gro ba'o/ /de la mig g.yeng bar mi bya zhes bya ba ni mig 'khrul ba med pa ste/ de ltar shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab</text></item>
<item><p>61a.5</p><section></section><text>pa de ltar ma byas na bshags par bya ba'i nyis byas kyi dngos gzhir 'gyur ro/ /'di'i byed pa po ni mig g.yeng ba dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par</text></item>
<item><p>61a.6</p><section></section><text>na smad do zhes bya bar yang snga ma bzhin no/ /bslab pa bcu bzhi pa'o// //gnya' shing gang tsam du lta zhing khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' rab na bzhugs so/ /drug sde dag mig rgyang ring por</text></item>
<item><p>61a.7</p><section></section><text>lta zhing khyim gzhan du dong ba na de dag spyod lam nyams shing lam shor ba la sogs par gyur nas bram ze dang khyim bdag dad pa can dag gis mthong nas smod par byed de/ 'phags pa dag skar ma la rtog pa dag dang / bya rab dag 'di ltar lta bar bgyid pas 'di ni tshul dang mthun pa ma</text></item>
<item><p>61b.1</p><section></section><text>lags kyis 'di ltar gzigs shing ma bzhud cig/ de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos</text></item>
<item><p>61b.2</p><section></section><text>nas skabs de dge slong rnams kyis bcom ldan 'das la gsol ba dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du gnya' zhing gang tsam du lta zhing khyim gzhan du 'gro bar bslab par bya'o zhes bca' ba mdzad de/ yul ni ser skya'i</text></item>
<item><p>61b.3</p><section></section><text>gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni gnya' shing gang tsam du mi lta bar khyim gzhan du 'gro ba'o/ /de la gnya' shing gang tsam du lta ba zhes bya ba ni gang la gnya' shing gang tsam du lta ba'i ngang tshul yod pa de ni gnya' shing gang</text></item>
<item><p>61b.4</p><section></section><text>tsam du lta ba sta/ de ltar shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa</text></item>
<item><p>61b.5</p><section></section><text>po ni gnya' shing gang tsam du mi lta ba dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bco lnga pa'o// //sdom</text></item>
<item><p>61b.6</p><section></section><text>la/ mgo g.yogs la sogs rnam pa lngas/ /zhes gsungs pa'i bslab pa bsdu ba'i mdo ni mgo mi g.yogs pa dang / mi brdze ba dang / mi gzar ba dang / gnya' gong du mi bsnol ba dang / ltag par mi bsnol bar khyim gzhan du 'gro bar bslab par bya'o zhes bya ba dag</text></item>
<item><p>61b.7</p><section></section><text>yin no/ /de la mgo mi g.yogs par khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag mgo g.yogs shing khyim gzhan du 'gro bar byed nas bram ze dang khyim</text></item>
<item><p>62a.1</p><section></section><text>bdag dad pa can dag gis mthong nas smod par byed de/ 'phags pa dag rigs kyi mna' ma dag dang / mig na bdag dang / sbrang rtsi'i sbrang bus 'jigs pa dag 'di ltar bgyid pas 'di ni tshul dang mthun pa ma lags kyis 'di ltar mgo ma g.yogs shig</text></item>
<item><p>62a.2</p><section></section><text>de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la</text></item>
<item><p>62a.3</p><section></section><text>gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du mgo mi g.yogs par khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang</text></item>
<item><p>62a.4</p><section></section><text>mthun pa ma yin pa/ nyes pa ni mgo g.yogs shing khyim gzhan du 'gro ba'o/ /de la mgo mi g.yogs pa zhes bya ba ni ras la sogs pas mgo g.yogs pa de'i rnam pa de lta bus mgo mi g.yogs pa ste/ de lta bus shin tu bsdams shing khyim gzhan du 'gro bar bslab par</text></item>
<item><p>62a.5</p><section></section><text>bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni mgo g.yogs pa dang / khyim gzhan nyid do/ /'di la yan lag ni</text></item>
<item><p>62a.6</p><section></section><text>gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bcu drug pa'o// //mi brdze bar khyim gzhan du 'gro ba bslab par bya ba'i gleng gzhi ni sangs rgyas bcom ldan</text></item>
<item><p>62a.7</p><section></section><text>'das ser skya'i gnas na n+ya gro d+ha'i kun dga' ra ba na bzhugs so/ /drug sde dag sham thabs brdzes te khyim gzhan du 'dong bar byed nas bram ze dang khyim bdag dad pa can dag gis mthong nas smod par byed de/ 'phags pa dag bshang ba dang gci ba dag bgyid pa'i mi dag 'di</text></item>
<item><p>62b.1</p><section></section><text>ltar bgyid pas 'di ni tshul dang mthun pa ma lags kyis 'di ltar ma brdze shig/ de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslab par gyur pa'o/ /de dag rgya</text></item>
<item><p>62b.2</p><section></section><text>cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du mi brdze bar khyim gzhan du 'gro bar bslabs par bya'o zhes bca' ba mdzad de/ yul ni</text></item>
<item><p>62b.3</p><section></section><text>ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sham thabs brdzes te khyim gzhan du 'gro ba'o/ /de la mi brdze ba zhes bya ba ni ci tsam gyis mdoms kyi phyogs snang bar gyur pa de tsam du sham thabs mi brdze pa ste/ da lta bus shin</text></item>
<item><p>62b.4</p><section></section><text>du bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni sham thabs brdzes pa dang</text></item>
<item><p>62b.5</p><section></section><text>khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bcu bdun pa'o// //mi gzar bar khyim gzhan du 'gro bar bslab par bya</text></item>
<item><p>62b.6</p><section></section><text>ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag chos gos phrag pa la gzar te khyim gzhan du dong bar byed nas/ bram ze dang khyim bdag dad pa can dag gis mthong nas smod par byed de/ 'phags pa</text></item>
<item><p>62b.7</p><section></section><text>dag dwa dag dang rgyan po pa dag dang nal gyi bu dag 'di ltar bgyid pas 'di ni tshul dang mthun pa ma lags kyis 'di ltar ma gzar cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa</text></item>
<item><p>63a.1</p><section></section><text>dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du mi gzar</text></item>
<item><p>63a.2</p><section></section><text>bar khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni chos gos phrag pa la gzar te khyim gzhan du 'gro ba nyid do/ /de la mi gzar ba zhes bya ba ni chos</text></item>
<item><p>63a.3</p><section></section><text>gos phrag pa'i phyogs su gzar te gzhag pa nyid kyis gzar ba de ltar mi gzar bas te/ dge slong dag la ni phrag pa g.yon par gzar bar grags pa nyid yin la/ yul dza ta dag na ni ngos gnyi gar gzar bar grags pas de lta bu ma yin par shin tu bsdams shing khyim gzhan</text></item>
<item><p>63a.4</p><section></section><text>du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni chos gos phrag pa la gzar ba dang / khyim gzhan</text></item>
<item><p>63a.5</p><section></section><text>nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bco brgyad pa'o// //gnya' gong du mi bsnol bar khyim gzhan du 'gro bar bslang</text></item>
<item><p>63a.6</p><section></section><text>par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag lag pa gnya' gong du bsnol te khyim gzhan du dong bar byed nas/ bram ze dang khyim bdag dad pa can dag gis mthong nas smod par byed de/ </text></item>
<item><p>63a.7</p><section></section><text>'phags pa dag dwa dag dang rgyan po pa dag dang / nal gyi bu dag 'di ltar bgyid pas 'di ni tshul dang mthun pa ma lags kyis 'di ltar gnya' gong du ma bsnol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ </text></item>
<item><p>63b.1</p><section></section><text>je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma</text></item>
<item><p>63b.2</p><section></section><text>bzhin du gnya' gong du mi bsnol bar khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa'o/ /nyes pa ni lag pa gnya' gong du bsnol te khyim gzhan du 'gro ba'o/ / </text></item>
<item><p>63b.3</p><section></section><text>de la gnya' gong du mi bsnol ba zhes bya ba ni lag pa g.yas pa mdun du btang ste dpung pa 'am phrag pa 'am gnya' ba'i phyogs su gzhag la g.yon pa yang g.yas pa bzhin du byas pa de ni gnya' gong du bsnol ba ste/ de ltar mi bsnol bar shin tu bsdams shing khyim gzhan du 'gro</text></item>
<item><p>63b.4</p><section></section><text>bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lag pa gnya' gong du bsnol ba dang / khyim gzhan nyid</text></item>
<item><p>63b.5</p><section></section><text>do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bcu dgu pa'o// //ltag par mi bsnol bar khyim gzhan du 'gro bar bslab</text></item>
<item><p>63b.6</p><section></section><text>par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag lag pa ltag par bsnol te khyim gzhan du dong bar byed nas bram ze dang khyim bdag dad pa can dag gis mthong nas smod par byed de/ </text></item>
<item><p>63b.7</p><section></section><text>'phags pa dag g.yog dag 'di ltar bgyid pa 'di ni tshul dang mthun pa ma lags kyis 'di ltar ltag par ma bsnol cig /de dag gis smras pa/ shes ldan dag 'di la dgos pa yod de/ 'phags pa dag dgos pa gang lags/ je dang por khyed cag nyid mi shes pa</text></item>
<item><p>64a.1</p><section></section><text>dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du ltag</text></item>
<item><p>64a.2</p><section></section><text>par mi bsnol bar khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni lag pa ltag par bsnol te khyim gzhan du 'gro ba'o/ /de la ltag par mi bsnol ba zhes</text></item>
<item><p>64a.3</p><section></section><text>bya ba ni lag pa cung zad dam te por brkyangs te ltag pa'am dpung mgor lag pa gnyis phan tshun nas sprad cing bsnol ba ni ltag par bsnol ba zhes bya ba ste/ de ltar ltag pa'i phyogs su lag pa phan tshun nas sprad de/ sor mo bsnol ba ltar ltag par mi bsnol bar shin tu</text></item>
<item><p>64a.4</p><section></section><text>bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lag pa ltag par bsnol ba</text></item>
<item><p>64a.5</p><section></section><text>dang khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu pa'o// //sdom la/ mchong la sogs pa rnam pa lnga/ /zhes</text></item>
<item><p>64a.6</p><section></section><text>gsungs pa'i bslab pa bsdu ba'i mdo ni mi mchong ba dang / mi brkyang ba dang / tsog pus ma yin pa dang / brang bas ma yin pa dang / dkur mi brten par khyim gzhan du 'gro bar bslab par bya'o zhes pa dag yin no/ /de la mi mchong bar khyim gzhan du 'gro bar bslab par bya ba'i</text></item>
<item><p>64a.7</p><section></section><text>gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag rib ma la mchong zhing khyim gzhan du 'dong nas bram ze dang khyim bdag dad pa can dag gis mthong nas smod par byed de/ 'phags pa dag 'jigs pas skrag</text></item>
<item><p>64b.1</p><section></section><text>nas bros pa dag 'di ltar bgyid pas 'di ni tshul dang mthun pa ma lags kyis 'di ltar ma mchong shig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs</text></item>
<item><p>64b.2</p><section></section><text>par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du mi mchong bar khyim gzhan du 'gro bar bslab par bya'o</text></item>
<item><p>64b.3</p><section></section><text>zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni mchong zhing khyim gzhan du 'gro ba'o/ /de la mi mchong ba zhes bya ba ni mchong zhing 'gro bar mi bya ba ste/ de lta bus shin tu bsdams shing khyim</text></item>
<item><p>64b.4</p><section></section><text>gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na/ bshags par bya ba'i nyes byas kyi dngos gzhir 'gyur ro/ /'di'i byed pa po ni mchong ba dang khyim gzhan nyid do/ /'di la</text></item>
<item><p>64b.5</p><section></section><text>yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu gcig pa'o// //mi brkyang bar khyim gzhan du 'gro bar bslab par bya ba'i gleng gzhi ni/ sangs</text></item>
<item><p>64b.6</p><section></section><text>rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag gom pa ha cang chen po dag gis khyim gzhan du 'dong nas bram ze dang khyim bdag dad pa can dag gis mthong nas smod par byed de/ 'phags pa dag chang gis ra ro ba dag dang / 'byung</text></item>
<item><p>64b.7</p><section></section><text>po dag dang / sha zas brlams pa dag 'di ltar bgyid pas 'di ni tshul dang mthun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod de/ /'phags pa dag dgos pa gang lags/ je dang por khyed cag nyid mi shes pa dang</text></item>
<item><p>65a.1</p><section></section><text>bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du mi brkyang bar</text></item>
<item><p>65a.2</p><section></section><text>khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni sgyid pa brkyang zhing khyim gzhan du 'gro ba'o/ /de la mi brkyang ba zhes bya ba ni sgyid pa brkyang bskum byed</text></item>
<item><p>65a.3</p><section></section><text>cing 'gro bar mi bya ba ste/ de lta bus shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ / </text></item>
<item><p>65a.4</p><section></section><text>'di'i byed pa po ni sgyid pa brkyang ba dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya bar yang snga ma bzhin no/ /bslab pa nyi shu gnyis pa'o// //tsog</text></item>
<item><p>65a.5</p><section></section><text>pus ma yin par khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag tsog pus khyim gzhan du 'dong nas bram ze dang khyim bdag dad pa can dag gis mthong nas smod par</text></item>
<item><p>65a.6</p><section></section><text>byed de/ 'phags pa dag 'gros nyams pa dag dang / rkang bam can dag dang / byis pa khye'u dag 'di ltar bgyid pas 'di ni tshul dang mthun pa ma lags kyis 'di ltar ma mdzad cig /de dag gis smras pa/ shes ldan dag 'di la dgos pa yod do/ /'phags pa dag dgos</text></item>
<item><p>65a.7</p><section></section><text>pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden</text></item>
<item><p>65b.1</p><section></section><text>no snyam nas snga ma bzhin du tsog pus ma yin par khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni tsog pus khyim gzhan du 'gro ba'o/ /de la tsog pus</text></item>
<item><p>65b.2</p><section></section><text>ma yin pa zhes bya ba ni tsog pus 'gro bar mi bya ba ste/ de lta bus shin tu bsdams shing khyim gzhan du 'gro bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas</text></item>
<item><p>65b.3</p><section></section><text>kyi dngos gzhir 'gyur ro/ /'di'i byed pa po ni tsog pus 'gro ba dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa</text></item>
<item><p>65b.4</p><section></section><text>nyi shu gsum pa'o// //brang bas ma yin par khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag rkang pa'i brang ba dag gis khyim gzhan du 'dong bar byed nas bram ze dang</text></item>
<item><p>65b.5</p><section></section><text>khyim bdag dad pa can dag gis mthong nas smod par byed de/ 'phags pa dag byis pa khye'u smig ma bzhin du rtse bar byed pa dang / rkang mthil smas pa dag 'di ltar bgyid pas 'di ni tshul dang mthun pa ma lags kyis 'di ltar ma bzhud cig/ de dag gis smras pa/ shes ldan</text></item>
<item><p>65b.6</p><section></section><text>dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol ba dang / bcom ldan 'das</text></item>
<item><p>65b.7</p><section></section><text>kyis dgongs pa/ khyim pa dag zer ba bden no snyam nas snga ma bzhin du brang bas ma yin par khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni rkang pa'i brang</text></item>
<item><p>66a.1</p><section></section><text>bas khyim gzhan du 'gro ba'o/ /de la brang bas ma yin zhes bya ba ni rkang pa'i rting pa bteg ste/ sor mo'i dra bas la phab ste 'gro bar mi bya ba ste/ de lta bus shin tu bsdams shing / khyim gzhan du 'gro bar bslab par bya'o/ /de la 'dir dngos gzhi'i ltung</text></item>
<item><p>66a.2</p><section></section><text>ba rnam par gzhag pa ni dngos gzhi'i gnas skabs su bslab pa de ltar ma byas na/ bshags par bya ba'i nyes byas kyi dngos gzhir 'gyur ro/ /'di'i byed pa po ni rkang pa'i brang bas 'gro ba dang / khyim gzhan nyid do/ /'di la yan lag ni gcig ste/ dngos gzhi'i sgrub pa</text></item>
<item><p>66a.3</p><section></section><text>nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu bzhi pa'o// //dkur mi brten par khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas</text></item>
<item><p>66a.4</p><section></section><text>na n+ya gro d+ha'i kun dga' ra ba na bzhugs so/ /drug sde dag lag pa gnyis dkur brten te khyim gzhan du 'dong bar byed nas bram ze dang khyim bdag dad pa can dag gis mthong nas smod par byed de/ 'phags pa dag nor chen dag dang tshong dpon dag dang / ded dpon dag 'di ltar</text></item>
<item><p>66a.5</p><section></section><text>bgyid pas 'di ni tshul dang mthun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher</text></item>
<item><p>66a.6</p><section></section><text>smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du dkur mi brten par khyim gzhan du 'gro bar bslab par bya'o zhes bca' pa mdzad de/ </text></item>
<item><p>66a.7</p><section></section><text>yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni lag pa gnyis dkur brten te khyim gzhan du 'gro ba'o/ /de la dkur mi brten pa zhes bya ba ni lag pa gnyis rked pa'i phyogs su brten te gru mo'i phyogs su smyung smyung</text></item>
<item><p>66b.1</p><section></section><text>por byas shing 'gro bar mi bya ba ste/ de lta bus shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur</text></item>
<item><p>66b.2</p><section></section><text>ro/ /'di'i byed pa po ni lag pa gnyis dkur brten pa dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu lnga</text></item>
<item><p>66b.3</p><section></section><text>pa'o// //so sor thar pa'i mdo rgya cher 'grel pa 'dul ba kun las btus pa/ bam po bzhi bcu bzhi pa/ sdom la/ lus la sogs pa rnam pa lnga/ /zhes gsungs pa'i bslab pa bsdu ba'i don ni lus mi bsgyur ba dang / lag pa mi kyog pa dang / mgo mi bsgyur ba dang / </text></item>
<item><p>66b.4</p><section></section><text>phrag pa mi sprad pa dang / lag pa mi sbrel bar khyim gzhan du 'gro bar bslab par bya'o zhes bya ba dag yin no/ /de la lus mi bsgyur bar khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs</text></item>
<item><p>66b.5</p><section></section><text>so/ /drug sde dag lus bsgyur cing khyim gzhan du 'dong bar byed nas/ bram ze dang khyim bdag dad pa can dag gis mthong nas smod par byed de/ 'phags pa dag gzugs 'tshong ma dag dang / glang po che dag dang / bal glang mo dag 'di ltar mchis pas/ 'di ni tshul dang mthun</text></item>
<item><p>66b.6</p><section></section><text>pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs</text></item>
<item><p>66b.7</p><section></section><text>de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du lus mi bsgyur bar khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon</text></item>
<item><p>67a.1</p><section></section><text>mongs pa ni tshul dang mthun pa ma yin pa/ nyes pa ni lus bsgyur zhing khyim gzhan du 'gro ba'o/ /de la lus mi bsgyur ba zhes bya ba ni gang du 'gro ba der lus bsgyur zhing 'gro ba ni lus bsgyur zhing 'gro ba zhes bya ba ste/ 'di ni bya ba'i bye brag yin pas de'i phyir lus</text></item>
<item><p>67a.2</p><section></section><text>bsgyur ba zhes bya ba'i bya ba de mi bya bar de lta bus shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i</text></item>
<item><p>67a.3</p><section></section><text>byed pa po ni lus bsgyur ba dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu drug pa'o// //lag pa mi kyog par khyim</text></item>
<item><p>67a.4</p><section></section><text>gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag lag pa kyog cing khyim gzhan du 'dong bar byed nas bram ze dang khyim bdag dad pa can dag gis mthong nas smod par byed de/ 'phags</text></item>
<item><p>67a.5</p><section></section><text>pa dag dwa dag dang rgyan po pa dag dang / nal gyi bu dag 'di ltar mchis pas/ 'di ni tshul dang mthun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ ji dang por khyed cag nyid mi</text></item>
<item><p>67a.6</p><section></section><text>shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du lag pa mi kyog par khyim gzhan</text></item>
<item><p>67a.7</p><section></section><text>du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni lag pa kyog cing khyem gzhan du 'gro ba'o/ /de la lag pa mi kyog pa zhes bya ba yang bya ba'i bye brag yin te/ lag pa kyog cing 'gro</text></item>
<item><p>67b.1</p><section></section><text>bar mi bya ba de lta bus shin tu bsdams shing khyem gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lag pa</text></item>
<item><p>67b.2</p><section></section><text>kyog pa dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu bdun pa'o// //mgo mi bsgyur bar khyim gzhan du</text></item>
<item><p>67b.3</p><section></section><text>'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag mgo bsgyur zhing khyim gzhan du 'dong bar byed nas bram ze dang khyim bdag dad pa can dag gis mthong nas smod par byed de/ 'phags pa</text></item>
<item><p>67b.4</p><section></section><text>dag glang po che dag dang srog chags rtsangs pa dag 'di ltar mchis pas 'di ni tshul dang mthun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa</text></item>
<item><p>67b.5</p><section></section><text>dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyem pa dag zer ba bden no snyam nas snga ma bzhin du mgo mi bsgyur bar khyim gzhan du 'gro</text></item>
<item><p>67b.6</p><section></section><text>bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni mgo bsgyur zhing khyim gzhan du 'gro ba'o/ /de la mgo mi bsgyur ba zhes bya ba yang bya ba'i bye brag yin te/ mgo bsgyur zhing 'gro</text></item>
<item><p>67b.7</p><section></section><text>bar mi bya ba de lta bus shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni mgo</text></item>
<item><p>68a.1</p><section></section><text>bsgyur ba dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu brgyad pa'o// //phrag pa</text></item>
<item><p>68a.2</p><section></section><text>mi sprad par khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag phrag pa sprod cing khyim gzhan du 'dong ban ci tsam na mi zhig spos dang me tog gis brgyan te/ 'jig rten la bu tsam</text></item>
<item><p>68a.3</p><section></section><text>du sems shing 'gro nas/ drug sde dag gis smras pa/ dga' bo nye dga' bkren pa 'di 'jig rten la bu tsam du sems shing 'gro na/ ji 'di'i snying lam na drug sde dag gis sngon lan 'ga' yang dri dang me tog thogs ma myong snyam pa 'dras/ tshur shog 'di mi dga' bar bya'o/ /de ltar</text></item>
<item><p>68a.4</p><section></section><text>bya'o zhes de na de dag gcig dang gcig phrag pa sprad cing gzhan dang gzhan yang phrag pa sprad de/ de la phul ba dang sa la 'gyel nas des smras pa/ bdag gis khyed cag la nongs pa ci bgyis/ bkren pa khyod ci snying lam na/ drug sde dag gis sngon lan 'ga' yang / spos dang me tog</text></item>
<item><p>68a.5</p><section></section><text>thogs ma myong snyam nas khyod de ltar mi dga' bar bya'o/ /de smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol ba dang / bcom ldan 'das kyis dgongs pa/ khyim bdag de gnas su smod par byed do snyam nas snga ma bzhin du</text></item>
<item><p>68a.6</p><section></section><text>phrag pa mi sprad par khyim gzhan du 'gro bar bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni phrag pa sprod cing khyim gzhan du 'gro ba'o/ /de la phrag pa mi sprad ces bya ba ni gzhan dag dang phrag</text></item>
<item><p>68a.7</p><section></section><text>pa gnyis mi sprad pa ste/ de lta bus shin tu bsdams shing khyim gzhan du 'gro bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i</text></item>
<item><p>68b.1</p><section></section><text>byed pa po ni phrag pa sprad pa dang / khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa nyi shu dgu pa'o// //lag pa mi sbrel bar</text></item>
<item><p>68b.2</p><section></section><text>khyim gzhan du 'gro bar bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag lag pa sbrel zhing khyim gzhan du 'dong ba na ci tsam na mi zhig sbos dang me tog gis brgyan te 'jig rten la bu tsam du sems shing</text></item>
<item><p>68b.3</p><section></section><text>'gro nas/ drug sde dag gis smras pa/ dga' bo nye dga' bkran pa 'di 'jig rten la bu tsam du sems shir 'gro na ci 'di'i snying lam na/ drug sde dag gis sngon lan 'ga' yang dri dang me tog thogs ma myong snyam pa 'dras tshur sheg 'di mi dga' bar bya'o/ /de ltar bya'o zhes de na de dag gcig dang</text></item>
<item><p>68b.4</p><section></section><text>gcig lag pa sbrel cing gzhan dang gzhan lag pa sbrel te de phul ba dang sa la 'gyel nas/ des smras pa bdag gis khyed cag la nongs pa ci bgyis/ bkren pa khyod ni snying lam na/ drug sde dag gis lan 'ga' yang spos dang me tog thogs ma myong snyam pas khyod de ltar mi dga' bar bya'o/ /de</text></item>
<item><p>68b.5</p><section></section><text>smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du lag pa mi sbrel bar khyim gzhan du 'gro bar bslab par bya'o</text></item>
<item><p>68b.6</p><section></section><text>zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni lag pa sbrel te khyim gzhan du 'gro ba'o/ /de la lag pa mi sbrel ba zhes bya ba ni gzhan dang lag pa sbrel te 'gro bar mi bya ba ste/ de lta bus shin tu bsdams</text></item>
<item><p>68b.7</p><section></section><text>shing khyim gzhan du 'gro bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lag pa sbrel ba dang khyim gzhan nyid do/ /'di la</text></item>
<item><p>69a.1</p><section></section><text>yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /shin tu bsdams shing khyim gzhan du 'gro bar bslab par bya'o zhes bya ba man chad</text></item>
<item><p>69a.2</p><section></section><text>'di yan chad thams cad shin du bsdams shing khyim gzhan du 'gro bar bslab par bya ba de'i spros pa yin par sbyar ro/ /de dag gi gleng gzhi ni ser skya'i gnas zhes smos pa ni gzhung gzhan las ser skya'i gnas su yab dang sras mngal nas shAkya rnams rab tu byung ba'i tshe drug sde dag gsar</text></item>
<item><p>69a.3</p><section></section><text>bu rab tu byung ba las bcas so zhes gsungs pa las shes par bya'o/ /bslab pa sum cu pa'o// //sdom la/ 'dug par bya ba dgu dag dang / /zhes gsungs pa'i bslab pa bsdus pa'i mdo ni ma bsgo bar khyim gzhan du stan la mi 'dug par bslab par bya'o/ /stan la ma brtags pa</text></item>
<item><p>69a.4</p><section></section><text>dang / lus thams cad kyi lcid kyis mi dbab pa dang rkang pa mi bsnol ba dang / brla mi bsnol ba dang / long bu'i steng du long bu mi gzhag pa dang / rkang pa mi dgug pa dang / rkang pa mi gdangs pa dang / mdoms mi snang bar khyim gzhan du stan la 'dug par bslab par bya'o zhes bya ba dag</text></item>
<item><p>69a.5</p><section></section><text>yin no/ /de lam bsgo bar khyim gzhan du stan la mi 'dug par bslab par bya ba'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na bram ze gtsang sbra 'dod pa zhig 'dug pa der sgo khang du mal</text></item>
<item><p>69a.6</p><section></section><text>bshams nas de na bu mo zhig bsil yab thogs te sbrang ma skyob cing 'dug go/ /tshe dang ldan pa nye dga' de'i khyim du bsod snyoms la zhugs nas des smras pa bu mo bram ze'i gan du song la nye dga' sgo na sdod ces gyis shig /des smras pa/ 'phags pa bdag 'di na sbrang ma</text></item>
<item><p>69a.7</p><section></section><text>skyob cing mchis pas mi mchi'o/ /des smras pa bu mo gal te de ltar na kho bos re zhig srung gis khyod song la smros shig /de song ba dang nye dga' rkang pa dang bcas par 'dzegs te mal de'i steng du 'dug go/ /bram ze de phyir phyung ba dang nye dga' rkang pa dang bcas par mal gyi steng du</text></item>
<item><p>69b.1</p><section></section><text>'dzegs te 'dug pa mthong ngo / /mthong nas kyang smras pa/ 'jig rten kyi gtsang sbra ni tha dad pa yin na ci'i phyir rkang pa dang bcas par 'dzegs te 'dug/ /des smras pa/ bram ze dang dge slong gis mal la longs spyad pa gang yin pa de ni khyod kyi khyim bdun pa tshun chad la phan btags</text></item>
<item><p>69b.2</p><section></section><text>pa yin no/ /de smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol ba dang / bcom ldan 'das kyis dgongs pa/ bram ze de gnas su smod par byed do snyam nas snga ma bzhin du ma bsgo bar khyim gzhan du stan la mi 'dug</text></item>
<item><p>69b.3</p><section></section><text>par bslab par bya'o zhes bca' ba mdzad de/ yul ni mnyan yod/ gang zag ni nye dga'/ nyon mongs pa ni thug thub/ nyes pa ni ma bsgo bar khyim gzhan du stan la 'dug pa'o/ /de la ma bsgo bar khyim gzhan du stan la mi 'dug par bslab par bya zhes bya ba ni khyim gzhan der khyim</text></item>
<item><p>69b.4</p><section></section><text>bdag gis ma bsgo bar dge slong stan la mi 'dug par bslab par bya'o/ /ma bsgo bar khyim gzhan du stan la mi 'dug par bslab par bya zhes bya ba 'di ni mdor bstan pa yin la 'og nas stan la ma brtags par khyim gzhan du stan la 'dug par mi bya bar bslab par bya ba la sogs pa</text></item>
<item><p>69b.5</p><section></section><text>brgyad 'byung ba dag ni 'di'i spros pa yin te/ rnam pa gzhan bstan pa ni ma yin no/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni</text></item>
<item><p>69b.6</p><section></section><text>ma bsgo ba dang 'dug pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do/ /bslab pa sum cu gcig pa'o// //stan la ma brtags par khyim gzhan du stan la 'dug par</text></item>
<item><p>69b.7</p><section></section><text>mi bya bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas gtum mo btul ba de'i tshe na des drang srong gi stan bshams nas tshe dang ldan pa 'char</text></item>
<item><p>70a.1</p><section></section><text>kas longs spyod cing 'gro ba'o/ /ji tsam dus gzhan zhig na des gtum mo la smras pa/ sring mo khyod bltas kyis ljongs rgyur 'gro/ des smras pa/ 'phags pa myur du slar spyon cig/ gdod skyo ba skyed par ma mdzad cig /des smras pa/ sring mo ma nyes kyis</text></item>
<item><p>70a.2</p><section></section><text>de bzhin du bya'o/ /des de bltas te rgyal byed kyi tshal du song ba dang / bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la bcom ldan 'das nyi ma bdun pa la ljongs rgyur gshegs kyis khyed cag las gang bcom ldan 'das</text></item>
<item><p>70a.3</p><section></section><text>dang thabs cig ljongs rgyur 'gro bar spro ba des chos gos kyi las gyis shig ces bsgo shig /tshe dang ldan pa kun dga' bos dge slong rnams la de skad ces bsgo ba na/ tshe dang ldan pa 'char kas bsams pa/ sangs rgyas ljongs rgyur gshegs pa la phan yon bco brgyad yod kyis bcom</text></item>
<item><p>70a.4</p><section></section><text>ldan 'das nyid dang thabs cig 'gro'o snyam nas de ma 'phags so/ /de'i tshe na gtum mo'i khyim na khye'u btsas nas ring po ma lon pa zhig yod nas/ des bu mo la smras pa/ bu mo khye'u 'di drang srong gi gdan la snyol cig dang yun ring du 'tsho zhing tshe ring du skyong bar 'gyur ro/ /des</text></item>
<item><p>70a.5</p><section></section><text>ni gos dkar po bskon te bsnyal ba dang / tshe dang ldan pa 'char ka mnyan yod du bsod snyoms la zhugs nas des bsams pa/ je gtum mo'i khyim du stan la longs spyod du 'gro zhing phyis bsod snyoms brgyus te 'gro'o snyam nas de der song ngo / /dgra bcom pa dag ni ma bsams</text></item>
<item><p>70a.6</p><section></section><text>par shes pa dang mthong ba mi 'jug pas de stan de nyid la gya tshom du 'dug pa dang / nang mi brtad pa dang bcas pa dang 'phags pa khye'u khye'u zhes smras pa dang / de myur ba myur bar langs nas ci tsam na de dag gis de dus la bab par mthong nas de dag ngu bar brtsams pa dang / des smras</text></item>
<item><p>70a.7</p><section></section><text>pa/ sring mo dag 'di la ci 'dud/ 'du byed thams cad kyi chos nyid 'di lta bu yin no/ /'on kyang kho bo la brten te bcom ldan 'das 'dul ba la nyan thos rnams kyis bslab pa'i gzhi 'cha' bar 'gyur bas 'di la kho bo 'dud par bya ba yin no/ /'khor ba na sems can rnams nye du</text></item>
<item><p>70b.1</p><section></section><text>la byams pa ni thog ma med pa'i dus nas goms pa yin pas de dag de bzhin du ngu zhing mi sdod pa thos nas dge slong rnams kyis skabs de bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi</text></item>
<item><p>70b.2</p><section></section><text>'di ltar gdon par bya ste/ stan la ma brtags par khyim gzhan du stan la 'dug par mi bya bar bslab par bya'o zhes bca' ba mdzad de/ yul ni mnyan yod/ gang zag ni tshe dang ldan pa 'char ka /nyon mongs pa ni bag chags ma byang bas ma bsams par shes pa dang mthong ba mi 'jug</text></item>
<item><p>70b.3</p><section></section><text>pa/ nyes pa ni stan la ma brtags par khyim gzhan du stan la 'dug pa'o/ /de la stan la ma brtags pa zhes bya ba ni khyim gzhan der stan la ma brtags pa ste/ de ltar khyim gzhan du stan la 'dug par mi bya bar bslab par bya ba'o/ /de la 'dir dngos gzhi'i ltung ba rnam par gzhag</text></item>
<item><p>70b.4</p><section></section><text>pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni ma brtags par byed pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid</text></item>
<item><p>70b.5</p><section></section><text>dag la ni ci rigs par na smad do zhes bya ba yang snga ma bzhin no/ /bslab pa sum cu gnyis pa'o// //lus thams cad kyi ljid kyis mi dbab par khyim gzhan du stan la 'dug par bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ / </text></item>
<item><p>70b.6</p><section></section><text>gang gi tshe bcom ldan 'das mngon par byung nas lo bcu gnyis lon zhing rdzogs par sangs rgyas nas/ lo drug lon nas ser skya'i gnas su byon pa de'i tshe nyi ma gcig na yab kyi thad du gdugs tshod gsol/ nyi ma gnyis pa la ni rang gi btsun mo'i 'khor du gdugs tshod gsol ba na tshe dang</text></item>
<item><p>70b.7</p><section></section><text>ldan pa 'char kas btsun mo grags 'dzin ma bshos 'dri ma gsol zer ba la rkang pas rkang pa la phul ba dang / de stobs dang ldan pas ma 'gyel nas/ des btsun mo sa 'tsho ma la smras pa/ sa 'tsho ma 'phags pa 'char kas bdag sangs rgyas la sogs pa dge slong gi dge 'dun</text></item>
<item><p>71a.1</p><section></section><text>gyi spyan sngar mtho btsams so/ /ci byas des ji ltar gyur pa brjod pa dang / des smras pa/ de ci nas kyang phyin chad de lta byed par mi 'gyur ba de ltar mi dga' bar bya'o/ /ci tsam nyi ma gzhan zhig la btsun mo grags 'dzin gyis khri'u ma brgyus pa zhig ras kyis</text></item>
<item><p>71a.2</p><section></section><text>g.yogs nas bu mo mngag gzhug ma tshe dang ldan pa 'char kas bram ze'i ming gis 'bod du btang ba dang / des bsam pa/ der gor ma chag par sbyin pa byed kyis 'gro'o snyam nas de myur ba myur bar song ste smras pa/ je slong mo pa dag la ci zhig sbyin par bya ba de lta'o/ /grags 'dzin</text></item>
<item><p>71a.3</p><section></section><text>gyis smras pa/ 'phags pa zho'i kham phor 'di dang phye'i kham phor 'di 'greng ste long la khri'u 'di la bzhugs shig/ ci khri'u 'di yang kho bo la sbyin nas 'phags pa khri'u ni mi gsol lo/ /des bsams pa gal te khri'u mi ster na khri'u 'di yang bcag par bya'o snyam nas des zho'i</text></item>
<item><p>71a.4</p><section></section><text>kham phor dang phye'i kham phor de gnyis 'greng ste blangs nas khri'u de nyid la lus thams cad kyi ljid kyis phab ste 'dug par brtsams pa dang khri'u zhig ste sgyel nas zho'i kham phor dang phye'i kham phor de de'i mgor bo ba dang / de dag gis rta gad kyis btab ste lag pa dang rkang pa dag nas bzung</text></item>
<item><p>71a.5</p><section></section><text>nas byang chub sems dpa' rol pa'i rdzing bur 'phangs so/ /de langs te gos dag 'chir ba dge slong rnams kyis mthong nas smras pa/ tshe dang ldan pa 'char ka 'di ci nyes/ des smras pa/ kho bos ku re cung zhig byas nas nyes dmigs 'di lta bu 'di byung ngo / /de dag smod par</text></item>
<item><p>71a.6</p><section></section><text>byed phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol ba dang / bcom ldan 'das kyis dgongs pa/ de dag gnas su smod do snyam nas snga ma bzhin du lus thams cad kyi ljid kyis mi dbab par khyim gzhan du stan la 'dug par</text></item>
<item><p>71a.7</p><section></section><text>bslab par bya'o zhes bca' ba mdzad de/ yul ni ser skya'i gnas/ gang zag ni tshe dang ldan pa 'char ka/ nyon mongs pa ni tho 'tshams pa/ nyes pa ni lus thams cad kyi ljid kyis phab ste khyim gzhan du stan la 'dug pa'o/ /de lus thams cad kyi ljid kyis mi dbab ces</text></item>
<item><p>71b.1</p><section></section><text>bya ba'i khyim gzhan der stan la gya tshom du lus thams cad kyi ljid kyis phab ste thrig ces 'dug par mi bya ba ste/ de ltar khyim gzhan du stan la 'dug par bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas</text></item>
<item><p>71b.2</p><section></section><text>na bshags par bya ba'i nyes byas kyi dngos gzhir 'gyur ro/ /'di'i byed pa po ni lus thams cad kyi ljid kyis 'bebs pa dang 'dug pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rags</text></item>
<item><p>71b.3</p><section></section><text>par na smad do zhes bya ba yang snga ma bzhin no/ /bslab pa sum cu gsum pa'o// //rkang pa mi bsnol bar khyim gzhan du stan la 'dug par bslab par bya ba'i gleng gzhi ni sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag gis</text></item>
<item><p>71b.4</p><section></section><text>khyim gzhan du rkang pa bsnol te 'dug par byed nas bram ze dang khyim bdag dad pa can dag gis mthong nas smod par byed de/ 'phags pa dag /dwa dag dang rgyan po pa dag dang / nal gyi bu dag 'di ltar mchis pas 'di ni tshul dang mthun pa ma lags kyis 'di ltar ma bzhugs shig/ </text></item>
<item><p>71b.5</p><section></section><text>de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan</text></item>
<item><p>71b.6</p><section></section><text>'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du rkang pa mi bsnol bar khyim gzhan du stan la 'dug par bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs</text></item>
<item><p>71b.7</p><section></section><text>pa ni tshul dang mthun pa ma yin pa/ nyes pa ni rkang pa bsnol te khyim gzhan du stan la 'dug pa'o/ /de la rkang pa mi bsnol ba zhes bya ba ni rkang pa'i steng du rkang pa gzhag ste 'dug par mi bya'o/ /de ltar khyim gzhan du stan la 'dug par bslab par bya ba'o/ /de la 'dir dngos</text></item>
<item><p>72a.1</p><section></section><text>gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni rkang pa bsnol ba dang 'dug pa nyid do/ /'di la yan lag ni gcig ste/ dngos</text></item>
<item><p>72a.2</p><section></section><text>gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa sum cu bzhi pa'o// //brla mi bsnol bar khyim gzhan du stan la 'dug par bslab par bya ba'i gleng gzhi ni/ sangs rgyas bcom</text></item>
<item><p>72a.3</p><section></section><text>ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag brla bsnol te khyim gzhan du 'dug par byed nas bram ze dang khyim bdag dad pa can dag gis mthong nas smod par byed de/ 'phags pa dag dwa dag dang rgyan po pa dag dang nal gyi bu dag 'di ltar</text></item>
<item><p>72a.4</p><section></section><text>mchis pas 'di ni tshul dang mthun pa ma lags kyis 'di ltar ma bzhugs shig/ de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya</text></item>
<item><p>72a.5</p><section></section><text>cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du brla mi bsnol bar khyim gzhan du stan la 'dug par bslab par bya'o zhes bca' ba</text></item>
<item><p>72a.6</p><section></section><text>mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni brla bsnol te khyim gzhan du stan la 'dug pa'o/ /de la brla mi bsnol ba zhes bya ba ni brla'i steng du brla bzhag ste 'dug par mi bya ba ste/ de ltar khyim gzhan</text></item>
<item><p>72a.7</p><section></section><text>du stan la 'dug par bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni brla bsnol ba dang 'dug pa nyid do/ /'di la</text></item>
<item><p>72b.1</p><section></section><text>yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa sum cu lnga pa'o// //long bu'i steng du long bu mi gzhag par khyim gzhan du stan la 'dug par bslab par</text></item>
<item><p>72b.2</p><section></section><text>bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag long bu'i steng du long bu gzhag ste khyim gzhan du 'dug par byed nas bram ze dang khyim bdag dad pa can dag gis mthong nas smod par byed de/ 'phags pa</text></item>
<item><p>72b.3</p><section></section><text>dag dwa dag dang rgyan po pa dag dang nal gyi bu dag 'di ltar mchis pas 'di ni tshul dang mthun pa ma lags kyis 'di ltar ma bzhugs shig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa</text></item>
<item><p>72b.4</p><section></section><text>dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du long bu'i steng du long bu mi gzhag</text></item>
<item><p>72b.5</p><section></section><text>par khyim gzhan du stan la 'dug par bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tshul dang mthun pa ma yin pa/ nyes pa ni long bu'i steng du long bu bzhag ste khyim gzhan du stan la 'dug pa'o/ /de la long bu'i steng du long bu</text></item>
<item><p>72b.6</p><section></section><text>mi gzhag pa zhes bya ba ni long bu'i steng du long bu bzhag ste 'dug par mi bya ba ste/ de ltar khyim gzhan du stan la 'dug par bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes</text></item>
<item><p>72b.7</p><section></section><text>byas kyi dngos gzhir 'gyur ro/ /'di'i byed pa po ni long bu'i steng du long bu gzhag pa dang 'dug pa nyid do/ /'di la yan lag ni gcig ste/ dngos gzhi'i bsgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ / </text></item>
<item><p>73a.1</p><section></section><text>bslab pa sum cu drug pa'o// //rkang pa mi 'gugs par khyim du stan la 'dug par bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag rkang pa bkug ste khyim gzhan du 'dug par</text></item>
<item><p>73a.2</p><section></section><text>byed na dge bsnyen ma dag lhags te phyag 'tshal ba na de dag a rog gya mi zer nas de dag gis smras pa/ 'phags pa dag ci'i slad du a rog gya mi gsung / de dag gis smras pa/ khyed cag gis kho bo cag gi rkang pa la phyag ma byas so/ /de dag de dag gis rkang pa la phyag</text></item>
<item><p>73a.3</p><section></section><text>'tshal ba na rkub tsos 'jal bar byed cing dga' bo nye dga' 'di dag ni rkub tsos che khyad la ltos zhes smras pa dang / de dag ngo tsha nas cang mi smra bar 'khong pa'i skabs de dge slong rnams kyis bcom ldan 'das la gsol ba dang / bcom ldan 'das kyis snga ma bzhin du rkang pa mi dgug</text></item>
<item><p>73a.4</p><section></section><text>par khyim gzhan du stan la 'dug par bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tho 'tshams pa/ nyes pa ni rkang pa bkug de khyim gzhan du stan la 'dug pa'o/ /de la rkang pa mi dgug pa zhes bya ba ni rkang pa gnyis</text></item>
<item><p>73a.5</p><section></section><text>'gab kung du bkug ste 'dug par mi bya ba ste de ltar khyim gzhan du stan la 'dug par bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ / </text></item>
<item><p>73a.6</p><section></section><text>'di'i byed pa po ni rkang pa dgug pa dang 'dug pa nyid do/ /'di la yan lag ni gcig te/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa sum cu bdun pa'o// //rkang pa mi</text></item>
<item><p>73a.7</p><section></section><text>gdangs par khyim gzhan du stan la 'dug par bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag rkang pa gdangs te khyim gzhan du stan la 'dug par byed nas dge bsnyen ma dag lhags te phyag</text></item>
<item><p>73b.1</p><section></section><text>'tshal bar byed pa na de dag a rog gya lhag ma dang bcas par zer nas de dag gis smras pa/ 'phags pa dag ci'i slad du a rog gya lhag ma dang bcas par gsungs/ de dag gis smras pa/ khyed cag gis kho bo cag gi rkang pa la phyag ma byas so/ /de dag de dag gi rkang pa la</text></item>
<item><p>73b.2</p><section></section><text>phyag 'tshal ba na rku btsos 'jal bar byed cing dga' bo nye dga' 'di dag gi rkub cos che khyad la ltos zhes smras pa dang / de dag ngo tsha nas cang mi smra bar 'khod pa'i skabs de dge slong rnams kyis bcom ldan 'das la gsol ba dang / bcom ldan 'das kyis snga ma bzhin du rkang pa</text></item>
<item><p>73b.3</p><section></section><text>mi gdangs par khyim gzhan du stan la 'dug par bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni tho 'tshams pa/ nyes pa ni rkang pa gdangs te khyim gzhan du stan la 'dug pa'o/ /de la rkang pa mi gdangs pa zhes bya ba ni brla</text></item>
<item><p>73b.4</p><section></section><text>gnyis gzhibs te byin pa dang rkang pa gnyis bar thag ring du so sor phral te 'dug par mi bya ba ste/ de ltar khyim gzhan du stan la 'dug par bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags</text></item>
<item><p>73b.5</p><section></section><text>par bya ba'i nyes byas kyi dngos gzhir 'gyur ro/ /'di'i byed pa po ni rkang pa gdangs pa dang 'dug pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab</text></item>
<item><p>73b.6</p><section></section><text>pa sum cu brgyad pa'o// //mdoms mi snang bar khyim gzhan du stan la 'dug par bslab par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /drug sde dag mdoms snang bar stan la 'khod cing sgren mor snang nas bram ze dang</text></item>
<item><p>73b.7</p><section></section><text>khyim bdag dad pa can dag gis mthong nas smod par byed de/ 'phags pa dag byis pa khye'u dag dang chang gis ra ro ba dag dang 'byung po dang sha zas brlams pa dag 'di ltar mchis pas 'di ni tshul dang mthun pa ma lags kyis 'di ltar ma bzhugs shig de dag gis smras pa/ shes</text></item>
<item><p>74a.1</p><section></section><text>ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la</text></item>
<item><p>74a.2</p><section></section><text>gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du mdoms mi snang bar khyim gzhan du stan la 'dug par bslab par bya'o zhes bca' ba mdzad de/ yul ni ser skya'i gnas/ gang zag ni drug sde/ nyon mongs pa ni</text></item>
<item><p>74a.3</p><section></section><text>tshul dang mthun pa ma yin pa/ nyes pa ni khyim gzhan du stan la 'dug pa'o/ /de la mdoms mi snang ba zhes bya ba ni brla gnyis sam byin pa gnyis sam rkang pa gnyis sam yang na thams cad kyang rung la thad kar gdangs te 'dug par mi bya ba ste/ de ltar khyim gzhan du stan</text></item>
<item><p>74a.4</p><section></section><text>la 'dug par bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni mdoms snang ba dang 'dug pa nyid do/ /'di la</text></item>
<item><p>74a.5</p><section></section><text>yan lag ni gcig ste/ dngos gzhi'i sgrub pa nyid dang / sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /ma bsgo bar khyim gzhan du stan la mi 'dug par bslab par bya ba man chad 'di yan chad thams cad ni khyim</text></item>
<item><p>74a.6</p><section></section><text>gzhan du stan la 'dug par bslab par bya ba'i spros pa yin par sbyar ro/ /bslab pa sum cu dgu pa'o// //sdom la/ byin len bya ba brgyad rnams so/ /zhes gsungs pa'i bslab pa bsdu ba'i mdo ni legs par zas blang bar bslab par bya/ mu dang kha da chad du ma yin pa dang / tshod ma dang</text></item>
<item><p>74a.7</p><section></section><text>mnyam par ma yin pa dang / mthar chags su dang / lhung bzed la lta ba dang / bca' ba dang / bza' ba ma 'ongs par lhung bzed mi bzed pa dang / yang 'dod pa'i phyir 'bras chan gyis tshod ma mi dgab tshod mas 'bras chan mi dgab pa dang bza' ba dang bca' ba'i steng du lhung bzed mi</text></item>
<item><p>74b.1</p><section></section><text>bzung bar bslab par bya'o zhes bya ba dag yin no/ /de la legs par zas blang bar bslab par bya ba'i gleng gzhi ni/ sangs rgyas bcom ldan 'das chu srin byis pa gsod kyi ril 'jigs su rung gi tshal ri dwags kyi nags na bzhugs so/ /rgyal bu rtogs ldan gyis khang bzangs</text></item>
<item><p>74b.2</p><section></section><text>pad+ma can tshon brgya rtsa gcig gis bris pa der dge slong gi dge 'dun spyan drangs te bshos gsol ba dang / rgyal bu rtogs ldan ni dad pa dang ldan pa yin la 'khor ni ma dad pas 'brim mkhan rnams kyis la du dag gis dge slong rnams kyi lhung bzed dag gcog par byed nas/ </text></item>
<item><p>74b.3</p><section></section><text>drug sde dag gis gros byas pa 'di dag mi dga' bar bya'o zhes de dag 'bras chan dang tshod ma 'drim na/ drug sde dag gis lhung bzed phyir 'gyed pa dang / de dag sa la bo nas de dag gis smras pa/ 'phags pa dag rgyal bu rtogs ldan gyi khang bzangs</text></item>
<item><p>74b.4</p><section></section><text>pad+ma can tshon brgya rtsa gcig gis bris pa'i sa gzhi khyed kyis ma rung bar byas so/ /de dag gis smras pa/ bkren pa dag khyed cag sa gzhi ma rung ba na mi dga' bar byed na dge slong gang dag gi lhung bzed dag bcag pa de dag ji ltar byed ces zer ba thos nas skabs de dge slong</text></item>
<item><p>74b.5</p><section></section><text>rnams kyis bcom ldan 'das la gsol ba dang / bcom ldan 'das kyis snga ma bzhin du legs par zas blang bar bslab par bya'o zhes bca' ba mdzad de/ yul ni chu srin byis pa gsod kyi ri/ gang zag ni drug sde/ nyon mongs pa ni nga rgyal/ nyes pa ni zas legs pa mi len pa'o/ / </text></item>
<item><p>74b.6</p><section></section><text>de la legs par zas blang par bslab par bya zhes bya ba ni grong 'ba' zhig tu ma zad kyi gzhan du yang rung ste/ legs par zas kyi byin len blang bar bslab par bya'o/ /legs par zas blang bar bslab par bya'o bya ba 'di ni mdor bstan pa yin no/ /'og nas mu dang kha da chad du</text></item>
<item><p>74b.7</p><section></section><text>ma yin par zas blang bar bslab par bya ba la sogs bdun 'byung ba dag ni 'di'i spros pa yin te/ rnam pa gzhan bstan pa ni ma yin no/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas</text></item>
<item><p>75a.1</p><section></section><text>kyi dngos gzhir 'gyur ro/ /'di'i byed pa po ni legs par mi len pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do/ /bslab pa bzhi</text></item>
<item><p>75a.2</p><section></section><text>bcu pa'o// //mu dang kha da chad du ma yin par zas blang bar bslab par bya ba'i gleng gzhi ni/ sangs rgyas bcom ldan 'das chu srin byis pa gsod kyi ril 'jigs su rung gi tshal ri dwags kyi nags na bzhugs so/ /drug sde dag rgyal bu rtogs ldan gyi khyim du bsod snyoms la zhugs</text></item>
<item><p>75a.3</p><section></section><text>nas/ de dag dang por 'bras chan ji tsam gyis lhung bzed gang ba de tsam len par byed na bsod snyoms 'bul ba dag gis smras pa/ 'phags pa dag sgyu rum gang du stsal/ de dag gis smras pa/ 'di nyid du lugs shig de dag gis der blugs pa dang / de steng du lud de sa la bo</text></item>
<item><p>75a.4</p><section></section><text>nas de dag gis smras pa/ 'phags pa dag rgyal bu rtogs ldan gyi khang bzangs pad+ma can tshon brgya rtsa gcig gis bris pa'i sa gzhi khyed kyis ma rung bar byas so/ /de dag gis smras pa/ bkren pa dag re zhig rgyal bu rtogs ldan gyis 'di la lhag par chags par byas nas gan du</text></item>
<item><p>75a.5</p><section></section><text>skye bar 'gyur ba ni ma shes kyis/ khyed cag ni 'di la lhag par chags par byas nas yi dwags lba ba can rnams kyi nang du skye bar 'gyur ro zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du mu dang kha da chad du</text></item>
<item><p>75a.6</p><section></section><text>ma yin par khas blang bar bslab par bya'o zhes bca' ba mdzad de/ yul ni chu srin byis pa gsod kyi ri/ gang zag ni drug sde/ nyon mongs pa ni bye brag mi shes pa/ nyes pa ni mu dang kha da chad du zas len pa'o/ /de la mu dang kha da chad du ma yin pa zhes bya ba la mu zhes bya ba'i sgra ni</text></item>
<item><p>75a.7</p><section></section><text>lhung bzed kyi kha logs kyi mu la bya ste/ ci nas kyang mu dang kha da chad du gang bar 'gyur ba de ltar ma yin par kha zas blang bar bya ba ste/ de ltar legs par blang bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa</text></item>
<item><p>75b.1</p><section></section><text>de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni mu dang kha da chad du len pa dang / zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs</text></item>
<item><p>75b.2</p><section></section><text>par na smad do zhes bya ba yang snga ma bzhin no/ /bslab pa bzhi bcu gcig pa'o// //tshod ma dang mnyam pa ma yin par zas blang bar bslab par bya ba'i gleng gzhi ni/ sangs rgyas bcom ldan 'das chu srin byis pa gsod kyi ri la 'jigs su rung gi tshal ri dwags kyi nags na</text></item>
<item><p>75b.3</p><section></section><text>bzhugs so/ /drug sde dag rgyal bu rtogs ldan gyi khyim du bsod snyoms la zhugs nas de dag dang por tshod ma ji tsam gyis lhung bzed gang ba de tsam len par byed pa na bsod snyoms dbul ba dag gis smras pa/ 'phags pa dag 'bras chan gang du stsal/ de dag gis smras pa/ 'di</text></item>
<item><p>75b.4</p><section></section><text>nyid du lugs shig /de dag gis der blugs pa dang steng du lud de bo nas de dag gis smras pa/ 'phags pa dag rgyal bu rtogs ldan gyi khang bzangs pad+ma can tshon brgya rtsa gcig gis bris pa'i sa gzhi khyod kyis ma rung bar byas so/ /de dag gis smras pa/ bkren pa dag re zhig</text></item>
<item><p>75b.5</p><section></section><text>rgyal bu rtogs ldan gyis 'di la lhag par chags par byas nas gang du skye bar 'gyur ba ni ma shes kyis khyed cag ni 'di la lhag par chags par byas nas yi dwags lba ba can rnams kyi nang du skye bar 'gyur ro zhes zer ba'i skabs de dge slong rnams kyis bcom ldan 'das la gsol ba dang</text></item>
<item><p>75b.6</p><section></section><text>bcom ldan 'das kyis snga ma bzhin du tshod ma dang mnyam pa ma yin par zas blang bar bslab par bya'o zhes bca' ba mdzad de/ yul ni chu srin byis pa gsod kyi ri/ gang zag ni drug sde/ nyon mongs pa ni bye brag mi shes pa/ nyes pa ni tshod ma dang mnyam par zas len pa'o/ /de la tshod</text></item>
<item><p>75b.7</p><section></section><text>ma dang mnyam pa ma yin pa zhes bya ba ni bza' ba gang la tshod ma dang mnyam pa de ltar tshod ma dang mnyam pa ma yin pa ste/ gang gi phyir bza' bar bya ba'i zas g.yos su byas zin pa thams cad bsod snyoms nyid du bstan pa yin pa de'i phyir nga la tshod ma'am bya na ci tsam gyis zas rdegs pa</text></item>
<item><p>76a.1</p><section></section><text>dang / 'brus par dgos pa'i tshad las ma lhag par de ltar legs par zas blang bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi</text></item>
<item><p>76a.2</p><section></section><text>dngos gzhir 'gyur ro/ /'di'i byed pa po ni tshod ma dang mnyam par len pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ / </text></item>
<item><p>76a.3</p><section></section><text>bslab pa bzhi bcu gnyis pa'o// //mthar chags su zas blang bar bslab par bya ba'i gleng gzhi ni/ sangs rgyas bcom ldan 'das chu srin byis pa gsod kyi ri la 'jigs su rung gi tshal ri dwags kyi nags na bzhugs so/ /drug sde dag zas za ba na tshod ma mi len par phyis</text></item>
<item><p>76a.4</p><section></section><text>thag ring du song ba dang 'bod par byed nas 'brim mkhan dag brel bar gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du mthar chags su zas blang bar bslab par bya'o zhes bca' ba mdzad de/ yul ni chu srin byis pa</text></item>
<item><p>76a.5</p><section></section><text>gsod kyi ri/ gang zag ni drug sde/ nyon mongs pa ni 'phral gyi bya ba mi shes pa/ nyes pa ni mthar chags su ma yin par zas len pa'o/ /de la mthar chags su zhes bya ba ni rgan rims kyang rung / rgan gzhon 'chol bar bkad kyang rung / stan la 'dug ste rim pa bzhin mthar</text></item>
<item><p>76a.6</p><section></section><text>chags su zas blang bar bya ste/ de ltar legs par zas blang bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni</text></item>
<item><p>76a.7</p><section></section><text>mthar chags ma yin par len pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bzhi bcu gsum pa'o// //lhung bzed</text></item>
<item><p>76b.1</p><section></section><text>la blta zhing zas blang bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des sangs rgyas la sogs pa dge</text></item>
<item><p>76b.2</p><section></section><text>slong gi dge 'dun khyim gzhan du gdugs tshod la spyan drangs nas des zhal zas bsod pa lta gon byas nas des dang por zan brim par brtsams pa dang / dge slong rnams kyis mang du blang bar brtsams pa dang / des smras pa/ 'phags pa dag bdag gis zhal zas bsod</text></item>
<item><p>76b.3</p><section></section><text>pa dag lta gon bgyis kyis 'di mang du ma bzhes shig /drug sde dag gis smras pa/ dga' bo nye dga' khyim bdag bkren pa 'di rnam pa 'dis zan yang 'gog par byed kyis mang du blang ngo zhes de dag gis mang du blangs so/ /ci tsam na rgan pa'i mtha' logs su bca' ba bsod pa dag</text></item>
<item><p>76b.4</p><section></section><text>'brim pa drug sde dag gis mthong nas de dag gi 'og na dge slong rgan zhugs zhig 'dug pa 'di rgan pa'i mtha' logs su rnam par lta ba'i tshe drug sde dag gis de'i lhung bzed zan gyi chang bus bkang ngo / /khyim bdag des bca' ba bsod pa brim pa na rgan zhugs de la bca' ba byin</text></item>
<item><p>76b.5</p><section></section><text>pa dang de lhung bzed kyi gzhir ltung nas des khyim bdag gi gdong du blta bar brtsams pa dang / des smras pa/ 'phags pa ci'i slad du khyod kyis zan mang po dag blangs/ khyim bdag bdag gis ma blangs so/ /'o na 'di dag ga las mchis ma shes so/ /drug sde</text></item>
<item><p>76b.6</p><section></section><text>dag gis smras pa/ khyim bdag rgyal po nga las nu la nyi ma bdun du dbyig gi char bab ces grags pas rgan zhugs 'di la yang de dang 'dra bar zan gyi chang bu'i char bab po/ /de cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom</text></item>
<item><p>76b.7</p><section></section><text>ldan 'das kyis snga ma bzhin du lhung bzed la blta zhing zas blang bar bslab par bya'o zhes bca' ba mdzad de/ yul ni mnyan yod/ gang zag ni dge slong rgan zhugs/ nyon mongs pa ni g.yengs pa/ nyes pa ni lhung bzed la mi lta bar zas len pa'o/ /de la lhung bzed la blta ba</text></item>
<item><p>77a.1</p><section></section><text>zhes bya ba ni snod du shes par bya zhing blang ba ste/ gang la lhung bzed la lta ba'i 'du shes yod pa'i dge slong de ni lhung bzed la lta ba'o/ /'dir lhung bzed la lta ba zhes bya ba ni yid kyis lta ba la bya'i/ mig gi dbang pos lta ba ni sngar gnya' shing gang tsam</text></item>
<item><p>77a.2</p><section></section><text>du lta ba'i skabs nyid kyis bsdus zin te de ltar blta zhing legs par zas blang bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ / </text></item>
<item><p>77a.3</p><section></section><text>'di'i byed pa po ni lhung bzed la mi lta bar len pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bzhi bcu bzhi pa'o// // </text></item>
<item><p>77a.4</p><section></section><text>bca' ba dang bza' ba ma 'ongs par lhung bzed mi bzed par bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag bsod snyoms la zhugs pa na ji srid du bsod</text></item>
<item><p>77a.5</p><section></section><text>snyoms mi sbyin pa de srid du lhung bzed bzed de sdod nas bram ze dang khyim bdag dad pa can dag gis mthong nas smod par byed de/ 'phags pa dag ci'i slad du bca' ba dang bza' ba ma mchis par lhung bzed bzed de bzhes par mdzad 'di ni tshul dang mthun pa ma lags kyis</text></item>
<item><p>77a.6</p><section></section><text>'di ltar ma mdzad cig de dag gis smras pa/ shes ldan dag 'di la dgos pa yod do/ /'phags pa dag 'di la dgos pa yod pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas</text></item>
<item><p>77a.7</p><section></section><text>skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du bca' ba dang bza' ba ma 'ongs par lhung bzed mi bzed par bslab par bya'o zhes bca' ba mdzad de/ yul ni</text></item>
<item><p>77b.1</p><section></section><text>mnyan yod/ gang zag ni drug sde/ nyon mongs pa ni tshul dang mthun pa ma yin pa/ nyes pa ni bca' ba dang bza' ba ma 'ongs par lhung bzed bzed pa'o/ /de la bza' ba dang bca' ba ma 'ongs par lhung bzed mi bzed par zhes bya ba ni ji srid du bza' ba dang bca' ba mngon sum</text></item>
<item><p>77b.2</p><section></section><text>du ma 'ongs pa de srid du lhung bzed mi bzed pa de ltar legs par zas blang bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed</text></item>
<item><p>77b.3</p><section></section><text>pa po ni bca' ba dang bza' ba ma 'ongs par lhung bzed bzed pa dang zas nyid do/ /'di la yan lag ni gcig go/ /dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bzhi bcu lnga pa'o// // </text></item>
<item><p>77b.4</p><section></section><text>yang 'dod pa'i phyir 'bras chan gyis tshod ma mi dgab tshod mas 'bras chan mi dgab par bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig gis sangs</text></item>
<item><p>77b.5</p><section></section><text>rgyas la sogs pa dge slong gi dge 'dun khyim gzhan du gdugs tshod la spyan drangs nas khyim bdag de la 'bras chan ni mang tshod ma ni nyung nas drug sde dag gis 'bras chan gyis tshod ma bkab pa dang / khyim bdag des 'bras chan mthong nas smras pa/ 'phags pa dag skyu rum</text></item>
<item><p>77b.6</p><section></section><text>ma mchis sam ci de dag gis smras pa/ khyim bdag 'dir ltos shig des tshod ma gzhan yang byin no/ /yang mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas/ khyim bdag de la tshod ma ni mang 'a </text></item>
<item><p>77b.7</p><section></section><text>bras chan ni nyung nas drug sde dag gis tshod mas 'bras chan bkab pa dang / khyim bdag des tshod ma mthong nas smras pa/ 'phags pa dag 'bras chan ma mchis sam ci/ de dag gis smras pa/ khyim bdag 'dir ltos shig des 'bras chan gzhan yang byin no/ /dge</text></item>
<item><p>78a.1</p><section></section><text>slong rnams gtsug lag khang du dong ste smras pa/ tshe dang ldan pa dag khyim bdag snga ma des 'bras chan bzang po byas na 'di ltar tshod ma nyung ngo / /khyim bdag phyi ma des tshod ma bzang po byas na 'di ltar 'bras chan nyung ngo / /drug sde dag gis smras pa/ kho bo</text></item>
<item><p>78a.2</p><section></section><text>cag gis ni snga mar yang tshod ma mang po thob la phyi mar yang 'bras chan mang po thob bo/ /ji ltar de dag gis ji ltar gyur pa brjod pa dang / dge slong rnams kyis smras pa/ khyed cag de ltar byar rung ngam rung ba yang srid mi rung ba yang srid de kho bo cag gis ni de ltar byas so zhes zer ba'i</text></item>
<item><p>78a.3</p><section></section><text>skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du yang 'dod pa'i phyir 'bras chan gyis tshod ma la mi dgab tshod mas 'bras chan mi dgab par bslab par bya'o zhes bca' ba mdzad de/ yul ni mnyan yod/ gang zag ni drug</text></item>
<item><p>78a.4</p><section></section><text>sde/ nyon mongs pa ni yeb rngam/ nyes pa ni yang 'dod pa'i phyir 'bras chan gyis chod ma 'gebs pa dang tshod mas 'bras chan 'gebs pa'o/ /de la yang 'dod pa'i phyir 'bras chan gyis tshod ma mi dgab tshod mas 'bras chan mi dgab par zhes bya ba ni yang thob par bya'o snyam pa'i bsam</text></item>
<item><p>78a.5</p><section></section><text>pas 'bras chan gyis tshod ma mi dgab tshod mas 'bras chan mi dgab pa ste/ de ltar legs par zas blang bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos</text></item>
<item><p>78a.6</p><section></section><text>gzhir 'gyur ro/ /'di'i byed pa po yang 'dod pa'i bsam pa dang gcig gis gcig 'gebs pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga</text></item>
<item><p>78a.7</p><section></section><text>ma bzhin no/ /bslab pa bzhi bcu drug pa'o// //bca' ba dang bza' ba'i steng du lhung bzed mi gzung bar bslab par bya ba'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag bca' ba dang</text></item>
<item><p>78b.1</p><section></section><text>bza' ba'i steng du lhung bzed 'dzin par byed nas bram ze dang khyim bdag dad pa can dag gis mthong nas smod par byed de 'phags pa dag gtsang sbra ni tha dad pa lags na ci'i slad du bca' ba dang bza' ba'i steng du lhung bzed 'dzin par mdzad/ 'di ni tshul dang mthun pa ma lags kyis 'di ltar</text></item>
<item><p>78b.2</p><section></section><text>ma mdzad cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom</text></item>
<item><p>78b.3</p><section></section><text>ldan 'das la gsol pa dang / bcom ldan 'das kyis dgongs pa/ khyem pa dag zer ba bden no snyam nas snga ma bzhin du bca' ba dang bza' ba'i steng du lhung bzed mi gzung bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni</text></item>
<item><p>78b.4</p><section></section><text>tshul dang mthun pa ma yin pa/ nyes pa ni bca' ba dang bza' ba'i steng du lhung bzed 'dzin pa'o/ /de la bca' ba dang bza' ba'i steng du lhung bzed mi gzung bar bslab par bya'o zhes bya ba ni bca' ba dang bza' ba'i steng du lhung bzed gzung bar mi bya ba ste/ de ltar legs par zas blang bar</text></item>
<item><p>78b.5</p><section></section><text>bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni bza' ba dang bca' ba'i steng du lhung bzed 'dzin pa dang zas nyid do/ /'di la</text></item>
<item><p>78b.6</p><section></section><text>yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /legs par zas blang bar bslab par bya zhes bya ba man chad 'di yan chad thams cad ni grong dang gtsug lag khang la</text></item>
<item><p>78b.7</p><section></section><text>sogs pa'i gnas skabs thams cad du legs par zas blang bar bslab par bya ba'i spros pa yin par sbyar ro/ /bslab pa bzhi bcu bdun pa'o// //so sor thar pa'i mdo rgya cher 'grel ba 'dul ba kun las btus pa/ bam po bzhi bcu lnga pa/ sdom la/ zas la legs par</text></item>
<item><p>79a.1</p><section></section><text>bya ba drug /tsug tsug la sogs rnam pa lnga/ /'bru nas tha dad byed pa lnga/ /lag pa bldag la sogs pa lnga/ /zhes gsungs pa la/ sdom la zhes bya ba'i tshig gi don dang dgos pa ni snga ma bzhin no/ /sdom gyi tshigs su bcad pa 'dis bslab pa nyi shu</text></item>
<item><p>79a.2</p><section></section><text>rtsa gcig bstan pa dag kyang 'og nas gzhung nyid las go rims bzhin du bstan pa'o/ /sdom la/ zas la legs par bya ba drug /ces gsungs pa'i bslab pa bsdu ba'i mdo ni legs par zas bza' bar bslab par bya/ kham ha cang chung ba ma yin pa dang / kham ha cang chen po ma</text></item>
<item><p>79a.3</p><section></section><text>yin pa dang / kham ran pa dang / kham ma gzas par kha mi gdang ba dang / kha kham gyis bkang ste mi smra bar bslab par bya'o zhes bya ba dag yin no/ /de la legs par zas bza' bar bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas</text></item>
<item><p>79a.4</p><section></section><text>sbyin gyi kun dga' ra ba na bzhugs so/ /drug sde dag rnam par 'gyur ba dag gis zas za bar byed nas/ bram ze dang khyim bdag dad pa can dag gis mthong nas smod par byed/ 'phags pa dag byis pa khye'u dag dang gzugs 'tshong ma dag 'di ltar 'tshal bar bgyid pas 'di ni tshul</text></item>
<item><p>79a.5</p><section></section><text>dang mthun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas</text></item>
<item><p>79a.6</p><section></section><text>skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du legs par zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs</text></item>
<item><p>79a.7</p><section></section><text>pa ni tshul dang mthun pa ma yin pa/ nyes pa ni rnam par 'gyur ba dag gis legs par zas za bar mi byed pa'o/ /de la legs par zas bza' bar bslab par bya zhes bya ba ni grong 'ba' zhig tu ma zad kyis gzhan du yang rung ste/ kham ha cang chung ba la sogs pa'i rnam par 'gyur ba dag</text></item>
<item><p>79b.1</p><section></section><text>mi bya bar legs par zas bza' bar bslab par bya'o/ /legs par zas bza' bar bslab par bya zhes bya ba 'di ni mdor bstan pa yin la/ 'og nas kham ha cang chung ba ma yin par zas bza' bar bslab par bya ba la sogs pa nyi shu 'byung ba dag ni 'di'i spros pa yin te rnam pa</text></item>
<item><p>79b.2</p><section></section><text>gzhan bstan pa ni ma yin no/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni legs par mi bza' ba dang zas nyid do/ /'di la</text></item>
<item><p>79b.3</p><section></section><text>yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bzhi bcu brgyad pa'o// //kham ha cang chung ba yang ma yin par zas bza' bar bslab par bya ba'i gleng</text></item>
<item><p>79b.4</p><section></section><text>gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan za ba na kham ha cang chung ngur za bar byed nas bram ze dang khyim bdag dad pa can dag gis mthong nas smod par byed de</text></item>
<item><p>79b.5</p><section></section><text>'phags pa dag byis pa khye'u dag dang rigs kyi mna' ma dag dang gzugs 'tshong ma dag 'di ltar 'tshal bas 'di ni tshul dang mthun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags</text></item>
<item><p>79b.6</p><section></section><text>je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du kham</text></item>
<item><p>79b.7</p><section></section><text>ha cang chung ba ma yin par zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni tshul dang mthun pa ma yin pa/ nyes pa ni kham ha cang chung ngur zas za ba'o/ /de la kham ha cang chung ba ma yin pa zhes bya ba la kham zhes</text></item>
<item><p>80a.1</p><section></section><text>bya ba ni khar kham tshad du gzhug cing mid par bya ba'i phyir kham zhes pa'o/ /de la ha cang chung ba ma yin pa ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs</text></item>
<item><p>80a.2</p><section></section><text>su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni kham ha cang chung ba dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par</text></item>
<item><p>80a.3</p><section></section><text>na smad do zhes bya ba yang snga ma bzhin no/ /bslab pa bzhi bcu dgu pa'o// //kham ha cang chen po ma yin par zas bza' bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>80a.4</p><section></section><text>so/ /drug sde dag khyim gzhan du zan za ba na kham ha cang chen por za bar byed nas bram ze dang khyim bdag dad pa can dag gis mthong nas smod par byed de/ 'phags pa dag byis pa khye'u dag dang mu to ba dag 'di ltar 'tshal bas 'di ni tshul dang mthun pa ma lags kyis 'di</text></item>
<item><p>80a.5</p><section></section><text>ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong</text></item>
<item><p>80a.6</p><section></section><text>rnams kyis bcom ldan 'das la gsol ba dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du kham ha cang chen po ma yin par zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ </text></item>
<item><p>80a.7</p><section></section><text>nyon mongs pa ni tshul dang mthun pa ma yin pa/ nyes pa ni kham ha cang chen por zas za ba'o/ /de la kham ha cang chen por ma yin par zhes bya ba ni kham ha cang chen por yang ma yin pa ste/ de ltar legs par zas bza' bar bslab par bya'o/ /de la 'dir dngos gzhi'i</text></item>
<item><p>80b.1</p><section></section><text>ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni kham ha cang che ba dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor</text></item>
<item><p>80b.2</p><section></section><text>ba dang / sbyor ba'i sbyor ba'i sgrub pa nyid dag la ci rigs par na smad do zhes bya ba yang snga ma bzhin no/ /bslab pa lnga bcu pa'o// //kham ran par zas bza' bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin</text></item>
<item><p>80b.3</p><section></section><text>gyi kun dga' ra ba na bzhugs so/ /drug sde dag khyim gzhan du yang zan za ba na kha ma ran par ma yin par za nas bram ze dang khyim bdag dad pa can dag gis mthong nas smod par byed de/ 'phags pa dag byis pa khye'u dag dang mu to ba dag 'di ltar 'tshal bas 'di ni tshul dang mthun pa ma</text></item>
<item><p>80b.4</p><section></section><text>lags kyis 'di ltar ma gsol cig /de dag gis smras pa/ shes ldan dag 'di dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de</text></item>
<item><p>80b.5</p><section></section><text>dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim bdag zer ba bden no snyam nas snga ma bzhin du kham ran par zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni tshul</text></item>
<item><p>80b.6</p><section></section><text>dang mthun pa ma yin pa nyes pa ni kham ran par ma yin par zas za ba'o/ /de la kham ran par zhes bya ba ni rang dang mthun pa dang 'jig rten dang mthun pa'i kham ran pa ste/ de ltar legs par zas bza' bar bslab par bya'o/ /de la 'dir dngos gzhi'i ltung ba rnam par gzhag pa ni dngos</text></item>
<item><p>80b.7</p><section></section><text>gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni kham ran pa ma yin pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid</text></item>
<item><p>81a.1</p><section></section><text>dag la ni ci rigs par na smad do zhes bya ba yang snga ma bzhin no/ /bslab pa lnga bcu gcig pa'o// //kham ma gzas par kha mi gdang bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin</text></item>
<item><p>81a.2</p><section></section><text>gyi kun dga' ra ba na bzhugs so/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drang ba dang / ci tsam na drug sde dag gis 'og na dge slong rgan zhugs shig 'dug pa kha gdangs te rgan pa'i mtha'</text></item>
<item><p>81a.3</p><section></section><text>logs su lta bar byed pa dang / nye dgas de'i khar bong pa bcug ste/ je 'di zo shig ces smras pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du kham ma gzas par kha mi gdang bar bslab par bya'o zhes</text></item>
<item><p>81a.4</p><section></section><text>bca' ba mdzad de/ yul ni mnyan yod/ gang zag ni rgan zhugs/ nyon mongs pa ni rnge che ba/ nyes pa ni kham ma gzas par kha gdangs pa'o/ /de la kham ma gzas par zhes bya ba ni ji srid du kham kha'i sgor nye bar ma 'ong bar de srid du kha'i sgo gdang bar mi bya ba ste/ de ltar legs par</text></item>
<item><p>81a.5</p><section></section><text>zas bza' bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni kham ma gzas par kha gdangs pa dang zas nyid do/ / </text></item>
<item><p>81a.6</p><section></section><text>'di la yan lag ni gcig ste/ dngos gzhi'i sgrub pa nyid do/ /sbyor ba dang / /sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa lnga bcu gnyis pa'o// //kha kham gyis bkang ste mi smra bar bslab par bya ba'i gleng gzhi</text></item>
<item><p>81a.7</p><section></section><text>ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag kha kham gyis bkang ste smra bar byed pa na skad nyams par gyur pa'i skabs de dge slong rnams gyis bcom ldan 'das la gsol pa dang / bcom</text></item>
<item><p>81b.1</p><section></section><text>ldan 'das kyis snga ma bzhin du kha kham gyis bkang ste mi smra bar babe+eb par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni brkam bag/ nyes pa ni kha kham gyis bkang ste smra ba'o/ /de la kha kham gyis bkang ste mi smra ba zhes bya ba ni kha kham</text></item>
<item><p>81b.2</p><section></section><text>gyis bkang ste kha des tshig mi smra bar bya ba ste/ de ltar legs par zas za bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed</text></item>
<item><p>81b.3</p><section></section><text>pa po ni kha kham gyis bkang ba dang smra ba nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ci rigs par na smad do zhes bya ba yang snga ma bzhin no/ /bslab pa lnga bcu gsum pa'o// //sdom la/ tsug</text></item>
<item><p>81b.4</p><section></section><text>tsug la sogs rnam pa lnga/ /zhes gsungs pa'i bslab pa bsdu ba'i mdo ni tsug tsug mi bya ba dang / balcag balcag mi bya ba dang hu hu mi bya ba dang / phu phu mi bya ba dang / lce phyung ste zas mi za bar bslab par bya'o zhes bya ba dag yin no/ /de la tsug tsug mi bya bar zas bza' bar bslab par</text></item>
<item><p>81b.5</p><section></section><text>bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas des</text></item>
<item><p>81b.6</p><section></section><text>tshod ma te por mngar ba dag sta gon byas pa dang / drug sde dag gis khas sgra phyung ste smras pa/ dga' bo nye dga' tshod ma te bor skyur ro/ /khyim bdag des thos nas de skyengs nas cang mi smra bar 'dug pa'i skabs de dge slong rnams kyis bcom ldan 'das la gsol ba dang / bcom</text></item>
<item><p>81b.7</p><section></section><text>ldan 'das kyis snga ma bzhin du tsug tsug mi bya bar zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni bsting slad kyis bsam pa/ nyes pa ni zas myang ba na kha sgra tsug tsug zer ba'o/ /de la tsug tsug mi bya bar bslab</text></item>
<item><p>82a.1</p><section></section><text>par bya ba ni tsug tsug zer zhing za bar mi bya ba ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi</text></item>
<item><p>82a.2</p><section></section><text>dngos gzhir 'gyur ro/ /'di'i byed pa po ni kha'i rnam par 'gyur ba'i sgra tsug tsug zer ba dang zas nyid do/ /'di la yan lag ni gcig te/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin</text></item>
<item><p>82a.3</p><section></section><text>no/ /bslab pa lnga bcu bzhi pa'o// //balcag balcag mi bya bar zas bza' bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig gis</text></item>
<item><p>82a.4</p><section></section><text>sangs rgyas la sogs pa dge slong gi dge 'dun khyim gzhan du gdugs tshod la spyan drangs nas des tshod ma ste por skyur ba dag sta gon byas pa dang / drug sde dag gis khas sgra phyung ste smras pa/ dga' bo nye dga' tshod ma ste por mngar ro/ /khyim bdag des thos nas de skyengs nas</text></item>
<item><p>82a.5</p><section></section><text>cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du balcag balcag mi bya bar zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni</text></item>
<item><p>82a.6</p><section></section><text>bsting slad kyis bsam pa/ nyes pa ni zas myang ba na kha'i sgra bcag bcag zer ba'o/ /de la balcag balcag mi bya ba zhes bya ba ni balcag balcag zer zhing zas za bar mi bya ba ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par</text></item>
<item><p>82a.7</p><section></section><text>gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni kha'i rnam par 'gyur ba'i sgra balcag balcag zer ba dang zas nyid do/ /'di la yan lag ni gcig ste/ dngos gzhi'i sgrub pa</text></item>
<item><p>82b.1</p><section></section><text>nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa lnga bcu lnga pa'o// //hu hu mi bya bar zas bza' bar bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal</text></item>
<item><p>82b.2</p><section></section><text>mgon med zas sbyin gyi kun dga' ra ba na bzhugs so/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas khyim bdag de la snod spyad med pas des 'bras chan btsos te sgrom du blugs pa dang / de</text></item>
<item><p>82b.3</p><section></section><text>tsha nas drug sde dag gis khas sgra phyung ste smras pa/ dga' bo nye dga' 'bras chan 'di te por grang gis kha'i dbugs kyis bsros te bza'o/ /khyim bdag des thos nas de skyengs te cang mi smra bar 'dug pa'i skabs de dge slong rnams kyis bcom ldan 'das la gsol ba dang / bcom</text></item>
<item><p>82b.4</p><section></section><text>ldan 'das kyis snga ma bzhin du hu hu mi bya bar zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni bsting slad kyis bsam pa/ nyes pa ni zas myang ba na kha'i sgra hu hu zer ba'o/ /de la hu hu mi bya ba zhes bya ba ni hu hu zer</text></item>
<item><p>82b.5</p><section></section><text>zhing za bar mi bya ba ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni kha'i rnam</text></item>
<item><p>82b.6</p><section></section><text>par 'gyur ba'i sgra hu hu zer ba dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa lnga bcu drug pa'o// //phu phu mi bya bar zas bza'</text></item>
<item><p>82b.7</p><section></section><text>bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan</text></item>
<item><p>83a.1</p><section></section><text>drangs nas des 'bras chan btsos te re lder bdal ba dang de grangs par gyur nas/ drug sde dag gis khas sgra phyung ste smras pa/ dga' bo nye dga' 'bras chan 'di te por tsha yis kha'i dbugs kyis bsgrang ste bza'o/ /khyim bdag des thos nas de skyengs te</text></item>
<item><p>83a.2</p><section></section><text>cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du phu phu mi bya bar zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni bsting</text></item>
<item><p>83a.3</p><section></section><text>slad kyis bsam pa/ nyes pa ni zas myang ba na kha'i sgra phu phu zer ba'o/ /de la phu phu mi bya ba zhes bya ba ni phu phu zer zhing zas bza' bar mi bya ba ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas</text></item>
<item><p>83a.4</p><section></section><text>skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni kha'i rnam par 'gyur ba'i sgra phu phu zer ba dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa/ </text></item>
<item><p>83a.5</p><section></section><text>nyid dag la ni ci rigs par na smad do zhes bya ba yang snga ma bzhin no/ /bslab pa lnga bcu bdun pa'o// //lce phyung ste zas mi za bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>83a.6</p><section></section><text>so/ /drug sde dag khyim gzhan du zan za ba na lce phyung ste lta zhing mchu gnyis la ldag par byed nas dge slong rnams kyis de dag la smras pa/ tshe dang ldan pa dag ci'i phyir lce phyung ste lta de dag gis smras pa/ tshe dang ldan pa dag ma bcas par mid na mi rung bas de lta'o/ /de dag smod par byed pa'i</text></item>
<item><p>83a.7</p><section></section><text>skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du lce phyung ste zas mi bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni mi dgos par byed pa/ nyes pa ni</text></item>
<item><p>83b.1</p><section></section><text>lce phyung ste zas za ba'o/ /de la lce phyung ste zas mi bza' bar bslab par bya'o zhes bya ba ni zan za ba na lce phyung ste za bar mi bya bar bya ba ste de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab</text></item>
<item><p>83b.2</p><section></section><text>pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lce phyung ste za ba dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma</text></item>
<item><p>83b.3</p><section></section><text>bzhin no/ /bslab pa lnga bcu brgyad pa'o// //sdom la/ 'bru nas tha dad byed pa lnga/ /zhes gsungs pa'i bslab pa bsdu ba'i mdo ni/ 'bru nas tha dad du mi bya ba dang / 'phyas mi gdags pa dang / mkhur ba mi spo ba dang / rkan mi gtogs pa dang / kham 'phro mi bcad par zas bza' bar</text></item>
<item><p>83b.4</p><section></section><text>bslab par bya'o zhes bya ba dag yin no/ /de la 'bru nas tha dad du mi bya bar zas bza' bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan za ba na 'bras chan</text></item>
<item><p>83b.5</p><section></section><text>'bru re re nas thu zhing za nas bram ze dang khyim bdag dad pa can dag gis mthong nas smod par byed de/ 'phags pa dag byis pa khye'u dag dang dwa dag dang / rgyan po pa dag dang nal gyi bu dag 'di ltar 'tshal bas 'di ni tshul dang mthun pa ma lags kyis 'di ltar ma gsol cig /de dag gis smras pa/ shes</text></item>
<item><p>83b.6</p><section></section><text>ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das</text></item>
<item><p>83b.7</p><section></section><text>kyis dgongs pa/ khyim pa dag zer ba bden no snyam nas snga ma bzhin du 'bru nas tha dad du mi bya bar zas bza' bar bslab par bya ba'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni tshul dang mthun pa ma yin pa/ nyes pa ni 'bras chan 'bru re re nas btu</text></item>
<item><p>84a.1</p><section></section><text>zhing za ba'o/ /de la 'bru nas tha dad du mi bya ba zhes bya ba la 'bru zhes bya ba ni 'bras chan la sogs pa'i 'bru ste zan gang la 'bru de lta bu yod pas/ de dag re re nas btu zhing bza' bar mi bya ba ste de ltar legs par zas bza' bar bslab par bya ba'o/ /de la 'dir</text></item>
<item><p>84a.2</p><section></section><text>dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni 'bru nas tha dad du byed pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ </text></item>
<item><p>84a.3</p><section></section><text>sbyor ba dang / sbyor ba'i sbyor ba'i sgrub pa nyid dag la ci rigs par na smad do zhes bya ba yang snga ma bzhin no/ /bslab pa lnga bcu dgu pa'o// //'phyas mi gdags par zas bza' ba bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon</text></item>
<item><p>84a.4</p><section></section><text>med zas sbyin gyi kun dga' ra ba na bzhugs so/ /drug sde dag khyim gzhan du zan zab na dga' bo nye dga' tshod ma 'di dag ha cang kha'o/ /ha cang skyur ro zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du</text></item>
<item><p>84a.5</p><section></section><text>'phyas mi gdags par zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni gzhan gyi yid mi srung ba/ nyes pa ni zas la 'phyas 'dogs pa'o/ /de la 'phyas mi gdags pa zhes bya ba ni zas la 'phya smod mi bya ba ste/ de</text></item>
<item><p>84a.6</p><section></section><text>ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni 'phyas 'dogs pa dang zas nyid do/ / </text></item>
<item><p>84a.7</p><section></section><text>'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa drug cu pa'o// //mkhur ba mi spo bar zas bza' bar bslab par bya ba'i gleng gzhi ni/ sangs</text></item>
<item><p>84b.1</p><section></section><text>rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan za ba na mkhur ba nas mkhur bar kham spo zhing za bar byed pa nas/ bram ze dang khyim bdag dad pa can dag gis mthong nas smod par byed de/ </text></item>
<item><p>84b.2</p><section></section><text>'phags pa dag byis pa khye'u dag dang mu to ba dag 'di ltar 'tshal bas 'di ni tshul dang mthun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang</text></item>
<item><p>84b.3</p><section></section><text>bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma bzhin du mkhur ba mi spo bar zas bza' bar bslab par bya'o</text></item>
<item><p>84b.4</p><section></section><text>zhes bca' ba mdzad de/ yul ni mnyan yod/ gang zag ni drug sde/ nyon mongs pa ni tshul dang mthun pa ma yin pa/ nyes pa ni mkhur ba nas mkhur bar kham spo zhing za bar byed pa'o/ /de la mkhur ba mi spo bar zhes bya ba ni mkhur ba gnyis dag gal bzhin du bkang de g.yas g.yon spo bar</text></item>
<item><p>84b.5</p><section></section><text>mi bya'o zhes bya ba'i tha tshig ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni</text></item>
<item><p>84b.6</p><section></section><text>mkhur ba spo ba dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa drug cu gcig pa'o// //rkan mi gtogs par zas bza' bar</text></item>
<item><p>84b.7</p><section></section><text>bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan za ba na rkan sgra gtogs par byed nas bram ze dang khyim bdag dad pa can dag gis mthong nas smod par</text></item>
<item><p>85a.1</p><section></section><text>byed de/ 'phags pa dag byis pa khye'u dag dang / mu to ba dag 'di ltar 'tshal bas 'di ni tshul dang mthun pa ma lags kyis 'di ltar ma mdzad cig /de dag gis smras pa/ bzhin bzangs dag 'di la dgos pa yod do/ /'phags pa dag 'di la dgos pa</text></item>
<item><p>85a.2</p><section></section><text>gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas snga ma</text></item>
<item><p>85a.3</p><section></section><text>bzhin du rkan mi gtogs par zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni tshul dang mthun pa ma yin pa nyes pa ni zan za ba na rkan sgra gtogs par byed pa'o/ /de la rkan sgra mi gtogs pa zhes bya ba ni lces rkan gtogs shing zas bza'</text></item>
<item><p>85a.4</p><section></section><text>bar mi bya ba ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni rkan gtogs pa dang</text></item>
<item><p>85a.5</p><section></section><text>zas nyid do/ /'di la yang yan lag ni gcig te/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa drug cu gnyis pa'o// //kham 'phror mi bcad par zas bza' bar bslab par</text></item>
<item><p>85a.6</p><section></section><text>bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan zab na kham blangs nas phyed khar 'jud cing phyed lhung bzed du lhung bar byed nas bram ze dang khyim bdag dad pa can</text></item>
<item><p>85a.7</p><section></section><text>dag gis mthong nas smod par byed de/ 'phags pa dag byis pa khye'u dag dang gzugs 'tshong ma dag 'di ltar 'tshal bas 'di ni tshul dang mthun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag 'di la dgos</text></item>
<item><p>85b.1</p><section></section><text>pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol ba dang / bcom ldan 'das kyis dgongs pa/ khyim pa dag zer ba bden no snyam nas</text></item>
<item><p>85b.2</p><section></section><text>snga ma bzhin du kham 'phror mi gcod par zas bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni tshul dang mthun pa ma yin pa/ nyes pa ni kham 'phror bcad cing za ba'o/ /de la kham 'phror mi bcad par zas za bar bslab par</text></item>
<item><p>85b.3</p><section></section><text>bya'o zhes bya ba ni kham 'phror bcad cing zan bza' bar mi bya ba ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ / </text></item>
<item><p>85b.4</p><section></section><text>'di'i byed pa po ni kham 'phror gcod pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa drug cu gsum pa'o// //sdom la/ lag pa</text></item>
<item><p>85b.5</p><section></section><text>bldag la sogs pa lnga/ /zhes gsungs pa'i bslab pa bsdu ba'i mdo ni lag pa mi bldag pa dang / lhung bzed mi byog pa dang / lag pa mi sprug pa dang / lhung bzed mi bskyom pa dang / mchod rten 'dra ba bcos ste zas mi bza' bar bslab par bya ba'o zhes bya ba dag yin no/ /de la lag pa mi bldag</text></item>
<item><p>85b.6</p><section></section><text>par zas bza' bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan za ba na lag pa ldag par byed nas dge slong rnams kyis smras pa/ tshe dang ldan pa dag ci'i phyir</text></item>
<item><p>85b.7</p><section></section><text>mi mdzes pa 'di lta bu dag byed/ de dag gis smras pa/ tshe dang ldan pa dag snying po gang yin pa de ni 'di la chags so/ /de dag smod par byed pa'i skabs de dge slong rnams kyis bcom ldan 'das la gsol ba dang / bcom ldan 'das kyis snga ma bzhin du lag pa mi bldag par zas bza' bar</text></item>
<item><p>86a.1</p><section></section><text>bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni mi mdzes pa/ nyes pa ni zan za ba na lag pa bldag pa'o/ /de la lag pa mi bldag pa zhes bya ba ni zas gang la lag pa bldag pa yod pa ni mi bldag pa ste de ltar</text></item>
<item><p>86a.2</p><section></section><text>legs par zas bza' bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lag pa bldag pa dang zas nyid do/ /'di la</text></item>
<item><p>86a.3</p><section></section><text>yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa drug cu bzhi pa'o// //lhung bzed mi byog par zas bza' bar bslab par bya ba'i gleng gzhi ni/ /sangs rgyas bcom ldan</text></item>
<item><p>86a.4</p><section></section><text>'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan za ba na lhung bzed byog par byed nas dge slong rnams kyis smras pa/ tshe dang ldan pa dag ci'i phyir mi mdzes pa 'di lta bu dag byed/ de dag gis smras pa/ tshe dang</text></item>
<item><p>86a.5</p><section></section><text>ldan pa dag snying po gang yin pa de 'di la chags so/ /de dag smod par byed pa'i skabs de dge slong rnams kyis bcom ldan 'das la gsol ba dang / bcom ldan 'das kyis snga ma bzhin du lhung bzed mi byog par zas bza' bar bslab par bya'o zhes bca' ba mdzad de/ yul ni mnyan yod/ </text></item>
<item><p>86a.6</p><section></section><text>gang zag ni drug sde/ nyon mongs pa ni mi mdzes pa/ nyes pa ni lhung bzed byog pa'o/ /de la lhung bzed mi byog pa zhes bya ba ni lhung bzed gang la byog par bya ba yod pa de sor mos mi byog pa ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba</text></item>
<item><p>86a.7</p><section></section><text>rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lhung bzed byog pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor</text></item>
<item><p>86b.1</p><section></section><text>ba'i sgrub pa nyid dag la ci rigs par na smad do zhes bya ba yang snga ma bzhin no/ /bslab pa drug cu lnga pa'o// //lag pa mi sprug par zas bza' bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ / </text></item>
<item><p>86b.2</p><section></section><text>drug sde dag khyim gzhan du zan za ba na lag pa sprug par byed pas dge slong rnams la lag pa'i chus phog nas de dag smod par byed pa'i skabs de dge slong rnams kyis bcom ldan 'das la gsol ba dang / bcom ldan 'das kyis snga ma bzhin du lag pa mi sprug par zas bza' bar bslab par bya'o zhes bca' ba</text></item>
<item><p>86b.3</p><section></section><text>mdzad de/ yul ni mnyan yod/ gang zag ni drug sde/ nyon mongs pa ni bag med pa/ nyes pa ni zas za ba na lag pa sprug pa'o/ /de la lag pa mi sprug pa zhes bya ba ni lag pa la zas chags pa sprug par mi bya ba dang / yang na lag pa la zas chags pa lce'i steng du sprug par mi bya ba ste de ltar legs par zas bza' bar</text></item>
<item><p>86b.4</p><section></section><text>bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lag pa sprug pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba</text></item>
<item><p>86b.5</p><section></section><text>dang sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa drug cu drug pa'o// //lhung bzed mi bskyam par zas bza' bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na</text></item>
<item><p>86b.6</p><section></section><text>bzhugs so/ /drug sde dag khyim gzhan du zan za ba na de dag gi 'og nas dge slong snam sbyar dmar ser can zhig 'dug nas drug sde dag gis smras pa/ dga' bo nye dga' bkren pa 'di'i snying lam na/ yu bu cag gis sngon lan 'ga' yang snam sbyar 'di lta bu gyon pa ma myong snyam gyis 'di mi dga' bar bya'o zhes de dag gis lhung</text></item>
<item><p>86b.7</p><section></section><text>bzed bskyam pa dang / dge slong de'i snam sbyar lhung bzed kyi chus ma rung bar gyur nas de smod pa la zhugs pa'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du lhung bzed mi bskyam par zas bza' bar bslab par bya'o zhes bca' ba mdzad de/ yul ni mnyan</text></item>
<item><p>87a.1</p><section></section><text>yod/ gang zag ni drug sde/ nyon mongs pa ni phrag dog /nyes pa ni zan bza' ban lhung bzed bskyam pa'o/ /de la lhung bzed mi bskyam pa zhes bya ba ni lhung bzed kyi nang du zas la sogs pa blugs te bskyam par mi bya ba dang / yang lhung bzed kyi nang du zas blugs te lci yang ci yod pa lag srang la mi</text></item>
<item><p>87a.2</p><section></section><text>gdab pa ste/ de ltar legs par zas bza' bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lhung bzed bskyam pa dang zas nyid do/ /'di la yan</text></item>
<item><p>87a.3</p><section></section><text>lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa drug cu bdun pa'o// //mchod rten 'dra ba bcos te/ zas mi bza' bar bslab par bya ba'i gleng gzhi ni/ sangs rgyas bcom ldan 'das</text></item>
<item><p>87a.4</p><section></section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des gcer bu pa dag la mngon par dad do/ /dus gzhan zhig na bcom ldan 'das la mngon par dad par gyur nas/ des dge slong gi dge 'dun khyim gzhan du gdugs</text></item>
<item><p>87a.5</p><section></section><text>tshod la spyan drangs nas der phye dag brims pa dang / drug sde dag gis de dag sbrus ste mchod rten 'dra bar rnam par bzhag go/ /la phug gi phye tshal dag brims pa dang / de yang de nyid la btsugs te srog shing 'dra bar rnam par bzhag go/ /khur bdag brims pa dang / de yang la phug de nyid kyi steng du</text></item>
<item><p>87a.6</p><section></section><text>gdugs 'dra bar rnam par bzhag go/ /de dag gis smras pa/ dga' bo nye dga' mchod rten 'di ni ngan 'gro rdzogs par byed pa rdzogs byed kyi yin no zhes zer ro/ /yang bcom ste za zhing smras pa dga' bo nye dga' ngan 'gro rdzogs par byed pa rdzogs byed kyi mchod rten rdib bo zhes zer ba la khyim bdag des</text></item>
<item><p>87a.7</p><section></section><text>thos nas des smras pa/ 'phags pa dag bdag ni sdig pa can gyi lta ba'i rnam pa de dang bral ba lags na khyed cag da dung du zhe sdang dang ma bral lo/ /de dag cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du mchod rten 'dra</text></item>
<item><p>87b.1</p><section></section><text>ba bcom ste zas mi bza' bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni zhe sdang dang ma bral ba/ nyes pa ni zas la mchod rten 'dra bar rnam par bcom ste za ba'o/ /de la mchod rten 'dra ba bcom ste zas mi bza' bar bslab par bya'o/ </text></item>
<item><p>87b.2</p><section></section><text>zhes bya ba ni zan la mchod rten gyi dbyibs 'dra bar byas te gzhom zhing mi bza' bar bslab par bya ba ste/ de ltar legs par zas bza' bar bslab par bya'o/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags</text></item>
<item><p>87b.3</p><section></section><text>par bya ba'i nyes byas kyi dngos gzhir 'gyur ro/ /'di'i byed pa po ni mchod rten 'dra bar rnam par gzhag pa bcom pa dang zas nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do</text></item>
<item><p>87b.4</p><section></section><text>zhes bya ba yang snga ma bzhin no/ /legs par zas bza' bar bslab par bya'o zhes bya ba man cad 'di yan cad thams cad ni grong dang gtsug lag khang la sogs pa gnas skabs thams cad du legs par zas bza' bar bslab par bya ba de'i spros pa yin par sbyar ro/ /bslab pa</text></item>
<item><p>87b.5</p><section></section><text>drug cu brgyad pa'o// //sdom la/ 'phya la sogs pa rnam pa bzhi/ /lhung bzed la yang rnam pa bcu/ /'greng bar byed la sogs pa lnga/ /mgo g.yogs la sogs rnam pa lnga/ /do ker can la sogs pa lnga/ /glang chen la sogs zhon pa lnga/ /lag na dbyug pa la</text></item>
<item><p>87b.6</p><section></section><text>sogs drug /na ba rnam pa bzhi rnams so/ /zhes gsungs pa la/ sdom la zhes bya ba ni tshig gi don dang dgos pa ni snga ma bzhin no/ /sdom gyi tshigs su bcad pa 'di dag gis bslab pa bzhi bcu rtsa bzhi bstan pa dag kyang 'og nas gzhung nyid las go rims bzhin du ston to/ / </text></item>
<item><p>87b.7</p><section></section><text>sdom la/ 'phya ba la sogs rnam pa bzhi/ /zhes gsungs pa'i bslab pa bsdu ba'i mdo ni drung na 'dug pa'i dge slong gi lhung bzed la 'phyas gdags pa'i phyir mi blta bar bslab par bya/ lag pa zas dang 'bags pas chu snod la mi gzung bar bslab par bya/ drung na 'dug pa'i dge</text></item>
<item><p>88a.1</p><section></section><text>slong la zas dang 'bags pa'i chus mi gtor bar bslab par bya/ khyim pa 'dug pa la ma dris par chu zas dang 'bags pa khyim gzhan du mi dbo bar bslab par bya'o zhes bya ba dag yin no/ /de la drung na 'dug pa'i dge slong gi lhung bzed la 'phyas gdags</text></item>
<item><p>88a.2</p><section></section><text>pa'i phyir mi blta bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zas zab na de dag gi drung na 'dug pa'i dge slong mang du za ba dag dang / drug sde dag</text></item>
<item><p>88a.3</p><section></section><text>'phyas 'dogs shing / dga' bo nye dga' rgan zhugs 'di mang po 'di snyed za ba la ltos zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du drung na 'dug pa'i dge slong gi lhung bzed la 'phyas gdags pa'i phyir mi blta bar</text></item>
<item><p>88a.4</p><section></section><text>bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni 'phyas smod kyi nyes rtsom/ nyes pa ni dge slong gi lhung bzed la 'phyas gdags pa'i phyir blta ba'o/ /de la drung na 'dug pa'i dge slong gi lhung bzed la 'phyas gdags pa'i phyir mi</text></item>
<item><p>88a.5</p><section></section><text>blta ba zhes bya ba ni gang la 'phyas gdags pa'i phyir blta ba'i ngang tshul yod pa de ni 'phyas gdags pa'i phyir lta ba ste/ de ltar 'phyas smod kyi nyes rtsom mi bya bar bslab par bya ba'o/ /drung na 'dug pa zhes bya ba ni mtshon pa tsam du zad do/ /thag ring po na 'dug pa yang 'dis bsdus par</text></item>
<item><p>88a.6</p><section></section><text>rig par bya'o/ /bslab pa 'di dang 'og ma gsum ni nyes rtsom mi bya bar bslab par bya ba ste 'di ni mdor bstan pa yin no/ /'og ma gsum ni de'i spros pa yin te/ rnam pa gzhan bstan pa ni ma yin no/ /de la 'dir dngos gzhi'i ltung ba rnam par gzhag pa ni dngos gzhi'i gnas skabs su</text></item>
<item><p>88a.7</p><section></section><text>bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni dge slong gi lhung bzed la 'phyas 'dogs pa dang lta ba nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la</text></item>
<item><p>88b.1</p><section></section><text>ni ci rigs par na smad do zhes bya ba yang snga ma bzhin no/ /bslab pa drug cu dgu pa'o// //lag pa zas dang 'bags pas chu snod la mi gzung bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na</text></item>
<item><p>88b.2</p><section></section><text>bzhugs so/ /drug sde dag khyim gzhan du zan za ba na lag pa zas dang 'bags pas chu snod la 'dzin par byed nas ma dad pa dag shAkya'i bu'i dge sbyong dag ni lag pa zas dang 'bags pas chu snod la 'dzin pas/ gtsang sbra med pa yin no zhes co 'dri bar byed pa'i skabs de dge slong</text></item>
<item><p>88b.3</p><section></section><text>rnams kyis bcom ldan 'das la gsol pa dang / bcom ldan 'das kyis snga ma bzhin du lag pa zas dang 'bags pas chu snod la mi gzung bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni gtsang sbra med pa'i nyes rtsom/ nyes</text></item>
<item><p>88b.4</p><section></section><text>pa ni lag pa zas dang 'bags pas chu snod la 'dzin pa'o/ /de la lag pa zas dang 'bags pas chu snod la mi gzung bar zhes bya ba ni lag pa zas dang 'bags pas bya ma bum la sogs pa'i chu snod la mi gzung ba ste/ de ltar gtsang sbra med pa'i nyes rtsom mi bya bar bslab par bya ba'o/ / </text></item>
<item><p>88b.5</p><section></section><text>de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lag pa zas dang 'bags pa dang chu snod la 'dzin pa nyid do/ /'di la yan lag ni gcig ste/ </text></item>
<item><p>88b.6</p><section></section><text>dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bdun cu pa'o// //drung na 'dug pa'i dge slong la zas dang 'bags pa'i chus mi gtor bar bslab par bya ba'i gleng gzhi ni/ sangs</text></item>
<item><p>88b.7</p><section></section><text>rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag khyim gzhan du zan za ba na de dag gi 'og na dge slong snam sbyar dmar ser can zhig 'dug nas drug sde de dag gis smras pa/ dga' bo nye dga' bkren pa 'di'i snying</text></item>
<item><p>89a.1</p><section></section><text>lam na yu bu cag gis sngon 'ga' yang snam sbyar 'di lta bu gyon ma myong snyam gyis 'di ni mi dga' bar bya'o zhes de dag gis zas dang 'bags pa'i chus gtor ba dang / de smod pa la zhugs pa'i skabs de dge slong rnams kyis bcom ldan 'das la gsol ba dang / </text></item>
<item><p>89a.2</p><section></section><text>bcom ldan 'das kyis snga ma bzhin du drung na 'dug pa'i dge slong la zas dang 'bags pa'i chus mi gtor bar bslab par bya'o zhes bca' ba mdzad de/ yul ni mnyan yod/ gang zag ni drug sde/ nyon mongs pa ni gnod par byed pa'i nyes rtsom/ nyes pa ni dge slong la zas dang 'bags pa'i</text></item>
<item><p>89a.3</p><section></section><text>chus gtor ba'o/ /de la drung na 'dug pa'i dge slong la zas dang 'bags pa'i chus gtor bar mi bya ba ste/ de ltar gnod par byed pa'i nyes rtsom mi bya bar bslab par bya ba'o/ /'dir yang drung na 'dug pa zhes bya ba ni mtshon pa tsam du zad do/ /de la 'dir dngos gzhi'i ltung ba rnam par gzhag pa ni dngos</text></item>
<item><p>89a.4</p><section></section><text>gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni zas dang 'bags pa'i chu dang dge slong la 'thor ba nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa</text></item>
<item><p>89a.5</p><section></section><text>'di dag la ni ci rigs par na smad do zhes bya ba ni snga ma bzhin no/ /bslab pa bdun cu gcig pa'o// //khyim pa 'dug pa lam dris par chu zas dang 'bags pa khyim gzhan du mi dbo bar bslab par bya ba'i gleng gzhi ni/ sangs rgyas bcom ldan 'das chu srin byis pa gsod kyi ril 'jigs su rung</text></item>
<item><p>89a.6</p><section></section><text>gi nags ri dwags kyi tshal na bzhugs so/ /rgyal bu rtogs ldan gyis khang bzangs pad+ma can tshon brgya rtsa gcig gis bris pa der dge slong gi dge 'dun spyan drangs te bshos gsol ba na drug sde dag gis lhung bzed kyi chu de nyid pho ba dang / 'brim mkhan dag 'phags pa dag rgyal bu</text></item>
<item><p>89a.7</p><section></section><text>rtogs ldan gyi khang bzangs pad+ma can tshon brgya rtsa gcig gis bris pa'i sa gzhi khyed kyis ma rung bar byas so zhes smod par byed pa dang / drug sde dag gis smras pa/ rgyal bu rtogs ldan gyis re zhig 'di la lhag par chags par byas nas gang du skye bar 'gyur ba ni ma shes kyi khyed cag ni 'di la lhag</text></item>
<item><p>89b.1</p><section></section><text>par chags par byas nas yi dwags lba ba can rnams kyi nang du skye bar 'gyur ro/ /de dag smod pa la zhugs pa'i skabs de dge slong rnams kyis bcom ldan 'das la gsol ba dang / bcom ldan 'das kyis snga ma bzhin du khyim pa 'dug pa la ma dris par chu zas dang 'bags pa khyim gzhan</text></item>
<item><p>89b.2</p><section></section><text>du mi dbo bar bslab par bya'o zhes bca' ba mdzad de/ yul ni chu srin byis pa gsod kyi ri/ gang zag ni drug sde/ nyon mongs pa ni sa gzhi ma rung bar byed pa'i nyes rtsom/ nyes pa ni chu zas dang 'bags pa khyim gzhan du pho ba'o/ /de la khyim pa 'dug pa la ma dris par chu zas</text></item>
<item><p>89b.3</p><section></section><text>dang 'bags pa khyim gzhan du mi dbo ba zhes bya ba ni khyim pa dag la ma dris par chu zas dang 'bags pa khyim pa'i khyim gzhan du dbo bar mi bya ba ste de ltar sa gzhi ma rung bar gyur pa'i nyes rtsom mi bya bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos</text></item>
<item><p>89b.4</p><section></section><text>gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni chu zas dang 'bags pa dang khyim gzhan nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i</text></item>
<item><p>89b.5</p><section></section><text>sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bzhi po de dag gi nyes rtsom mi bya bar bslab pa mdor bstan pa dang / de'i spros pa yin par sbyar ro/ /bslab pa bdun cu gnyis pa'o// //so sor thar pa'i mdo rgya cher 'grel pa 'dul ba kun las</text></item>
<item><p>89b.6</p><section></section><text>btus pa/ bam po bzhi bcu drug pa/ sdom la/ lhung bzed la yang rnam pa bcu/ /zhes gsungs pa'i bslab pa bsdu ba'i mdo ni lhung bzed kyi nang du zas kyi lhag ma blugs te mi dor bar bslab par bya'o/ /'og gzhi med pa'i sa phyogs su lhung bzed mi gzhag par bslab par bya/ </text></item>
<item><p>89b.7</p><section></section><text>gad ka ma yin pa dang / g.yang sa ma yin pa dang / dkan gzar po ma yin par lhung bzed gzhag par bslab par bya/ 'greng ste lhung bzed mi bkru bar bslab par bya/ gad ka ma yin pa dang / g.yang sa ma yin pa dang / dkan gzar po ma yin par lhung bzed bkru bar bslab par bya/ </text></item>
<item><p>90a.1</p><section></section><text>'bab chu drag po'i rgyun las bzlog ste lhung bzed kyis chu mi bcu bar bslab par bya'o zhes bya ba dag yin no/ /de la lhung bzed kyi nang du zas kyi lhag ma blugs te mi dor bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed</text></item>
<item><p>90a.2</p><section></section><text>kyi tshal mgon med zas sbyin gyi kun dga' ra ba na bzhugs so/ /mnyan yod na bram ze zhig 'dug pa de'i bun bar gyur nas de sman pa'i gan du song ste smras pa/ bzhin bzangs kho bo'i bun bas sman ston cig/ sman pa de dad pa can zhig yin pas des smras pa/ bram ze 'phags pa</text></item>
<item><p>90a.3</p><section></section><text>rnams kyi lhung bzed kyi chus khrus gyis shig /de rgyal byed kyi tshal du song ste nye dga' la smras pa/ 'phags pa bdag gi bu bro 'tshal te de la 'phags pa dag gis lhung bzed kyi chab cig 'tshal na stsal du gsol/ des smras pa bram ze 'di nyid du re zhig sdod cig dang lhung bzed kyi</text></item>
<item><p>90a.4</p><section></section><text>chu khyer te 'ong ngo / /des gtsug lag khang du song ste lhung bzed du phye nyung shas zhig dang / 'bras chan nyung shas zhig dang / khur ba nyung shas zhig dang / sha nyung shas zhig dang / rus pa nyung shas zhig blugs nas phyir byung ste smras pa/ bram ze longs shig/ bram ze des mthong nas</text></item>
<item><p>90a.5</p><section></section><text>smras pa/ 'phags pa khyed kyi lhung bzed kyi chab 'di lta bu'am/ bram ze 'di lta bu'o/ /'phags pa bdag gi bu gum pa ni legs kyis 'di lta bu'i mi gtsang bas bkru ba ni mi rung ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das</text></item>
<item><p>90a.6</p><section></section><text>kyis snga ma bzhin du lhung bzed kyi nang du zas kyi lhag ma blugs te mi dor bar bslab par bya'o/ /'di ltar gang lhung bzed kyi chu slong ba de la lhung bzed lan gsum bkrus te gtsug lag khang gi tshigs su bcad pa dag gi bzlas brjod byas pa'i lhung bzed kyi chu sbyin par bya'o zhes bca' ba mdzad</text></item>
<item><p>90a.7</p><section></section><text>de/ yul ni mnyan yod/ gang zag ni drug sde/ nyon mongs pa ni brnyas thabs/ nyes pa ni lhung bzed kyi nang du zas kyi lhag ma blugs pa'o/ /de la lhung bzed kyi nang du zas kyi lhag ma blugs te mi dor ba zhes bya ba ni shing thog la sogs pa phyed phyed zos pa ngan mar gyur pa lhung bzed kyis</text></item>
<item><p>90b.1</p><section></section><text>mi dor bar bslab par bya'o/ /'di ni lhung bzed mig bzhin du yongs su bskyang bar bya ba'o zhes gsungs pa'i bslab pa mdor bstan pa yin la 'og nas 'og gzhi med pa'i sa phyogs su lhung bzed mi gzhag par bslab par bya ba la sogs pa dgu 'byung ba dag ni 'di'i spros pa</text></item>
<item><p>90b.2</p><section></section><text>yin te/ rnam pa gzhan bstan pa ni ma yin te/ de la 'dir dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni lhung bzed dang zas kyi lhag ma nyid do/ / </text></item>
<item><p>90b.3</p><section></section><text>'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa bdun cu gsum pa'o// //'og gzhi med pa'i sa phyogs su lhung bzed mi gzhag par bslab par</text></item>
<item><p>90b.4</p><section></section><text>bya ba dang gad ka ma yin pa dang g.yangs ma yin pa dang / dkan gzar po ma yin par lhung bzed bzhag par bslab par bya ba dang / 'greng ste lhung bzed mi bkru bar bslab par bya ba dang / gad ka ma yin pa dang / g.yang sa ma yin pa dang / dkan gzar po ma yin par lhung bzed bkru bar</text></item>
<item><p>90b.5</p><section></section><text>bslab par bya ba dang / 'bab chu drag po'i rgyun las bzlog ste lhung bzed kyis chu mi bcu bar bslab par bya ba dgu'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag 'og gzhi med pa'i</text></item>
<item><p>90b.6</p><section></section><text>sa phyogs su lhung bzed 'jog par byed nas de btsas zos pa dang gad ka dang g.yang sa dang / dkan gzar por lhung bzed 'jog par byed nas de 'dril te chag pa dang 'greng ste lhung bzed 'khru nas de shor te chag pa dang gad ka dang g.yang sa dang / dkan gzar por lhung bzed 'khru bar byed nas</text></item>
<item><p>90b.7</p><section></section><text>de shor te 'dril nas chag pa dang 'bab chu drag po'i rgyun las bzlog ste lhung bzed kyis chu 'chu bar byed nas de shor te chus khyer ba'i skabs de dge slong rnams kyis bcom ldan 'das la gsol pa dang / bcom ldan 'das kyis snga ma bzhin du 'og gzhi med pa'i sa phyogs su lhung bzed mi</text></item>
<item><p>91a.1</p><section></section><text>gzhag par bslab par bya/ gad ka ma yin pa dang g.yang sa ma yin pa dang / dkan gzar po ma yin par lhung bzed bzhag par bslab par bya/ 'greng ste lhung bzed mi 'khru bar bslab par bya/ gad ka ma yin pa dang g.yang sa ma yin pa dang dkan gzar po ma</text></item>
<item><p>91a.2</p><section></section><text>yin par lhung bzed bkru bar bslab par bya/ 'bab chu drag po'i rgyun las bzlog ste lhung bzed kyis chu mi bcu bar bslab par bya'o zhes bca' ba mdzad de/ yul ni mnyan yod/ gang zag ni dge slong chos 'di pa dag /nyon mongs pa ni shes bzhin ma yin pa/ nyes pa ni 'og gzhi med</text></item>
<item><p>91a.3</p><section></section><text>pa'i sa phyogs/ gad ka dang g.yang sa dang dkan gzar por lhung bzed 'jog pa dang / 'greng bzhin du dang g.yang sa dang / dkan gzar por lhung bzed 'khru ba dang / 'bab chu drag po'i rgyun las bzlog ste lhung bzed kyis chu 'chu ba dang / de la 'og gzhi med pa'i sa phyogs su lhung bzed</text></item>
<item><p>91a.4</p><section></section><text>mi bzhag pa zhes bya ba ni lo ma la sogs pa dag gis ma g.yogs par 'og gzhi med pa'i sa phyogs su lhung bzed mi gzhag pa'o/ /gad ka ma yin pa zhes bya ba ni ngos chad pa'i ngam grog gi kha yin pa'o/ /g.yang sa ma yin pa zhes bya ba ni byin gyis gzhol ba'i g.yang sa ma yin pa'o/ / </text></item>
<item><p>91a.5</p><section></section><text>dkan gzar po ma yin pa zhes bya ba ni bang rim bzhi pa ma yin par ro/ /'greng ste zhes bya ba ni 'greng bzhin du'o/ /'bab chu drag po'i rgyun las bzlog ste lhung bzed kyis chu mi bcu ba zhes bya ba ni lhung bzed des 'bab chu drag po'i rgyun las bzlog ste chu mi bcu ba ste de ltar lhung bzed kyis nyes</text></item>
<item><p>91a.6</p><section></section><text>pa de dag mi bya bar lhung bzed mig bzhin du yongs su bskyang bar bslab par bya ba'o/ /de la 'dir de dag dngos gzhi'i ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di dag gi byed pa po ni</text></item>
<item><p>91a.7</p><section></section><text>lhung bzed 'og gzhi med pa'i sa phyogs dang / gad ka dang g.yang sa dang / dkan gzar po dang / 'greng ba dang 'bab chu drag po'i rgyun las bzlog pa nyid do/ /'di dag la yan lag ni re re ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci</text></item>
<item><p>91b.1</p><section></section><text>rigs par na smod do zhes bya ba yang snga ma bzhin no/ /lhung bzed kyi nang du zas kyi lhag ma blugs te mi dor bar bslab par bya'o zhes bya ba man chad 'di yan chad thams cad ni lhung bzed mig bzhin du yongs su bskyang bar bya'o zhes gsungs pa'i bslab pa mdor bstan pa dang de'i spros pa</text></item>
<item><p>91b.2</p><section></section><text>yin par sbyar ro/ /bslab pa snga ma bdun cu gsum gyi steng du 'di dgus bsnan te brgyad cu rtsa gnyis pa'o// //sdom la/ 'greng bar byed pa la sogs lnga/ /zhes gsungs pa'i bslab pa bsdu ba'i mdo ni mi na bar 'dug pa la 'greng ste chos mi bshad par bslab par bya/ mi na par nyal</text></item>
<item><p>91b.3</p><section></section><text>ba la 'dug ste chos mi bshad par bslab par bya/ mi na bar stan mthon po la 'dug pa la stan dma' ba la 'dug ste chos mi bshad par bslab par bya/ mi na bar mdun du 'gro ba la phyi nas 'gro zhing chos mi bshad par bslab par bya/ mi na bar lam nas 'gro ba la lam gyi 'gram nas 'gro</text></item>
<item><p>91b.4</p><section></section><text>zhing chos mi bshad par bslab par bya'o zhes bya ba dag yin no/ /sdom la/ mgo g.yogs la sogs rnam pa lnga/ /zhes gsungs pa'i bslab pa bsdu ba'i mdo ni mi na bar mgo g.yogs pa dang / brdzes pa dang / gzar ba dang / gnya' gong du bsnol ba dang / ltag par bsnol ba la chos</text></item>
<item><p>91b.5</p><section></section><text>mi bshad par bslab par bya'o zhes bya ba dag yin no/ /sdom la/ do ker can la sogs pa lnga/ /zhes gsungs pa'i bslab par sdu ba'i mdo ni mi na bar skra do ker can dang / zhwa gyon pa dang / mgo cod pan can dang / mgo phreng ba can dang / mgo dkris pa la chos mi bshad par bslab par</text></item>
<item><p>91b.6</p><section></section><text>bya'o zhes bya ba dag yin no/ /sdom la/ glang chen la sogs bzhon pa lnga/ /zhes gsungs pa'i bslab pa bsdu ba'i mdo ni mi na bar glang po che zhon pa dang / rta zhon pa dang / khyogs na 'dug pa dang / bzhon pa'i steng na 'dug pa dang / mchil lham gyon pa la chos mi bshad par bslab par bya'o</text></item>
<item><p>91b.7</p><section></section><text>zhes bya ba dag yin no/ /sdom la/ lag na 'khar ba la sogs drug /ces gsungs pa'i bslab pa bsdu ba'i mdo ni mi na bar lag na 'khar ba thogs pa dang / lag na gdugs thogs pa dang / lag na mtshon thogs pa dang / lag na ral gri thogs pa dang / lag na dgra cha thogs</text></item>
<item><p>92a.1</p><section></section><text>pa dang / go cha gyon pa la chos mi bshad par bslab par bya'o zhes bya ba dag yin no/ /de la bslab pa nyi shu rtsa drug po de dag gi gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug</text></item>
<item><p>92a.2</p><section></section><text>sde dag nyan pa po mi na bar 'dug pa la bdag nyid 'greng ste chos 'chad pa dang / nyan pa po mi na bar nyal ba la bdag nyid 'dug ste chos 'chad pa dang / nyan pa po mi na bar stan mthon po la 'dug pa la bdag nyid stan dma' ba la 'dug ste chos 'chad pa dang / nyan pa po mi na bar mdun du</text></item>
<item><p>92a.3</p><section></section><text>'gro ba la bdag nyid phyi nas 'gro zhing chos 'chad pa dang / nyan pa po mi na par lam nas 'gro ba la bdag nyid lam gyi 'gram nas 'gro zhing chos 'chad pa dang / nyan pa po mi na bar mgo g.yogs pa dang / brdzes pa dang / gzar ba dang / gnya' gong du bsnol ba dang / ltag par bsnol ba</text></item>
<item><p>92a.4</p><section></section><text>la chos 'chad pa dang / nyan pa po mi na bar skra do ker can dang / zhwa gyon pa dang / mgo cod pan can dang / mgo phreng ba can dang / mgo dkris pa la chos 'chad pa dang / nyan pa po mi na bar glang po che zhon pa dang / rta zhon pa dang / khyogs na 'dug pa dang / bzhon pa'i steng na 'dug pa dang / </text></item>
<item><p>92a.5</p><section></section><text>mchil lham gyon pa la chos 'chad pa dang / nyan pa po mi na bar lag na 'khar ba thogs pa dang / lag na gdugs thogs pa dang / lag na mtshon thogs pa dang / lag na ral gri thogs pa dang / lag na dgra cha thogs pa dang / go cha gyon pa la chos 'chad par byed nas bram ze dang khyim</text></item>
<item><p>92a.6</p><section></section><text>bdag dad pa can dag 'phags pa dag bcom ldan 'das kyis bskal pa grangs med pa gsum gyi dka' ba spyad pa brgya stong phrag du ma dag gis pha rol tu phyin pa drug yongs su rdzogs par mdzad nas bla na med pa'i ye shes brnyes na khyed cag nyan pa po mi na bar rjes med pa dang / gus pa med par</text></item>
<item><p>92a.7</p><section></section><text>'dug pa la sogs pa la bdag nyid 'greng ba la sogs pas chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ de lta bas na nga'i nyan thos rnams kyis</text></item>
<item><p>92b.1</p><section></section><text>'dul ba la bslab pa'i gzhi 'di ltar gdon par bya ste/ mi na bar 'dug pa la 'greng ste chos mi bshad par bslab par bya/ mi na bar nyal ba la 'dug ste chos mi bshad par bslab par bya/ mi na bar stan mthon po la 'dug pa la stan dma' ba la 'dug ste chos mi bshad par bslab par bya/ mi</text></item>
<item><p>92b.2</p><section></section><text>na bar mdun du 'gro ba la phyi nas 'gro zhing chos mi bshad par bslab par bya/ mi na bar lam nas 'gro ba la lam gyi 'gram nas 'gro zhing chos mi bshad par bslab par bya'o/ /mi na bar mgo g.yogs pa dang / brjes pa dang / gzar ba dang / gnya' gong du bsnol ba dang / ltag par bsnol ba</text></item>
<item><p>92b.3</p><section></section><text>la chos mi bshad par bslab par bya'o/ /mi na par skra do ker can dang / zhwa gyon pa dang / mgo cod pan can dang / mgo phreng ba can dang / mgo dkris pa la chos mi bshad par bslab par bya'o/ /mi na bar glang po che zhon pa dang / rta zhon pa dang / khyogs na 'dug pa dang / bzhon pa'i steng na 'dug pa dang / </text></item>
<item><p>92b.4</p><section></section><text>mchil lham gyon pa la chos mi bshad par bslab par bya'o/ /mi na bar lag na 'khar ba thogs pa dang / lag na gdugs thogs pa dang / lag na mtshon thogs pa dang / lag na ral gri thogs pa dang / lag na dgra cha thogs pa dang / go cha gyon pa la chos mi bshad par bslab par bya'o zhes</text></item>
<item><p>92b.5</p><section></section><text>bca' ba mdzad de/ yul ni mnyan yod/ gang zag ni drug sde/ nyon mongs pa ni bstan bcos dang 'jig rten mi shes pa/ nyes pa ni nyan pa po mi na bar 'dug pa la bdag nyid 'greng ste chos 'chad pa la sogs pa bslab pa nyi shu rtsa drug po 'di dag nyid la de ltar de ma byas pa'i nyes pa rnams</text></item>
<item><p>92b.6</p><section></section><text>so sor ci rigs par sbyar ro/ /de la mi na bar 'dug pa la 'greng ste chos mi bshad par bslab par bya'o zhes bya ba ni nyan pa po mi na bar 'dug pa la dge slong 'greng ste chos mi bshad par bslab par bya'o/ /mi na bar 'dug pa la 'greng ste chos mi bshad par bslab par bya zhes bya ba 'di man chad</text></item>
<item><p>92b.7</p><section></section><text>bslab par bya ba nyi shu rtsa drug ni dge slong gis bstan bcos shes pa dang 'jig rten shes pa'i sgo nas sangs rgyas bcom ldan 'das kyis bskal pa grangs med pa gsum gyi dka' ba spyad pa brgya stong phrag du ma dag gis pha rol tu phyin pa drug yongs su rdzogs par mdzad nas bla na med pa'i mkhyen</text></item>
<item><p>93a.1</p><section></section><text>pa brnyes te/ de kho na nyid thugs su chud pa'i dpal gyi mgul nas gsungs pa'i chos la gus par bya ba'i bslab pa mdor bstan pa dang / de'i spros pa yin te/ rnam pa gzhan bstan pa ni ma yin no/ /mi na par nyal ba la 'dug ste chos mi bshad par bslab par bya zhes bya</text></item>
<item><p>93a.2</p><section></section><text>ba ni/ nyan pa po mi na bar nyal ba la dge slong 'dug ste chos mi bshad par bslab par bya'o/ /mi na bar stan mthon po la 'dug pa la stan dma' ba la 'dug ste chos mi bshad par bslab par bya zhes bya ba ni nyan pa po mi na bar stan mthon po la 'dug pa la dge slong stan dma' ba la 'dug ste chos mi bshad par</text></item>
<item><p>93a.3</p><section></section><text>bslab par bya'o/ /'dir stan zhes bya ba ni 'dug pa'i sa phyogs kyang bzung bar rig par bya'o/ /stan ngan pa dang bzang po yang de yin te gang gi tshe stan tshad mnyam pa de'i tshe ngan pa ni dma' ba nyid yin la/ bzang po ni mthon po nyid yin par shes par bya'o/ /'dir gzhung gi rgyud mchog gis de dag ni stan</text></item>
<item><p>93a.4</p><section></section><text>bzang po la mchis te chos nyan la bdag ni stan ngan pa la mchis te chos ston pa'o zhes gsol ba dang / bcom ldan 'das kyis bka' stsal pa/ de ltar chos bstan par mi bya'o zhes gsungs pa yin na/ mi na bar mdun du 'gro ba la phyi nas 'gro zhing chos mi bshad par bslab par bya zhes bya ba ni nyan pa po mi</text></item>
<item><p>93a.5</p><section></section><text>na bar mdun du 'gro ba la dge slong phyi nas 'gro zhing chos mi bshad par bslab par bya'o/ /mi na bar lam nas 'gro ba la lam gyi 'gram nas 'gro zhing chos mi bshad par bslab par bya'o zhes bya ba ni nyan pa po mi na bar lam nas 'gro ba la dge slong lam gyi 'gram nas 'gro zhing chos mi bshad par bslab par</text></item>
<item><p>93a.6</p><section></section><text>bya ba'o/ /mi na bar mgo g.yogs pa dang / brjes pa dang / gzar ba dang / gnya' gong du bsnol ba dang / ltag par bsnol ba dang / chos mi bshad par bslab par bya'o zhes bya ba ni nyan pa po mi na bar mgo g.yogs pa dang / brjes pa dang / gzar ba dang / gnya' gong du bsnol ba dang / </text></item>
<item><p>93a.7</p><section></section><text>ltag par bsnol ba la dge slong gis chos mi bshad par bslab par bya'o/ /'di lnga'i mtshan nyid ni sngar/ mgo g.yogs la sogs rnam pa lnga/ /zhes bya ba snga ma'i rim gyis bshad zin to/ /mi na bar skra do ker can dang / zhwa gyon pa dang / mgo cod pan can dang / mgo phreng ba can dang / </text></item>
<item><p>93b.1</p><section></section><text>mgo dkris pa la chos mi bshad par bslab par bya'o zhes bya ba ni nyan pa po mi na bar mgo do ker can dang / mgo zhwa gyon pa dang / mgo cod pan can dang / mgo phreng ba can dang / mgo thod bcings pa la dge slong gis chos mi bshad par bslab par bya'o/ /mi na bar glang po che zhon pa dang / </text></item>
<item><p>93b.2</p><section></section><text>rta zhon pa dang / khyogs na 'dug pa dang / bzhon pa'i steng na 'dug pa dang / mchil lham gyon pa la chos mi bshad par bslab par bya ba'o zhes bya ba ni nyan pa po mi na bar glang po che zhon pa dang / rta zhon pa dang / khyogs na 'dug pa dang / bzhon pa'i steng na 'dug pa dang / mchil lham gyon</text></item>
<item><p>93b.3</p><section></section><text>pa la dge slong gis chos mi bshad par bslab par bya'o/ /mi na bar lag na 'khar ba thogs pa dang / lag na gdugs thogs pa dang / lag na mtshon cha thogs pa dang / lag na ral gri thogs pa dang / lag na dgra cha thogs pa dang / go cha gyon pa la chos mi bshad par bslab par bya ba'o</text></item>
<item><p>93b.4</p><section></section><text>zhes bya ba ni nyan pa po mi na bar lag na mkhar ba thogs pa dang / lag na gdugs thogs pa dang / lag na mtshon thogs pa dang / lag na ral gri thogs pa dang / lag na dgra cha thogs pa dang / go cha gyon pa la dge slong gis chos mi bshad par bslab par bya'o/ /de la 'dir de dag gi dngos gzhi'i</text></item>
<item><p>93b.5</p><section></section><text>ltung ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di dag gi byed pa po ni nyan pa po dang dge slong dang chos nyid do/ /'di dag la yan lag ni re re ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i</text></item>
<item><p>93b.6</p><section></section><text>sgrub pa nyid dag la ni ci rigs par na smad do zhes bya ba yang snga ma bzhin no/ /mi na bar 'dug pa la 'greng ste chos mi bshad par bslab par bya'o zhes bya ba man chad 'di yan chad thams cad chos la gus par bslab par bya ba mdor bstan pa dang / /de'i spros pa dag yin par sbyar ro/ /bslab pa snga ma</text></item>
<item><p>93b.7</p><section></section><text>brgyad cu rtsa gnyis kyi steng du 'dir nyi shu rtsa drug gis bsnan te/ brgya rtsa brgyad pa'o// //sdom la/ na ba rnam pa bzhi rnams so/ /zhes gsungs pa'i bslab pa bsdu ba'i mdo ni mi na bar 'greng ste bshang gci mi bya bar bslab par bya/ mi na bar chu'i nang du bshang gci dang / mchil ma dang / snabs dang</text></item>
<item><p>94a.1</p><section></section><text>skyugs pa dang / rlugs pa mi dor bar bslab par bya/ mi na bar rtswa sngon po yod pa'i phyogs su bshang gci dang mchil ma dang / snabs dang skyugs pa dang / rlugs pa mi dor bar bslab par bya/ gnod pa byung ba ma gtogs par shing la mi gang tsam las mthor mi 'dzeg</text></item>
<item><p>94a.2</p><section></section><text>par bslab par bya'o zhes bya ba dag yin no/ /de la mi na bar 'greng ste bshang gci mi bya bar bslab par bya ba'i gleng gzhi ni/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa nye dga' 'greng bzhin du bshang gci</text></item>
<item><p>94a.3</p><section></section><text>byed nas bram ze dang khyim bdag dad pa can dag gis mthong nas smod par byed de/ 'phags pa dag ston pa'i nyan thos ni ngo tsha dang ldan pa lags na nyan thos ngo tsha dang khrel med pa 'di 'greng bzhin du bshang gci bgyid pa lta ga la gda' zhes zer ba'i skabs de dge slong rnams kyis bcom ldan 'das</text></item>
<item><p>94a.4</p><section></section><text>la gsol ba dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar 'greng ste bshang gci mi bya bar bslab par bya'o zhes bca' ba mdzad de/ yul ni mnyan yod/ gang zag ni nye dga'/ nyon mongs pa</text></item>
<item><p>94a.5</p><section></section><text>ni ngo tsha dang khrel med pa/ nyes pa ni mi na bar 'greng ste bshang gci byed pa'o/ /de la mi na bar 'greng ste bshang gci mi bya bar bslab par bya zhes bya ba ni/ dge slong mi na bar 'greng ste bshang ba dang gci ba mi bya bar bslab par bya'o/ /bslab pa 'di dang 'og nas chu dang rtswa sngon po'i phyogs su bshang gci la sogs pa</text></item>
<item><p>94a.6</p><section></section><text>mi dor bar bslab par bya ba ni/ dge slong gis sman dang kha zas kyi rgyu mthun pa 'jig rten dang mi 'gal ba dang / 'dul ba dang mi 'gal bar bag yongs su sgrub pa'i tshul mdor bstan pa dang spros pa dang bcas pa yin te/ rnam pa gzhan bstan pa ni ma yin no/ /de la 'dir dngos gzhi'i ltung ba rnam par</text></item>
<item><p>94a.7</p><section></section><text>gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni dge slong mi na ba dang / 'greng ste bshang gci byed pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor</text></item>
<item><p>94b.1</p><section></section><text>ba'i sbyor ba'i sgrub pa nyid dag la ci rigs par na smad do zhes bya ba yang snga ma bzhin no/ /bslab pa brgya rtsa dgu pa'o// //mi na bar chu'i nang du bshang gci dang mchil ma dang / snabs dang / skyugs pa dang / rlugs pa mi dor bar bslab par bya ba'i gleng gzhi ni/ sangs rgyas bcom ldan</text></item>
<item><p>94b.2</p><section></section><text>'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa nye dga' btso blag mkhan gyi nang du song ste/ smras pa/ bzhin bzangs gos 'di khrus te byin cig /des smras pa/ 'phags pa khyod kyis sngon ni bdag cag bsrung ba byas par gyur na/ </text></item>
<item><p>94b.3</p><section></section><text>deng sang mi byed pas ci'i phyir khyod kyi gos bkrus te sbyin/ des sdod cig ces byas te song nas des bsams pa bkren pa 'di mi dga' bar bya snyam nas des bkru sman zos te/ mi gtsang bas gyo mo bkang nas btso blag mkhan de'i bkru ba shal sar blugs so/ /de nas btso blag mkhan de nang par</text></item>
<item><p>94b.4</p><section></section><text>sngar langs te gos dag bkru bar brtsam pa dang / ci tsam na mi gtsang ba'i dri bro nas de lag pa la 'gram pa gtad te sems khong du chud cing 'dug pa dang / nye dga' ched du bsams te phyogs der song nas des smras pa/ bzhin bzangs khyod ci'i phyir sems khong du chud cing 'dug /des smras pa/ </text></item>
<item><p>94b.5</p><section></section><text>'phags pa bkru bshal sa 'dir cig gis mi gtsang ba blugs te las bgyir ma mchis pas da ji ltar 'tsho ba sbyar bar bgyi ba ma 'tshal to/ /nye dgas smras pa/ bkren pa khyod de ltar mi dga' bar bya'o/ /de smod pa la zhugs pa'i skabs de dge slong rnams kyis bcom ldan 'das la gsol ba dang / </text></item>
<item><p>94b.6</p><section></section><text>bcom ldan 'das kyis bka' stsal pa/ de lta bas nas nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar chu'i nang du bshang gci mi bya bar bslab par bya'o/ /thams cad chus gang ste go skabs med pa ni ma gtogs so/ /bshang gci ji lta ba bzhin du chu'i nang du</text></item>
<item><p>94b.7</p><section></section><text>mchil ma dang / snabs dang / skyugs pa dang / rlugs pa mi dor bar bslab par bya ba yang de bzhin no zhes bca' pa mdzad de/ yul ni mnyan yod/ gang zag ni nye dga'/ nyon mongs pa ni mi bzod pa/ nyes pa ni mi na bar chu'i steng du bshang gci la sogs pa 'dor ba'o/ /de la mi na bar</text></item>
<item><p>95a.1</p><section></section><text>chu'i nang du bshang gci dang mchil ma dang / snabs dang / skyugs pa dang / rlugs pa mi dor bar bslab par bya'o zhes bya ba ni/ dge slong mi na bar chu'i nang du bshang gci la sogs pa mi bya ba dang / byas zin pa yang mi dor bar bslab par bya'o/ /de la 'dir dngos gzhi'i ltung</text></item>
<item><p>95a.2</p><section></section><text>ba rnam par gzhag pa ni dngos gzhi'i gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni dge slong mi na bar chu'i nang du bshang gci la sogs byed pa dang byas pa dor ba nyid do/ /'di la yan lag ni gcig ste/ dngos gzhi'i</text></item>
<item><p>95a.3</p><section></section><text>sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa brgya rtsa bcu pa'o// //mi na bar rtswa sngon po yod pa'i sa phyogs su bshang gci dang / mchil ma dang / snabs dang / skyugs pa dang / rlugs pa mi dor bar bslab</text></item>
<item><p>95a.4</p><section></section><text>par bya ba'i gleng gzhi ni/ sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /tshe dang ldan pa nye dga' ldum pa'i ngang du song ste smras pa/ bzhin bzangs ldum cung zhig byin cig /des smras pa/ 'phags pa dag khyod kyis sngon ni bdag cag bsrung ba byas par gyur</text></item>
<item><p>95a.5</p><section></section><text>na/ deng sang mi byed pas ci'i phyir khyod la ldum bu sbyin/ des sdod cig ces byas te song nas des bsams pa/ bkren pa 'di mi dga' bar bya'o snyam nas/ des bkru sman zos te mi gtsang bas gyo mo bkang nas phyags ma thogs te ldum zhing gi steng thams cad mi gtsang bas gtor nas ldum thams cad ma rung bar</text></item>
<item><p>95a.6</p><section></section><text>byas so/ /mi gtsang ba'i dris der wa dag 'dus nas de dag gis kyang ldum bu thams cad ma rung bar byas so/ /de nas ldum pa de ldum btsong ba'i phyir nang par sngar langs te ldum rar song ba dang / ci tsam na ldum thams cad mi gtsang bas gtor zhing was kyang zos te zong du ma rung bar mthong nas de lag pa la 'gram</text></item>
<item><p>95a.7</p><section></section><text>pa gtad de sems khong du chud cing 'dug pa dang / nye dga' ched du bsams te phyogs der song nas des smras pa/ bzhin bzangs khyod ci'i phyir sems khong du chud cing 'dug des smras pa/ 'phags pa ldum zhing 'dir cig gis mi gtsang bas gtor zhing was kyang zos te zong du mi rung bas da ci ltar 'tsho</text></item>
<item><p>95b.1</p><section></section><text>ba sbyar bar bgyi ba 'tshal to/ /nye dgas smras pa/ bkren pa khyod de ltar mi dga' bar bya'o/ /de smod pa la zhugs pa'i skabs de dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi</text></item>
<item><p>95b.2</p><section></section><text>'di ltar gdon par bya ste/ mi na bar rtswa sngon po yod pa'i sa phyogs su bshang gci mi bya bar bslab par bya'o/ /thams cad sngos gang ste go skabs med pa ni ma gtogs so/ /bshang gci ji lta ba bzhin du rtswa sngon po yod pa'i sa phyogs su mchil ma dang / snabs dang / skyugs pa dang / rlugs pa</text></item>
<item><p>95b.3</p><section></section><text>mi dor bar bslab par bya ba yang de bzhin no zhes bca' ba mdzad de/ yul ni ser skya'i gnas/ gang zag ni nye dga'/ nyon mongs pa ni mi bzod pa/ nyes pa ni mi na bar rtswa sngon po yod pa'i sa phyogs su bshang gci la sogs pa 'dor ba'o/ /de la mi na bar rtswa sngon po yod pa'i sa phyogs su bshang gci</text></item>
<item><p>95b.4</p><section></section><text>dang / mchil ma dang / snabs dang / skyugs pa dang / rlugs pa mi dor bar bslab par bya zhes bya ba ni dge slong mi na bar rtswa sngon po yod pa'i sa phyogs su bshang gci la sogs pa mi bya ba dang / byas pa mi dor bar bslab par bya ba'o/ /de la 'dir dngos gzhi'i ltung ba rnam par gzhag pa ni dngos gzhi'i</text></item>
<item><p>95b.5</p><section></section><text>gnas skabs su bslab pa de ltar ma byas na bshags par bya ba'i nyes byas kyi dngos gzhir 'gyur ro/ /'di'i byed pa po ni dge slong mi na bar dang rtswa sngon po yod pa'i sa phyogs su bshang gci la sogs pa mi 'dor ba nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / </text></item>
<item><p>95b.6</p><section></section><text>sbyor ba'i sbyor ba'i sgrub pa nyid dag la ni ci rigs par na smad do zhes bya ba yang snga ma bzhin no/ /bslab pa brgya bcu rtsa gcig pa'o// //gnod pa byung ba ma gtogs par shing la mi gang tsam las mthor mi 'dzeg par bslab par bya ba'i gleng gzhi ni rjes su bcas pa'i sgo nas gnang ba dang / rjes su gnang</text></item>
<item><p>95b.7</p><section></section><text>ba'i dbang gis rnam pa gsum ste/ bcas pa'i gleng gzhi ni sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag gcig gis sangs rgyas la sogs pa dge slong gi dge 'dun khyim gzhan du gdugs chod</text></item>
<item><p>96a.1</p><section></section><text>brtsam du mi rung ba'o/ /de la gzhi mi rung ba ni skye ba po phra mo'i gnas dang ldan pa nyid de/ sbrul dang sdig pa dang sril dang grog ma la sogs pa'i gnas dang 'dom pa'o/ /gzhi rtsod pa dang bcas pa ni rgyal po dang lha'i gnas dang mu stegs can gyi</text></item>
<item><p>96a.2</p><section></section><text>'dug gnas la brten pa nyid dang / shing ljon pa gcad par bya ba ma yin pa dang 'dom pa nyid de/ rgyal po dang mchod rten dang khyim bdag dang mu stegs can dang dge slong ma'i dbyar khang dang shing ljon pa gcad par bya ba ma yin pa gcad dgos pa dang 'dom pa'o/ /gzhi</text></item>
<item><p>96a.3</p><section></section><text>brtsam du mi rung ba ni phyi rol 'dom gang gi mtha'i gang gi nye 'khor gyi nang rol na chu klung ngam lam mam ngam grog gam khron pa dang 'dom pa nyid de/ chu klung dang khron pa dang lam dang ngam grog la brten pa nyid do/ /ma bstan pa zhes bya ba ni dge 'dun las gzhi bstan ba ma</text></item>
<item><p>96a.4</p><section></section><text>gsol ba ste/ dge slong de nyid kyis gzhi dag par brtags nas dge 'dun la bstan pa gsol ba'i sngags lan gsum bzlas pa dang / dge 'dun gyis dge slong ril tam bskos pa rtog tu btang ba dang / de dag gis dge 'dun la gnyer dgum pa dang / dge slong</text></item>
<item><p>96a.5</p><section></section><text>'dul ba 'dzin pas gsol ba dang gnyis kyi las kyis gzhi bstan pa'i sbyin pa'i cho ga dang las ma byas pa'o/ /tshad kyi mtshan nyid ni tshad dang ldan pa'i khru phyed dang don ni bde bar gshegs pa'i mtho gang ste/ nang srid du de bcu gnyis dang zheng du de bdun gyi tshad do/ /sbyor ba'i ltung ba</text></item>
<item><p>96a.6</p><section></section><text>ni khang pa'i dge 'dun lhag ma'i sbyor ba brtsams pa nas dngos gzhi la ma thug gi bar du nyes pa sbom por 'gyur ro/ /sa gzhi dang yo byad gzhan las btsal ba dang / mi rung ba dang / rtsod pa dang bcas pa dang / brtsam du mi rung ba dang / ma bstan pa dag dang gcig</text></item>
<item><p>96a.7</p><section></section><text>gi don dang tshad las lhag pa zhes bya ba ni 'di dag skabs 'dir ltung ba re re'i byed pa po ma yin te/ gcig las 'das na yang nyes pa sbom po gcig go/ /gnyis dang gsum dang bzhi dang lnga dang drug dang bdun char las 'das na yang spyir nyes pa sbom po gcig</text></item>
<item><p>96b.1</p><section></section><text>go/ /des nas gzhi dang yo byad gzhan las btsal na rung ba dang / rtsod pa med pa dang brtsam du rung ba med pa dang / bstan pa gsol ba dang / gcig gi don la ma yin pa dang / tshad las ma lhag kyang nyes pa sbom po'o/ /sa gzhi dang yo byad btsal ba dang mi rung</text></item>
<item><p>96b.2</p><section></section><text>ba yin na rtsod pa med pa dang / brtsam du rung ba dang bstan pa gsol ba dang / gcig gi don ma yin pa dang / tshad las ma lhag kyang nyes pa sbom po'o/ /sa gzhi dang yo byad btsal ba dang mi rung ba dang rtsod pa dang bcas pa yin na brtsam du rung ba dang bstan pa gsol</text></item>
<item><p>96b.3</p><section></section><text>ba dang / gcig gi don ma yin pa dang tshad las ma lhag kyang nyes pa sbom po'o/ /sa gzhi dang yo byad btsal ba dang mi rung ba dang / rtsod pa dang bcas pa dang brtsam du mi rung ba yin na bstan pa gsol ba dang / gcig gi don ma yin pa dang / tshad las ma lhag</text></item>
<item><p>96b.4</p><section></section><text>kyang nyes pa sbom po'o/ /sa gzhi dang yo byad btsal ba dang mi rung ba dang rtsod pa dang bcas pa dang brtsam du mi rung ba bstan pa ma gsol na gcig gi don ma yin pa dang tshad las ma lhag kyang nyes pa sbom po'o/ /sa gzhi dang yo byad btsal ba dang mi rung ba dang rtsod pa</text></item>
<item><p>96b.5</p><section></section><text>dang bcas pa dang brtsam du mi rung ba dang bstan pa ma gsol ba dang gcig gi don yin na tshad las ma lhag kyang nyes pa sbom po'o/ /tshad las lhag pa yan chad yan lag gzhan kun las 'das kyang mthar ma thug na nyes pa sbom po'o/ /dge slong bsko ba bos dge slong byed pa</text></item>
<item><p>96b.6</p><section></section><text>po gzhan la legs par byed du bcug pa las byed pa pos log par sgrub na byed pa po la nyes pa sbom po'o/ /dge slong bsko ba pos dge slong byed pa po gzhan la legs par spyad du bcug pa las byed pa pos log par sgrub pa la bsko ba bos lus dang ngag gis dang du</text></item>
<item><p>96b.7</p><section></section><text>len na gnyis ka la nyes pa sbom po'o/ /dge slong bsko ba bos dge slong byed pa po gzhan la legs par byed du bcug pa las byed pa pos log par sgrub pa la bsko ba pos lus dang ngag gis dang du mi len na nyes pa sbom po'o/ /mthar dngos gzhir 'gyur ba rtsom pa la</text></item>
<item><p>97a.1</p><section></section><text>byas kyi dngos gzhir 'gyur ro/ /'di'i byed pa po ni dge slong gnod pa byung ba ma gtogs pa dang / shing la mi gang tsam las mthor 'dzeg pa nyid do/ /'di la yan lag ni gcig ste/ dngos gzhi'i sgrub pa nyid do/ /sbyor ba dang / sbyor ba'i sbyor ba'i sgrub pa nyid dag la ni ci</text></item>
<item><p>97a.2</p><section></section><text>rigs par na smad do zhes bya ba yang snga ma bzhin no/ /bslab pa brgya rtsa bcu gnyis pa'o// //bslab pa rnams kyi yul gyi rab tu dbye ba ni mdor bsdu na rnam pa dgu ste/ gos bgo ba dang / spyod yul du 'gro ba dang / der stan la 'dug pa dang / zas blang ba dang / zan bza' ba dang / lhung bzed kyi</text></item>
<item><p>97a.3</p><section></section><text>spyod pa dang / chos bstan pa dang / sgrub pa'i tshul dang / rgyu ba ste de dag ni sham thabs zlum por bgo bar bslab par bya'o zhes bya ba nas gnod pa byung ba ma gtogs par shing la mi gang tsam las mthor mi 'dzeg par bslab par bya'o zhes bya ba'i bar dang go rims bzhin du sbyar ro/ /tshe dang ldan pa dag bdag</text></item>
<item><p>97a.4</p><section></section><text>gis bslab pa'i chos mang po rnams bton zin to zhes bya ba ni bslab pa'i chos mang po rnams gdon pa'i mjug bsdu ba ste/ bslab pa'i chos mang po rnams zhes bya ba ni sngar bstan pa'i bslab pa'i chos kyi dngos gzhi brgya rtsa bcu gnyis po dag go/ /bton zin to zhes bya ba ni dam bca' ba'i don gyis mjug</text></item>
<item><p>97a.5</p><section></section><text>bsdu ba'i phyir dang / nyan pa po rnams spro bar bya ba'i phyir smos so/ /de la bdag gis tshe dang ldan pa dag la ci 'di la khyed yongs su dag gam zhes 'dri'o/ /ci 'di la khyed yongs su dag gam zhes lan gnyis lan gsum du dri'o/ /'di la tshe dang ldan pa dag yongs su dag na 'di ltar cang mi smra bar de de bzhin du</text></item>
<item><p>97a.6</p><section></section><text>'dzin to zhes bya ba ni bslab pa'i chos mang po rnams rnam par gzhag pa bsgrag par bya ba yin te/ de la zhes bya ba ni bslab pa'i chos mang po bton pa de la'o/ /lhag ma ni snga ma bzhin no/ /bslab pa'i chos mang po rnams bton pa bshad zin to// //so sor thar pa'i mdo rgya cher 'grel pa 'dul ba kun</text></item>
<item><p>97a.7</p><section></section><text>las btus pa/ bam po bzhi bcu bdun pa/ da ni rtsod pa zhi bar bya ba'i gdon pa bshad par bya ste/ de'i phyir/ sdom la/ mngon sum dran pa ma smyos pa/ /de bzhin gang mang ngo bo nyid/ /rtswa rnams bkram pa lta bu dang / /khas blang bar yang bya ba'o/ /zhes bya ba gsungs te/ sdom la zhes bya ba'i tshig gi</text></item>
<item><p>97b.1</p><section></section><text>don dang / dgos pa ni snga ma bzhin no/ /rtsod pa zhi bar bya ba'i chos ni bdun te/ mngon sum gyis 'dul ba dang / dran pas 'dul ba dang / ma smyos pas 'dul ba dang / tshul shing mang po sbyin pa dang / de'i ngo bo nyid tshol du gzhug pa dang / rtswa rnams bkram pa lta bu dang / khas blang bar bya ba ste/ sdom</text></item>
<item><p>97b.2</p><section></section><text>gyi tshigs su bcad pa dang go rims bzhin du sbyar ro/ /tshe dang ldan pa dag rtsod pa zhi bar bya ba'i chos bdun po 'di dag ni zla ba phyed phyed cing so sor thar pa'i mdo 'don pa las 'byung ngo zhes bya ba ni rtsod pa zhi bar bya ba gdon pa'i lung 'bogs pa bstan to/ /rtsod pa zhi bar bya ba'i chos zhes bya ba ni 'khrug long gi</text></item>
<item><p>97b.3</p><section></section><text>rtsod pa bzhi po dag rgyud gcig tu bya ba dang / dag pa sbyin pa dang / phyir bcos pa dang / nges par 'dzin pa la sbyor ba nyid sbyin pa dang / las la mthun pa sbyin du gzhug pas na ci rigs par zhi bar bya'o/ /de nyid kha na ma tho ba'i mtshan nyid 'dzin pas chos shes par bya'o/ /bdun po 'di dag ni zhes bya</text></item>
<item><p>97b.4</p><section></section><text>ba ni 'og nas 'byung ba bdun po dag go/ /zla ba phyed phyed cing so sor thar pa'i mdo gdon pa las 'byung ngo zhes bya ba ni zla ba phyed phyed cing gso sbyong 'don pa'i tshe 'dul ba 'dzin pa'i kha ton las 'byung ngo zhes bstan pa yin no/ /mngon sum gyis 'dul bar 'os pa la mngon sum gyis 'dul ba sbyin pa'o/ /dran</text></item>
<item><p>97b.5</p><section></section><text>pas 'dul bar 'os pa la dran pas 'dul ba sbyin no/ /ma smyos pas 'dul bar 'os pa la ma smyos pas 'dul ba sbyin no/ /gang tshul shing mang po sbyin par 'os pa la tshul shing mang po sbyin no/ /de'i ngo bo nyid tshol du gzhug par 'os pa la de'i ngo bo nyid btsal ba sbyin no/ /rtswa bkram pa lta bur 'os pa la rtswa</text></item>
<item><p>97b.6</p><section></section><text>bkram pa lta bu sbyin no/ /gang khas blang bar 'os pa la khas blang bar bya'o zhes bya bas ni 'khrug long gi rgyu bzhi las byung ba'i 'khrug long gi rtsod pa bzhi/ rtsod pa zhi bar bya ba'i chos bdun gyis rgyud gcig tu bya ba dang / dag pa sbyin pa dang / phyir bcos pa dang / nges par 'byung ba la sbyor ba nyid sbyin pa dang / </text></item>
<item><p>97b.7</p><section></section><text>las la mthun pa sbyin du gzhug pas ci rigs par zhi bar bya ba bstan to/ /de'i 'khrug long gi rgyu bzhi gang zhe na/ dngos po'i de bzhin nyid la log par bsgrubs pa dang / gdams ngag la sogs pa 'jog pas gzhan spong ba dang / ltung ba dang bcas pa nyid dang / las la mthun pa mi sbyin pa'o/ /'khrug</text></item>
<item><p>98a.1</p><section></section><text>long gi rtsod pa bzhi gang zhe na/ 'gyed pa'i phyir rtsod pa dang / mi bsdams pa'i phyir rtsod pa dang / ltung ba'i phyir rtsod pa dang / bya ba'i phyir rtsod pa'o/ /rtsod pa zhi bar bya ba'i chos bdun gang zhe na/ mngon sum kyis 'dul ba dang / dran pas 'dul ba dang / ma smyos pas 'dul</text></item>
<item><p>98a.2</p><section></section><text>ba dang / tshul shing mang po sbyin pa dang / de'i ngo bo nyid tshol du gzhug pa dang / rtswa bkram pa lta bu dang / khas blang bar bya ba'o/ /de la 'khrug long gi rgyu dang po dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa ni mngon sum gyis 'dul ba dang / tshul shing mang po</text></item>
<item><p>98a.3</p><section></section><text>sbyin pas rgyud gcig tu bya bas zhi bar bya'o/ /'khrug long gi rgyu gnyis pa gdams ngag la sogs pa 'jog pas gzhan spong ba las byung ba'i 'khrug long mi bsdams pa'i phyir rtsod pa ni mngon sum gyis 'dul ba dang / tshul shing mang po sbyin pas rgyud gcig tu bya ba de nyid dang / dran pas 'dul ba dang / ma</text></item>
<item><p>98a.4</p><section></section><text>smyos pas 'dul ba dag la sbyin pas zhi bar bya'o/ /'khrug long gi rgyu gsum pa ltung ba dang bcas pa nyid las byung ba'i 'khrug long ltung ba'i phyir rtsod pa ni khas blang bar bya ba dang / mngon sum gyis 'dul ba dang / rtswa bkram pa lta bus phyir bcos pa dang / de'i ngo bo nyid tshol du gzhug pas nges par 'dzin pa la sbyor</text></item>
<item><p>98a.5</p><section></section><text>ba nyid sbyin pas zhi bar bya'o/ /'khrug long gi rgyu bzhi pa las la mthun pa mi sbyin pa las byung ba'i 'khrug long bya ba'i phyir rtsod pa mi rtsod pa zhi bar bya ba'i chos bdun po thams cad kyis snga ma bzhin du ci rigs par rgyud gcig tu bya ba dang / dag pa sbyin pa dang / phyir bcos pa dang / nges par 'dzin pa la sbyar ba</text></item>
<item><p>98a.6</p><section></section><text>nyid sbyin pa'i rim gyis las la mthun pa sbyin du gzhug pas rtsod pa ni zhi bar bya'o/ /de ltar na mngon sum gyis 'dul bar 'os pa dang / tshul shing mang po sbyin par 'os pa ni 'khrug long gi rgyu dang po dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa yin te/ </text></item>
<item><p>98a.7</p><section></section><text>de la ni mngon sum gyis 'dul ba dang / tshul shing mang po sbyin pa bas rgyud gcig tu bya bas zhi bar bya'o/ /yang mngon sum gyis 'dul bar 'os pa dang / tshul shing mang po sbyin par 'os pa ni 'khrug long gi rgyu gnyis pa gdams ngag la sogs pa 'jog pas gzhan spong ba las byung ba'i 'khrug</text></item>
<item><p>98b.1</p><section></section><text>long mi bsdams pa'i phyir rtsod pa rgyu dang bcas pa nyid yin te/ de la yang mngon sum gyis 'dul ba dang / tshul shing mang po sbyin pas rgyud gcig tu bya bas zhi bar bya'o/ /dran pas 'dul bar 'os pa dang / ma smyos pas 'dul bar 'os pa yang 'khrug long gi rgyu gnyis pa gdams ngag la sogs pa</text></item>
<item><p>98b.2</p><section></section><text>'jog pas gzhan spong ba las byung bas 'khrug long mi bsdams pa'i phyir rtsod pa rgyu med pa nyid yin te/ de la ni dran pas 'dul ba dang / ma smyos pas 'dul ba la sbyin pas dag pa sbyin pas zhi bar bya'o/ /khas blang bar 'os pa dang / mngon sum gyis 'dul bar 'os pa dang / rtswa bkram pa lta bur 'os pa ni</text></item>
<item><p>98b.3</p><section></section><text>'khrug long gi rgyu gsum pa ltung ba dang bcas pa rnam par mi shes pa ni rang gi ngo bo'i nyes pas ltung ba dang bcas pa nyid las byung ba'i 'khrug long ltung ba'i phyir rtsod pa yin te/ de la ni khas blang bar bya ba dang / mngon sum gyis 'dul ba dang / rtswa bkram pa lta bu sbyin pas phyir bcos pas zhi bar bya'o/ /de'i</text></item>
<item><p>98b.4</p><section></section><text>ngo bo nyid tshol du gzhug par 'os pa ni 'khrug long gi rgyu gsum pa ltung ba dang bcas pa rnam par mi shes pa ni rang gi ngo bo'i nyes pas ltung ba dang bcas pa nyid las byung ba'i 'khrug long ltung ba'i phyir rtsod pa yin te/ de la ni de'i ngo bo nyid btsal ba sbyin pas nges par 'dzin pa la sbyar ba nyid sbyin pas zhi bar bya'o/ / </text></item>
<item><p>98b.5</p><section></section><text>mngon sum la sogs pa rtsod pa zhi bar bya ba'i chos bdun po thams cad kyis 'dul bar 'os pa ni 'khrug long gi rgyu bzhi pa las la mthun pa mi sbyin pa las byung ba'i 'khrug long bya ba'i phyir rtsod pa yin te/ de la ni mngon sum gyis 'dul ba la sogs pa rtsod pa zhi bar bya ba'i chos bdun po thams cad kyis snga ma</text></item>
<item><p>98b.6</p><section></section><text>bzhin du ci rigs par rgyud gcig tu bya ba dang / dag pa sbyin pa dang / phyir bcos pa dang / nges par 'dzin pa la sbyor ba nyid sbyin pa'i rim gyis las la mthun pa sbyin du gzhug pas zhi bar bya ste/ 'dir gzhung ni zhu ba las zhi ba thams cad ni bya ba'i phyir rtsod par 'jug go zhes gsungs pa yin no/ /rtsod pa byung</text></item>
<item><p>98b.7</p><section></section><text>bar gyur pa rnams rtsod pa zhi bar bya ba'i chos bdun po 'di dag gis chos dang 'dul ba dang ston pa'i bstan pa bzhin du dul bar bya zhi bar bya/ rnam par zhi bar bya'o zhes bya ba ni rtsod pa'i gzhi bstan pa yin te/ rtsod pa byung bar 'gyur ba rnams zhes bya ba ni 'khrug long gi rgyu bzhi las byung ba'i 'khrug long gi</text></item>
<item><p>99a.1</p><section></section><text>rtsod pa bzhi po rnams so/ /rtsod pa zhi bar bya ba'i chos bdun po 'di dag gis zhes bya ba ni mngon sum gyis 'dul ba la sogs pa bdun po de dag gis so/ /chos dang 'dul ba dang ston pa'i bstan pa bzhin du zhes bya ba ni shes bya rnam par gzhag pa'i chos dang / tshul</text></item>
<item><p>99a.2</p><section></section><text>khrims rnam par gzhag pa'i 'dul ba dang / chen po bstan pa dang / nag po ston pa'i bstan pa bzhin du'o/ /'dul bar bya/ zhi bar bya/ rnam par zhi bar bya'o zhes bya ba ni chung ngu dang / 'bring dang chen po'i gnas skabs sam/ sbyor ba dang / dngos gzhi dang / mjug gi gnas skabs sam/ </text></item>
<item><p>99a.3</p><section></section><text>chos dang 'dul ba dang / ston pa'i bstan pa'i gnas skabs [(]gyi [,]kyi[)]go rims bzhin du shes par bya'o/ /tshe dang ldan pa dag bdag gis rtsod pa zhi bar bya ba'i chos bdun po dag bton zin to zhes bya ba ni rtsod pa zhi bar bya ba gdon pa'i mjug bsdu ba ste/ rtsod pa zhi bar bya ba'i chos bdun po dag ces bya</text></item>
<item><p>99a.4</p><section></section><text>ba ni sngar bstan pa bdun po dag go/ /bton zin to zhes bya ba ni dam bca' ba'i don gyis mjug bsdu ba'i phyir ro/ /nyan pa po rnams spro bar bya ba'i phyir smos so/ /de la bdag gis tshe dang ldan pa dag la ji 'di la khyed yongs su dag gam zhes 'dri'o/ /ji 'di la khyed yongs su dag gam zhes lan</text></item>
<item><p>99a.5</p><section></section><text>gnyis lan gsum du dri'o/ /'di la tshe dang ldan pa dag yongs su dag na 'di ltar cang mi smra bas/ de de bzhin du 'dzin to zhes bya ba dag ni rtsod pa zhi bar bya ba rnam par gzhag pa bsgrag par bya ba yin te/ de la zhes bya ba ni rtsod pa zhi bar bya ba'i chos bdun po bton pa de la'o/ /lhag ma ni snga ma bzhin no/ / </text></item>
<item><p>99a.6</p><section></section><text>de ltar rtsod pa zhi bar bya ba'i chos bdun po rnams rnam par 'byed pa dang / so sor thar pa'i mdor gtogs pa'i gzhung 'grel pa nyi tshe mdor bstan pa nas/ da ni rtsod pa'i gzhi zhu ba dang bcas pa'i skabs brjod par bya ste/ rtsod pa zhi bar bya ba'i chos bdun po zhes gsungs pa la rtsod pa zhes bya ba ni</text></item>
<item><p>99a.7</p><section></section><text>'khrug long ste/ dgra bos mi mthun par smras pa'i tshig gi phyir sems gzhol ba yin gyis khro ba ni ma yin no/ /gal te dgra bos mi mthun par smras pa'i tshig gi phyir sems gzhol ba 'khrug long yin la de nyid rtsod pa ma yin na/ 'o na ji ltar gtsug lag las de la brten te 'thab pa dang mtshang</text></item>
<item><p>99b.1</p><section></section><text>'bru ba dang rtsod pa dang 'gyed pa byung ba gang yin pa de 'gyed pa'i phyir rtsod pa'o zhes gsungs she na/ 'di ltar 'thab pa la sogs pa'i dgra bos mi mthun par smra ba'i tshig gi phyir sems gzhol ba'i 'khrug long 'di'i 'khor yin te/ de dang 'brel ba las byung ba'i phyir de dag kyang 'dis</text></item>
<item><p>99b.2</p><section></section><text>bsdus par shes par bya'o/ /de la rtsod pa ni rnam pa bzhi ste/ 'gyed pa'i phyir rtsod pa dang / mi bsdams pa'i phyir rtsod pa dang / ltung ba'i phyir rtsod pa dang / 'gyed pa'i rgyu las rtsod pa'o/ /mi bsdams pa'i rgyu las rtsod pa ni mi bsdams pa'i phyir rtsod pa'o/ /ltung ba'i rgyu las rtsod pa ni</text></item>
<item><p>99b.3</p><section></section><text>ltung ba'i phyir rtsod pa'o/ /bya ba'i rgyu las rtsod pa ni bya ba'i phyir rtsod pa'o zhes gsungs pa la rtsod pa bzhi po gang dag yin pa de dag gi ngo bo nges par gzung ba'i phyir 'khrug long gi rgyu bzhi las 'khrug long gi rtsod pa bzhi go rims bzhin du 'byung ste zhes gsungs so/ /'khrug long gi rgyu bzhi gang</text></item>
<item><p>99b.4</p><section></section><text>zhe na/ dngos po'i de bzhin nyid la log par sgrub pa dang / gdams ngag la sogs pa 'jog pas gzhan spong ba dang / ltung ba dang bcas pa nyid dang / las la mthun pa nyid sbyin pa'o/ /de la dngos po'i de bzhin nyid la log par sgrub pa ji lta bu zhe na/ dngos po zhes bya ba ni chos rnam par gzhag</text></item>
<item><p>99b.5</p><section></section><text>pa dang / tshul khrims rnam par gzhag pa'i dngos po chos dang 'dul ba dang / ston pa'i bstan pa dang / ltung ba ste sngar gtogs pa dag go/ /de bzhin nyid ces bya ba ni chos rnam par gzhag pa ji lta ba bzhin/ tshul khrims rnam par gzhag pa ji lta ba nyid de/ chos dang chos ma yin</text></item>
<item><p>99b.6</p><section></section><text>pa dang / 'dul ba dang 'dul ba ma yin pa dang / ston pa'i bstan pa dang / ston pa'i bstan pa ma yin pa dang / ltung ba dang ltung ba ma yin pa la sogs pa dngos po de'i rang bzhin nyid de/ rang gi ngo bo nyid ces bya ba'i tha tshig go/ /de la log par bsgrubs pa'i zhes bya ba ni ma nges pa</text></item>
<item><p>99b.7</p><section></section><text>nyid de chos rnam par gzhag pa yin no zhes sam ma yin no zhes bya ba dang / tshul khrims rnam par gzhag pa yin no zhe'am ma yin no zhes bya ba la sogs pa lta bur gnyis su 'dren pa'o/ /de ltar dngos po de bzhin nyid la log par bsgrubs pa des dngos po'i rnam par dpyod pa dag kyang</text></item>
<item><p>100a.1</p><section></section><text>bsdus te/ dngos po'i rnam pa zhes bya ba ni bya ba dang bya ba ma yin pa nyid dang / blang ba dang / dor ba nyid dang / sbyin par bya ba dang / sbyin par mi bya ba nyid dang / las su bsko ba dang las su mi bsko ba nyid ces bya ba la sogs pa lta bu'o/ /de la dpyod pa</text></item>
<item><p>100a.2</p><section></section><text>zhes bya ba ni ci'i phyir khyod kyi bya ba 'di ni ma byas par bya ba ma yin par 'di ni bya zhe'am/ blang ba 'di ni bor la dor ba 'di ni blangs she'am/ sbyin par bya ba 'di ni ma byin la sbyin par mi bya ba 'di ni byin zhe'am/ las la bsko ba 'di ni ma bskos la las su mi bsko ba 'di ni bsko zhes bya ba la sogs pa</text></item>
<item><p>100a.3</p><section></section><text>lta bur dpyod pa'o/ /de ltar dngos po'i de bzhin nyid la log par sgrub pa dang / dngos po'i rnam pa la dpyod pa de ni 'khrug long gi rgyu dang po yin no/ /de las 'khrug long dang po 'gyed pa'i phyir rtsod pa 'byung ste/ 'gyed pa'i phyir rtsod pa zhes bya ba ni dngos po'i de bzhin nyid la log par sgrub pa dang / </text></item>
<item><p>100a.4</p><section></section><text>dngos po'i rnam pa la dpyod pa de la brten te/ dgra bos mi mthun par smras pa'i tshig gi phyir sems gzhol ba'i 'khrug long 'thab pa dang / mtshang 'dru ba dang / rtsod pa dang / 'gyed pa la sogs pa'i 'khor dang bcas pa'i 'gyed pa'i rgyu las rtsod pa mngon sum gyis 'dul ba dang tshul shing mang po</text></item>
<item><p>100a.5</p><section></section><text>sbyin pas rgyud gcig tu bya bas zhi bar bya ba gang 'byung ba ste/ de ni 'gyed pa'i phyir rtsod pa zhes bya'o/ /de ltar 'khrug long gi rgyu dang po dngos po'i de bzhin nyid la log par bsgrubs pa las 'khrug long dang po 'gyed pa'i phyir rtsod pa 'byung bar shes par bya'o/ /gdams ngag la sogs pa 'jog pas</text></item>
<item><p>100a.6</p><section></section><text>gzhan spong ba ji lta bu zhe na/ gdams ngag la sogs pa zhes bya ba ni dge slong ltung ba 'byin pa la dge 'dun gyi gang zag gleng ba po chos gsum mam lnga dang ldan pa gsol ba dang gnyis kyi las kyis bsgos te des de la skabs 'byed du bcug nas dus su dben pa'i mthar dran pa dang shes bzhin</text></item>
<item><p>100a.7</p><section></section><text>nye bar gzhag ste/ mthong ba'am/ thos pa'am/ dogs pa'i gzhi dang bcas pas gleng bar bya'o/ /des gzhi dang bcas pas gleng pa na mi dran na yul dang dus dang gzhi gang las ltung ba 'byung ba gleng ba pos ji ltar mthong ba'am/ thos pa'am dogs pa'i sgo nas dran par bya'o/ /de</text></item>
<item><p>100b.1</p><section></section><text>ltar glengs shing dran par byas pa na des ltung ba mthong nas skabs phye ste dgra bos gzhi gang gis gleng ba'i ltung ba rgyu dang bcas pa nyid yin na rgyud gcig tu bya bas phyir bcos par bya'o/ /rgyu med pa nyid yin na dag pa sbyin pas rang bzhin du gnas par bya'o/ /de ltar byas pa de la dge 'dun gyi</text></item>
<item><p>100b.2</p><section></section><text>gdams ngag dang / rjes su bstan pa dang / gtam 'dre ba dang / phebs par smras pa dang / so sor kun dga' bar bya ba dang / rtag tu lhan cig gnas par bya ba dang / gso sbyong dang dgag dbye la sogs pa lhan cig bya ba ste/ de ni gdams ngag la sogs pa zhes bya ba'o/ /'jog pa</text></item>
<item><p>100b.3</p><section></section><text>zhes bya ba ni dge slong ltung ba 'byin pa la dge 'dun gyis gang zag gleng ba po de lta bu de ltar bskos te/ des de la de ltar glengs shing dran par byas pa na skabs 'byed par mi byed na de la brjod pa dang bcas pa nyid bya ste/ tshe dang ldan pa khyod la brjod pa dang bcas pa nyid byas khyod kyis gnas 'di nas ma zhus</text></item>
<item><p>100b.4</p><section></section><text>par 'gro bar mi bya'o/ /kho bo la tshe dang ldan pa la brjod par bya ba'i phyir bsdogs pa yod do zhes brjod pa dang bcas pa nyid bya'o/ /des skabs 'byed par mi byed na mi bsngams pa nyid du bya ste/ de la gdams ngag dang rjes su bstan pas phan gdags par mi bya'o/ /des kyang skabs mi 'byed</text></item>
<item><p>100b.5</p><section></section><text>na gtam 'dre ba la sogs pa yang bzlog par bya ste/ de la gtam 'dre ba dang / phebs par smra na dang / so sor kun dga' bar bya ba dang / rtag tu lhan cig gnas par bya ba'i tha snyad kyi tshig sbyin par yang mi bya'o/ /de ltar na yang skabs 'byed par mi byed na de la gso sbyong gzhag par bya ste/ </text></item>
<item><p>100b.6</p><section></section><text>gso sbyong gi dus su de la gsol ba dang bzhi'i las kyis de'i gso sbyong gzhag par bya'o/ /gso sbyong gzhag pa zhes bya ba ni gang zag 'di 'dug pa dang lhan cig dge 'dun gyis gso sbyong mi bya'o zhes bya ba yin par rig par bya'o/ /de ltar na yang skabs 'byed par mi byed na de la dgag dbye gzhag</text></item>
<item><p>100b.7</p><section></section><text>par bya ste/ dgag dbye'i dus su gsol ba dang bzhi'i las kyis de'i dgag dbye gzhag par bya'o/ /dgag dbye gzhag pa zhes bya ba ni gang zag 'di 'dug pa dang lhan cig dge 'dun gyis dgag dbye mi bya'o zhes bya ba yin par rig par bya'o/ /skabs phye ba nyid na mnyan pa nyid ma yin na</text></item>
<item><p>101a.1</p><section></section><text>phur pa dang bcas pa bya ste/ gnas 'di la'am gzhan du'am/ gzhi 'di'am gang yang rung ba 'di la ci 'dod par smra bar bya'o zhes bya ba dang / de la ltung ba bkal te nyes pa bstan te btang bas rta dmu rgod phur pa la btags pa bzhin du phur ba dang bcas pa bya ste/ de dag ni</text></item>
<item><p>101a.2</p><section></section><text>gdams ngag la sogs pa 'jog pas zhes bya ba yin no/ /des gzhan spong ba zhes bya ba ni gdams ngag la sogs pa 'jog pa'i rim pa des gang zag ltung ba 'byin pa'o/ /gzhan de dge 'dun rang bzhin du gnas pa las logs shig tu spong bar byed pa'o/ /gzhan spong ba de ni rgyu dang bcas pa</text></item>
<item><p>101a.3</p><section></section><text>yang yod rgyu med pa yang yod de/ rgyu dang bcas pa ni yul dang dus dang gzhi gang las ltung ba 'byung ba'i rgyu yod pa nyid kyis spong ba'o/ /rgyu med pa ni gleng gzhi'i kha na ma tho ba med pa la/ gzhi med pas gleng ba dang / gzhan rjes su bsgrub pa'i dbang gis gleng ba dang / phyir bcos pa la mi ltos</text></item>
<item><p>101a.4</p><section></section><text>par gleng ba dang / smyon pas byas pas gleng ba dag gis spong ba'o/ /de ltar gdams ngag la sogs pa 'jog pas gzhan spong ba de ni 'khrug long gi rgyu gnyis pa yin no/ /de las 'khrug long gnyis pa mi bsdams pa'i phyir rtsod pa 'byung ste/ mi bsdams pa'i phyir rtsod pa zhes bya ba ni gdams ngag</text></item>
<item><p>101a.5</p><section></section><text>la sogs pa 'jog pas gzhan spong ba rgyu dang bcas pa dang / rgyu med pa de la brten te dgra bos mi mthun par smras pa'i tshig gi phyir sems gzhol ba'i 'khrug long gzhan spong ba rgyu dang bcas pa la dge slong ltung ba dang bcas pa la dge 'dun gyis gang zag gleng ba po bsgo ba dang / des de la skabs</text></item>
<item><p>101a.6</p><section></section><text>'byed du gzhug pa dang dus su dben pa'i mthar dran pa dang shes bzhin gyis gzhi dang bcas pa gleng ba dang / yul dang dus dang / gzhi gang las ltung ba 'byung ba'i sgo nas dran par bya ba dang / skabs mi 'byed na brjod pa dang / bcas pa nyid dang mi bsdams pa nyid dang / gtam 'dre ba la sogs</text></item>
<item><p>101a.7</p><section></section><text>pa zlog pa dang gso sbyong gzhag pa dang / dgag dbye gzhag pa dang / phur pa dang bcas pa nyid la sogs pa'i 'khor dang bcas pa nyid mi bsdams pa'i rgyu las rtsod pa mngon sum gyis 'dul ba dang / tshul shing mang po sbyin pas rgyud gcig tu bya bas zhi bar bya ba dang / gzhan spong ba rgyu med</text></item>
<item><p>101b.1</p><section></section><text>pa las dge slong ltung ba med pa las gzhi med pas gleng ba dang / gzhan rjes su sgrub pa'i dbang gis gleng ba dang phyir bcos pa la mi ltos pas gleng ba dang / smyos pas byas pas gleng ba la sogs pa'i 'khor dang bcas pa mi bsdams pa'i rgyu las rtsod pa dran pas 'dul ba dang / ma smyos pas</text></item>
<item><p>101b.2</p><section></section><text>'dul bas dag pa sbyin pas zhi bar bya ba gang 'byung ba ste de ni mi bsdams pa'i phyir rtsod pa zhes bya'o/ /de ltar 'khrug long gi rgyu gnyis pa gdams ngag la sogs pa 'jog pas gzhan spong ba las 'khrug long gnyis pa mi bsdams pa'i phyir rtsod pa 'byung bar shes par bya'o/ /ltung ba dang bcas</text></item>
<item><p>101b.3</p><section></section><text>pa nyid ji lta bu zhe na/ ltung ba zhes bya ba ni ltung ba sde lnga las lhag ma dang bcas pa gang yang rung ba'o/ /ltung ba dang bcas pa nyid ni rnam pa gnyis ste/ rnam par shes pa na rang gi ngo bo'i nyes pas ltung ba dang bcas pa nyid dang / rnam par mi shes pa na rang gi ngo bo'i nyes pas ltung ba dang bcas pa</text></item>
<item><p>101b.4</p><section></section><text>nyid do/ /de la rnam par shes pa na rang gi ngo bo'i nyes pas ltung ba dang bcas pa nyid ces bya ba ni gang zag ltung ba dang bcas pa la gleng ba pos glengs nas dngos po dang / phyogs dang / bsam pa dang / che bzhi dang / khas blangs pa la sogs pa'i sgo nas ltung ba rnam par shes pa dang / ltung</text></item>
<item><p>101b.5</p><section></section><text>ba sde lnga gang yang rung ba dag gis dngos gzhi'am sbyor ba'am/ sbyor ba'i sbyor ba zhes bya ba'i rang gi ngo bo'i nyes pas ltung ba dang bcas pa nyid do/ /rnam par mi shes pa dang rang gi ngo bo'i nyes pas ltung ba dang bcas pa nyid ces bya ba ni gang zag ltung ba dang bcas pa las gleng ba pos glengs</text></item>
<item><p>101b.6</p><section></section><text>nas ltung ba dran na/ dge 'dun la khas blangs nas de'i 'og tu brjod pas dngos po dang / phyogs dang / bsam pa dang / che bzhi dang / khas blangs pa la sogs pa'i sgo nas ltung ba rnam par mi shes pa na ltung ba sde lnga gang yang rung ba dag gis dngos gzhi'am sbyor ba'am/ sbyor ba'i sbyor</text></item>
<item><p>101b.7</p><section></section><text>ba zhes bya ba'i rang gi ngo bo'i nyes pas ltung ba dang bcas pa nyid do/ /de ltar ltung ba dang bcas pa nyid de ni 'khrug long gi rgyu gsum pa yin no/ /de las 'khrug long gsum pa ltung ba'i phyir rtsod pa 'byung ste/ ltung ba'i phyir rtsod pa zhes bya ba ni ltung ba dang bcas pa rnam par shes pa na rang gi ngo bo'i</text></item>
<item><p>102a.1</p><section></section><text>nyes pas ltung ba dang bcas pa nyid dang / rnam par mi shes pa na rang gi ngo bo'i nyes pas ltung ba dang bcas pa nyid de la brten te dgra bos mi mthun par smras pa'i tshig gis phyed sems gzhol ba'i 'khrug long rnam par shes pa na rang gi ngo bo'i nyes pas ltung ba dang bcas pa nyid las</text></item>
<item><p>102a.2</p><section></section><text>phyir bcos pa med pa'i 'khrug long dang / phyir bcos pa dang bcas pa rnam pa gnyis po nyi tshe ba'i 'khrug long dang / dge 'dun mtha' dag dang 'brel ba'i 'khrug long la sogs pa'i 'khor dang bcas pa ltung ba'i rgyu la rtsod pa khas blang bar bya ba dang / mngon sum gyis 'dul ba dang / rtswa bkram pa lta</text></item>
<item><p>102a.3</p><section></section><text>bus phyir bcos pas zhi bar bya ba dang / rnam par mi shes pa na rang gi ngo bo'i nyes pas ltung ba dang bcas pa nyid la de'i ngo bo nyid tshol ba dang mthun pa sbyin zhing sa gzhan na gnas pa'i spyod pa spyad par bya ba la sogs pa'i 'khor dang bcas pa ltung ba'i rgyu las rtsod pa de'i ngo bo nyid tshol du gzhug pas</text></item>
<item><p>102a.4</p><section></section><text>nges par 'dzin pa la sbyar ba nyid sbyin pas zhi bar bya ba gang 'byung ba ste/ de ni ltung ba'i phyir rtsod pa zhes bya'o/ /de ltar na 'khrug long gi rgyu gsum pa ltung ba dang bcas pa nyid las 'khrug long gi rgyu gsum pa ltung ba'i phyir rtsod pa 'byung bar shes par bya'o/ /las la mthun pa mi sbyin pa ji lta bu zhe na/ </text></item>
<item><p>102a.5</p><section></section><text>las zhes bya ba ni gsol ba la sogs pa'i las brgya rtsa gcig po gso sbyong dang dgag dbye la sogs pa'i bdag nyid kyi las dag go/ /de la mthun pa mi sbyin pa ni rnam pa gnyis ste/ 'dul bas rjes su ma zhugs pa nyid dang / phyir zlog par byed pa nyid do/ /de la 'dul ba rjes su ma zhugs pa nyid</text></item>
<item><p>102a.6</p><section></section><text>ni dge slong las de'i mtshams kyi khong du gtogs pa'i tshogs kyis kha skong bar 'os pa lus sam 'dun pas dge 'dun 'dul ba'i nang du rjes su ma zhugs pa nyid kyis mthun pa mi sbyin pa'o/ /phyir zlog par byed pa nyid ni dge slong las de'i mtshams kyi khongs su gtogs pa rang bzhin du gnas pa/ </text></item>
<item><p>102a.7</p><section></section><text>spyod lam las ma nyams pa/ ngag yang dag par bsdams pa/ 'dul ba'i bya ba mngon par shes pa/ zhe 'gras pa med pas las gzhan la byed pa chos dang mi ldan pa'i phyir bzlog pa nyid kyis mthun pa mi sbyin pa'o/ /de ltar gsol ba la sogs pa'i las la 'dus par rjes su ma zhugs pa nyid dang / </text></item>
<item><p>102b.1</p><section></section><text>phyir zlog par byed pa nyid kyis mthun pa mi sbyin pa 'di ni 'khrug long gi rgyu bzhi pa yin no/ /de las 'khrug long bzhi pa bya ba'i phyir rtsod pa 'byung ste/ bya ba'i phyir rtsod pa zhes bya ba ni gsol ba la sogs pa'i las la 'dus par rjes su ma zhugs pa nyid dang / phyir zlog par byed pa nyid kyis mthun</text></item>
<item><p>102b.2</p><section></section><text>pa mi sbyin pa de la brten te dgra bos mi mthun par smras pa'i tshig gis phyir sems gzhol ba'i 'khrug long 'thab pa dang / mtshang 'dru ba dang / rtsod pa dang / 'gyed pa la sogs pa'i 'khor dang bcas par bya ba'i rgyu la rtsod pa mngon sum gyis 'dul ba dang tshul shing mang po sbyin pa na rgyud gcig</text></item>
<item><p>102b.3</p><section></section><text>tu dbye bas zhi bar bya ba gang 'byung ba de dang / gzhan spong ba rgyu dang bcas pa las dge slong ltung ba dang bcas pa la dge 'dun gyis gang zag gleng ba po bsko ba dang / des de la skabs mi 'byed du gzhug pa dang dus su dben pa'i mtha' dran pa dang / shes bzhin gyis gzhi dang bcas pas gleng ba dang / yul</text></item>
<item><p>102b.4</p><section></section><text>dang dus dang / gzhi gang las ltung ba'i sgo nas dran par bya ba dang / skabs mi 'byed na brjod pa dang bcas pa nyid dang / mi gdams pa nyid dang / gtam 'dre ba la sogs pa zlog pa dang / gso sbyong gzhag pa dang / dgag dbye gzhag pa dang / phur ba dang bcas pa nyid la sogs pa'i 'khor</text></item>
<item><p>102b.5</p><section></section><text>dang bcas pa bya ba'i rgyu las rtsod pa mngon sum gyis 'dul ba dang / tshul shing mang po sbyin pas rgyud gcig tu bya bas zhi bar bya ba gang yin pa de dang gzhan spong ba rgyu med pa las dge slong ltung ba med pa la gzhi med pas gleng ba dang / gzhan rjes su sgrub pa'i dbang gis gleng ba dang / phyir</text></item>
<item><p>102b.6</p><section></section><text>bcos pa la mi ltos par gleng ba dang / smyos pas byas pas gleng ba la sogs pa'i 'khor dang bcas pas bya ba'i rgyu las rtsod pa dran pas 'dul ba dang / ma smyos pas 'dul bas dag pa sbyin pas zhi bar bya ba gang byung ba de dang / ltung ba dang bcas pa rnam</text></item>
<item><p>102b.7</p><section></section><text>par shes pa na rang gi ngo bo'i nyes pas ltung ba dang bcas pa nyid las phyir bcos pa med pa'i 'khrug long dang / phyir bcos pa dang bcas pa rnam pa gnyis po nyi tshe ba'i 'khrug long dang / dge 'dun mtha' dag dang 'brel ba'i 'khrug long la sogs pa'i 'khor dang bcas pa'i</text></item>
<item><p>103a.1</p><section></section><text>rgyu las rtsod pa dang khas blang bar bya ba dang / mngon sum gyis 'dul ba dang / rtswa bkram pa lta bus phyir bcos pas zhi bar bya ba gang byung ba de dang / rnam par mi shes pa na rang gi ngo bo'i nyes pas ltung ba dang bcas pa nyid las de'i ngo bo nyid tshol ba dang mthun pa</text></item>
<item><p>103a.2</p><section></section><text>sbyin zhing sa gzhan na gnas pa'i spyod pa spyad par bya ba la sogs pa'i 'khor dang bcas pa bya ba'i rgyu las rtsod pa de'i ngo bo nyid tshol du zhugs pas nges par 'dzin pa la sbyar ba nyid sbyin pas zhi bar bya ba gang byung ba ste/ de dag ni bya ba'i phyir rtsod pa zhes bya'o/ /de ltar na las la mthun pa mi sbyin</text></item>
<item><p>103a.3</p><section></section><text>pa las byung ba'i 'khrug long bya ba'i phyir rtsod pa 'di ni 'gyed pa'i phyir rtsod pa dang / mi gdams pa'i phyir rtsod pa dang / ltung ba'i phyir rtsod pa thams cad kyis yul la yang rgyu de dag nyid kyi sgo nas 'byung zhing de dag zhi bar bya ba yang rtsod pa zhi bar bya ba'i chos bdun po thams cad kyis gong du bstan pa</text></item>
<item><p>103a.4</p><section></section><text>bzhin du ci rigs par rgyud gcig tu bya ba dang / dag pa sbyin pa dang / phyir bcos pa dang / nges par 'dzin pa la sbyar ba nyid sbyin pa'i rim gyis lam la mthun pa sbyin du gzhug pas zhi bar bya ba yin te/ 'dir gzhung gi zhu ba las zhi ba thams cad ni bya ba'i phyir rtsod par gzhug go zhes gsungs pa</text></item>
<item><p>103a.5</p><section></section><text>yin no/ /de ltar na 'khrug long gi rgyu bzhi pa las la mthun pa mi sbyin pa las 'khrug long bzhi pa bya ba'i phyir rtsod pa 'byung bar shes par bya'o/ /de ltar 'khrug long gi rgyu bzhi las byung ba'i 'khrug long gi rtsod pa bzhi po de dag zhi bar bya ba'i chos ni bdun te/ mngon sum gyis 'dul ba dang / dran pas</text></item>
<item><p>103a.6</p><section></section><text>'dul ba dang / ma smyos pas 'dul ba dang / tshul shing mang po sbyin pa dang / de'i ngo bo nyid tshol du gzhug pa dang / rtswa bkram pa lta bu dang / khas blang bar bya ba'o/ /de la mngon sum gyis 'dul ba zhes bya ba ni gzu bo'i mdun du gleng bar bya ba dang / gleng ba po dang de dag gi rjes su 'brang ba rnams</text></item>
<item><p>103a.7</p><section></section><text>kyis rgol ba dang lan gyi tshig dag mngon sum du bya ba gang yin pa des 'dul bar 'os pa la mngon sum gyis 'dul ba sbyin zhing rgyud gcig tu bya bas rtsod pa de zhi bar 'gyur ro/ /dran pas 'dul ba zhes bya ba ni dge slong dran pa dang ldan pa gang la gleng ba'i kha na ma tho ba med pa de la dge 'dun gyis gsol ba</text></item>
<item><p>103b.1</p><section></section><text>dang bzhi'i las kyis dran pas 'dul ba sbyin zhing / de byin nas dge slong de la dge slong gzhan dag gis dran pa dang ldan pa nyid du 'dzin gyi ltung ba dang bcas par mi 'dzin te/ des 'dul bar 'os pa la dran pas 'dul ba sbyin zhing dag pa sbyin pas rtsod pa de zhi bar 'gyur ba'o/ /ma smyos pas 'dul</text></item>
<item><p>103b.2</p><section></section><text>ba zhes bya ba ni dge slong ma smyos pa gang la gleng ba'i kha na ma tho ba med pa de la dge 'dun gyis gsol ba dang bzhi'i las kyis ma smyos pa 'dul ba sbyin zhing de byin na dge slong de la dge slong gzhan dag gis rang bzhin du gnas pa nyid du 'dzin gyi ltung ba dang bcas par mi 'dzin te/ des 'dul bar 'os</text></item>
<item><p>103b.3</p><section></section><text>pa la ma smos pas 'dul ba sbyin zhing dag pa sbyin pas rtsod pa de zhi bar 'gyur ba'o/ /tshul shing mang po sbyin pa zhes bya ba ni chos rnam par gtan la dbab pa la srid kyi tshul khrims rnam par gtan la dbab pa la ni mi srid de/ chos dang 'dul ba dang ston pa'i bstan pa'i chos rnam par gtan la dbab pa'i</text></item>
<item><p>103b.4</p><section></section><text>dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa mngon sum gyis 'dul bas rgyud gcig tu bya bas zhi bar ma nus pa nyid yin zhing rgol ba dang phyir rgol ba dag gis rtsod pa de gces par bzung ba nyid dang / rab tu dam pa nyid dang / mi</text></item>
<item><p>103b.5</p><section></section><text>bzod pa nyid dang / bsdam par bya ba ma yin pa'i don nyid yin na/ de la dge 'dun bzhi pos tshul shing 'drim pa'i dge slong bskos te/ chos dang chos ma yin pa'i tshul shing mang po brim zhing gar mang po'i phyogs la skyo sngogs mi bya ba des 'dul bar 'os pa la tshul shing mang po sbyin zhing rgyud gcig tu</text></item>
<item><p>103b.6</p><section></section><text>bya bas rtsod pa de zhi bar 'gyur ro/ /de'i ngo bo nyid tshol du gzhug pa zhes bya ba gang zag ltung ba dang bcas pa la gleng pa pos glengs nas ltung ba dran pa dge 'dun la khas blangs nas de'i 'og tu brjod de/ rnam par mi shes pa na rang gi ngo bo'i nyes pas ltung ba dang bcas pa nyid yin la/ dge 'dun</text></item>
<item><p>103b.7</p><section></section><text>gyis gsol ba dang bzhi'i las kyis de'i ngo bo nyid tshol ba dang mthun pa sbyin zhing sa gzhan na gnas pa'i spyod pa spyad pa des ltung ba de'i ngo bo nyid tshol du gzhug par 'os pa la de'i ngo bo nyid tshol du gzhug pa sbyin zhing nges par 'dzin pa la sbyar ba nyid sbyin pas rtsod pa de zhi bar 'gyur ba'o/ /rtswa bkram</text></item>
<item><p>104a.1</p><section></section><text>pa lta bu zhes bya ba ni ltung ba'i phyir rtsod pa'i 'khrug long dge 'dun mtha' dag dang 'brel ba gang la dge slong gi tshogs gcig kyang ma lus par dge slong mtha' dag phyogs dang gzhan gyi phyogs su rnam par gnas pas 'khrug long du 'gyur na/ de la dge 'dun gyis</text></item>
<item><p>104a.2</p><section></section><text>phyogs gnyis ka nas dper na rtswa bkram ste/ mgo sprad pa lta bur sems btud de gzhi 'di las khyed la ltung ba 'byung ba gang yin pa dang / kho bo cag la ltung ba gang byung ba yang yin pa de dag tshe dang ldan pa dag gi mdun du bshags pa dang / mi bcab par kho bo cag spro'i zhes bya ba dang / ltung ba'i</text></item>
<item><p>104a.3</p><section></section><text>ming dang rigs smos pas gzhan na ltung ba'i ngo bo nyid shes pa snang bar bya ba la sogs pas blo gcig tu bya bar 'os pa la rtswa bkram pa lta bu sbyin zhing phyir bcos pas rtsod pa de zhi bar 'gyur ba'o/ /khas blang bar bya ba ni ltung ba'i phyir rtsod pa'i 'khrug long phyir 'phros bcos pa med pa gang la dge slong</text></item>
<item><p>104a.4</p><section></section><text>phyogs dang gzhan gyi phyogs la rnam par gnas pa dang / bral ba gleng bar bya ba dang / gleng ba po gnyis 'ba' zhig kho na la 'khrug long yod kyi gzhan gang la yang 'khrug long med par gyur na de la gleng ba pos ji skad glengs pa de gleng bar bya bar khas blang bar 'os pa la khas blang bar bya zhing phyir</text></item>
<item><p>104a.5</p><section></section><text>bcos pas rtsod pa de zhi bar 'gyur ba'o/ /da ni 'khrug long gi rgyu bzhi las byung ba 'khrug long gi rtsod pa bzhi po de dag rtsod pa zhi bar bya ba'i chos bdun po de dag las gang dang dus zhi bar bya ba bshad par bya ste/ de la 'khrug long gi rgyu dang po dngos po'i de bzhin nyid la log par bsgrubs pa las byung</text></item>
<item><p>104a.6</p><section></section><text>ba'i 'khrug long 'gyed pa'i phyir rtsod pa ni mngon sum gyis 'dul ba dang / tshul shing mang po sbyin pas rgyud gcig tu bya bas zhi bar bya'o/ /'khrug long gi rgyu gnyis pa gdams ngag la sogs pa 'jog pas gzhan spong ba las byung ba'i 'khrug long mi gdams pa'i phyir rtsod pa ni mngon sum gyis</text></item>
<item><p>104a.7</p><section></section><text>'dul ba dang / tshul shing mang po sbyin pas/ rgyud gcig tu bya ba de nyid dang / dran pas 'dul ba dang / ma smyos pas 'dul bas dag pa sbyin pas zhi bar bya ba'o/ /'khrug long gi rgyu gsum pa ltung ba dang bcas pa nyid las byung ba'i 'khrug long ltung ba'i phyir rtsod pa ni khas blang bar bya ba dang / mngon</text></item>
<item><p>104b.1</p><section></section><text>sum gyis 'dul ba dang / rtswa bkram pa lta bu'i phyir bcos pa dang / de'i ngo bo nyid tshol du gzhug pas nges par sbyor ba nyid ni sbyin pas zhi bar bya'o/ /'khrug long gi rgyu bzhi pa las la mthun pa mi sbyin pa las byung ba'i 'khrug long bya ba'i phyir rtsod pa ni rtsod pa zhi bar bya ba'i chos bdun po thams cad kyis</text></item>
<item><p>104b.2</p><section></section><text>snga ma bzhin du ci rigs par rgyud gcig tu bya ba dang / dag pa sbyin pa dang / phyir bcos pa dang / nges par 'dzin pa la sbyor ba nyid sbyin pa'i rim gyis las la mthun pa sbyin du gzhug pas zhi bar bya'o/ /de la dang por 'gyed pa'i phyir rtsod pa zhi bar bya ba bshad par bya ste/ 'khrug long gi rgyu dang por</text></item>
<item><p>104b.3</p><section></section><text>dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa ni mngon sum gyis 'dul ba dang / tshul shing mang po sbyin pas rgyud gcig tu bya bas zhi bar bya'o zhes gsungs pa las 'khrug long gi rgyu dang po dngos po'i de bzhin nyid la log par bsgrubs pa</text></item>
<item><p>104b.4</p><section></section><text>las byung ba'i 'khrul long 'gyed pa'i phyir rtsod pa ni chos rnam par gtan la dbab pa dang / tshul khrims rnam par gtan la dbab pa'i dngos po'i de bzhin nyid la log par bsgrubs pa las byung ba yang yod/ chos rnam par gtan la dbab pa nyi tshe ba'i dngos po'i de bzhin nyid la log par bsgrubs</text></item>
<item><p>104b.5</p><section></section><text>pa las byung ba yod de/ snga ma ni mngon sum gyis 'dul bas rgyud gcig tu bya bas zhi bar 'gyur la phyi ma ni tshul shing mang po sbyin pas rgyud gcig tu bya bas zhi bar 'gyur ro/ /de la chos rnam par gtan la dbab pa dang / tshul khrims rnam par gtan la dbab pa'i dngos po'i de bzhin nyid la log par bsgrubs</text></item>
<item><p>104b.6</p><section></section><text>pa las byung ba'i 'khrug long 'gyed pa'i phyir rtsod pa mngon sum gyis 'dul bas rgyud gcig tu byas pas zhi bar 'gyur ba ni/ 'gyed pa gnyis rang gis mi nus na tshogs par dbyung ba dag gis legs par bsgrubs pas zhi bar 'gyur ro/ /chos rnam par gtan la dbab pa nyi tshe'i dngos po'i de bzhin nyid</text></item>
<item><p>104b.7</p><section></section><text>la log par bsgrubs pa las byung ba'i 'khrug long 'gyed pa'i phyir rtsod pa tshul shing mang po sbyin pas rgyud gcig tu byas pas zhi bar 'gyur ba ni ches mang ba'i blos legs par gzhag pa zhes bya ba ni legs par bsgrub pa'i rnam pa gzhan gyis zhi bar bya'o/ /de la re zhig chos rnam par gtan la dbab</text></item>
<item><p>105a.1</p><section></section><text>pa dang / tshul khrims rnam par gtan la dbab pa'i dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa mngon sum gyis 'dul bas rgyud gcig tu bya bas zhi bar bya ba'i go rims rnam par gzhag pa ni 'di yin te/ dge</text></item>
<item><p>105a.2</p><section></section><text>'dun gyis gnas der gzu bo dag gtan du bsko ba dang / gzu bo de dag gis don dang log par bsgrubs pa dang / de dag gis nye bar ma zhin dge 'dun la dbul ba dang / dge 'dun des rtsod pa de nye bar zhi bar byed ma nus na gsal ba dag bsko ba dang / sde tshan des ma nus na rang gis gsal</text></item>
<item><p>105a.3</p><section></section><text>ba'i yang gsal ba dag bsko ba dang / de dag gis ma nus shing gzhan mi byed na gang las blangs pa de las dbul ba dang / phyir 'ongs nas dge 'dun bzhi pos rtsod pa sbed pa bsko ba dang / des gnas brtan dang bcas/ so sor thar pa dang bcas pa'i dge 'dun la sngar byung ba brjod de/ </text></item>
<item><p>105a.4</p><section></section><text>dus zla ba gsum du dbul ba dang / des ma nus na de la phyir dbul ba dang / phyir dbul na des mdo sde dang 'dul ba dang / ma mo 'dzin pa dag la sngar byung ba brjod de/ dus zla ba drug tu dbul ba dang / de dag gis ma nus na gnas brtan mthu dang ldan pa la sngar byung ba brjod de/ dus thug pa med</text></item>
<item><p>105a.5</p><section></section><text>par dbul ba'i rim gyis mngon sum gyis 'dul bas rgyud gcig tu bya bas 'gyed pa'i phyir rtsod pa zhi bar bya'o/ /de la dge 'dun gyis gnas der gzu bo dag gtan du bsko ba dang go rims rnam par gzhag pa ni 'di ltar bya ste/ gleng bar bya ba dang / gleng ba po'i gang zag 'gyed pa gnyis rang</text></item>
<item><p>105a.6</p><section></section><text>gis rtsod pa de nye bar zhi bar byed mi nus na/ dge 'dun gyis gnas der dge slong gzu bos tshogs par dbyung ba phyogs gnyi ga 'dra ba 'thab mo mi skyed pa/ ngo tsha shes shing bslab par 'dod pa 'dul ba la shin tu rnam par des pa rtsod pa 'byung ba spyod pa la mkhas pa rnam par zhen pa/ brtan</text></item>
<item><p>105a.7</p><section></section><text>zhing nyes rtsom med par 'jug pa/ snyems pa brda phrad pa brda sprod par byed pa/ mkhas pa chos nyi shu rtsa gnyis dang ldan pa gcig yan chad dang por spro bar bya ste/ gsol ba dang gnyis kyi las kyis bsgo zhing / dge 'dun gyis gnas des gzu bo de dag gtan du dge 'dun gyi rtsod pa</text></item>
<item><p>105b.1</p><section></section><text>byung ngo cog rnam par zhi bar bya ba'i phyir bsgo bar bya'i rtsod pa gcig gi phyir 'phral la bsgo bar bya ba ni ma yin no/ /chos nyi shu rtsa gnyis gang zhe na ma mo las dge slong chos nyi shu rtsa gnyis dang ldan pa btsal bar bya ste/ nyi shu rtsa gnyis gang zhe na/ ji tshe dang ldan pa de tshul khrims dang</text></item>
<item><p>105b.2</p><section></section><text>ldan zhing dang po nas phun sum tshogs pa dang / ngo tsha shes shing 'gyod pa dang ldan la bsdams pa dang / bslab pa 'don pa dang / 'dul ba la shin tu rnam par nges shing thos pa 'dzin la thos pa brtsams pa dang / lud nong pa dang / rtsod pa la mkhas pa dang / rtsod pa kun nas slong ba</text></item>
<item><p>105b.3</p><section></section><text>la mkhas pa dang / rtsod pa'i bye brag la mkhas pa dang / rtsod pa 'gog pa la mkhas pa dang / rtsod pa bgags nas phyis mi 'byung ba la mkhas pa dang / bstan bcos la mkhas pa dang / gzhi lhag par spyod pa la mkhas shing nyes rtsom med par smra ba dang / nyes rtsom byed du mi 'jug</text></item>
<item><p>105b.4</p><section></section><text>pa dang / lus dang ngag gis 'jug pa dang / smra bar byed cing smras pa brda phrad par byed pa dang / go bar byed cing go ba brda phrad par byed pa dang / rnam par rig par byed cing rnam par rig par bya ba brda phrad par byed pa dang / nges par rtogs par byed cing nges par brtags par brda phrad par</text></item>
<item><p>105b.5</p><section></section><text>byed pa dang / 'dun pas 'gro ba ma yin pa dang / zhe sdang gis 'gro ba ma yin pa dang / gti mug gis 'gro ba ma yin pa dang / 'jigs pas 'gro ba ma yin pa ste/ gzu bo chos nyi shu rtsa gnyis po de dag dang ldan pa ni chos kyi longs spyod dam zang zing gi longs spyod kyi phyogs gnyi ga la mi</text></item>
<item><p>105b.6</p><section></section><text>brten pa yin no zhes gsungs pa yin no/ /dge 'dun gyis de dang por spro bar bya zhing gsol ba dang gnyis kyi las kyis bsko ba'i cho ga dang las ni 'di ltar bya zhing / gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas/ dge 'dun thams</text></item>
<item><p>105b.7</p><section></section><text>cad 'dug cing mthun par 'gyur ba na je dang por spro bar bya ste/ de'i 'og tu dge slong gcig gis gsol ba byas te las bya'o/ /de'i sngags ni 'di yin te ming 'di zhes bya ba khyod dge 'dun la rtsod pa byung ba byung ba rnams mngon sum gyis 'dul bas rnam par zhi bar byed par spro'am/ spro'o/ / </text></item>
<item><p>106a.1</p><section></section><text>dge 'dun btsun pa rnams gsan du gsol/ gzu bo ming 'di zhes bgyi ba 'di dge 'dun la rtsod pa byung ba byung ba rnams mngon sum gyis 'dul bas rnam par zhi bar bgyid par spro na/ gal te dge 'dun gyis dus la bab cing bzod na dge 'dun gyis gnang bar mdzod cig</text></item>
<item><p>106a.2</p><section></section><text>dang / dge 'dun gyis gzu bo ming 'di zhes bgyi ba 'di rtsod pa rnam par zhi bar bgyid par bsko bar bgyi ste/ /gzu bo ming 'di zhes bgyi ba 'di dge 'dun la rtsod pa byung ba byung ba rnams mngon sum gyis 'dul bas rtsod pa rnam par zhi bar bgyid do/ /'di ni gsol ba'o/ /dge 'dun btsun pa</text></item>
<item><p>106a.3</p><section></section><text>rnams gsan du gsol/ /gzu bo ming 'di dge 'dun la rtsod pa byung ba byung ba rnams rnam par zhi bar bgyid par spro ste/ de'i slad du dge 'dun gyis gzu bo ming 'di zhes bgyi ba 'di rtsod pa rnam par zhi bar bgyid par bsko na tshe dang ldan pa gang dag gzu bo ming 'di zhes bgyi ba rtsod pa rnam par zhi bar</text></item>
<item><p>106a.4</p><section></section><text>bgyid par bsko bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyi gzu bo ming 'di zhes bgyi ba 'di rtsod pa rnam par zhi bar bgyid par bskos lags te/ 'di ltar cang mi gsung bas de de bzhin du</text></item>
<item><p>106a.5</p><section></section><text>'dzin to zhes gsungs pa yin no// //so sor thar pa'i mdo rgya cher 'grel ba 'dul ba kun las btus pa/ bam po bzhi bcu brgyad pa'o/ /de'i 'og tu gzu bo de dag gis don de legs par bsgrub par bsgrub pa'i go rims rnam par gzhag pa ni 'di ltar bya ste/ 'gyed pa gnyis chos</text></item>
<item><p>106a.6</p><section></section><text>rnam par gtan la dbab pa dang / tshul khrims rnam par gtan la dbab pa'i dngos po'i de bzhin nyid la log par bsgrubs pa dang / dngos po'i rnam pa la spyod pa las byung ba'i 'khrug long 'gyed pa'i phyir rtsod pa de la gzu bo de dag gis chen po bstan pa dang nag po bstan pa'i mdo sde'i tshul</text></item>
<item><p>106a.7</p><section></section><text>gyis gang mdo sde la 'jug pa dang / 'dul ba la snang ba dang / chos nyid dang mi 'gal ba de ni chen po bstan pa dang mthun pas yang dag pa'i de bzhin nyid yin no/ /gang mdo sde la mi 'jug pa dang / 'dul ba la mi snang ba dang / chos nyid dang 'gal ba de ni nag po bstan pa dang mthun pas log</text></item>
<item><p>106b.1</p><section></section><text>pa'i de bzhin nyid yin no zhes chos rnam par gtan la dbab pa rnam par nges par bya ba dang / bslab pa dang bcas pa dang / ltung ba rnam par gzhag pa bstan pa'i 'dul ba'i tshul gyis yul dang / gang zag dang / nyon mongs pa dang / nyes pa'i gzhi bya brag gis bslab pa dang bcas pa</text></item>
<item><p>106b.2</p><section></section><text>dang / rjes su bcas pa dang / bcas pa las gnang ba dang / gnang ba las bkag pa dang / rang bzhin gyis kha na ma tho ba dang bcas pa dang / bcas pa'i kha na ma tho ba dang bcas pa bkag pa dang / gnang ba'i ltung ba sde lnga bsam pa dang / sbyor ba'i sgo nas rnam par gzhag pa'i</text></item>
<item><p>106b.3</p><section></section><text>dngos gzhi dang / sbyor ba dang / sbyor ba'i sbyor ba 'jig rten dang mi 'gal ba dang / 'dul ba dang mi 'gal bar bsgrub pa la tshul khrims nyams pa dang / lta ba nyams pa dang / cho ga nyams pa dang / 'tsho ba nyams pa'i ltung ba dang / ltung ba med pa dang / bslab par bya ba dang / phyir</text></item>
<item><p>106b.4</p><section></section><text>bcos pa gang yin zhes tshul khrims rnam par gtan la dbab pa rnam par nges par bya ba gzu bo'i mdun du gleng bar bya ba dang / gleng ba po dang de dag gi rjes su 'brang ba rnams rgol ba dang / lan gyi tshig dag mngon sum du 'byung ba gang yin pa des 'dul bar 'os pa la mngon sum gyis 'dul ba sbyin</text></item>
<item><p>106b.5</p><section></section><text>zhing rgyud gcig tu bya bas 'gyed pa'i phyir rtsod pa'i don legs par bsgrub cing mtha' gcig tu nges par bya bas nye bar zhi bar bya ba'o/ /rgyud gcig tu bya ba zhes bya ba ni nges par rtogs par bya ba ste/ chos dang tshul khrims kyi dngos po gang la nges par rtogs pa gcig yod pa'i dngos po'i rgyud gang</text></item>
<item><p>106b.6</p><section></section><text>yin pa de mtha' gcig tu nges par bya ba ni rgyud gcig tu bya ba zhes bya'o/ /'di ltar dngos po'i de bzhin nyid la log par sgrub pa ni the tshom zhes bya ste/ the tshom ni nges par skyed pa las ldog pas des na mngon sum gyis 'dul bar 'os pa la mngon sum gyis 'dul ba sbyin pas rgyud gcig tu byas nas</text></item>
<item><p>106b.7</p><section></section><text>chos dang tshul khrims kyi dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa de zhi bar 'gyur ro/ /de'i 'og tu de dag gis nye bar ma zhin dge 'dun la 'bul ba'i go rims rnam par gzhag pa ni 'di ltar bya ste/ gzu bo de dag gis rtsod pa de nye</text></item>
<item><p>107a.1</p><section></section><text>bar ma zhi na mtshams de'i dge 'dun nyid la bdag gis rtsod pa de mngon sum gyis 'dul ba sbyin zhing rgyud gcig tu byas pas nye bar zhi bar ma nus kyi/ dge 'dun gyis chos ji lta ba dang / 'dul ba ji lta ba dang ston pa'i bstan pa ji lta ba dang / ltung ba rnam par</text></item>
<item><p>107a.2</p><section></section><text>gzhag pa ji lta bas gleng bar bya ba dang / gleng ba po dang / de dag gi rjes su 'brang ba rnams kyis rgol ba dang lan gyi tshig dag mngon sum du byung ba gang yin pa des 'dul bar 'os pa la mngon sum gyis 'dul ba sbyin zhing rgyud gcig tu bya ba rtsod pa de zhi bar mdzod cig ces dbul bar bya'o/ / </text></item>
<item><p>107a.3</p><section></section><text>de'i 'og tu dge 'dun des rtsod pa de nye bar zhi bar byed ma nus na gsal ba dag bsko ba'i go rims rnam par gzhag pa ni 'di ltar bya ste/ dge 'dun des rtsod pa de nye bar zhi bar byed mi nus na dge slong gzu bo snga ma dag pas gsal ba'i dge slong dge 'dun gyi tshad las mi nyung ba dag dang</text></item>
<item><p>107a.4</p><section></section><text>por spro bar bya ste/ gsol ba dang gnyis kyi las kyis bsko zhing de dag gis rtsod pa de nye bar zhi bar bya'o/ /dge 'dun gyis de dag dang por spro bar bya zhing / gsol ba dang gnyis kyi las kyis bsgo ba'i cho ga dang las ni 'di ltar bya ste/ gnas mal bsham pa byas nas/ gaN+DI</text></item>
<item><p>107a.5</p><section></section><text>brdungs te/ dris pa'i tshig gis dge slong rnams la yang dag par bsgo nas/ dge 'dun thams cad 'dug cing mthun par gyur pa na je dang por spro bar bya ste/ do'i 'og tu dge slong gcig gis gsol ba byas te las bya'o/ /de'i sngags ni 'di yin te/ ming 'di zhes bya ba</text></item>
<item><p>107a.6</p><section></section><text>khyod dge 'dun la rtsod pa byung ba 'di rnam par zhi bar byed par spro'am/ spro'o/ /dge 'dun btsun pa rnams gsan du gsol/ dge slong gsal ba ming 'di zhes bgyi ba 'di dge 'dun la rtsod pa byung ba rnam par zhi bar bgyid par spro na/ gal te dge 'dun gyi dus la bab cing bzod</text></item>
<item><p>107a.7</p><section></section><text>na/ dge 'dun gyis gnang bar mdzod cig dang / dge 'dun gyis ming 'di zhes bgyi ba 'di gsal bar bsgo bar bgyi ste/ gsal ba ming 'di zhes bgyi ba 'di dge 'dun la rtsod pa byung ba rnam par zhi bar bgyid do/ /'di ni gsol ba'o/ /dge 'dun btsun pa rnams</text></item>
<item><p>107b.1</p><section></section><text>gsan du gsol/ gsal ba ming 'di zhes bgyi ba 'di dge 'dun la rtsod pa byung ba rnam par zhi bar bgyid par spro ste/ de'i slad du dge 'dun gyis ming 'di zhes bgyi ba 'di rtsod pa rnam par zhi bar bgyid par bsko na/ tshe dang ldan pa gang dag gsal ba ming 'di zhes bgyi ba 'di rtsod</text></item>
<item><p>107b.2</p><section></section><text>pa rnam par zhi ba bgyid par bsko bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis gsal ba ming 'di zhes bgyi ba 'di rtsod pa rnam par zhi bar bgyid par bskos lags te/ 'di ltar cang</text></item>
<item><p>107b.3</p><section></section><text>mi gsung bas de de bzhin du 'dzin to zhes gsungs pa yin no/ /de'i 'og tu sde tshan des ma nus na rang gis gsal ba'i yang gsal ba dag bsko ba'i go rims rnam par gzhag pa ni 'di ltar bya ste/ gzu bo'i sde tshan nam gsal ba'i sde tshan gang yang rung ba des rtsod pa de nye bar zhi bar ma</text></item>
<item><p>107b.4</p><section></section><text>nus na gzu bo rnams sam/ dge 'dun rang gis dge slong gsal ba snga ma dag gis kyang ches gsal ba'i dge slong gsal ba'i yang gsal ba dag dang por spro bar bya ste/ gsol ba dang gnyis kyi las kyis bsko zhing de dag gis rtsod pa de nye bar zhi bar bya'o/ /gzu bo rnams rang gis sam</text></item>
<item><p>107b.5</p><section></section><text>dge 'dun gyis de dag dang por spro bar bya zhing gsol ba dang gnyis kyi las kyis bsko ba'i cho ga dang las ni 'di ltar bya ste/ gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa na je</text></item>
<item><p>107b.6</p><section></section><text>dang por spro bar bya ste/ de'i 'og tu dge slong gcig gis gsol ba bya ste las bya'o/ /de'i sngags ni 'di yin te/ ming 'di zhes bgyi ba khyod dge 'dun la rtsod pa byung ba rnam par zhi bar byed pa spro'am/ spro'o/ /dge 'dun btsun pa rnams gsan du gsol/ dge slong gsal ba'i yang gsal ba ming</text></item>
<item><p>107b.7</p><section></section><text>'di zhes bgyi ba 'di dge 'dun la rtsod pa byung ba rnam par zhi bar bgyid par spro na gal te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis ming 'di zhes bgyi ba 'di gsal ba'i yang gsal bar bsko bar bgyi ste/ gsal ba'i yang gsal ba ming</text></item>
<item><p>108a.1</p><section></section><text>'di zhes bgyi ba 'di dge 'dun la rtsod pa byung ba rnam par zhi bar bgyid do/ /'di gsol ba'o/ /dge 'dun btsun pa rnams gsan du gsol/ gsal ba'i yang gsal ba ming 'di zhes bgyi ba 'di dge 'dun la rtsod pa byung ba rnam par zhi bar bgyid par spro ste/ de'i slad du</text></item>
<item><p>108a.2</p><section></section><text>dge 'dun gyis ming 'di zhes bgyi ba 'di la rtsod pa byung ba zhi bar bgyid par bsko na/ tshe dang ldan pa gang dag gsal ba'i yang gsal ba ming 'di zhes bgyi ba 'di rtsod pa rnam par zhi bar bgyid par bsko bar bzod pa de dag ni cang ma gsung shig /gang dag mi bzod pa de dag ni gsungs shig / </text></item>
<item><p>108a.3</p><section></section><text>dge 'dun gyis bzod cing gnang nas dge 'dun gyis gsal ba'i yang gsal ba ming 'di zhes bgyi ba 'di rtsod pa rnam par zhi bar bgyid par bskos lags te/ 'di ltar cang mi gsung bas de de bzhin du 'dzin to zhes gsungs pa yin no/ /de'i 'og tu de dag gis ma nus shing gzhan mi byed gang na</text></item>
<item><p>108a.4</p><section></section><text>gang las blangs pa de la dbul ba'i go rims rnam par gzhag pa ni 'di ltar bya ste/ gsal ba dang gsal ba'i yang gsal ba gang dag yin pa de dag gis rtsod pa de nye bar zhi bar byed ma nus shing rang gi sde tshan las sde tshan gzhan bsko bar yang mi byed na de'i tshe dang po rtsod pa de gang las blangs</text></item>
<item><p>108a.5</p><section></section><text>pa de nyid la phyir dbul bar bya ste/ gsal ba'i yang gsal ba dag gis ni gsal ba dag la dbul lo/ /gsal ba dag gis ni gzu bo dag gam dge 'dun la dbul lo/ /gzu bo dag gis ni rgol ba dang phyir rgol ba dag la dbul lo/ /de dag gis ni dge 'dun la dbul te/ bdag</text></item>
<item><p>108a.6</p><section></section><text>cag la khyed kyis gtad pa'i rtsod pa 'di bdag cag gis mngon sum gyis 'dul ba sbyin zhing rgyud gcig tu bya bas zhi bar byed ma nus kyi khyed nyid la phyir dbul lo zhes phyir khungs su phul nas dge 'dun bzhi pos nyams su blang bar bya'o/ /de'i 'og tu phyir 'ongs nas dge 'dun bzhi pos</text></item>
<item><p>108a.7</p><section></section><text>rtsod pa sbed pa bsko ba'i go rims rnam par gzhag pa 'di ltar bya ste/ gsal ba'i gsal ba dag las rtsod pa de'i phyir 'ongs nas dge 'dun bzhi pos rtsod pa zhi bar ma nus pa de mtshams gzhan gyi dge 'dun la zhi bar bya bar bcol ba'i phyir rtsod pa mtshams gzhan du sbed pa'i dge slong dang por</text></item>
<item><p>108b.1</p><section></section><text>spro bar bya ste gsol ba dang gnyis kyi las kyis bsko bar bya'o/ /dge 'dun bzhi bos dge slong rtsod pa sbed pa dang por spro bar bya zhing gsol ba dang gnyis kyi las kyis bsko ba'i cho ga dang las ni 'di ltar bya ste/ gnas mal bsham pa byas nas gaN+DI brdungs te dris pa'i tshig gis dge slong</text></item>
<item><p>108b.2</p><section></section><text>rnams la yang dag par bsgo nas/ dge 'dun thams cad 'dug cing mthun par gyur pa na je dang por spro bar bya ste/ de'i 'og tu dge slong gcig gis gsol ba byas te las bya'o/ /de'i sngags ni 'di yin te/ ming 'di zhes bya ba khyod dge 'dun gyi rtsod pa sbed par spro'am/ /spro'o/ /dge</text></item>
<item><p>108b.3</p><section></section><text>'dun btsun pa rnams gsan du gsol/ dge slong ming 'di zhes bgyi ba 'di dge 'dun gyi rtsod pa sbed par spro na gal te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis ming 'di zhes bgyi ba 'di rtsod pa sbed par bsko bar bgyi ste/ rtsod pa</text></item>
<item><p>108b.4</p><section></section><text>sbed pa ming 'di zhes bgyi ba 'di dge 'dun la rtsod pa sbed do/ /'di ni gsol ba'o/ /dge 'dun btsun pa rnams gsan du gsol/ dge slong ming 'di zhes bgyi ba 'di dge 'dun gyi rtsod pa sbed par spro ste/ de'i slad du dge 'dun gyis ming 'di zhes bgyi ba 'di rtsod pa sbed par bsko na/ tshe dang ldan</text></item>
<item><p>108b.5</p><section></section><text>pa gang dag ming 'di zhes bgyi ba 'di rtsod pa sbed par bsko bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis ming 'di zhes bgyi ba 'di rtsod pa sbed par bskos lags te/ 'di ltar cang mi gsung</text></item>
<item><p>108b.6</p><section></section><text>bas de de bzhin du 'dzin to zhes gsungs pa yin no/ /de'i 'og tu de gnas brtan dang bcas so sor thar pa dang bcas pa'i dge 'dun la sngar byung ba brjod de dus zla ba gsum du dbul ba'i go rims rnam par gzhag pa ni 'di ltar bya ste/ rtsod pa sbed pa des rtsod pa'i gzhi de khyer te mtshams gzhan</text></item>
<item><p>108b.7</p><section></section><text>gyi dge 'dun gnas brtan dang bcas pa/ so sor thar pa dang bcas pa'i gnas su song nas rtsod pa de sngar ji ltar byung ba'i lo rgyus brjod de dus zla ba gsum tshun cad kyi khyod kyi rtsod pa 'di rnam par zhi bar mdzad du gsol zhes dbul bar bya'o/ /rtsod pa sbed pa des rtsod pa de dbul ba'i cho ga ni 'di</text></item>
<item><p>109a.1</p><section></section><text>ltar bya'o/ /des der gnas mal bsham pa byas nas gaN+DI brdungs te bris pa'i tshig gis dge slong rnams la yang dag par bsgo ste/ dge 'dun thams cad 'dug cing mthun par gyur pa de la des mchil lham gnyis phud de rgan pa'i mtha' logs su phyag 'tshal</text></item>
<item><p>109a.2</p><section></section><text>nas tsog tsog por 'dug ste thal mo sbyar nas sngags kyi tshig lan cig brjod pas dbul bar bya'o/ /de'i sngags ni 'di yin te/ dge 'dun btsun pa rnams gsan du gsol/ rtsod pa 'di gnas che ge mo zhes bgyi bar gang zag che ge mo zhes bgyi ba dang / ming che ge mo zhes bgyi ba las</text></item>
<item><p>109a.3</p><section></section><text>gzhi 'di'i slad du byung nas yun 'di srid lags te rtsod pa 'di gzu bo rnams la phul nas gzu bo rnams kyis kyang rnam par zhi bar bgyid rngo ma thogs lags te/ de dag gis dge 'dun rnams la phul nas dge 'dun gyis rtsod pa rnam par zhi bar bgyid pa rngo ma thogs te/ dge 'dun gyis dge slong gsal</text></item>
<item><p>109a.4</p><section></section><text>ba dag bskos nas dge slong gsal ba rnams kyis kyang rnam par zhi bar bgyid rngo ma thogs te/ de dag gis dge slong gsal ba'i yang gsal ba dag bskos nas/ dge slong gsal ba'i yang gsal ba de dag gis rnam par zhi bar bgyid rngo ma thogs nas/ de dag gis gsal ba rnams la phul</text></item>
<item><p>109a.5</p><section></section><text>ba las gsal ba rnams kyis dge 'dun la phul nas dge 'dun gyis bdag dge slong ming 'di zhes bgyi ba rtsod pa sbed par bskos te/ bdag rtsod pa sbed pa dge slong ming 'di zhes bgyi ba rtsod pa 'di gnas brtan dang bcas/ so sor thar ba dang bcas pa'i dge 'dun la dbul lo/ /dge</text></item>
<item><p>109a.6</p><section></section><text>'dun btsun pa rnams kyis rtsod ba 'di zla ba gsum gyi mtha' tshun chad kyis rnam par zhi bar mdzad du gsol zhes gsungs pa yin no/ /de'i 'og tu de dag gis ma nus na de la phyir dbul ba'i go rims rnam par gzhag pa ni 'di ltar bya ste/ mtshams gzhan gyi dge 'dun gnas brtan</text></item>
<item><p>109a.7</p><section></section><text>dang bcas pa'i so sor thar pa dang bcas pa des rtsod pa de rnam par zhi bar ma nus na rtsod pa sbed pa'i dge slong de la phyir dbul bar bya ste/ dge 'dun bzhi pos rtsod pa bdag cag la spros pa 'di bdag cag gis mngon sum gyis 'dul ba sbyin zhing / rgyud gcig tu bya bas zhi bar ma nus kyi/ khyod</text></item>
<item><p>109b.1</p><section></section><text>nyid la phyir dbul lo zhes bya ba'i tshig gis dbul bar bya'o/ /de'i 'og tu phyir phul ba na des mdo sde dang 'dul ba dang ma mo 'dzin pa dag la sngar byung ba brjod de dus zla ba drug tu dbul ba'i go rims rnam par gzhag pa ni 'di ltar bya ste/ mtshams gzhan gyi dge 'dun gnas brtan dang bcas/ </text></item>
<item><p>109b.2</p><section></section><text>so sor thar pa dang bcas pas rtsod pa de rnam par zhi bar byed ma nus kyis rtsod pa sbed pa'i dge slong de nyid la phyir phul ba na rtsod pa sbed pa'i dge slong des mtshams snga ma'i dge 'dun bzhi po'i dge slong mdo sde dang 'dul ba dang ma mo 'dzin pa dag la rtsod pa de sngar ji ltar byung ba'i lo rgyus brjod de dus zla ba drug</text></item>
<item><p>109b.3</p><section></section><text>tshun chad kyis khyed kyis rtsod pa 'di rnam par zhi bar mdzad du gsol zhes sngags kyi tshig lan gcig brjod pas dbul bar bya'o/ /de'i sngags ni 'di yin te/ tshe dang ldan pa mdo sde 'dzin pa dang 'dul ba 'dzin pa dang ma mo 'dzin pa dag gsan du gsol/ rtsod pa 'di gnas che ge mo zhes</text></item>
<item><p>109b.4</p><section></section><text>bgyi bar gang zag che ge mo dang / mang ge mo zhes bgyi ba las gzhi 'di'i slad du byung nas yun de srid cig lags te/ rtsod pa 'di gzu bo rnams la phul na gzu bo rnams kyis kyang rnam par zhi bar bgyid rngo ma thogs te/ de dag gis dge 'dun la phul nas dge 'dun gyis kyang rnam par zhi bar bgyid rngo</text></item>
<item><p>109b.5</p><section></section><text>ma thogs te/ dge 'dun gyis dge slong gsal ba dag bskos nas dge slong gsal ba rnams kyis kyang rnam par zhi bar bgyid rngo ma thogs te/ de dag gis dge slong gsal ba'i yang gsal ba dag bskos na dge slong gsal ba'i yang gsal ba de dag gis kyang rnam par zhi bar bgyid rngo</text></item>
<item><p>109b.6</p><section></section><text>ma thogs te/ de dag gis gsal ba rnams la phul ba las gsal ba rnams kyis dge 'dun la phul nas dge 'dun gyis bdag dge slong ming 'di zhes bgyi ba rtsod pa sbed par bskos te/ bdag rtsod pa sbed pa bdag dge slong ming 'di zhes bgyi bas rtsod pa 'di gnas brtan dang bcas/ so</text></item>
<item><p>109b.7</p><section></section><text>sor thar pa dang bcas pa'i dge 'dun la zla ba gsum gyi mtha' tshun chad du phul na gnas brtan dang bcas/ so sor thar pa dang bcas pa'i dge 'dun gyis kyang rnam par zhi bar bgyid rngo ma thogs te/ des kyang bdag rtsod pa sbed pa ming 'di zhes bya ba la stsal nas/ bdag rtsod pa sbed</text></item>
<item><p>110a.1</p><section></section><text>pa ming 'di zhes bgyi bas rtsod pa 'di mdo sde 'dzin pa dang / 'dul ba 'dzin pa dang / ma mo 'dzin pa rnams la 'bul lo/ /mdo sde 'dzin pa dang / 'dul ba 'dzin pa dang / ma mo 'dzin pa rnams kyis rtsod pa 'di zla ba drug gi mtha' tshun chad kyis rnam par zhi bar</text></item>
<item><p>110a.2</p><section></section><text>mdzad du gsol zhes gsungs pa yin no/ /de'i 'og tu de dag gis ma nus na gnas brtan mthu dang ldan pa la sngar byung ba brjod de dus thug pa med par dbul ba'i go rims rnam par gzhag pa ni 'di ltar bya ste/ dge slong mdo sde dang 'dul ba dang / ma mo 'dzin pa de dag gis rtsod pa de rnam par zhi</text></item>
<item><p>110a.3</p><section></section><text>bar ma nus na de dag gis gnas brtan grags pa bas kyang ches grags pa/ gtso bo bas ches gtso bo gang yin pa de la rtsod pa de sngar ji ltar byung ba'i lo rgyus brjod de dus ni gnas de las gzhan med pa'i phyir thug pa med pa la brten te sngags kyi tshig lan cig brjod pas dbul bar bya'o/ / </text></item>
<item><p>110a.4</p><section></section><text>de'i sngags ni 'di yin te/ gnas brtan gsan du gsol/ rtsod pa 'di gnas che ge mo zhes bgyi bar gang zag che ge mo zhes bgyi ba dang / mang che ge mo zhes bgyi ba las gzhi 'di'i slad du byung nas yun 'di srid cig lags te/ rtsod pa 'di gzu bo rnams la phul na gzu bo rnams kyis kyang rnam</text></item>
<item><p>110a.5</p><section></section><text>par zhi bar bgyid rngo ma thogs te/ de dag gis dge 'dun la phul nas dge 'dun gyis kyang rnam par zhi bar bgyid rngo ma thogs te/ dge 'dun gyis dge slong gsal ba dag bskos nas dge slong gsal ba rnams kyis kyang rnam par zhi bar bgyid rngo ma thogs te/ de dag gis dge slong</text></item>
<item><p>110a.6</p><section></section><text>gsal ba'i yang gsal ba dag bskos na dge slong gsal ba'i yang gsal ba de dag gis kyang rnam par zhi bar bgyid rngo ma thogs te/ de dag gis gsal ba rnams la phul ba las gsal ba rnams kyis kyang dge 'dun la phul nas dge 'dun gyis bdag dge slong ming 'di zhes bgyi ba rtsod</text></item>
<item><p>110a.7</p><section></section><text>pa sbed par bskos te/ bdag rtsod pa sbed pa dge slong ming 'di zhes bgyi bas rtsod pa 'di gnas brtan dang bcas/ so sor thar pa dang bcas pa'i dge 'dun la phul nas zla ba gsum gyi mtha' tshun chad du phul na des kyang rnam par zhi bar bgyid rngo ma thogs te/ des bdag rtsod pa</text></item>
<item><p>110b.1</p><section></section><text>sbed pa ming 'di zhes bgyi ba la stsal nas/ bdag rtsod pa sbed pa ming 'di zhes bgyi bas rtsod pa 'di mdo sde 'dzin pa dang / 'dul ba 'dzin pa dang / ma mo 'dzin pa rnams la zla ba drug gi mtha' tshun chad du phul na de dag gis kyang rnam par zhi bar bgyid rngo ma thogs nas/ de dag gis</text></item>
<item><p>110b.2</p><section></section><text>bdag rtsod pa skyed pa ming 'di zhes bgyil stsal te/ bdag rtsod pa sbed pa ming 'di zhes bgyi bas rtsod pa 'di gnas brtan la 'bul lo/ /gnas brtan gyis rtsod pa 'di thug pa ma mchis pa tshun chad kyis rnam par zhi bar mdzad du gsol zhes gsungs pa yin no/ /gnas brtan</text></item>
<item><p>110b.3</p><section></section><text>des 'dul bar bya ba de gnyis la ji ltar bsgrub par bya zhe na/ des de nyid la bdag gi bya ba tha na 'dag rdzas dang so shing yan chad cung zad kyang spang bar bya'o/ /lhan cig 'greng ba dang / 'dug pa dang / lhan cig 'chag sar 'chag ba dang gtam 'dre ba dang phebs par smra ba yang spang bar bya'o/ / </text></item>
<item><p>110b.4</p><section></section><text>rjes su 'brang na de dag la 'di skad ces tshe dang ldan pa dag khyed cag legs par gsungs pa'i chos 'dul ba la rab tu byung nas/ 'thab par gyur mtshang 'dru bar gyur/ rtsod par gyur/ 'gyed par gyur cing gnas pa ni ma rnyed de rnyed pa ma yin no/ /nyes pa rnyed kyi legs pa rnyed pa ma yin</text></item>
<item><p>110b.5</p><section></section><text>gyis tshe dang ldan pa dag ma 'thab shig mtshang ma 'dru shig /ma rtsod cig ma 'gyed cig /'gyed pa gnyi ga rgyal ba med do/ /rgyug pas gnyi ga mgyogs pa med de gcig rgyal gcig 'pham du 'gyur ro zhes brjod par bya'o/ /de tsam gyis chos rnam par gtan la dbab pa dang / tshul</text></item>
<item><p>110b.6</p><section></section><text>khrims rnam par gtan la dbab pa'i dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa mngon sum gyis 'dul bas rgyud gcig tu bya bas zhi bar 'gyur ba 'gyed pa gnyis rang gis mi nus na tshogs par dbyung ba dag gis legs par</text></item>
<item><p>110b.7</p><section></section><text>bsgrubs pas zhi bar bya ba ste zhi bar 'gyur ro/ /re zhig de ltar na 'gyed pa'i phyir rtsod pa mngon sum gyis 'dul bas rgyud gcig tu bya bas zhi ba yin no/ /da ni chos rnam par gtan la dbab pa nyi tshe'i dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa</text></item>
<item><p>111a.1</p><section></section><text>tshul shing mang po sbyin pas rgyud gcig tu bya bas zhi bar 'gyur ba ches mang ba'i blos rnam par gzhag pa zhes bya ba legs par bsgrub pa'i rnam pa gzhan gyis zhi bar bya ba bshad par bya ste 'di ni chos rnam par gtan la dbab pa la srid kyi tshul khrims rnam par gtan la dbab</text></item>
<item><p>111a.2</p><section></section><text>pa la ni mi srid de/ de'i skabs mi shes pa ni 'gyed pa gnyis dang 'brel ba yin pa'i phyir ro/ /'di'i rnam par gzhag pa ni 'gyed pa gnyis rang gis mi nus na tshogs par dbyung ba dag gis legs par bsgrubs pas zhi bar ma nus pa nyid yin zhing rgol ba dang phyir rgol ba dag gis rtsod pa</text></item>
<item><p>111a.3</p><section></section><text>de gces par gzung ba nyid dang / rab tu dam pa nyid dang mi bzad pa nyid dang / bsdams par bya ba nyid ma yin pa'i don dang gnas brtan mthu dang ldan pa la sngar byung ba brjod de dus thug pa med par dbul ba'i mthar thug pa dag yongs su nyon mongs par gyur pa nyid yin na de la</text></item>
<item><p>111a.4</p><section></section><text>dge 'dun bzhi bos tshul shing 'drim pa'i dge slong bskos te/ chos dang chos ma yin pa'i tshul shing mang po brim zhing gang mang ba'i phyogs la skyo sngogs mi bya ba des gdul bar bos pa la tshul shing mang po sbyin pas rgyud gcig tu bya bas rtsod pa de zhi bar bya ba yin no/ /de'i go rims rnam par gzhag pa</text></item>
<item><p>111a.5</p><section></section><text>ni 'di yin te/ dge 'dun gyis tshul shing 'drim pa bsko ba dang / tshul shing 'drim pa'i kun du spyod pa'i chos bstan pa dang / tshul shing len pa'i kun du spyod pa'i chos bstan pa dang / de la ches mang pa'i blo legs par gzhag pa zhes bya ba legs par bsgrub pa'i rnam pa gzhan gyis rgyud gcig</text></item>
<item><p>111a.6</p><section></section><text>tu byas pas zhi bar bya'o/ /de la dge 'dun gyis tshul shing 'dri ma pa bsko ba'i go rims rnam par gzhag pa ni 'di ltar bya ste/ dge 'dun bzhi bos rgol ba dang phyir rgol ba ni phyogs su rnam par gnas pa gnyi gar spyir blo mthun par bya ste/ tshul shing 'drim pa'i dge slong chos lnga dang ldan</text></item>
<item><p>111a.7</p><section></section><text>pa gcig dang por spro bar bya ste gsol ba dang gnyis kyi las kyis bsko bar bya'o/ /dge 'dun gyis je dang por spro bar bya zhing gsol ba dang gnyis kyi las kyis bsko ba'i cho ga dang las ni 'di ltar bya ste/ gnas mal bsham pa byas nas gaN+DI brdungs te dris pa'i tshig gis dge slong rnams</text></item>
<item><p>111b.1</p><section></section><text>la yang dag par bsgo nas/ dge 'dun thams cad 'dug cing mthun par gyur pa na je dang por spro bar byas te de'i 'og tu dge slong gcig gis gsol ba byas te las bya'o/ /de'i sngags ni 'di yin te/ ming 'di zhes bya ba khyod dge 'dun la tshul shing 'drim pa spro'am/ spro'o/ /dge 'dun</text></item>
<item><p>111b.2</p><section></section><text>btsun pa rnams gsan du gsol/ dge slong ming 'di zhes bgyi ba 'di dge 'dun la tshul shing 'drim par spro na/ gal te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis dge slong ming 'di zhes bgyi ba 'di tshul shing 'drim par bsko bar</text></item>
<item><p>111b.3</p><section></section><text>bgyi ste/ dge slong tshul shing 'drim pa ming 'di zhes bgyi ba 'di tshul shing 'drim mo/ /'di ni gsol ba'o/ /dge 'dun btsun pa rnams gsan du gsol/ dge slong ming 'di zhes bgyi ba 'di dge 'dun la tshul shing 'drim par spro ste/ de'i slad du dge 'dun gyi sa ming 'di zhes bgyi ba 'di tshul</text></item>
<item><p>111b.4</p><section></section><text>shing 'drim par bsko na/ tshe dang ldan pa gang dag dge slong ming 'di zhes bgyi ba 'di tshul shing 'drim par bsko bar bzod pa de dag ni cang ma gsung shig /gang dag mi bzod pa de ngag ni gsungs shig /dge 'dun gyis bzod cing gnang nas dge 'dun gyis dge slong ming 'di zhes bgyi ba 'di</text></item>
<item><p>111b.5</p><section></section><text>tshul shing 'drim par bskos lags te/ 'di ltar cang mi gsung bas de de bzhin du 'dzin to zhes gsungs pa yin no/ /de'i 'og tu tshul shing 'drim pa'i kun du spyod pa'i chos bstan pa'i go rims rnam par gzhag pa ni 'di ltar bya ste/ dge slong tshul shing 'drim par bskos pas chos dang chos ma</text></item>
<item><p>111b.6</p><section></section><text>yin pa'i phyogs kyis tshul shing rnam pa gnyis nye bar gzhag par bya ste/ chos kyi tshul shing dag ni ya yo med pa dang / khyar khyer med pa dang / 'chas 'chus med pa dang / kha dog bzang ba dang / dri zhim pa dang / reg na 'jam pa nyid du bya'o/ /chos ma yin pa'i tshul shing dag ni de las bzlog</text></item>
<item><p>111b.7</p><section></section><text>par bya'o/ /des dge 'dun la de dang tshul shing 'drim par 'gyur gyi thams cad kyis 'dul bar bya'o zhes gsol lo/ /gal te de ltar 'dun pa sbyin pas tshogs pas na chos ma yin pa'i tshul shing lhag par 'gyur bar sems na brim par mi bya'o/ /'drim pa'i tshe na lag pa g.yas pas</text></item>
<item><p>112a.1</p><section></section><text>chos kyi tshul shing dag bzung zhing g.yon pas chos ma yin pa'i tshul shing dag gzung ngo / /chos ma yin pa'i tshul shing de dag g.yogs te chos kyi tshul shing dag snang bar byas nas dge 'dun la 'di skad ces gnas brtan 'di dag ni chos kyi tshul shing ya yo med pa/ </text></item>
<item><p>112a.2</p><section></section><text>khya khyor med pa/ 'chas 'chus med pa dang / kha dog bzang ba dang / dri zhim pa dang / reg na 'jam pa dag yin gyis long shig ces brjod par bya'o/ /gal te len pa dang chos ma yin pa'i tshul shing tshol na tshig gnyis kyi bar du mi dbul lo/ /g.yogs sam phye ba gang gis chos</text></item>
<item><p>112a.3</p><section></section><text>kyi tshul shing mang bar 'gyur ba de ltar brim par bya'o/ /chos kyi tshul shing blangs pa dag gis slob ma la sogs pa dag chos ma yin pa'i tshul shing len par rtsol ba lta na de dag la 'di skad ces tshe dang ldan pa khyod kyis mkhan po dang / slob dpon dang / mkhan po gcig pa dang / slob dpon</text></item>
<item><p>112a.4</p><section></section><text>gcig pa dang / gtam 'dre ba dang / phebs par smra ba dang / smos 'drin dang / 'grogs bshes dag gis chos kyi tshul shing blangs kyis khyod gyis kyang chos kyi tshul shing long shig /khyod de dag dang lhan cig rtsod par gyur na ma legs so zhes rna drung du bshub bo/ /de'i 'og tu tshul shing</text></item>
<item><p>112a.5</p><section></section><text>len pa'i kun du spyod pa'i chos bstan pa'i go rims rnam par gzhag pa ni 'di ltar bya ste/ dge slong tshul shing len pa dag gis chos ma yin pa'i tshul shing blang bar mi bya'o/ /len na 'dul ba dang 'gal ba'i nyes byas kyi ltung ba bshags par bya'o/ /dge slong mdo sde dang 'dul ba dang</text></item>
<item><p>112a.6</p><section></section><text>ma mo 'dzin pa dag la gang blang ba ma dris par tshul shing blang bar mi bya'o/ /dbyen du 'gyur ba'i bzod pas e ma'o bye bar gyur na ci ma rung snyam pa'i mngon par 'dod pas tshul shing blang bar mi bya'o/ /chos ma yin pas e ma'o chos ma yin pa byung bar gyur na ci ma rung snyam pa'i tshul shing blang</text></item>
<item><p>112a.7</p><section></section><text>bar mi bya'o/ /'di ltar e ma'o bye bar gyur na ci ma rung snyam pa dang / e ma'o chos ma yin par byung bar gyur na ji ma rung snyam pa byed du zin kyang 'bye pa'i don 'di lta bu dang / 'di la dge slong gang dag dbyen la mngon par zhen par byed pa de lta bu dag yod pas ston pa nyid kyang 'ga' zhig</text></item>
<item><p>112b.1</p><section></section><text>'byung bar 'gyur ro snyam du shes na de lta na yang tshul shing blang bar mi bya'o/ /de'i 'og tu de la ches mang ba'i blos legs par gzhag pa zhes bya ba legs par bsgrub pa'i rnam pa gzhan gyis rgyud gcig tu bya bas zhi bar bya ba'i go rims rnam par gzhag pa ni 'di ltar bya ste/ dge 'dun</text></item>
<item><p>112b.2</p><section></section><text>rgol ba dang phyir rgol ba'i phyogs su rnam par gnas na gnas pa gnyi gas blo mthun par bya ste/ chos dang chos ma yin pa'i tshul shing brims zin pa'i 'og tu 'grengs te mnyam pa nyid yin na nyan thos chen po btsun pa kun shes kauN+D-i na ya la bsdos te/ chos kyi tshul shing gcig blangs</text></item>
<item><p>112b.3</p><section></section><text>shing chos smra ba rgyal bar bya'o/ /de ltar na rtsod pa de chos kyis nye bar zhi bar gyur ba yin no/ /chos ma yin pa'i tshul shing lhag na ni rtsod pa de chos ma yin pas nye bar zhi bar gyur ba yin no/ /chos ma yin pas zhi ba la skyo sngogs mi bya'o/ /chos kyis zhi ba la skyo sngogs byed na ltung byed du</text></item>
<item><p>112b.4</p><section></section><text>'gyur ro/ /chos ma yin pas zhi ba la skyo sngogs byed na nyes byas su 'gyur ro/ /'dir rtsod pa de nye bar zhi bar bya ba gtso che'i chos dang chos ma yin pa ni chos rnam par gtan la dbab pa'i skabs gzhan yod pas de la dam du gzung bar mi bya'o/ /de tsam gyis ni chos rnam par gtan la</text></item>
<item><p>112b.5</p><section></section><text>dbab pa'i nyi tshe'i dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa tshul shing mang po sbyin pas rgyud gcig tu bya bas zhi bar 'gyur bas ches mang ba'i blos legs par gzhag pa zhes bya ba la legs par bsgrub pa'i rnam pa gzhan gyis zhi bar bya bas de zhi</text></item>
<item><p>112b.6</p><section></section><text>bar 'gyur ro/ /rgyud gcig tu bya bas zhes bya ba ni nges par rtogs par bya ba ste/ 'dir ni chos nyi tshe'i dngos po gang la nges par rtogs pa gcig yod pa'i dngos po'i rgyud gang yin pa de mtha' gcig tu nges par bya ba ni rgyud gcig tu bya ba zhes bya'o/ /'di ltar dngos po'i de bzhin nyid</text></item>
<item><p>112b.7</p><section></section><text>log par bsgrub pa ni the tshom zhes bya ste/ the tshom ni nges pa bskyed pas ldog pas des na tshul shing mang po sbyin par 'os pa la tshul shing mang po sbyin pas rgyud gcig tu byas na chos kyi dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa de zhi bar 'gyur ro/ / </text></item>
<item><p>113a.1</p><section></section><text>de ltar na 'gyed pa'i phyir rtsod pa tshul shing mang po sbyin pas rgyud gcig tu bya bas zhi ba yin no/ /'gyed pa'i phyir rtsod pa zhi bar bya ba bshad zin to/ /da ni mi gdams pa'i phyir rtsod pa zhi bar bya ba bshad par bya ste/ 'khrug long gi rgyu gnyis pa gdams ngag la</text></item>
<item><p>113a.2</p><section></section><text>sogs pa 'jog pas gzhan spong ba las byung ba'i 'khrug long mi gdams pa'i rtsod pa ni mngon sum gyis 'dul ba dang / tshul shing mang po sbyin pas rgyud gcig tu bya ba de nyid dang / dran pas 'dul ba dang / ma smyos pas 'dul ba dang dag pa sbyin pas zhi bar bya'o zhes gsungs pa la 'khrug long</text></item>
<item><p>113a.3</p><section></section><text>gi rgyu gnyis pa gdams ngag la sogs pa 'jog pas gzhan spong ba las byung ba'i 'khrug long mi gdams pa'i phyir rtsod pa ni mngon sum gyis 'dul ba dang / tshul shing mang po sbyin pas rgyud gcig tu bya ba de nyid dran pas 'dul ba dang / ma smyos pa spong ba las byung ba'i 'khrug long mi</text></item>
<item><p>113a.4</p><section></section><text>gdams pa'i phyir ni gdams ngag la sogs pa 'jog pas gzhan spong ba rgyu dang bcas pa nyid las byung ba yang yod/ rgyu med pa nyid kyis byung ba yang yod/ de la rgyu dang bcas pa ni yul dang dus dang gzhi gang las ltung ba byung ba'i rgyu yod pa nyid spong ba'o/ /rgyu med pa ni gleng ba'i kha na ma tho ba med pa</text></item>
<item><p>113a.5</p><section></section><text>la gzhi med pas gleng ba la sogs pa spong ba'o/ /de la rgyu dang bcas pa nyid las byung ba ni mngon sum gyis 'dul ba dang / tshul shing mang po sbyin pas rgyud gcig tu bya bas zhi bar 'gyur la/ rgyu med pa nyid las byung ba ni dran pas 'dul ba dang / ma smyos pas 'dul bas dag pa sbyin pas zhi</text></item>
<item><p>113a.6</p><section></section><text>bar 'gyur ro/ /de la re zhig gdams ngag la sogs pa 'jog pas gzhan spong ba rgyu dang bcas pa nyid las byung ba'i 'khrug long mi gdams pa'i phyir rtsod pa mngon sum gyis 'dul ba dang / tshul shing mang po sbyin pas rgyud gcig tu bya bas zhi bas 'gyur ba je bshad par bya ste/ de la</text></item>
<item><p>113a.7</p><section></section><text>'dir yang mngon sum gyis 'dul ba dang / tshul shing mang po sbyin pas rgyud gcig tu bya bas zhi bar 'gyur ba'i tshul gzhan thams cad ni snga ma bzhin no/ /khyad par du sngar ni 'khrug long gi rgyu dang po chos rnam par gtan la dbab pa dang / tshul khrims rnam par gtan la dbab pa'i dngos</text></item>
<item><p>113b.1</p><section></section><text>po'i de bzhin nyid la log par bsgrubs pa las byung ba'i 'khrug long 'gyed pa'i phyir rtsod pa mngon sum gyis gdul bas rgyud gcig tu bya bas zhi bar bstan pa chos rnam par gtan la dbab pa nyi tshe'i dngos po'i de bzhin nyid la log par bsgrubs pa las byung ba'i 'khrug long 'gyed pa'i phyir</text></item>
<item><p>113b.2</p><section></section><text>rtsod pa ni tshul shing mang po sbyin pas rgyud gcig tu bya bas zhi bar bstan to/ /'dir ni 'khrug long gi rgyu gnyis pa gdams ngag la sogs pa 'jog pas gzhan spong ba rgyu dang bcas pa chos dang tshul khrims gnyi ga'i gdams ngag la sogs pa 'jog pas gzhan spong ba rgyu dang bcas pa</text></item>
<item><p>113b.3</p><section></section><text>nyid las byung ba'i 'khrug long mi gdams pa'i phyir rtsod pa ni mngon sum gyis 'dul bas rgyud gcig tu bya bas zhi bar 'gyur la/ chos nyi tshe'i gdams ngag la sogs pa 'jog pas gzhan spong ba rgyu dang bcas pa nyid las byung ba'i 'khrug long mi gdams pa'i phyir rtsod pa ni tshul shing</text></item>
<item><p>113b.4</p><section></section><text>mang po sbyin pas rgyud gcig tu bya bas zhi bar 'gyur ro zhes bya bar sbyar ro/ /re zhig de ltar na gdams ngag la sogs pa 'jog pas gzhan spong ba rgyu dang bcas pa nyid las byung ba'i 'khrug long mi gdams pa'i phyir rtsod pa mngon sum gyis 'dul ba dang / tshul shing mang po sbyin pas rgyud</text></item>
<item><p>113b.5</p><section></section><text>gcig tu bya bas zhi ba ma yin no/ /da ni gdams ngag la sogs pa 'jog pas gzhan spong ba rgyu med pa nyid las byung ba'i 'khrug long mi gdams pa'i phyir rtsod pa dran pas 'dul ba dang / ma smyos pas 'dul ba dag pa sbyin pas zhi bar 'gyur ba bshad par bya ste/ de ni gal te dge slong de</text></item>
<item><p>113b.6</p><section></section><text>la ltung ba gang gis gleng bar bya ba'i ltung ba de'i kha na ma tho ba med par gyur ba na de'i phyir de la dran pas 'dul ba dang / ma smyos pas 'dul ba dag pa sbyin pas zhi bar byas so/ /de la gdams ngag la sogs pa 'jog pas gzhan spong ba rgyu med pa nyid ni rnam pa bzhi ste/ gzhi med pas gleng ba</text></item>
<item><p>113b.7</p><section></section><text>dang gzhan rjes su bsgrub pa'i dbang gis gleng ba dang / phyir bcos pa la mi ltos par gleng ba dang / smyos pas byas pas gleng ba'o/ /de la gzhi med pas gleng ba ni gang zag dag la ltung ba med pa nyid la mthong ba dang / thos pa dang / dogs pa'i gzhi med pas gleng ba'o/ /gzhan rjes su bsgrub pa'i</text></item>
<item><p>114a.1</p><section></section><text>dbang gis gleng ba ni nges ltung ba gzhan rjes su bsgrub pa la gzhan gyis gleng bar byed de/ ltung byed kyi rjes su bsgrub pa'i dbang gis de la dge 'dun lhag ma la sogs pas gleng ba lta bu'o/ /phyir bcos pa la mi ltos par gleng ba ni 'di la ltung ba byung bar gyur te zhes bya ba</text></item>
<item><p>114a.2</p><section></section><text>de des chos bzhin du phyir bcos pa nyid ni phyir bcos pa nyid la mi ltos par yang gleng ba'o/ /smyos pas bya bas gleng ba ni smyos pa'i gnas skabs su des rung ba ma yin pa kun du spyod pa des ma smyos pa'i dus su sleb par byed pa'o/ /de la dang po gsum la ni dran pas 'dul bas dag pa sbyin</text></item>
<item><p>114a.3</p><section></section><text>pas zhi bar bya'o/ /tha ma la ni ma smyos pas 'dul bas dag pa sbyin pas zhi bar bya'o/ /de la dran pas 'dul bas sbyin pa'i go rims rnam par gzhag pa ni 'di yin te/ rang gis dge 'dun la gsol pa dang / dge 'dun gyis gsol pa dang bzhi'i las kyis sbyin par bya'o/ /de byin na</text></item>
<item><p>114a.4</p><section></section><text>dge slong de la dge slong gzhan dag gis dran pa dang ldan pa nyid du 'dzin gyi ltung ba dang bcas par mi 'dzin te/ des 'dul bas 'os pa la dran pas 'dul ba sbyin zhing dag pa sbyin pas rtsod pa de zhi bar 'gyur ro/ /de rang gis dge 'dun la gsol ba'i go rims rnam par gzhag pa ni 'di ltar bya ste/ </text></item>
<item><p>114a.5</p><section></section><text>de rang gis gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la mchil lham gnyis phud nas rgan pa'i mtha' logs su tsog pur 'dug ste thal mo sbyar ba btud nas/ rang gis</text></item>
<item><p>114a.6</p><section></section><text>dran pas 'dul ba gsol ba'i sngags lan gsum du bzlas pas gsol lo/ /de'i sngags ni 'di yin te/ dge 'dun btsun pa rnams gsan du gsol/ bdag dge slong gyad bu nor la dge slong ma mdza' mos yang dag pa ma lags pa gso ba gsog brdzun gyis skur te/ bdag</text></item>
<item><p>114a.7</p><section></section><text>la dge slong dag gis gzhi des gleng bas bdag dge slong gyad bu nor dge 'dun las dran pas 'dul bas gsol na thugs brtse ba can dge 'dun btsun pa rnams kyis thugs brtse ba'i slad du bdag dge slong gyad bu nor la dran pas 'dul ba stsal du gsol/ lan gsum du bzlas zhes gsungs</text></item>
<item><p>114b.1</p><section></section><text>pa yin no/ /de'i 'og tu dge 'dun gyis gsol ba dang / gzhi'i las kyis sbyin par bya ba'i go rims rnam par gzhag pa ni 'di ltar bya ste/ de'i 'og tu dge slong gcig gis gsol ba byas te las bya'o/ /de'i sngags ni 'di yin te/ dge 'dun btsun pa rnams gsan du gsol/ dge</text></item>
<item><p>114b.2</p><section></section><text>slong gyad bu nor 'di la dge slong ma mdza' mos yang dag pa ma lags pa gsob gsog brdzun gyis skur te/ 'di la dge slong dag gis gzhi des gleng bas dge slong gyad bu nor 'di dge 'dun la dran pas 'dul ba gsol na gal te dge 'dun gyis dus la bab cing bzod na dge 'dun gyis gnang</text></item>
<item><p>114b.3</p><section></section><text>bar mdzod cig dang / dge 'dun gyis dge slong gyad bu nor 'di la dran pas 'dul ba stsol to/ /'di ni gsol ba'o/ /dge 'dun btsun pa rnams gsan du gsol/ dge slong gyad bu nor 'di la dge slong ma mdza' mos yang dag pa ma lags pa gsob gsog brdzun gyis skur te/ 'di la</text></item>
<item><p>114b.4</p><section></section><text>dge slong dag gis gzhi des gleng bas dge slong gyad bu nor 'di dge 'dun gyis dran pas 'dul ba stsol te/ de'i slad du dge 'dun gyis dge slong gyad bu nor 'di la dran pas 'dul ba gsol na tshe dang ldan pa gang dag dge slong gyad bu nor 'di la dran pas 'dul ba stsal bar bzod pa de dag ni cang ma</text></item>
<item><p>114b.5</p><section></section><text>gsung shig /gang dag mi bzod pa de dag ni gsungs shig /'di ni las brjod pa dang po ste/ de bzhin du lan gnyis lan gsum du bzlas/ dge 'dun gyis bzod cing gnang nas/ dge 'dun gyis dge slong gyad bu nor la dran pas 'dul ba stsal lags te 'di ltar cang mi gsung</text></item>
<item><p>114b.6</p><section></section><text>bar de de bzhin du 'dzin to zhes gsungs pa yin no/ /de ltar na gdams ngag la sogs pa 'jog pas gzhan spong ba rgyu med pa gzhi med pas gleng ba dang / gzhan rjes su bsgrub pa'i dbang gis gleng ba dang / phyir bcos pa la mi ltos par gleng ba nyid las byung ba'i 'khrug long mi gdams pa'i phyir</text></item>
<item><p>114b.7</p><section></section><text>rtsod pa dran pas 'dul bas dag pa sbyin pas zhi ba yin no/ /de la ma smyos pas 'dul ba sbyin pa'i go rims rnam par gzhag pa ni 'di yin te/ de rang gis dge 'dun la dran pa gsol ba dang / dge 'dun gyis gsol ba dang gzhi'i las kyis sbyin par bya'o/ /de byin na dge slong de la</text></item>
<item><p>115a.1</p><section></section><text>dge slong gzhan dag gis rang bzhin du gnas par 'dzin gyi ltung ba dang bcas par mi 'dzin te/ des 'dul bar 'os pa la ma smyos pas 'dul ba sbyin zhing dag pa sbyin pas rtsod pa de zhi bar 'gyur ro/ /des rang gi dge 'dun la gsol ba'i go rims rnam par gzhag</text></item>
<item><p>115a.2</p><section></section><text>pa ni 'di ltar bya ste/ de rang gis gnas mal bsham pa byas nas gaN+DI brdungs ste dris pa'i tshig gis dge slong rnams la yang dag par bsgo na dge 'dun thams cad 'dus shing mthun par gyur pa la mchil lham gnyis phud nas rgan pa'i mtha' logs su tsog pur 'dug ste/ thal mo</text></item>
<item><p>115a.3</p><section></section><text>sbyar ba btud nas rang gis ma smyos pas 'dul ba gsol ba'i sngags lan gsum bzlas pas gsol lo/ /de'i sngags ni 'di yin no/ /dge 'dun btsun pa rnams gsan du gsol/ bdag dge slong bye ma skyes smyos pa sems 'khrugs pa sdug bsngal gyi tshor bas gzir bas dge slong gi</text></item>
<item><p>115a.4</p><section></section><text>tshul ma lags pa/ rjes su mthun pa ma lags pa/ rung ba ma lags pa/ tshul dang mthun pa ma lags pa mang du spyod cing smras te/ brtsal nas mig 'gyur kha chu zags bzhin bsgyur sa la 'gres ldog gnyid kyis ma log kyang gnyid kyis log pa ltar bcos ma smyos kyang smyos pa ltar bcos/ </text></item>
<item><p>115a.5</p><section></section><text>smra bar ma bsams kyang smras te/ bdag gis dran pa rnyed na bdag la dge slong rnams kyis gzhi des gleng bas bdag dge slong bye ma skyes dge 'dun las ma smyos pas 'dul ba gsol na thugs brtse ba can dge 'dun btsun pa rnams kyis thugs brtse ba'i slad du bdag dge slong bye ma skyes lam</text></item>
<item><p>115a.6</p><section></section><text>smyos pas 'dul ba stsal du gsol/ /lan gsum du bzlas zhes gsungs pa yin no/ /de'i 'og tu dge 'dun gyis gsol ba dang / bzhi'i las kyis sbyin par bya ba'i go rims kyi rnam par gzhag pa ni 'di ltar bya ste/ de'i 'og tu dge slong gcig gis gsol ba byas te las bya'o/ / </text></item>
<item><p>115a.7</p><section></section><text>'di'i sngags ni 'di yin te dge 'dun btsun pa rnams gsan du gsol/ dge slong bye ma skyes myos pa/ sems 'khrugs pa/ sdug bsngal gyi tshor bas gzir ba 'dis dge slong gi tshul ma lags pa/ rjes su mthun pa ma lags pa/ rung ba ma lags pa/ tshul dang mthun pa</text></item>
<item><p>115b.1</p><section></section><text>ma lags pa/ mang du spyod cing smras te brtsal nas mig 'gyur kha chu zags bzhin bsgyur sa la 'gres ldog /gnyid kyis ma log kyang gnyid kyis log pa ltar bcos/ ma smyos kyang smyos pa ltar bcos/ smra bar ma bsams kyang smras te 'dis dran pa rnyed na 'di la dge slong rnams kyis gzhi</text></item>
<item><p>115b.2</p><section></section><text>des gleng bas dge slong bye ma skyes 'di dge 'dun las ma smyos pa 'dul ba gsol na/ gal te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis dge slong bye ma skyes la ma smyos pas 'dul ba stsol to/ /'di ni gsol ba'o/ /dge 'dun btsun pa</text></item>
<item><p>115b.3</p><section></section><text>rnams gsan du gsol/ dge slong bye ma skyes smyos pa/ sems 'khrugs pa/ sdug bsngal gyi tshor bas gzir ba 'dis dge slong gi tshul ma lags pa/ rjes su mthun pa ma lags pa/ rung ba ma lags pa/ tshul dang mthun pa ma lags pa mang du spyad cing smras te/ brtsal nas</text></item>
<item><p>115b.4</p><section></section><text>mig 'gyur kha chu zags bzhin bsgyur sa la 'gres ldog /gnyid kyis ma log kyang gnyid kyis log pa ltar bcos/ ma smyos kyang smyos pa ltar bcos/ smra bar ma bsams kyang smras te/ 'dis dran pa rnyed na 'di la dge slong rnams kyis gzhi des gleng bas dge slong bye ma skyes 'di dge 'dun las</text></item>
<item><p>115b.5</p><section></section><text>ma smyos pas 'dul ba gsol te/ de'i slad du dge 'dun gyis dge slong bye ma skyes la ma smyos pas 'dul ba stsol na/ tshe dang ldan pa gang dag dge slong bye ma skyes la ma smyos pas 'dul ba stsal bar bzod pa de dag ni cang ma gsung shig /gang dag mi bzod pa de dag ni gsungs shig /'di ni las</text></item>
<item><p>115b.6</p><section></section><text>brjod pa dang po ste/ de bzhin du lan gnyis lan gsum du bzlas/ dge 'dun gyis bzod cing gnang nas dge 'dun gyis dge slong bye ma skyes la ma smyos pas 'dul ba stsal lags te/ 'di ltar cang mi gsung bas de de bzhin du 'dzin to zhes gsungs pa yin no/ /de ltar gdams ngag la sogs</text></item>
<item><p>115b.7</p><section></section><text>pa 'jog pas gzhan spong ba rgyu med pa smyon pas byas pas gleng ba nyid las byung ba'i 'khrug long mi gdams pa'i phyir rtsod pa ma myos pas 'dul ba dag pa sbyin pas zhi ba yin no/ /mi gdams pa'i phyir rtsod bzhi bar bya ba bshad zin to/ /da ni ltung ba'i phyir rtsod pa zhi bar bya ba bshad par bya ste/ </text></item>
<item><p>116a.1</p><section></section><text>'khrug long gi rgyu gsum pa ltung ba dang bcas pa nyid las byung ba'i 'khrug long ltung ba'i phyir rtsod pa ni khas blang bar bya ba dang / mngon sum gyis 'dul ba dang / rtswa bkram pa lta bus phyir bcos pa dang / de'i ngo bo nyid tshol du gzhug pas nges par 'dzin pa las</text></item>
<item><p>116a.2</p><section></section><text>sbyar ba nyid sbyin pas zhi bar bya'o zhes gsungs pa la/ 'khrug long gi rgyu gsum pa ltung ba dang bcas pa nyid las byung ba'i 'khrug long ltung ba'i phyir rtsod pa la ltung ba dang bcas pa nyid ni rnam pa gnyis te/ rnam par shes pa na rang gi ngo bo'i nyes pas ltung ba dang bcas pa nyid dang / rnam</text></item>
<item><p>116a.3</p><section></section><text>par mi shes pa na rang gi ngo bo'i nyes pas ltung ba dang bcas pa nyid do/ /de la rnam par shes pa na rang gi ngo bo'i nyes pas ltung ba dang bcas pa nyid ces bya ba ni gang zag ltung ba dang bcas pa la gleng ba pos glengs nas dngos po dang phyogs dang bsam pa dang / che bzhi dang khas blangs pa la</text></item>
<item><p>116a.4</p><section></section><text>sogs pa'i sgo nas ltung ba rnam par shes pa na ltung ba sde lnga gang la yang rung ba dag gis dngos gzhi'am/ sbyor ba 'am/ sbyor ba'i sbyor ba zhes bya ba'i rang gi ngo bo'i nyes pas ltung ba dang bcas pa nyid do/ /rnam par mi shes pas na rang gi ngo bo'i nyes pas ltung ba dang bcas pa nyid</text></item>
<item><p>116a.5</p><section></section><text>ces bya ba ni gang zag ltung ba dang bcas pas gleng ba pos glengs nas ltung ba dran pa dag dge 'dun la khas blangs nas de'i 'og tu brjod pas dngos po dang phyogs dang bsam pa dang che bzhi dang khas blangs pa la sogs pa'i sgo nas ltung ba rnam par mi shes pa na ltung ba sde lnga gang yang rung ba dag gis</text></item>
<item><p>116a.6</p><section></section><text>dngos gzhi'am sbyor ba'am sbyor ba'i sbyor ba zhes bya ba'i rang gi ngo bo'i nyes pas ltung ba dang bcas pa nyid do/ /de la ltung ba dang bcas pa rnam par shes pa na rang gi ngo bo'i nyes pas ltung ba dang bcas pa de nyid las byung ba'i 'khrug long ltung ba'i phyir rtsod pa ni khas blang bar bya ba dang / mngon</text></item>
<item><p>116a.7</p><section></section><text>sum gyis 'dul ba dang / rtswa bkram pa lta bus phyir bcos pas zhi bar 'gyur la/ rnam par mi shes pa na rang gi ngo bo'i nyes pas ltung ba dang bcas pa nyid las byung ba'i 'khrug long ltung ba'i phyir rtsod pa ni de'i ngo bo nyid tshol du zhugs pas nges par 'dzin pa la sbyor ba nyid sbyin pas zhi bar 'gyur</text></item>
<item><p>116b.1</p><section></section><text>ro/ /de la re zhig ltung ba dang bcas pa rnam par shes pa na rang gi ngo bo'i nyes pas ltung ba dang bcas pa nyid las byung ba'i 'khrug long ltung ba'i phyir rtsod pa khas blang bar bya ba dang / mngon sum gyis 'dul ba dang / rtswa bkram pa lta bus phyir bcos pas zhi bar 'gyur ba je bshad par bya ste/ </text></item>
<item><p>116b.2</p><section></section><text>de ni ltung ba dang bcas pa rnam par shes pa na rang gi ngo bo'i nyes byas ltung ba dang bcas pa nyid las byung ba'i 'khrug long rnam pa gsum ste/ phyir bcos pa med pa'i 'khrug long dang / phyir bcos pa dang bcas pa'i rnam pa gnyis so/ /nyi tshe ba'i 'khrug long dang / dge 'dun mtha' dag</text></item>
<item><p>116b.3</p><section></section><text>dang 'brel ba'i 'khrug long ngo / /de la phyir bcos pa med pa'i 'khrug long ni phyogs dang gzhan gyi phyogs su rnam par gnas pa dang bral ba ste/ gang la gleng bar bya ba dang gleng ba po gnyis 'ba' zhig kho na la 'khrug long yod kyis gzhan gang la yang 'khrug long med pa'o/ /phyir</text></item>
<item><p>116b.4</p><section></section><text>bcos pa dang bcas pa rnam pa gnyis po nye tshe ba'i 'khrug long ni gang la yang gleng bar bya ba dang / gleng ba po gnyis 'ba' zhig kho nar ma zad kyi dge 'dun gyi khongs su gtogs pa kha cig la yang 'khrug long 'byung ngo / /dge 'dun mtha' dag dang 'brel ba'i 'khrug long ni gang la</text></item>
<item><p>116b.5</p><section></section><text>yang dge slong gi tshogs gcig kyang ma lus par dge slong mtha' dag phyogs dang gzhan gyi phyogs su rnam par gnas pas 'khrug long du gyur pa'o/ /de dag las phyir bcos pa med pa'i 'khrug long zhes bya ba ni khas blang bar bya bas phyir bcos pas zhi bar 'gyur te/ de ni khas blang</text></item>
<item><p>116b.6</p><section></section><text>ba tsam gyi dbang gis phyir bcos par bya ba yin pa'i phyir ro/ /de yang 'di ltar de la gleng ba pos tshe dang ldan pa khyod la ltung ba byung gi chos bzhin du phyir gyis shig ces tshul de ltar gleng bar bya bas kyang khas blang ba 'ba' zhig gis phyir bcos pa byas na 'khrug long de phyir bcos</text></item>
<item><p>116b.7</p><section></section><text>pa gzhan la ltos mi dgos par zhi bar 'gyur bas de'i phyir phyir bcos pa med pa'i 'khrug long ni khas blang bar bya bas phyir bcos pas zhi bar 'gyur ro/ /phyir bcos pa dang bcas pa rnam pa gnyis po nyi tshe ba'i 'khrug long zhes bya ba ni mngon sum gyis 'dul bas</text></item>
<item><p>117a.1</p><section></section><text>phyir bcos pas zhi bar 'gyur te/ de ni mngon sum du bya bas phyir bcos par bya ba yin pa'i phyir ro/ /de yang 'di ltar gzu bo'i mdun du gleng bar bya ba dang / gleng ba po dang / de dag gi rjes su 'brang ba rnams kyis rgol ba dang / len gyi tshig dag mngon</text></item>
<item><p>117a.2</p><section></section><text>sum du byung ba gang yin pa des 'dul bar 'os pa la mngon sum gyis 'dul ba sbyin pas phyir bcos pas rtsod pa de zhi bar 'gyur ro/ /de'i phyir phyir bcos pa dang bcas pa rnam pa gnyis po nyi tshe ba'i 'khrug long ni mngon sum gyis 'dul bas phyir bcos pas zhi bar 'gyur ro/ /skabs</text></item>
<item><p>117a.3</p><section></section><text>'dir mngon sum gyis 'dul bas tshul khrims kyi dngos po nyi tshe'i ltung ba dang bcas pa nyid las byung ba'i 'khrug long ltung ba'i phyir rtsod pa gzu bo'i mdun du gleng bar bya ba dang / gleng ba po dang / de dag gi rjes su 'brang ba rnams kyis rgol ba dang lan gyi tshig dag mngon sum du byung ba gang yin pa des</text></item>
<item><p>117a.4</p><section></section><text>'dul bar 'os pa la mngon sum gyis 'dul ba sbyin pas phyir bcos pas rtsod pa de zhi bar 'gyur ba yin par shes par bya'o/ /dge 'dun mtha' dag dang 'brel ba'i 'khrug long zhes bya ba ni rtsa bkram pa lta bus phyir bcos pas zhi bar 'gyur te/ de ni dge 'dun mtha' dag gis rtswa bkram pa lta bus</text></item>
<item><p>117a.5</p><section></section><text>phyir bcos par bya ba yin pa'i phyir ro/ /yang 'di ltar de la dge 'dun gyis phyogs gnyi ga nas dper na rtswa bkram te mgo sprad pa lta bus sems btud de gzhi de las khyed la ltung ba byung ba gang yin pa dang / kho bo cag la ltung ba byung ba gang yin pa de dag tshe dang ldan pa dag gi mdun du bshags</text></item>
<item><p>117a.6</p><section></section><text>pa dang mi bcab par kho bo cag spro'o zhes bya ba dang / ltung ba'i ming dang rigs smos pas gzhan la ltung ba'i ngo bo nyid shes pa snang bar bya ba la sogs pas blo gcig tu bya bar 'os pa la rtswa bkram pa lta bus sbyin pas phyir bcos pas rtsod pa de zhi bar 'gyur bas de'i phyir dge 'dun mtha' dag dang</text></item>
<item><p>117a.7</p><section></section><text>'brel ba'i 'khrug long ni rtswa bkram pa lta bus phyir bcos pas zhi bar 'gyur ro/ /'di'i rnam par gzhag pa ni 'di ltar bya ste/ dge slong mtha' dag phyogs dang gzhan gyi phyogs su rnam par gnas pas 'khrug long du gyur pa'i dge 'dun gyis phyogs gnyi ga nas/ dper na rtswa bkram pa</text></item>
<item><p>117b.1</p><section></section><text>ste mgo phrad pa lta bur sems btud de gzhi 'di las khyed la ltung ba byung ba gang yin pa dang / kho bo cag la ltung ba byung ba gang yin pa de dag tshe dang ldan pa dag gi mdun du bshags pa dang mi bcab pa dang kho bo cag spro'o zhes bya ba dang / ltung ba'i ming dang rigs smos pas gzhan la ltung ba byung ba'i ngo bo</text></item>
<item><p>117b.2</p><section></section><text>nyid shes pa snang bar bya ba la sogs pas blo gcig tu bya bar 'os pa la rtswa bkram pa lta bu sbyin pas phyir bcos pa'i sngags phan tshun gnyi ga nas lan gsum gsum brjod pas phyir bcos par bya'o/ /de'i sngags ni 'di yin te/ tshe dang ldan pa dag bdag cag legs par gsungs pa'i</text></item>
<item><p>117b.3</p><section></section><text>chos 'dul ba la rab tu byung nas 'thab par gyur/ mtshang 'dru bar gyur/ rtsod par gyur/ 'gyed par gyur cing gnas te phyogs dang gzhan gyi phyogs su rnam par gnas pa ni bdag cag gis ma rnyed de rnyed pa ma yin no/ /nyes pa rnyed kyis legs pa rnyed pa ma yin no/ /kha na ma tho ba sbom</text></item>
<item><p>117b.4</p><section></section><text>po dang / khyim na gnas pa la brten pa ma gtogs par gzhi 'di las khyed la ltung ba byung ba gang yin pa dang / bdag cag la ltung ba byung ba gang yin pa de dag tshe dang ldan pa dag gi mdun du mthol ba dang / 'chags pa dang / mi 'chab par bdag cag spro'o/ /tshe dang ldan pa dag bdag cag</text></item>
<item><p>117b.5</p><section></section><text>legs par gsungs pa'i chos 'dul ba la rab tu byung nas 'thab par gyur/ mtshang 'dru bar gyur/ rtsod par gyur/ 'gyed par gyur cing gnas te phyogs dang gzhan gyi phyogs su rnam par gnas pa ni bdag cag gis ma rnyed de rnyed pa ma yin no/ /nyes pa rnyed kyi legs pa rnyed pa ma yin no/ /kha na</text></item>
<item><p>117b.6</p><section></section><text>ma tho ba sbom po dang / khyim na gnas pa la brten pa ma gtogs par gzhi 'a di las khyed la ltung ba byung ba gang yin pa dang / bdag cag la ltung ba byung ba gang yin pa de dag tshe dang ldan pa dag gi mdun du bdag mthol lo/ /'chags so/ /mi 'chab po/ /mthol zhing bshags</text></item>
<item><p>117b.7</p><section></section><text>na bdag bde ba la reg par gnas par 'gyur ro/ /ma 'thol ma bshags na ni mi 'gyur ro/ /lan gsum du bzlas/ ltung ba mthong ngam/ mthong ngo / /phyin chad sdom mam/ sdom mo/ /lan gsum du bzlas zhes bya ba gsungs pa yin no/ /'di la phyogs gcig gis</text></item>
<item><p>118a.1</p><section></section><text>de ltar byas na phyogs gzhan gyis kyang mthun par de dag la de ltar bya'o/ /'di la gang zag mang po dag gi don du nyes pa sbom po dang / dge 'dun lhag ma dang dge 'dun lhag mar gtogs pa'i nyes pa sbom po lci ba dge 'dun la bshags par bya ba de dag ma</text></item>
<item><p>118a.2</p><section></section><text>gtogs pa'i ltung ba dge 'dun ma yin pa gang zag la bshags par bya ba dag ni gang zag gcig gis gang zag gcig la rtswa bkram pa lta bus phyir bcos su rung ngo / /'dir gang zag mang po dag gi don du ltung ba du ma dag cig car phyir bcos su yang rung ngo / /ltung ba byung ba la bdag</text></item>
<item><p>118a.3</p><section></section><text>la ltung ba ma byung ngo zhes khas mi len pa dang / ltung ba ma byung ba la bdag la ltung ba byung ngo zhes khas len par byed pa ni chos ma yin pa byed pa yin pas bshags pa ni 'chags so/ /de ltar na ltung ba dang bcas pa rnam par shes pa na rang gi ngo bo'i nyes pas ltung ba dang bcas pa nyid las byung ba'i 'khrug long rnam pa</text></item>
<item><p>118a.4</p><section></section><text>gsum po phyir bcos pa med pa'i 'khrug long dang / phyir bcos pa dang bcas pa rnam pa gnyis po nyi tshe ba'i 'khrug long dang / dge 'dun mtha' dag dang 'brel ba'i 'khrug long zhes bya ba dag khas blang bar bya ba dang / mngon sum gyis 'dul ba dang / rtswa bkram pa lta bus phyir bcos pas zhi ba</text></item>
<item><p>118a.5</p><section></section><text>yin no// //so sor thar pa'i mdo rgya cher 'grel ba 'dul ba kun las btus pa/ bam po bzhi bcu rtsa dgu pa/ da ni ltung ba dang bcas pa rnam par mi shes pa na rang gi ngo bo'i nyes pas ltung ba dang bcas pa nyid las byung ba'i 'khrug long 'gyed pa ltung ba'i phyir rtsod pa de'i ngo bo nyid</text></item>
<item><p>118a.6</p><section></section><text>tshol du gzhug pas nges par 'dzin pa la sbyar ba nyid sbyin pas zhi bar 'gyur ba bshad par bya ste/ de'i go rims rnam par gzhag pa ni 'di yin te/ gleng ba po'i spu 'dam pa dang / gleng ba po bsko ba dang / gleng ba pos gleng ba dang / che bzhi dri ba dang / khas blang ba dang / khas blangs pa brjed</text></item>
<item><p>118a.7</p><section></section><text>pa la de'i ngo bo nyid tshol du gzhug pas nges par 'dzin pa la sbyar ba 'di sbyin pa'o/ /de'i gleng ba po'i spu 'dam pa'i go rims rnam par gzhag pa ni 'di ltar bya ste/ gleng bar bya ba dang / gleng ba po'i bya ba 'di la gleng bar bya ba dang ji snyed bde ba de snyed kho na'i gleng ba po dag gis bya bar ni ma</text></item>
<item><p>118b.1</p><section></section><text>nges so/ /gleng ba po tshul khrims 'chal ba dang / log par ston pa la ni mthun par mi bya'o/ /gleng ba po tshul khrims 'chal ba dang / log par ston pa ma yin pa sde snod dag gi tshig gi sgo nas 'dzin pa don gyi sgo nas mi shes pas gleng bar byed pa las ni dge 'dun gyis bzlog par lan</text></item>
<item><p>118b.2</p><section></section><text>gdab par bya'o/ /gleng ba pos lus dang ngag gis gdams pa nyid dang / sde snod dag shes pa nyid dang / dge 'dun gyi nang du bsams bzhin du chos dang 'dul ba log pa dang de las bzlog pa dag mi ston pa nyid ces bya ba'i yon tan gsum dang ldan pa la gus par bya'o/ /gleng ba</text></item>
<item><p>118b.3</p><section></section><text>po yon tan gsum dang ldan pa nyid yin yang sems kyis spyod pa ni g.yo ba nyid yin pas sngar sdig pa la ma zhugs su zin kyang phyis 'jug par 'gyur srid pas de'i phyir de'i sems kyis spyod pa bgam pa'i phyir dus dang yul dang spyod lam dang rjes su bsgrub pa dag gnas su mi bzhag</text></item>
<item><p>118b.4</p><section></section><text>pas brgal zhing brtags par bya'o/ /de dag gnas gzhan du 'pho ba dang / rnyog pa can du gyur na gleng ba mi 'chags so/ /de'i 'og tu gleng pa po bsko ba'i go rims rnam par gzhag pa ni 'di ltar bya ste/ gleng ba po yon tan gsum dang ldan pa de lta bu dang po spro bar bya ste/ gsol ba</text></item>
<item><p>118b.5</p><section></section><text>dang / gnyis kyi las kyis bsko bar bya'o/ /dge 'dun gyis gleng ba po dang por spro bar bya zhing gsol ba dang / gnyis kyi las kyis bsko ba'i cho ga dang las ni 'di ltar bya ste/ gnas mal bsham pa byas nas gaN+DI brdungs te dris pa'i tshig gis dge slong rnams la yang dag par</text></item>
<item><p>118b.6</p><section></section><text>bsko nas/ dge 'dun thams cad 'dug cing mthun par gyur pa la je dang por spro bar bya ste/ de'i 'og tu dge slong gcig gis gsol ba byas te las bya'o/ /de'i sngags ni 'di yin te/ ming 'di zhes bya ba khyod re lde'i ri la song ste/ dge slong 'gro mgyogs dang nab so la</text></item>
<item><p>118b.7</p><section></section><text>dge sbyong gi chos ma yin pa rnam pa mang po gleng ba spro'am/ spro'o/ /dge 'dun btsun pa rnams gsan du gsol/ dge slong gleng ba po ming 'di zhes bgyi ba 'di re lde'i ri la mchis te dge slong 'gro mgyogs dang nab sol dge slong gi chos ma lags pa rnam pa mang pos gleng bar spro na/ gal</text></item>
<item><p>119a.1</p><section></section><text>te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis dge slong gleng ba po ming 'di zhes bgyi ba dge slong 'gro mgyogs dang nab so la gleng bar bsko'o/ /'di ni gsol ba'o/ /dge 'dun btsun pa</text></item>
<item><p>119a.2</p><section></section><text>rnams gsan du gsol/ dge slong gleng ba po ming 'di zhes bgyi ba 'di re lde'i ri la mchis nas dge slong 'gro mgyogs dang nab so la dge slong gi chos ma lags pa rnam pa mang pos gleng bar spro ste/ de srid du dge 'dun gyis dge slong gleng ba po'i ming 'di zhes bgyi ba dge slong 'gro</text></item>
<item><p>119a.3</p><section></section><text>mgyogs dang nab so la gleng bar bsko na/ tshe dang ldan pa gang dag dge slong gleng ba po ming 'di zhes bgyi ba dge slong 'gro mgyogs dang nab so la gleng bar bsko bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas</text></item>
<item><p>119a.4</p><section></section><text>dge 'dun gyis gleng ba po ming 'di zhes bgyi ba dge slong 'gro mgyogs dang nab so la gleng bar bskos lags te/ 'di ltar cang mi gsung bas de de bzhin du 'dzin to zhes gsungs pa yin no/ /de'i 'og tu gleng ba po dang gleng ba'i go rims rnam par gzhag pa ni 'di ltar bya ste/ lhan cig gis</text></item>
<item><p>119a.5</p><section></section><text>dngos pos kyang gleng ba nyid du rung ste/ gang zag gis gang zag la gleng bar byed pa dang / gang zag gis gang zag gnyis la dang / gang zag gis gang zag mang po la dang / gang zag gis dge 'dun la dang / gang zag gnyis kyis gang zag la dang / gang zag gnyis kyis gang zag gnyis</text></item>
<item><p>119a.6</p><section></section><text>la dang / gang zag gnyis kyis gang zag mang po la dang / gang zag gnyis kyis dge 'dun la dang / gang zag mang pos gang zag la dang / gang zag mang pos gang zag gnyis la dang / gang zag mang pos gang zag mang po la dang / gang zag mang pos dge 'dun la dang / dge 'dun gyis</text></item>
<item><p>119a.7</p><section></section><text>gang zag mang po la dang / dge 'dun gyis dge 'dun la gleng bar byed na gleng bar bya ba dang / gleng bar byed pa'i skabs lhan cig gi dngos pos de ltar gleng ba nyid du rung ngo / /gleng ba po nyid kyang de bzhin du lhan cig gi dngos pos gleng du rung ngo / /des de la skabs 'byed du bcug ste/ dus</text></item>
<item><p>119b.1</p><section></section><text>dben pa'i mtha' dran pa dang shes bzhin nye bar bzhag ste/ mthong ba 'am/ thos pa'am/ dogs pa'i gzhi dang bcas pas gleng bar bya'o/ /de ltar gzhi dang bcas pa glengs pa na mi dran na yul dang dus dang gzhi gang las ltung ba byung ba gleng ba pos ji ltar mthong ba'am/ thos pa</text></item>
<item><p>119b.2</p><section></section><text>pa'am/ dogs pa'i sgo nas dran par bya'o/ /de ltar glengs shing dran par byas pa na/ skabs 'byed par mi byed na de la brjod pa dang bcas pa nyid dang / mi gdams pa nyid dang / gtam 'dre ba la sogs pa bzlog pa dang / gso sbyong gzhag pa dang / dgag dbye gzhag pa dang / </text></item>
<item><p>119b.3</p><section></section><text>phur ba dang bcas pa nyid dag bya'o/ /de nas skabs dbye zhing mnyen pa nyid du gyur te/ glengs pas khas blangs na mthar thug pa nyid yin te/ khas blangs na rtsod pa de nye bar zhi ba yin pa'i phyir ro/ /de'i 'og tu che bzhi'i dri ba'i go rims rnam par gzhag pa ni 'di ltar bya ste/ de ltar gleng ba</text></item>
<item><p>119b.4</p><section></section><text>pos glengs pa na gleng bar bya ba des skabs phye yang dus dang yul dang spyod lam dang rjes su bsgrub pa dag khas mi len na de'i tshe che bzhi dri bar bya ste/ che bzhi ni smra ba po bden pa mthong ba nyid dang / yon tan las ches mchog tu gyur pa khyim pa gang yang rung ba gzhan tshad mar bya'o/ /gzhan dang</text></item>
<item><p>119b.5</p><section></section><text>bcas pa nyid yin na tshig bstun par bya'o/ /the tshom du gyur ba ni shes pa ma yin te mi brtsam pa'o/ /che bzhi bden pa mthong ba dang yon tan las tshes mchog tu gyur pas nges par gyur na rang gis khas blangs pa dang 'dra'o/ /de'i 'og tu khas blangs pa'i go rims rnam par gzhag pa</text></item>
<item><p>119b.6</p><section></section><text>ni 'di ltar bya ste/ de ltar gleng ba pos glengs shing che bzhi dri ba la sogs pa'i sgrub pa la ltos kyang rung ma ltos kyang rung ste/ dge slong gis ltung ba bcab par mi bya bas rgyu yod pas ltung ba dang bcas pas dran na dge 'dun la khas blang bar bya zhing / ltung ba de chos bzhin phyir byas na ltung ba</text></item>
<item><p>119b.7</p><section></section><text>dang bcas pa nyid las byung ba'i rtsod pa de nye bar zhi bar 'gyur ro/ /de'i 'og tu khas blangs pa brjed pa la de'i ngo bo nyid tshol du gzhug pas nges par 'dzin pa la sbyor ba nyid sbyin pa'i go rims rnam par gzhag pa ni 'di ltar bya ste/ gang zag ltung ba dang bcas pa la gleng ba pos glengs nas</text></item>
<item><p>120a.1</p><section></section><text>ltung ba dran pa dge 'dun la khas blangs nas de'i 'og tu brjed pas khyad du gsod par byed na de ni rnam par mi shes pa na rang gi ngo bo'i nyes pas ltung ba dang bcas pa nyid yin pas de la ni dge 'dun gyis de'i ngo bo nyid tshol du gzhug pas nges par 'dzin pa la sbyar ba nyid sbyin</text></item>
<item><p>120a.2</p><section></section><text>par bya ste/ des ni rang gi ngo bo btsal nas btsal bar nus pas de la nges par 'dzin pa la sbyar ba nyid byin na ltung ba dang bcas pa las byung ba'i rtsod pa nye bar zhi bar 'gyur ro/ /de'i ngo bo nyid tshol tu gzhug pa zhes bya ba ni gang zag ltung ba dang bcas pa la gleng ba pos glengs nas ltung ba dran pa dge</text></item>
<item><p>120a.3</p><section></section><text>'dun la khas blangs nas de'i 'og tu brjed de rnam par mi shes pa na rang gi ngo bo'i nyes pas ltung ba byung ba dang bcas pa nyid las dge 'dun gyis gsol ba dang bzhi'i las kyis de'i ngo bo nyid tshol ba dang mthun pa sbyin zhing / sa gzhan na gnas pa'i spyod pa spyad pa des ltung ba de'i ngo bo nyid tshol du</text></item>
<item><p>120a.4</p><section></section><text>gzhug par 'os pa la de'i ngo bo nyid tshol du gzhug pa sbyin zhing nges par 'dzin pa la sbyar ba nyid sbyin pas rtsod pa de zhi bar 'gyur ro/ /de'i ngo bo nyid tshol tu gzhug pa sbyin pa 'di ni bslab pa sbyin pa dang / spro ba dang mgu bar bya ba byin pa la sogs pa sa gzhan na gnas pa'i tshul dang 'dra ba yin par blta bar</text></item>
<item><p>120a.5</p><section></section><text>bya ste/ 'di blangs pas de'i ngo bo nyid tshol bar byed la ltung ba de'i ngo bo nyid yongs su shes na dge 'dun gyis de la bzod pa bya zhing de'i 'og tu rang bzhin du gnas pa nyid du 'gyur ro/ /kha cig gis 'di nan tur gyis tshul tu bstan pa ni mdo sde las de rang gis dge 'dun la gsol bar bya zhes gsungs pa dang</text></item>
<item><p>120a.6</p><section></section><text>'gal ba'i phyir mi rung ngo / /de la de'i ngo bo nyid tshol du gzhug pa sbyin pa'i go rims rnam par gzhag pa ni 'di yin te/ de rang gis dge 'dun la gsol ba dang / dge 'dun gyes de la gsol ba dang / bzhi'i las kyis de'i ngo bo nyid tshol du gzhug pa sbyin pa dang / des ji srid du khas ma blangs</text></item>
<item><p>120a.7</p><section></section><text>kyi bar du sa gzhan la gnas pa'i spyod pa spyad par bya ba dang / des ltung ba mthong nas bzod par gsol na rang bzhin du gnas pa thob par 'gyur ba'o/ /de la de rang gi dge 'dun la sogs pa'i go rims rnam par gzhag pa ni 'di ltar bya ste/ de rang gi gnas mal bsham pa byas nas gaN+Di</text></item>
<item><p>120b.1</p><section></section><text>brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la mchil lham gnyis phud nas rgan pa'i mtha' logs su tsog pur 'dug ste thal mo sbyar ba btud nas rang gi ngo bo nyid tshol du gzhug pa gsol ba'i sngags lan gsum</text></item>
<item><p>120b.2</p><section></section><text>bzlas pas gsol lo/ /de'i sngags ni 'di yin te/ dge 'dun btsun pa rnams gsan du gsol/ bdag dge slong 'char ka dge bsnyen ma yid ches pa'i tshig dang ldan pa'i tshig gis 'gro ba dang 'greng ba dang 'dug pa dang nyal ba mchid kyis 'tshal ba las bskyud de mi dran pa dang bdag la</text></item>
<item><p>120b.3</p><section></section><text>dge slong dag gis gzhi des gleng bas bdag dge slong 'char ka dge 'dun las de'i ngo bo nyid tshol du gzhug pa la gsol na/ thugs brtse ba can dge 'dun btsun pa rnams kyis thugs brtse ba'i slad du bdag dge slong 'char ka la de'i ngo bo nyid tshol du gzhug pa stsal du gsol/ lan</text></item>
<item><p>120b.4</p><section></section><text>gsum du bzlas zhes gsungs pa yin no/ /de rang gi gsol ba'i cho ga dang sngags 'di deng sang 'dul ba'i gzhung las ni mi snang bas de'i phyir kha cig gis 'di nan tur gyi tshul du bstan te/ 'dir bris pa ni mdo sde las btus pa yin no/ /de'i 'og tu de la dge 'dun gyis gsol ba</text></item>
<item><p>120b.5</p><section></section><text>dang bzhi'i las kyis de'i ngo bo nyid tshol du gzhug pa sbyin pa'i go rims rnam par gzhag pa ni 'di ltar bya ste/ de'i 'og tu dge slong gcig gis gsol ba byas te las bya'o/ /de'i sngags ni 'di yin te/ dge 'dun btsun pa rnams gsan du gsol/ tshe dang ldan pa 'char ka dge bsnyen</text></item>
<item><p>120b.6</p><section></section><text>ma yid ches pa'i tshig dang ldan pa'i tshig gis 'gro ba yang mchid kyis mi 'tshal/ 'greng ba yang mi 'tshal 'dug pa yang mi 'tshal / nyal ba yang mi 'tshal na/ gal te dge 'dun gyis dus la bab cing bzod na dge 'dun kyis gnang bar mdzod cig dang / dge 'dun gyis tshe dang ldan pa</text></item>
<item><p>120b.7</p><section></section><text>'char ka la dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa stsol to/ /'di ni gsol pa'o/ /dge 'dun btsun pa rnams gsan du gsol/ tshe dang ldan pa 'char ka 'di dge bsnyen ma yid ches pa'i tshig dang ldan pa'i tshig gis 'gro ba yang mchid kyis</text></item>
<item><p>121a.1</p><section></section><text>mi 'tshal/ 'greng ba yang mi 'tshal/ 'dug pa yang mi 'tshal/ nyal ba yang mi 'tshal te/ de'i slad du dge 'dun gyis tshe dang ldan pa 'char ka la dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa stsol na/ tshe dang ldan pa gang</text></item>
<item><p>121a.2</p><section></section><text>dag tshe dang ldan pa 'char ka la dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa stsal bar bzod pa de dag ni cang ma gsung shig /gang dag mi bzod pa de dag ni gsungs shig /'di ni las brjod pa dang po ste/ de bzhin du lan gnyis lan gsum du</text></item>
<item><p>121a.3</p><section></section><text>bzlas/ dge 'dun gyis bzod cing gnang ba'i dge 'dun gyis tshe dang ldan pa 'char ka la dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa stsal lags te/ 'di ltar cang mi gsung bas de de bzhin du 'dzin to zhes gsungs pa yin no/ /de'i 'og tu des</text></item>
<item><p>121a.4</p><section></section><text>ji srid du khas ma blangs kyi bar du sa gzhan na gnas pa'i spyod pa spyad par bya ba'i go rims rnam par gzhag pa 'di ltar bya ste/ ji ltar bslab pa byin pas dgra bcom ma nyid ma thob kyi bar du kun du spyad pa'i chos ji ltar bcas pa de dag thams cad 'di kun du spyad pa'i chos kyang yin te/ des dge slong rang</text></item>
<item><p>121a.5</p><section></section><text>bzhin du gnas pa la mngon par smra ba dang / phyag dang mngon du ldang ba dang / thal mo sbyar ba dang / gus pa'i las dag bdag gir mi bya'o/ /dge slong rang bzhin du gnas pas kyang de la de dag mi bya'o/ /dge slong rang bzhin du gnas pa dang lhan cig gom pa sri ba nyid las gzhan pas bcag par</text></item>
<item><p>121a.6</p><section></section><text>mi bya'o/ /stan chos dma' ba nyid las gzhan pas 'dug par mi bya'o/ /phyi bzhin 'brang ba'i dge sbyong gi bdag nyid las gzhan pas khyim gzhan du 'gro bar mi bya'o/ /g.yogs ma gcig par mal bsham par mi bya'o/ /rab tu byung ba dang / bsnyen par rdzogs pa dang / gnas sbyin pa dang / </text></item>
<item><p>121a.7</p><section></section><text>dge tshul nye bar gzhag par mi bya'o/ /gsol ba dang las brjod pa dag bya bar khas mi blang ngo / /las byed pa dang / dge slong ma'i ston pa dang / dge 'dun gyis yid brtan brtan par bsko ba khas mi blang ngo / /de dag tu sngar bskos pas kyang mi bya'o/ /dge slong ma la ston par sdar bskos pas kyang</text></item>
<item><p>121b.1</p><section></section><text>bstan par mi bya'o/ /'don pa gzhan med na yang gso sbyong la so sor thar pa gdon par mi bya'o/ /dge slong gis dge 'dun las ma bkar ba la tshul khrims dang / lta ba dang / cho ga dang / 'tsho ba nyams pas gleng par mi bya'o/ /brjod pa dang bcas pa nyid dang / phur ba dang bcas pa nyid dag</text></item>
<item><p>121b.2</p><section></section><text>mi bya'o/ /gdams ngag dang / gso sbyong dang / dgag dbye dang / gsol ba dang / brjod pa dag gzhag par mi bya'o/ /rang bzhin du gnas pa dang mgo mnyam du brten par mi bya'o/ /de'i ngo bo nyid tshol du gzhug pa byin pa de'i rgyu gang yin pa'i nyes pa de spang ngo / /nyes pa gzhan yang</text></item>
<item><p>121b.3</p><section></section><text>spang ngo / /tshangs pa mtshungs par spyod pa rnams la nyes pa dang mthun pa nyid mi bya'o/ /kun du spyod pa'i chos ji ltar bcas pa dag nyams su ma blangs na brtul zhugs snying po med par 'gyur ro snyam du yid la bya'o/ /nang par sngar langs te gtsug lag khang du sgo dbye ba dang / mar me'i kong bu bsal</text></item>
<item><p>121b.4</p><section></section><text>bar bya'o/ /gtsug lag khang du chag chag dang phyag dar dang lci ba 'jam po'i byug pas bsku ba dag bya'o/ /dge 'dun gyi bshang ba dang gci ba'i skyabs dag sbyang ngo / /der sa phyags pa dang dus dang mthun pa'i chu dag gzhag par bya'o/ /gtsug lag khang gi wa'i kha dag bsal lo/ /dge 'dun</text></item>
<item><p>121b.5</p><section></section><text>gyi gdan bsham par bya'o/ /mchod pa'i dus shes par bya'o/ /bdug spos dang de'i bog phor dag nye bar gzhag par bya'o/ /gal te nus pa nyid yin na ston pa'i yon tan dag yang dag par bsgrag par bya'o/ /gal te mi nus na smra ba po la bcol lo/ /dge 'dun gyi bshos kyi spyi</text></item>
<item><p>121b.6</p><section></section><text>bungs bsham pa na gaN+DI brdung ngo / /gal te dge slong rnams tsha na bsil yab bya'o/ /de'i 'dug pa la sogs pa ni bsnyen par rdzogs pa thams cad kyi mtha' nyid du'o/ /zas kyi bya ba byas nas gdan cha dben par brtul lo/ /lhung bzed kyi gzhi dor ro/ /dus shes par bya ste mchod</text></item>
<item><p>121b.7</p><section></section><text>rten dag gi phyag dar bya'o/ /lci ba 'jam po'i byug pas bsku'o/ /dge 'dun 'du ba'i dus su yang gdan bsham pa nas ston pa'i yon tan yang dag par bsgrag pa'i bar dag bya'o/ /gal te nus pa nyid yin na ni tshes grangs kyi nyi ma brjod pa dag bya'o/ /gal te mi nus na dge slong</text></item>
<item><p>122a.1</p><section></section><text>gzhan la bcol lo/ /dgongs kar dus dang mthun pa'i chus dge slong rnams kyi rkang pa bkru'o/ /dgongs kar yang dge slong rnams kyi rkang pa bkru'o/ /dge slong dag gis rkang pa bkru ba dang bsku ba mi 'dod na snum dbul lo/ /de'i gtsug lag khang tha mar</text></item>
<item><p>122a.2</p><section></section><text>'os pa nyid yin no/ /thams cad du rnyed pa dbang ba nyid yin no/ /dge ba'i phyogs la mi g.yel bar bya'o/ /de'i ngo bo nyid tshol du gzhug pa byin pas dge slong rang bzhin du gnas pa ma yin pa dang / dge 'dun du ma langs pa dang gnas de nas dge slong yongs su bcad pa dag la kun</text></item>
<item><p>122a.3</p><section></section><text>du spyad pa mi 'chags so/ /dge slong mang po nyid yongs su spang bar mi bya'o/ /gnas brtan dang bcas/ so sor thar pa dang bcas pa nyid du spyad pa 'bad par bya'o/ /mtshams gzhan du zhag lon pa la nyes pa med do/ /dge 'dun gyi kha bskang ba'i grangs la ma gtogs so/ / </text></item>
<item><p>122a.4</p><section></section><text>de'i kun du spyod pa dge 'dun la spyad par bya'o/ /de'i ngo bo nyid tshol du gzhug pa byin pa bzhi yan chad mtshams gcig gi dge 'dun la spyad du mi gnang ngo / /las brgya rtsa gcig gis dge 'dun dang mthun par bya'o/ /bslab pa las 'das pa'i ltung ba thams cad ni dge slong rang bzhin</text></item>
<item><p>122a.5</p><section></section><text>du gnas pa dang 'dra'o/ /de la 'dun pa 'bul du mi rung ngo / /de'i 'dun pa blang du ni rung ngo / /de la dge slong dang dge slong ma dang / dge tshul dang / dge slob ma dang / dge tshul mas gtugs te phyag mi bya'o/ /de'i ngo bo nyid tshol du gzhug pa byin pa de ni nam bzod pa gsol ba na rang bzhin du</text></item>
<item><p>122a.6</p><section></section><text>gnas pa thob par 'gyur ro/ /bzod pa ma gsol na ji srid 'tsho'i bar du de'i ngo bo nyid tshol du gzhug pa sbyin pa spyad pa'i cho ga ji skad bstan pa de dag la de bzhin bslab par bya'o/ /de tsam gyis na de'i ngo bo nyid tshol ba dang mthun pa byin pa des ltung ba mthong zhing khas len pa de nyid du 'gyur ro/ / </text></item>
<item><p>122a.7</p><section></section><text>de'i 'og tu des ltung ba mthong nas bzod pa gsol na rang bzhin du gnas pa thob par 'gyur ba'i go rims rnam par gzhag pa ni 'di ltar bya ste/ des ltung ba mthong nas rang gi dge 'dun la bzod pa mdzad par gsol ba dang / dge 'dun gyis de la gsol ba dang bzhi'i las kyis bzod pa mdzad pa'o/ / </text></item>
<item><p>122b.1</p><section></section><text>des ltung ba mthong nas rang gis dge 'dun la bzod pa mdzad par gsol ba'i go rims rnam par gzhag pa 'di ltar bya ste/ de rang gis gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa</text></item>
<item><p>122b.2</p><section></section><text>mchil lham gnyis phud de bla gos phrag pa gcig tu byas nas rgan rims la phyag 'tshal te/ rgan pa'i mtha' logs su tsog pur 'dug nas thal mo sbyar ba btud de sngags lan gsum bzlas pas gsol bar bya'o/ /de'i sngags ni 'di yin te/ dge 'dun btsun pa rnams gsan du gsol/ bdag</text></item>
<item><p>122b.3</p><section></section><text>dge slong 'char ka de'i ngo bo nyid tshol du stsal ba/ skra 'greng bar gyur/ spu 'phyar bar gyur cing / dge 'dun la spu snyol bar bgyid/ 'byung bar skyod/ mtshungs par nye bar ston la mtshams kyi nang du mchis te bzod pa gsol zhing / gzhi gang las sma dbab pa'i phrin las mdzad</text></item>
<item><p>122b.4</p><section></section><text>pa'i gzhi de las slar ldog na thugs brtse ba can dge 'dun btsun pa rnams kyis thugs brtse ba'i slad du bdag dge slong 'char ka de'i ngo bo nyid tshol du stsal ba la bzod par mdzad du gsol/ lan gsum du bzlas zhes gsungs pa yin no/ /de'i 'og tu dge 'dun gyis de la gsol ba dang bzhi'i las</text></item>
<item><p>122b.5</p><section></section><text>kyis bzod par mdzad pa'i go rims rnam par gzhag pa ni 'di ltar bya ste/ de'i 'og tu dge slong gcig gis gsol ba byas te las bya'o/ /de'i sngags ni 'di yin te/ dge 'dun btsun pa rnams gsan du gsol/ dge 'dun gyis dge slong 'char ka de'i ngo bo nyid tshol du stsal pa de'i spu 'greng</text></item>
<item><p>122b.6</p><section></section><text>bar gyur/ spu 'phyar bar gyur cing dge 'dun la spu snyol bar bgyid/ 'byung bar skyod/ mtshungs par nye bar ston la/ mtshams kyi nang du mchis te bzod pa gsol zhing gzhi gang las sma dbab pa'i phrin las mdzad pa'i gzhi de las slar ldog na/ gal te dge 'dun gyi dus la</text></item>
<item><p>122b.7</p><section></section><text>bab cing bzod na dge 'dun gyis gnang bar mdzod cig dang / dge 'dun gyis tshe dang ldan pa 'char ka de'i ngo bo nyid tshol du stsal ba la bzod pa mdzad do/ /de ni gsol ba'o/ /dge 'dun btsun pa rnams gsan du gsol/ dge slong 'char ka de'i ngo bo nyid tshol du stsal pa 'di spu 'greng bar</text></item>
<item><p>123a.1</p><section></section><text>gyur/ spu 'phyar bar gyur cing / dge 'dun la spu snyol bar gyur/ 'byung bar skyod/ mtshungs par nye bar ston la/ mtshams kyi nang du mchis te bzod pa gsol zhing gzhi gang las sma dbab pa'i phrin las mdzad pa'i gzhi de las slar ldog ste/ de'i slad du dge</text></item>
<item><p>123a.2</p><section></section><text>'dun gyis dge slong 'char ka de'i ngo bo nyid tshol du stsal ba la bzod pa mdzad na/ tshe dang ldan pa gang dge slong 'char ka la de'i ngo bo nyid tshol du stsal ba la bzod par mdzad pa bzod pa de dag ni cang ma gsung shig/ /gang dag mi bzod pa de dag ni gsungs shig /'di ni las brjod pa dang po ste/ </text></item>
<item><p>123a.3</p><section></section><text>de bzhin du lan gnyis lan gsum du bzlas/ dge 'dun gyis bzod cing gnang nas dge 'dun gyis dge slong 'char ka de'i ngo bo nyid tshol du stsal ba las bzod pa mdzad lags te/ 'di ltar cang mi gsung bas de de bzhin du 'dzin to zhes gsungs pa yin no/ /de ltar des ltung ba mthong nas</text></item>
<item><p>123a.4</p><section></section><text>bzod pa gsol te rang bzhin du gnas pa thob na ltung ba de chos bzhin du phyir bcos par bya ste/ de tsam gyis ltung ba dang bcas pa rnam par mi shes pa na rang gi ngo bo'i nyes pas ltung ba dang bcas pa nyid las byung ba'i 'khrug long ltung ba'i phyir rtsod pa de zhi bar 'gyur ro/ /de ltar ltung ba dang</text></item>
<item><p>123a.5</p><section></section><text>bcas pa'i rnam par mi shes pa na rang gi ngo bo'i nyes pas ltung ba dang bcas pa nyid las byung ba'i 'khrug long 'byung ba'i phyir rtsod pa de'i ngo bo nyid tshol du gzhug pas nges par 'dzin pa la sbyar ba nyid sbyin pas zhi ba nyid yin no/ /ltung ba'i phyir rtsod pa zhi bar bya ba bshad zin to/ /da ni bya ba phyir rtsod pa zhi</text></item>
<item><p>123a.6</p><section></section><text>bar bya ba bshad par bya ste/ 'khrug long gi rgyu bzhi pa las la mthun pa mi sbyin pa las byung ba'i 'khrug long bya ba'i phyir rtsod pa ni rtsod pa zhi bar bya ba'i chos bdun po thams cad kyis snga ma bzhin du ci rigs par rgyud gcig tu bya ba dang / dag pa sbyin pa dang / phyir bcos pa dang / nges par 'dzin pa la</text></item>
<item><p>123a.7</p><section></section><text>sbyar ba nyid sbyin pa'i rim gyis las mthun pa sbyin du gzhug pas zhi bar bya'o zhes gsungs pa la/ 'khrug long gi rgyu bzhi pa las la mthun pa mi sbyin pa las byung ba'i 'khrug long bya ba'i phyir rtsod pa ni rtsod pa zhi bar bya ba'i chos bdun po thams cad kyis ci rigs par zhi bar bya ba yin te/ de'i phyir zhi ba thams</text></item>
<item><p>123b.1</p><section></section><text>cad ni bya ba'i phyir rtsod par 'jug go zhes gsungs so/ /rnam pa gang gis rtsod pa zhi bar bya ba thams cad bya ba'i phyir rtsod pa 'jug ce na rgyu'i sgo nas te/ rgyu gang dang gang gis rtsod pa zhi bar bya ba bdun po dag 'jug par 'gyur ba'i rgyu can de dang de ni bya ba'i phyir rtsod pa la yod de/ ji ltar dngos po'i de bzhin nyid</text></item>
<item><p>123b.2</p><section></section><text>la log par bsgrub pa'i rgyu las 'gyed pa'i phyir rtsod pa 'byung zhing / de mngon sum gyis 'dul ba dang / tshul shing mang po sbyin pas rgyud gcig tu bya bas zhi bar 'gyur ba de bzhin du dngos po'i de bzhin nyid la log par bsgrub pa'i rgyus las la mthun pa mi sbyin pa las bya ba'i phyir rtsod pa yang 'byung</text></item>
<item><p>123b.3</p><section></section><text>zhing / de yang mngon sum gyis 'dul ba dang / tshul shing mang po sbyin pas rgyud gcig tu bya bas las la mthun pa sbyin du gzhug pas zhi bar 'gyur te/ de ltar na rgyu gang gis 'gyed pa'i phyir rtsod pa kun nas slong zhing chos gang dag gis thabs ji ltar bya bas de zhi bar gyur ba'i rgyu de nyid kyis bya ba'i phyir</text></item>
<item><p>123b.4</p><section></section><text>rtsod pa yang kun nas slong zhing chos de dag dang thabs de nyid kyis las la mthun pa sbyin du gzhug pas de zhi bar 'gyur bas rgyu gang gis 'gyed pa'i phyir rtsod pa zhi bar bya ba 'jug par 'gyur ba'i rgyud de ni bya ba'i phyir rtsod pa la yang 'jug go/ /ji ltar gdams ngag la sogs pa 'jog pas gzhan spong</text></item>
<item><p>123b.5</p><section></section><text>ba'i rgyu las mi gdams pa'i phyir rtsod pa 'byung zhing de mngon sum gyis 'dul ba dang / tshul shing mang po sbyin pas rgyud gcig tu bya ba dang / dran pas 'dul ba dang / ma smyos pas 'dul bas dag pa sbyin pas zhi bar 'gyur ba de bzhin du gdams ngag la sogs pa 'jog pas gzhan spong ba'i rgyus las</text></item>
<item><p>123b.6</p><section></section><text>la mthun pa mi sbyin pa las bya ba'i phyir rtsod pa yang 'byung zhing / de yang mngon sum gyis 'dul ba dang / tshul shing mang po sbyin pas rgyud gcig tu bya bas las la mthun pa sbyin du gzhug pa dang / dran pas 'dul ba dang / ma smyos pas 'dul bas dag pa sbyin pas las la mthun pa sbyin du</text></item>
<item><p>123b.7</p><section></section><text>gzhug pas zhi bar 'gyur te/ de ltar na rgyu gang gis mi gdams pa'i phyir rtsod pa kun nas slong zhing chos gang dag gis thabs ji ltar bya bas de zhi bar 'gyur ba'i rgyu de nyid kyis bya ba'i phyir rtsod pa yang kun nas slong zhing chos de dag dang / thabs de nyid kyis las la mthun pa sbyin du gzhug pas de zhi</text></item>
<item><p>124a.1</p><section></section><text>bar 'gyur bas rgyu gang gis mi gdams pa'i phyir rtsod pa zhi bar bya ba 'jug par 'gyur ba'i rgyu de ni bya ba'i phyir rtsod pa la yang 'jug go/ /ji ltar ltung ba dang bcas pa nyid kyis rgyu las ltung ba'i phyir rtsod pa 'byung zhing / des khas blang bar bya ba dang / mngon sum</text></item>
<item><p>124a.2</p><section></section><text>gyis 'dul ba dang / rtswa bkram pa lta bus phyir bcos pa dang / de'i ngo bo nyid tshol du gzhug pas nges par 'dzin pa la sbyar ba nyid sbyin pas zhi bar 'gyur ba/ de bzhin du/ ltung ba dang bcas pa nyid kyi rgyus las la mthun pa mi sbyin pa las bya ba'i phyir rtsod pa yang 'byung zhing / de yang khas blang ba dang / mngon</text></item>
<item><p>124a.3</p><section></section><text>sum gyis 'dul ba dang / rtswa bkram pa lta bus phyir bcos pas las la mthun pa sbyin du gzhug pa dang / de'i ngo bo nyid tshol du gzhug pas nges par 'dzin pa la sbyar ba nyid sbyin pas/ las la mthun pa sbyin du 'jug pas zhi bar 'gyur te/ de ltar na rgyu gang gis ltung ba'i phyir rtsod pa kun</text></item>
<item><p>124a.4</p><section></section><text>nas slong zhing / chos gang dag gis thabs ji ltar bya bas de zhi bar 'gyur ba'i rgyu de nyid kyis bya ba'i phyir rtsod pa yang kun nas slong zhing / chos de dag dang / thabs de nyid kyis las la mthun pa sbyin du gzhug pas/ de zhi bar 'gyur bas rgyu gang gis ltung ba'i phyir rtsod pa zhi bar bya ba 'jug par</text></item>
<item><p>124a.5</p><section></section><text>'gyur ba'i rgyu de ni bya ba'i phyir rtsod pa la yang 'jug ste/ de'i phyir zhi ba thams cad ni bya ba'i phyir rtsod par 'jug go zhes gsungs so/ /'dir gzhung ni/ btsun pa bcom ldan 'das kyis rtsod pa bzhi po gang gsungs pa dang / rtsod pa zhi bar bya ba bdun po gang dag gsungs pa de dag la/ btsun</text></item>
<item><p>124a.6</p><section></section><text>pa dge slong gis rtsod pa bzhi po dag rtsod pa zhi bar bgyid pa bdun po gang yang rung bas nye bar zhi bar bgyid pa dang / zhi bar rung ngam/ nye ba 'khor bya ba'i phyir rtsod pa ma gtogs pa mi rung ngo zhes gsungs pa yin no/ /bya ba'i phyir rtsod pa zhi bar bya ba bshad zin to// //da ni rtsod pa'i gzhi'i zhu ba spyir bstan</text></item>
<item><p>124a.7</p><section></section><text>pa'i skabs cung zad zhig brjod par bya ste/ kha skong bar 'os pa ma yin pa de/ dge 'dun gyi tha snyad la tshogs par 'byung ba nyid ma yin no/ /bsnyen par ma rdzogs par gzhan gyi rtsod pa dag ni bsnyen par rdzogs pa dang bcas pa rnams kyis dbang du byas te de dag gis de zhi bar bya'o/ /bud med rnams</text></item>
<item><p>124b.1</p><section></section><text>kyi rtsod pa ni/ skyes pas zhi bar bya'o/ /gleng ba pos sam/ gleng bar bya ba gnyi ga 'am/ gang yang rung ba shi'am nyams sam gzhan du song ngam/ nad kyi rnam pas yun ring por btab na rtsod pa nye bar zhi ba nyid yin no/ /rtsod pa nye bar zhi bar bya ba gdon pa bshad zin to/ /sngar so sor thar ba'i</text></item>
<item><p>124b.2</p><section></section><text>mdo 'di'i bsdus pa'i don ni mtshan nyid rnam pa lngas ston te/ mchod pa dang / gleng bslang ba dang / yang dag par brtsams pa dang / gzhung rgyas pa dang / bsdu ba'i mtshan nyid kyis so zhes smos pa las/ mchod pa dang / gleng bslang ba dang / yang dag par brtsams pa'i mtshan nyid ni sngar gnas</text></item>
<item><p>124b.3</p><section></section><text>skabs ji lta ba bzhin du bshad zin to/ /gzhung rgyas pa'i mtshan nyid kyis bsdus pa'i don ni rnam pa gnyis te/ dus dang por bya ba dang / mdo gdon pa'o/ /de la dus dang por bya ba ni mdo gdon pa'i snga rol du bya ba ste/ cho ga'o/ /mdo gdon pa ni gsol ba byas nas so sor thar pa'i mdo gdon pa rnam</text></item>
<item><p>124b.4</p><section></section><text>pa lnga po dag gdon pa de las so/ /de la dang por bya'i bsdus pa'i don ni rnam pa drug ste/ so sor thar ba'i mnyan pa la rna mi gtod pa'i nyes dmigs dang / mi 'du ba dgag pa dang / mchod cing lung dpog pa dang / yang dag par sgrub tu gzhug pa dang / de'i phan yon dang / yang dag par mi bsgrub</text></item>
<item><p>124b.5</p><section></section><text>pa'i nyes dmigs bstan pa'o/ /mdo gdon pa bsdus pa'i don yang rnam pa drug ste/ gsol ba dang / gleng gzhi gdon pa dang / pham par 'gyur ba gdon pa dang / dge 'dun lhag ma gdon pa dang / ma nges par gdon pa dang / ril gyis gdon pa'i mtshan nyid bstan pa'o zhes smos pa las</text></item>
<item><p>124b.6</p><section></section><text>dus dang por bya ba'i bsdus pa'i don rnam pa drug dang / mdo gdon pa'i don rnam pa drug las gsol ba gdon pa yan chad kyang sngar gnas skabs ji lta ba bzhin du bshad zin to/ /gleng gzhi gdon pa la sogs pa so sor thar pa'i mdo 'don pa rnam pa lnga po dag kyang sngar gnas skabs ci lta ba bzhin du go</text></item>
<item><p>124b.7</p><section></section><text>rims bstan nas/ da 'dir de dag gi mjug bsdu ba bstan pa'i phyir tshe dang ldan pa dag bdag gis so sor thar pa'i mdo gdon pa'i gleng gzhi bton zin to/ /pham par 'gyur ba'i chos bzhi dang / dge 'dun lhag ma'i chos bcu gsum dang / ma nges pa'i chos gnyis dang / spang ba'i ltung</text></item>
<item><p>125a.1</p><section></section><text>byed kyi chos sum cu dang / ltung byed kyi chos dgu bcu dang / so sor bshags par bya ba'i chos bzhi dang / bslab pa'i chos mang po dang / rtsod pa zhi bar bya ba'i chos bdun bton zin to zhes bya ba gsungs te/ so sor thar pa'i mdo gdon pa rnam pa lnga ni gleng gzhi gdon pa</text></item>
<item><p>125a.2</p><section></section><text>dang / pham par gyur pa gdon pa dang / dge 'dun lhag ma gdon pa dang / ma nges par gdon pa dang / ril gyis gdon pa ste/ gleng gzhi dang / pham par 'gyur ba dang / dge 'dun lhag ma dang / ma nges pa yan chad bzhi dang / spang ba'i ltung byed man chad ril gcig tu bsdus pa dang go</text></item>
<item><p>125a.3</p><section></section><text>rims bzhin no/ /da ni so sor thar pa'i mdo gdon pa rnam pa lnga po de dag dge slong rnams kyis sbyor ba dang / dngos dang mjug gi sgo nas 'jig rten dang mi 'gal ba dang / 'dul ba dang mi 'gal bar mngon par mtho ba'i lam dang / nges par legs pa'i lam la nan tan bya zhing / nges par 'byung</text></item>
<item><p>125a.4</p><section></section><text>ba'i tshul khrims kyi rgyu dang 'bras bu la nye bar sbyar ba bstan pa'i phyir/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i mdor gtogs shing mdor bsdus pa de ni 'di dag go/ /gang gzhan nas 'byung ba'i chos kyi rjes su mthun pa'i chos de la yang</text></item>
<item><p>125a.5</p><section></section><text>khyed rnams 'dum pa dang / mthun pa dang / dga' ba dang / mi rtsod par sems kun du bsrung ba dang / dran pa dang / bag yod pas rnal 'byor du bya'o zhes bya ba gsungs so/ /de la bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i zhes bya bas ni</text></item>
<item><p>125a.6</p><section></section><text>ston pa'i che ba nyid bstan te/ bcom ldan 'das zhes bya ba ni bdud bzhi bcom pa dang / legs pa drug dang ldan pa'i phyir ro/ /de bzhin gshegs pa zhes bya ba ni yang dag pa ji lta ba bzhin du rtogs pa dang gsungs pa'i phyir ro/ /dgra bcom pa zhes bya ba ni nyon mongs pa'i dgra rnams bcom pa dang / </text></item>
<item><p>125a.7</p><section></section><text>mchod par 'os pa'i phyir ro/ /yang dag par rdzogs pa'i sangs rgyas zhes bya ba ni shes bya thams cad ci snyed yod pa nyid dang ji lta ba bzhin du yod pa nyid yang dag pa'i ye shes kyis ma lus pa dang / phyin ci ma log par thugs su chud pas gnyid sangs pa dang pad+ma rgyas pa bzhin du gyur pa'i phyir ro/ / </text></item>
<item><p>125b.1</p><section></section><text>de'i zhes bya bas ni so sor thar pa'i mdo 'di ni ston pa yin no zhes bya bar sbyar te/ des ni sangs rgyas 'dul ba'i gtso/ /zhes bya ba dang / sangs rgyas 'dul ba gang chen mtsho/ /zhes gsungs pa'i don mtshon cing ston pa dang bstan pa'i che ba nyid kyang bstan to/ /mdor gtogs shing mdor bsdus pa ni 'di dag go</text></item>
<item><p>125b.2</p><section></section><text>zhes bya bas ni bstan pa'i che ba nyid bstan te/ mdor gtogs shing zhes bya ba ni 'dul ba'i sde snod spyi'i mdor gtogs pa'o/ /mdor bsdus pa zhes bya ba ni so sor thar pa'i mdor bsdus pa'o/ /'di dag go zhes bya ba ni so sor thar pa'i mdor bsdus pa ltung ba sde lnga po dag ste/ ltung ba sde lnga ni</text></item>
<item><p>125b.3</p><section></section><text>pham par 'gyur ba dang / dge 'dun lhag ma dang / ltung byed dang / so sor bshags par bya ba dang / bslab pa'i chos mang po dag go/ /gang gzhan nas 'byung ba zhes bya ba ni sde snod gsum gyi gzhung gzhan nas 'byung ba gang yin pa'o/ /chos kyi rjes su mthun pa'i chos de dag la yang zhes bya ba ni</text></item>
<item><p>125b.4</p><section></section><text>mya ngan las 'das pa'i chos kyi rjes su mthun pa'i chos mya ngan las 'das pa thob pa'i thabs su gyur pa nges par 'byung ba'i tshul khrims dang / sems dang shes rab de la yang ngo / /khyed rnams zhes bya ba ni dge slong rnams so/ /'dum pa dang zhes bya ba ni sbyor ba'i sgo nas so/ /mthun pa dang zhes</text></item>
<item><p>125b.5</p><section></section><text>bya ba ni dngos gzhi'i sgo nas so/ /dga' ba dang zhes bya ba ni mjug gi sgo nas so/ /mi rtsod par sems kun du bsrung ba dang zhes bya ba ni 'jig rten pa dang mi 'gal bar mngon par mtho ba'i lam la nan tan bya zhing / nges par 'byung ba'i tshul khrims kyi rgyu las nye bar sbyar ba bstan to/ /dran pa dang bag</text></item>
<item><p>125b.6</p><section></section><text>yod pas rnal 'byor du bya'o zhes bya bas ni 'dul ba dang mi 'gal bar nges pa'i legs pa'i lam la nan tan bya zhing / nges par 'byung ba'i tshul khrims kyi 'bras bu la nye bar sbyar ba bstan to/ /gzhung rgyas pa'i mtshan nyid rnam par 'byed pa dang / zhu ba dang 'dul byed dang / phran tshegs kyi skabs bshad zin</text></item>
<item><p>125b.7</p><section></section><text>to// //so sor thar pa'i mdo rgya cher 'grel ba 'dul ba kun las btus pa/ bam po lnga bcu pa ste tha ma'o/ /de ltar re zhig gzhung rgyas pa'i mtshan nyid bstan pa'i skabs kyi ltung ba rnam par gzhag pa rnam par 'byed pa dang / zhu ba dang / 'dul byed dang / phran tshegs kyi skabs ci rigs</text></item>
<item><p>126a.1</p><section></section><text>par bstan nas/ da ni 'dul ba spyir bstan pa dang / mdor bsdus pa'i skabs kyi ltung ba rnam par gzhag pa bshad par bya ste/ de la spyir bstan pa ni phal cher rnam par 'byed pa'i skabs yin pas de je bshad par bya'o/ /de'i phyir nyams pa dang / ma chags pa gnyis</text></item>
<item><p>126a.2</p><section></section><text>ltung ba la sbyor ba ni nyes byas so zhes bya ba la sogs pa smras te/ nyams pa zhes bya ba ni pham par gyur ba ste/ dge slong gi dngos po yongs su dag pa las phyir bcos su mi rung ba nyid kyis nyams pa yin no/ /ma chags pa zhes bya ba ni sdom pa ma thob pa ste/ rkyen 'ga' zhig ma tshang bas dang po nyid</text></item>
<item><p>126a.3</p><section></section><text>nas dge tshul dang dge slong gi sdom pa gnyis ma chags pa yin no/ /nyams pa dang ma chags pa'i gang zag de gnyis ni ltung ba sde lnga la sogs pa'i ltung ba la sbyor zhing ltung ba kun nas slong bar byed pa kun du spyod pas lhag par spyod cing sbyor bar byed na thams cad du nyes byas su 'gyur ro/ /bsnyen</text></item>
<item><p>126a.4</p><section></section><text>par ma rdzogs shing rab tu byung bas blangs pa las 'das pa yang ngo zhes bya ba ni bsnyen par ma rdzogs shing rab tu byung bas bslab pa blangs pa las 'das pa yang nyes byas te/ bsnyen par ma rdzogs shing rab tu byung ba zhes bya ba ni/ dge tshul dang / dge tshul ma dang / dge slong ma'o/ /de dag gis</text></item>
<item><p>126a.5</p><section></section><text>bslab pa blangs pa zhes bya ba ni dge tshul dang / dge tshul mas srog gcod pa spong ba la sogs pa bslab pa'i gzhi bcu blangs pa dang / dge slong mas chos drug dang / rjes su mthun pa'i chos drug gi bslab pa blangs pa'o/ /de dag gis bslab pa blangs pa de dag las 'das shing dral na yang nyes</text></item>
<item><p>126a.6</p><section></section><text>byas kho na'o/ /de'i phyogs dang mthun pa la ni yid kyi'o zhes pa ni/ bsnyen par ma rdzogs shing rab tu byung bas bslab pa blangs pa de'i phyogs dang mthun pa las 'das pa la ni yid kyi nyes byas te/ de'i phyogs dang mthun pa zhes bya ba ni bsnyen par ma rdzogs shing rab tu byung ba dang / dge tshul dang / dge</text></item>
<item><p>126a.7</p><section></section><text>tshul ma dang / dge slong mas bslab pa'i gzhi blangs pa srog gcod pa spong ba la sogs pa bcu dang / chos drug dang / rjes su mthun pa'i chos drug po dag nyid ma yin pa de dag dang 'dra zhing de dag gi phyogs bstan pa la ni de dag gi phyogs dang mthun pa zhes bya'o/ /de dag las 'das shing</text></item>
<item><p>126b.1</p><section></section><text>'gal bar byas pa la ni yid kyi nyes byas su 'gyur te/ bsdam par bya ba'i nyes byas yin gyi bshags par bya ba'i nyes byas ni ma yin no zhes bya ba'i tha tshig go/ /de'i phyogs dang mthun pa bstan pa'i phyir spyir bstan pa'i bar sdom la/ dbyar gnas gcig tu gnas pa dang / /gso sbyong dgag</text></item>
<item><p>126b.2</p><section></section><text>dbyer bcas pa dang / /de la sogs pa de yi ni/ /blangs pa'i phyogs dang mthun pa yin/ /rtags dang slong dang snod dang ni/ /longs spyod 'phyar g.yeng 'dod pa dang / /gnod pa dang ni gnas pa dang / /ma gus mi sbyong gzhi las byung / /zhes bya ba gsungs so/ /bsnyen par ma rdzogs</text></item>
<item><p>126b.3</p><section></section><text>shing rab tu byung ba de'i bslab pa'i gzhi yang dag par blangs pa'i phyogs dang mthun pa ni 'di lta ste dbyar gnas gcig tu gnas par khas blang ba dang / gso sbyong bya ba dang / dgag dbye bya ba dang / de dag la sogs pa dag ste/ sogs pa'i sgras ni/ rtags dang slong dang snod dang ni/ /zhes bya ba</text></item>
<item><p>126b.4</p><section></section><text>la sogs pa bzhi bcu po dag las byung ba bsdam par bya ba'i nyes byas kyi phyogs su gtogs pa gang dag yin pa de dag bsdus te/ bzhi bcu po dag las byung ba gang zhe na/ rtags kyi gzhi las byung ba dang / slong ba'i gzhi las byung ba dang / snod kyi gzhi las byung ba dang / longs spyod kyi gzhi</text></item>
<item><p>126b.5</p><section></section><text>las byung ba dang / 'phyar g.yeng gi gzhi las byung ba dang / 'dod pa'i gzhi las byung ba dang / gnod pa'i gzhi las byung ba dang / gnas pa'i gzhi las byung ba dang / ma gus pa'i gzhi las byung ba dang / mi sbyong ba'i gzhi las byung ba'o/ /de la rtags kyi gzhi las byung ba zhes bya ba ni rab tu</text></item>
<item><p>126b.6</p><section></section><text>byung ba'i rtags yang dag par blangs pa'i gzhi las byung ba ste/ de la mu stegs can gyi rtags 'chang ba ni ji ltar khyim pa'i rtags 'chang ba de bzhin du rab tu byung ba'i rtags yang dag par blangs pa las 'das pa yin pas/ de la ni bshags par bya ba'i nyes byas su 'gyur ro/ /rdzas rung ba ma</text></item>
<item><p>126b.7</p><section></section><text>yin pa rnga mo'i bal la sogs pa las byas pa'am/ chos gos tshad las chung ba dang / che ba'i bdag nyid kyi yo byad dag 'chang bar bya ba dang / sen mo bcos pa rjes su ma gnang ba dag dang / cha lugs nyams par 'gyur ba skra chan pas 'dregs pa la sogs pa dag dang / rjes su ma</text></item>
<item><p>127a.1</p><section></section><text>gnang ba'i phyogs kyi spu 'dreg pa la sogs pa dag ni rtags blangs pa de'i phyogs dang mthun pas de la bsdam par bya ba'i nyes byas su 'gyur ro/ /lhung bzed kyang rung ba ma yin pa thogs shing bsod snyoms la rgyu ba dang rab tu byung ba gzhan dang / khyim pa'i rtags dang</text></item>
<item><p>127a.2</p><section></section><text>'dra ba'i lhung bzed 'chang ba yang dag par blangs pa las 'das pa yin pas/ de la ni bshags par bya ba'i nyes byas su 'gyur ro/ /zangs ma la sogs pa'i rdzas gzhan las byas pa dang / tshad las chung ba dang che ba dang / skya ba'i lhung bzed 'chang ba gang yin pa de ni rtags blangs pa de'i phyogs</text></item>
<item><p>127a.3</p><section></section><text>dang mthun pa yin pas de la ni bsdam par bya ba'i nyes byas su 'gyur ro/ /slong ba'i gzhi las byung ba zhes bya ba ni yo byad slong ba'i gzhi las byung ba ste/ de la gser dngul la sogs pa rin po che slong na ni gser dngul 'dzin pa spong ba'i bslab pa'i gzhi yang dag par blangs pa las 'das pa nyid</text></item>
<item><p>127a.4</p><section></section><text>yin pas/ de la ni bshags par bya ba'i nyes byas su 'gyur ro/ /chos gos la sogs pa slong ba ni de'i phyogs dang mthun pa yin pas de la ni bsdam par bya ba'i nyes byas su 'gyur ro/ /snod kyi gzhi las byung ba zhes bya ba ni khab ral la sogs pa snod byed pa'i gzhi las byung ba ste/ de</text></item>
<item><p>127a.5</p><section></section><text>la rin po che las byas pa'i khab ral la sogs pa byed du 'jug pa ni gser dngul 'dzin pa spong ba'i bslab pa'i gzhi yang dag par blangs pa las 'das pa nyid yin pas de la ni bshags par bya ba'i nyes byas su 'gyur ro/ /ba so la sogs pa rjes su gnang ba ma yin pa'i rdzas gzhan las byas pa'i</text></item>
<item><p>127a.6</p><section></section><text>kha bar la la sogs pa byed pa ni de'i phyogs dang mthun pa yin pas de la ni bsdam par bya ba'i nyes byas su 'gyur ro/ /longs spyod kyi gzhi las byung ba zhes bya ba ni bza' ba dang / btung ba la sogs pa'i longs spyod pa'i gzhi las byung ba ste/ de la dus ma yin par za ba dang 'bru'i chang dang bcos</text></item>
<item><p>127a.7</p><section></section><text>pa'i chang myos par 'gyur ba bag med pa'i gnas 'thung ba de dag spong ba'i bslab pa'i gzhi yang dag par blangs pa las 'das pa nyid yin pas de la ni bshags par bya ba'i nyes byas su 'gyur ro/ /sgog skya la sogs pa za ba ni de'i phyogs dang mthun pa yin pas de la ni bsdam par bya ba'i nyes</text></item>
<item><p>127b.1</p><section></section><text>byas su 'gyur ro/ /'phyar g.yeng gi gzhi las byung ba zhes bya ba ni gnas mal dang glu gar la sogs pa'i 'phyar g.yeng gi gzhi las byung ba ste/ de la mal stan chen po dang mal stan mthon po dang / glu gar dang / rol mo'i sgra dang / kha dog dang / spos dang / byug pa thogs pa la sogs pa ni de spong</text></item>
<item><p>127b.2</p><section></section><text>ba'i bslab pa'i gzhi yang dag par blangs pa las 'das pa nyid yin pas de la ni bshags par bya ba'i nyes byas su 'gyur ro/ /'khru ba dang rkyal ba dang chu la rtse ba la sogs pa dang / rgyags pa dang longs spyod pa dang / rgod pa la sogs pa ni de'i phyogs dang mthun pa yin pa de la ni bsdam par bya ba'i nyes</text></item>
<item><p>127b.3</p><section></section><text>byas su 'gyur ro/ /'dod pa'i gzhi las byung ba zhes bya ba ni 'dod pa'i yon tan gyi gzhi las byung ba ste/ de la mi tshangs par spyod pa ni/ de spong ba'i bslab pa'i gzhi yang dag par blangs pa las 'das pa yin pas de la ni bshags par bya ba'i nyes byas kyi dngos gzhir 'gyur ro/ /bsams bzhin du</text></item>
<item><p>127b.4</p><section></section><text>khu ba 'byin pa la sogs pa ni de'i phyogs dang mthun pa yin pas de la ni bsdam par bya ba'i nyes byas su 'gyur ro/ /khang pa dang khang chen rtsig pa yang 'dod pa'i gzhi las byung ba yin te/ 'di ltar khyim byed pa ni khyim nas rab tu byung ba yang dag par blangs pa las 'das pa yin pas de la bshags par</text></item>
<item><p>127b.5</p><section></section><text>bya ba'i nyes byas su 'gyur ba yang yod la/ kha cig de'i phyogs dang mthun pa yin pas de la ni bsdam par bya ba'i nyes byas su 'gyur ba yang yod do/ /gnod pa'i gzhi las byung ba zhes bya ba ni dge 'dun gyi dbyen byed pa dang / de'i rjes su phyogs pa dang / khyim sun 'byin pa las gyur pa ste/ de la dge</text></item>
<item><p>127b.6</p><section></section><text>'dun spong ba dang / chos la 'gal ba dang / sangs rgyas kyi bka' las 'da' ba yod pas dkon mchog gsum spong ba ni mya ngan las 'das pa'i bsam pas gsum la skyabs su 'gro ba'i rgyus rab tu 'byung ba dang dge tshul dang / dge slong ma'i sdom pa yang dag par blangs pa thams cad las 'das pa nyid</text></item>
<item><p>127b.7</p><section></section><text>yin pas de la ni bshags par bya ba'i nyes byas su 'gyur ro/ /gzhi de las skur ba 'debs pa dang / tshig rtsub mo smra ba la sogs pa ni de'i phyogs dang mthun pa yin pas de la ni bsdam par bya ba'i nyes byas su 'gyur ro/ /gnas pa'i gzhi las byung ba zhes bya ba ni dge 'dun gyis spangs pa'i</text></item>
<item><p>128a.1</p><section></section><text>gang zag bsnyil ba la sogs pa dang lhan cig gnas pa ste/ de la mtshan mi mthun pa dang lhan cig nyal ba'i bdag nyid kyis gnas pa ni tshangs par spyod pa spong ba'i bslab pa'i gzhi yang dag par blangs pa las 'das pa nyid yin pas de la ni bshags par bya ba'i nyes byas</text></item>
<item><p>128a.2</p><section></section><text>su 'gyur ro/ /bsnyen par ma rdzogs pa khyim pa dang mu stegs can dang lhan cig gnas pa dang / rab tu byung ba 'di la bsnyil ba la sogs pa dang / lhan cig gnas pa dang 'dod chags dang bral ba'i mi mthun pa'i phyogs su gyur pa sdom pa thams cad 'jig pa'i phyogs dang mthun pa yin pas</text></item>
<item><p>128a.3</p><section></section><text>de la ni bsdam par bya ba'i nyes byas su 'gyur ro/ /ma gus pa'i gzhi las byung ba zhes bya ba ni sangs rgyas dang chos dang dge 'dun la ma gus pa las gyur pa ste/ de la dkon mchog gsum la ma gus pa ni gsum la skyabs su song bas sdom pa yang ma yin/ sdom pa ma yin pa yang ma yin pa'i ngo</text></item>
<item><p>128a.4</p><section></section><text>bo nyid kyis rab tu byung ba dang / dge tshul dang / dge slong ma'i sdom pa yang dag par blangs pa las 'das pa nyid yin pas de la ni bshags par bya ba'i nyes byas su 'gyur ro/ /mkhan po dang slob dpon rnams dang / tshangs pa mtshungs par spyod pa gzhan la ma gus pa la sogs pa ni sdom pa</text></item>
<item><p>128a.5</p><section></section><text>thams cad 'jig pa'i phyogs dang mthun pa yin pas de la ni bsdam par bya ba'i nyes byas su 'gyur ro/ /mi sbyong ba'i gzhi las byung ba zhes bya ba ni gso sbyong dang dgag dbye mi byed pa dang mi gnas par 'dug pa la sogs pas bdag nyid kyi tshul khrims rnam par dag par mi byed pa ste/ de la gzhi des</text></item>
<item><p>128a.6</p><section></section><text>bslab pa'i gzhi yang dag par blangs pa 'dral bar byed pa ni bslab pa'i gzhi yang dag par blangs pa las 'das pa nyid yin pas de la ni bshags par bya ba'i nyes byas su 'gyur ro/ /gso sbyong la sogs pa la g.yel ba ni bslab pa'i sdom pa thams cad 'jig pa'i phyogs dang mthun pa yin</text></item>
<item><p>128a.7</p><section></section><text>pas de la ni bsdam par bya ba'i nyes byas su 'gyur ro/ /de ltar de dag ni bsnyen par ma rdzogs shing rab tu byung bas bslab pa blangs pa de'i phyogs dang mthun pa las 'das na yid kyi nyes byas su 'gyur ba dag yin no/ /bslab pa byin pa ni 'dra ba nyid do zhes bya ba ni bslab pa byin pa ni ltung ba la sbyor ba dge slong dang</text></item>
<item><p>128b.1</p><section></section><text>'dra ba nyid de/ ji ltar dge slong mi tshangs par spyod pa la sogs pa la sbyor ba la pham par 'gyur ba la sogs pa'i ltung ba 'byung ba de bzhin du bslab pa byin pa la yang de bzhin no/ /ji ltar dge slong gis dge slong la rdeg pa dang gzas pa dang 'gyod pa skyed pa dang / skrod pa la sogs pa byed pa la ltung byed du</text></item>
<item><p>128b.2</p><section></section><text>'gyur ba de bzhin du dge slong gis bslab pa byin pa la de dag byas na yang dge slong la ltung byed du 'gyur ro/ /bslab pa byin pa mo dang dge slong ma yang de bzhin du phan tshun 'dra ba nyid du rig par bya'o/ /bsnyen par ma rdzogs pa dang ldan pa nyid kyang zhes bya ba ni bslab pa byin pa dge slong gzhan gyi yul la ni</text></item>
<item><p>128b.3</p><section></section><text>bsnyen par ma rdzogs pa dang 'dra ba nyid de/ bslab pa byin pa de dge slong gzhan gyi yul la ni bsnyen par ma rdzogs pa dang 'dra ba nyid yin la/ rang gi yul la ni bsnyen par rdzogs pa nyid yin te/ des na bslab pa byin pa de dge slong gi yul la des byin len bstabs na yang byin len du rung la/ des reg</text></item>
<item><p>128b.4</p><section></section><text>na yang byin len 'jig pa dang / de la phra ma byas na yang dge slong la phra ma byas pa'i ltung byed du mi 'gyur ba dang / de dang lhan cig nyal na yang zhag gsum 'das na ltung byed du 'gyur ba dang / de la dge slong gis gnas ngan len brjod pa dang / mi'i chos bla ma brjod na yang ltung byed du 'gyur ba dang / de dang</text></item>
<item><p>128b.5</p><section></section><text>tshig mthun pa dang tshig lhag par zlos pa las kyang ltung byed du 'gyur te/ de dag la sogs pa ji ltar bsnyen par ma rdzogs pa'i gang zag gi dbang gis dge slong gi yul la kha na ma tho ba gang dag 'byung bar 'gyur ba de dag bslab pa byin pa'i gang zag gi dbang gis kyang dge slong gi yul la 'byung bar 'gyur</text></item>
<item><p>128b.6</p><section></section><text>ro/ /de la ni ma yin no zhes bya ba ni bslab pa byin pa de la bslab pa byin pa gzhan ni bsnyen par ma rdzogs pa dang 'dra ba nyid ma yin te/ rang bzhin 'dra ba'i phyir ro/ /de ltar yang 'dir gzhung ni btsun pa re zhig bslab pa byin pa la rgyu dus sog 'jog bgyis par 'gyur/ nye ba 'khor bzhi ste/ bzhi gang</text></item>
<item><p>128b.7</p><section></section><text>zhe na/ bdag nyid kyis sog 'jog byas pa dang / bslab pa byin pas sog 'jog byas pa dang / dge slong gis sog 'jog byas pa dang / dge slong gi dge 'dun gyis sog 'jog byas pa'o zhes gsungs pa yin no/ /bslab pa byin pa mo la yang de bzhin no/ /dge slob ma la yang ngo zhes bya ba ni</text></item>
<item><p>129a.1</p><section></section><text>bslab pa byin pa de dge slob ma la yang bsnyen par ma rdzogs pa dang 'dra ba nyid ma yin te/ de lta bas na dge slob ma'i yul la ni bslab pa byin pa mo bsnyen par ma rdzogs pa dang ldan pa ma yin no/ /'dir gzhung ni btsun pa re zhig dge slong ma la rgyu dus sog 'jog bgyis par</text></item>
<item><p>129a.2</p><section></section><text>'gyur/ nye ba 'khor lnga ste/ lnga gang zhe na/ bdag nyid kyis sog 'jog byas pa dang / dge slong mas sog 'jog byas pa dang / bslab pa byin pa mos sog 'jog byas pa dang / dge slong mas sog 'jog byas pa dang / dge slong ma'i dge 'dun gyis sog 'jog byas pa'o zhes gsungs pa</text></item>
<item><p>129a.3</p><section></section><text>yin no/ /'gro ba gzhan gyi rnam pa bstan pa na dge slong gi 'du shes yod pa la'o zhes bya ba ni dge slong 'gro ba gzhan gyi rnam pa bstan pa na dge slong gi 'du shes yod na ni ltung ba la sbyor bar 'dra ba nyid de/ dge slong gsang sngags dang sman la sogs pa'i dbang gis dud 'gro la sogs pa 'gro ba gzhan gyi gzugs</text></item>
<item><p>129a.4</p><section></section><text>su gyur nas gzugs des mi tshangs par spyod pa la sogs pa bya ba ma yin pa byed pa na de byed pa'i tshe gal te bdag nyid dge slong yin pa'i 'du shes yod par gyur na de'i tshe dge slong de ltung ba la sbyor ba ni dge slong gzhan dang 'dra ba nyid yin te/ ji ltar dge slong gzhan dag ltung ba dang sbyor ba la gzhi ji lta ba las</text></item>
<item><p>129a.5</p><section></section><text>kha na ma tho bar 'gyur ba de bzhin du de la 'gyur ro/ /med na ni na smad pa nyid do zhes bya ba ni dge slong gi 'du shes med na ni na smad pa nyid de/ de'i tshe ltung ba 'byin pa de la bdag nyid dge slong yin pa'i phyir 'du shes med cing brjed par gyur pa nyid yin na ni ltung ba la sbyor ba de tshig 'og mar na smad pa nyid do/ /de yang</text></item>
<item><p>129a.6</p><section></section><text>sbyor ba tsam kho na la na smad pa'i kha na ma tho ba 'dir 'gyur gyi dngos gzhi nyid du ni mi 'gyur te/ smyos pa dang / sems 'khrugs pa dang / tshor ba dag gis nyen pa la sogs pa rang bzhin nyams pa la ltung ba med pa'i phyir ro/ /'dir dge slong la ji lta ba bzhin du dge slong ma dang / dge slong ma dang / bslab</text></item>
<item><p>129a.7</p><section></section><text>pa byin pa dang / dge tshul dag la yang de bzhin du ci rigs par sbyar ro/ /tshig snga mar sbyor ba las yang ngo zhes bya ba ni tshig snga mar sbyor ba byas pa la yang sbyor ba nyid na smad pa nyid de/ khyim pa'am dge tshul lam dge slob ma nyid ces bya ba'i tshig snga ma dag tu sbyor ba'i kha na ma tho ba byas pa'i sbyor ba</text></item>
<item><p>129b.1</p><section></section><text>des phyis dge tshul lam/ dge slob ma'am/ dge slong nyid ces bya ba'i tshig phyi ma dag tu dngos gzhi'i kha na ma tho ba 'grub par 'gyur ba'i tshig snga mar byas pa de ni na smad pa nyid de/ sbyor ba'i sbom po la nyes byas la nyes byas phra mor 'gyur ba lta bu'o/ /de'i dngos gzhi tshig phyi mar grub pa nyid la ni na</text></item>
<item><p>129b.2</p><section></section><text>smad pa med de gzhi ji lta ba bzhin no/ /phyi ma la yang de dang ldan pa nyid yin no zhes bya ba ni tshig phyi mar sbyor ba byas pa la yang na smad pa nyid de/ tshig phyi ma zhes bya ba ni khyim pa dang / dge tshul dang / dge slob ma dag gis tshig phyi ma ste bsnyen par rdzogs pa nyid do/ /des na bsnyen par rdzogs pa nyid</text></item>
<item><p>129b.3</p><section></section><text>ces bya ba'i tshig tu sbyor ba byas pa gang yin pa de tsam gyi dbang gis de'i 'og tu bslab pa phul lam babs nas dge slong ma nyid dam/ dge tshul nyid dam/ khyim pa nyid kyi tshig dag tu dngos gzhi'i gnas skabs su ni bsnyen par ma rdzogs pa gnyis la ni nyes byas so/ /khyim pa la ni ltung ba med do/ / </text></item>
<item><p>129b.4</p><section></section><text>bsnyen par rdzogs pa'i sbyor bar gyur pa ni sbom po'o/ /lhag ma rnams kyi sbyor bar gyur pa la ni bsnyen par ma rdzogs pa gnyis kyi ni nyes byas so/ /khyim pa la ni ltung ba med do/ /rdzas bkag pa bas bzang po la yang de dang ldan pa nyid yin no zhes bya ba ni rdzas rin chung ngu la sogs pa las stan byed pa</text></item>
<item><p>129b.5</p><section></section><text>bkag pa'i rdzas de bas bzang po rin che ba la sogs pa las stan byed pa la yang bkag pa de dang ldan pa nyid yin no zhes bya ba'i tha tshig go/ /'di lta ste/ dper na lug bal nag po 'ba' zhig dang rdzas rin chung ngu dag las byed pa bkag ste/ de dag las stan byed na spang ba'i ltung byed du 'gyur ba bzhin du srin bal</text></item>
<item><p>129b.6</p><section></section><text>dang rdzas rin po che las stan byed pa yang bkag ste/ de dag las stan byed na yang spang ba'i ltung byed kho nar 'gyur ba lta bu'o/ /des na ltung ba'i phyir rdzas bzang po yang rdzas ngan pa dang 'dra bas bzang po dang mi tshangs par spyad pa yang ngan pa spyad pa dang 'dra la/ bzang po brkus pa yang ngan pa brkus pa dang 'dra/ bzang</text></item>
<item><p>129b.7</p><section></section><text>po bsad pa yang ngan pa bsad pa dang 'dra/ brdzun bzang po smras pa yang ngan pa smras pa dang 'dra bar ltung bar 'gyur ba la sogs pa'i tshul du rig par bya'o/ /'dra ba la yang ngo zhes bya ba ni rdzas 'dra ba la yang bkag pa 'dra ba nyid de/ dper na srin bal la sogs pa'i rdzas rin po che bkag pa de dang 'dra bar mon dar</text></item>
<item><p>130a.1</p><section></section><text>la sogs pa'i rdzas rin po che yang bkag ste/ gnyi ga spang bar 'gyur ba lta bu'o/ /des na ltung ba'i rdzas gcig bkag pas de dang 'dra ba gzhan yang bkag pa'i phyir ltung ba sde lnga la sogs pa bslab pa'i gzhi thams cad la rdzas 'dra ba gcig bkag pas 'dra ba gzhan yang bkag</text></item>
<item><p>130a.2</p><section></section><text>par shes par bya zhing 'dra ba gcig las 'das pa la ltung ba gang byung ba bzhin du 'dra ba gzhan las 'das pa la ltung ba de nyid du 'byung bar rig par bya'o/ /mtshan gyur pa ni de'i zhing nyid yin no zhes bya ba ni pho mo'i mtshan ma gyur pa'i gnas skabs su ltung ba gang yang rung ba'i sbyor ba byed bzhin pa las mtshan gyur na</text></item>
<item><p>130a.3</p><section></section><text>mtshan gyur pa phyi ma de la mtshan ma gyur pa snga ma'i gnas skabs su sbyor ba gang brtsams pa de'i dngos gzhi yang 'byung bar 'gyur ste/ re zhig 'dis ni mtshan gyur pa de sbyor ba dang dngos gzhi'i ltung ba gnyi ga'i zhing nyid yin no zhes spyir bstan to/ /na smad pa'i don gyi sbyor ba gang yin pa nyid las so zhes bya ba ni mtshan gyur</text></item>
<item><p>130a.4</p><section></section><text>pa de ltung ba na smad pa'i don gyi sbyor ba gang yin pa nyid las zhing yin te/ 'dis ni mtshan gyur pa de sbyor ba'i ltung ba'i zhing nyid yin par ston to/ /de yang lhag pa'i don gyi sbyor ba las mtshan mar gyur pa la ni ltung ba na smad pa 'byung bar 'gyur gyi/ na smad pa'i don gyi sbyor ba las mtshan gyur pa la ni lhag pa 'byung</text></item>
<item><p>130a.5</p><section></section><text>bar mi 'gyur bas 'dir yang na smad pa'i don gyi sbyor ba gang yin pa nyid las mtshan gyur pa la yang dngos gzhi yang na smad pa nyid 'byung gi lhag pa mi 'byung bar bstan no/ /dper na dge slong gnyis khri gcig la reg pa dang bcas bzhin du skya rengs ma shar ba'i mdun rol du nyal ba nyes byas kyi sbyor ba yin pa</text></item>
<item><p>130a.6</p><section></section><text>de las de gnyis dge slong mar gyur te/ skya rengs shar na yang nyes byas kho nar zas kyi ltung byed du ni mi 'gyur ba la sogs pa lta bu'o/ /byas pa ni de nyid yin no zhes bya ba ni mtshan ma gyur pa na kha na ma tho ba byas pa ni mtshan gyur pa na yang de nyid yin te/ 'dis ni mtshan ma gyur pa de dngos gzhi'i ltung</text></item>
<item><p>130a.7</p><section></section><text>ba'i zhing nyid yin par ston to/ /pho mo'i mtshan ma gyur pa'i gnas skabs su kha na ma tho ba gang byas pa de ni phyis mtshan gyur na yang kha na ma tho ba de nyid de/ dper na dge slong ma reg pa'i pham par 'gyur ba gang yin pa de nyid byed bzhin du de mtshan gyur cing dge slong du gyur pa na reg pa de dge slong de la</text></item>
<item><p>130b.1</p><section></section><text>lus kyis reg pa'i dge 'dun lhag mar gtogs pa'i sbom por 'gyur te/ 'di ltar dge slong skyes pa dang lhan cig lus kyis reg pa'i ro nyams su myong bar byed pa yang lus kyis reg pa'i lhag ma'i sbom por gsungs pa'i phyir ro/ /dge slong ma reg pa'i pham par 'gyur ba'i sbyor ba byed bzhin du de mtshan gyur cing</text></item>
<item><p>130b.2</p><section></section><text>dge slong du gyur na sbyor ba de dge slong de la lus kyis reg pa'i dge 'dun lhag mar gtogs pa'i nyes byas su 'gyur ste/ 'di ltar sbom por 'gyur ba'i sbyor ba nyes byas yin pa'i phyir ro/ /dge slong ma lus bkan pa'i pham par 'gyur ba gang yin pa de nyid byed bzhin du de mtshan gyur cing dge slong du gyur na</text></item>
<item><p>130b.3</p><section></section><text>lus bkan pa dge slong de la mi tshangs par spyod par gtogs pa'i sbom por 'gyur ro/ /'di ltar dge slong gis skyes pa'i phyir lus bkan pa mi tshangs par spyod pa'i pham par gtogs pa'i sbom por gsungs pa'i phyir ro/ /dge slong ma 'chab pa'i pham par 'gyur ba de gang yin pa de nyid byed bzhin du de mtshan</text></item>
<item><p>130b.4</p><section></section><text>gyur cing / dge slong du gyur na 'chab pa de dge slong de la gnas ngan lan 'chab pa'i ltung byed du gtogs pa'i nyes byas su 'gyur te/ 'di ltar dge slong gnas ngan len bcabs na ltung byed du 'gyur la/ dge slong ma'i gnas ngan len bcabs na nyes byas su 'gyur bas de mtshan gyur pa'i tshe na gang gis gnas</text></item>
<item><p>130b.5</p><section></section><text>ngan len bcabs pa'i dge slong ma de dang mtshan mi mthun pas de nyes byas su gsungs pa'i phyir ro/ /dge slong ma bzlog pa'i pham par 'gyur ba gang yin pa de nyid byed bzhin du de mtshan gyur cing dge slong du gyur na bzlog pa de dge slong de la spangs pa'i rjes su phyogs pa'i ltung byed du 'gyur ro/ /dge slong spangs pa'i rjes su</text></item>
<item><p>130b.6</p><section></section><text>phyogs pa'i ltung byed gang yin pa de nyid 'byin bzhin du de mtshan gyur cing dge slong mar gyur na spangs pa'i rjes su phyogs pa de dge slong ma de la bzlog pa'i pham par 'gyur ba'i sbom por 'gyur ba la sogs pa lta bu'o/ /na smad pa ni rang gi nyid do zhes bya ba ni mtshan gyur nan smad pa ni rang gi nyid do/ /'dis ni snga ma ni</text></item>
<item><p>130b.7</p><section></section><text>dmigs kyis bsal ba ston te/ mtshan ma gyur pa'i gnas skabs su na smad pa'i kha na ma tho ba gang byed bzhin du de mtshan gyur na smad pa rang gi kha na ma tho ba nyid du 'gyur gyi lhag par ni mi 'gyur te/ dper na dge slong ma khu ba 'byin pa'i ltung byed byed bzhin du de mtshan gyur te dge slong du gyur na khu ba 'byin pa de dge slong</text></item>
<item><p>131a.1</p><section></section><text>de la yang ltung byed kho nar 'gyur gyi/ dge 'dun lhag ma nyid du mi 'gyur ba la sogs pa lta bu'o/ /kha cig ni mnyan pa kho na yang yod de/ dper na srog gcod pa la sogs pa lta bu'o/ /lan 'ga' ni dngos gzhi'i ltung ba byung zhing lhag par spyod pa las 'das pa na rang ltung</text></item>
<item><p>131a.2</p><section></section><text>ba nyid du 'gyur te na smad pa nyid du mi 'gyur te/ dper na ltung ba thun mong gi mtshan nyid dag lta bu'o/ /zhag bcur ma lon pa ni cha nyid do zhes bya ba ni mtshan gyur na zhag bcur ma lon pa ni cha nyid de/ dge slong gis lhung bzed lhag ma zhag bcu las 'das par bcang na spong bar 'gyur la/ dge slong mas</text></item>
<item><p>131a.3</p><section></section><text>ni zhag gcig las 'das par bcad na spong bar 'gyur ba de la gal te dge slong gis lhung bzed lhag pa zhag bcur ma lon par zhag dgu tshun chad du bcangs pa las gnas skabs des mtshan gyur te dge slong mar gyur na zhag dgu po de dag ni dge slong ma'i lhung bzed thog ma rnyed pa'i nyi ma dang po nyid kyi cha yin zhing de'i</text></item>
<item><p>131a.4</p><section></section><text>khongs su gtogs pa nyid yin pas zhag dgu thal bas de dag gis spong bar mi 'gyur ro/ /zhag bcu lon na ni 'chang ba'i dus rdzogs pa yin no/ /'di ni lhung bzed 'chang ba'i yul la dge slong dang dge slong ma'i cho ga tha dad pa'i dbang du bya ba yin gyi gos la sogs pa'i phyir ni ma yin no/ /zhing ma</text></item>
<item><p>131a.5</p><section></section><text>yin pa nyid la ni nyams so zhes bya ba ni mtshan gyur pa zhing ma yin pa nyid ni byas pa nyams te/ mtshan gyur na sngar mtshan ma gyur pa'i gnas skabs su kha na ma tho ba thun mong ma yin pa gang byas pa de'i zhing ma yin pas/ phyis mtshan gyur pa'i lus kha na ma tho ba thun mong ma yin pa'i zhing ma yin pa nyid la</text></item>
<item><p>131a.6</p><section></section><text>ni sngar mtshan ma gyur pa'i gnas skabs su ltung ba thun mong ma yin pa byas pa ste nyams shing zhig pa dang med pa nyid yin pas ltung bde bshags mi dgos te dper na ltung ba thun mong ma yin pa sngar gnang ba ma thob par 'khor nye bar 'jog pa'i ltung byed dang / sham thabs rked pa snang bar bgo bar mi bya'o</text></item>
<item><p>131a.7</p><section></section><text>zhes bya ba'i bslab pa la sogs pa las 'das pa'i dge slong ma mtshan gyur te/ dge slong du gyur pa'i lus ltung ba thun mong ma yin pa de dag gi zhing ma yin pa nyid la ltung ba de dag med pa la sogs pa lta bu'o/ /de la nyes pa bcabs pa'ang ma yin pa ma yin no zhes bya ba ni mtshan gyur na de la nyes pa</text></item>
<item><p>131b.1</p><section></section><text>bcabs pa yang ma nyams pa ma yin gyi nyes pa bcabs pa yang nyams pa nyid de/ des na dge slong gi dge 'dun lhag ma bcabs nas mtshan gyur te/ dge slong ma nyid du 'gyur na des spo ba'i las nyid spyad par bya mi dgos te/ mtshan ma gyur pa nyid la 'chab pa'i nyes pa srid pa'i phyir ro/ /mgu bar</text></item>
<item><p>131b.2</p><section></section><text>spyad pa ni don med pa nyid yin no zhes bya ba ni mtshan gyur na mgu bar spyad pa ni don med pa nyid yin te/ mtshan gyur na sngar mtshan ma gyur pa'i gnas skabs su nyes pa las byung ba'i phyir mgu ba spyad par zhag drug gam zla ba phyed ril gyis spyad kyang rung de las shas kyis spyad kyang rung ste/ sngar mgu ba spyad pa de phyis</text></item>
<item><p>131b.3</p><section></section><text>mtshan gyur pa'i gnas skabs na don med pa nyid yin te/ gdod gzhi nas mgu ba spyad dgos so/ /'di la cho ga rnams gyur to zhes bya ba ni mtshan gyur pa 'di la gang gi phyir cho ga spyad pa rnams gyur pa de'i phyir mgu ba spyad pa don med pa nyid ces bya ba la sogs pa de dag rnam par bshad do/ /de'i tshe lus byed pa</text></item>
<item><p>131b.4</p><section></section><text>po nyid yin no zhes bya ba ni mtshan gyur tam gnas skabs 'phos na de'i tshe lus ltung ba'i byed pa po nyid yin te/ gang gi tshe gsad par bya ba la sogs pa yul gang las ltung bar 'byung bar 'gyur ba'i yul gyi lus gang yin pa de dang ltung ba 'byin par byed pa'i rgyud kyis lus kyi dngos po mtshan gyur te/ pho'am</text></item>
<item><p>131b.5</p><section></section><text>mo'i lus su gnas pa'i lus de nyid ltung ba de'i byed pa po nyid yin te/ yul gang las ltung ba 'byung ba'i lus dang rgyud gang la ltung ba 'byung ba'i lus de gnyis gnas skabs gyur pa na gang gi gnas skabs su gnas pa'i lus de nyid yul dang rgyud kyis ltung ba gang yin pa de'i byed pa po nyid yin par rnam par</text></item>
<item><p>131b.6</p><section></section><text>bzhag ste dper na gsad par bya ba dgra bcom pa nyid ma yin pa'i gnas skabs su ltung ba 'byin par byed pas gsad pa'i sbyor ba brtsams nas gsad par bya ba des dgra bcom pa nyid thob pa'i gnas skabs su ltung ba 'byin par byed pa des dgra bcom pa gsod par byed pa na de'i tshe dgra bcom pa'i lus de ltung ba</text></item>
<item><p>131b.7</p><section></section><text>'byin par byed pa'i rgyud la srog gcod pa'i ltung ba dang mtshams med pa'i las gnyis ka 'byung ba'i byed pa po nyid yin pa lta bu dang / gsad par bya ba dgra bcom pa nyid ma yin pa'i gnas skabs la ltung ba 'byin par byed pas gsad pa'i sbyor ba brtsams nas 'gyod pa drag po skyed pa la sogs pa sbyor ba de las</text></item>
<item><p>132a.1</p><section></section><text>phyir log nas de'i 'og tu gsad par bya ba des dgra bcom pa nyid thob nas gsad pa'i sbyor ba snga ma de nyid kyis de'i tshe dgra bcom pa de shi bar gyur nas de'i che dgra bcom pa gsod pa de ltung ba 'byin par byed pa'i rgyud la srog gcod pa 'ba' zhig gis byed pa po nyid yin gyi mtshams med</text></item>
<item><p>132a.2</p><section></section><text>pa'i las kyi byed pa po nyid ma yin pa lta bu dang / de bzhin du dge slong gis skyes pa'i lus la reg pa'i sbyor ba brtsams pa na skyes pa de mtshan gyur te bud med du gyur na bud med kyi lus la reg pa de ni ltung ba 'byin par byed pa de'i rgyud la bud med kyi lus la reg pa las dge 'dun lhag ma'i ltung ba gang byung ba</text></item>
<item><p>132a.3</p><section></section><text>de'i byed pa po nyid yin gyi sbom po'i byed pa po nyid ma yin pa lta bu dang / de bzhin du dge slong gis bud med kyi lus la reg pa'i sbyor ba brtsams pa bud med de mtshan gyur te skyes par gyur na skyes pa'i lus la reg pa de ni ltung ba 'byin par byed pa de'i rgyud la skyes pa'i lus la reg pa las sbom po'i ltung ba gang 'byung ba</text></item>
<item><p>132a.4</p><section></section><text>de'i byed pa po nyid yin gyi dge 'dun lhag ma'i byed pa po nyid ma yin pa lta bu dang / de bzhin du dge slong du gyur pas bud med kyi lus la reg pa'i phyir sbyor ba brtsams nas dge slong de mtshan gyur te dge slong mar gyur na bud med kyi lus la reg pa de dge slong ma de'i rgyud la bud med kyi lus la reg pa las gyur</text></item>
<item><p>132a.5</p><section></section><text>pa'i pham par 'gyur ba'i sbom po zhes bya ba gang 'byung ba de'i byed pa po nyid yin gyi reg pa'i dge 'dun lhag ma'i byed pa po nyid ma yin pa lta bu dang / de bzhin du dge slong mar gyur pas skyes pa'i lus la reg pa'i phyir sbyor ba brtsams nas dge slong ma de mtshan gyur te dge slong du gyur na skyes pa'i lus la</text></item>
<item><p>132a.6</p><section></section><text>reg pa dge slong de'i rgyud la skyes pa'i lus la reg pa las gyur pa'i lhag ma sbom po zhes bya ba gang 'byung ba de'i byed pa po nyid yin gyi/ reg pa'i pham par 'gyur ba'i byed pa po nyid ma yin pa lta bu dang / de bzhin du dge slong brdeg pa'i phyir sbyor ba brtsams nas dge slong de mtshan gyur te dge slong mar gyur</text></item>
<item><p>132a.7</p><section></section><text>pa la rdeg par byed na dge slong ma'i lus de ltung ba 'byin par byed pa de'i rgyud la nyes byas kyi byed pa po nyid yin pa la sogs pa lta bu'o/ /gzhan las skyes pa ni rang gi 'gro ba nyid ma yin pa ma yin no zhes bya ba ni 'gro ba gzhan las skyes pa ni rang gi 'gro ba nyid yin te/ mi'i dud 'gro'i 'gro ba'am mi</text></item>
<item><p>132b.1</p><section></section><text>ma yin pa'i 'gro ba gzhan las skyes pa'am mi ma yin pa dud 'gro'i 'gro ba gzhan las skyes pa'am/ dud 'gro mi'i 'gro ba'am/ mi ma yin pa'i 'gro ba gzhan las skyes pa ni rang nyid 'gro ba gar gtogs pa'i rang gi 'gro ba nyid yin te/ dper na mi ma yin pa mi'i mngal nas skyes pa'i mi'i rgyud</text></item>
<item><p>132b.2</p><section></section><text>du dbang ba'i rdzas la der 'du shes pas brkus na mi nyid las brkus pa yin pas pham pa kho nar gyur pa lta bu dang de bzhin du mi ma yin pa mo'i mngal las skyes pa'am/ mngal na gnas pa'i ngo bo nyid bsad pa yin na mi nyid bsad pa yin pas pham pa kho nar 'gyur ba lta bu dang / de bzhin du mi'i bud med kyi</text></item>
<item><p>132b.3</p><section></section><text>mngal nas skyes pa'am/ mngal na gnas pa'i mi ma yin pa'i ngo bo nyid bsad na mi ma yin pa nyid bsad pas sbom por 'gyur ba lta bu dang / de bzhin du gang yang rung ba'i skye gnas pa'i dud 'gro'i ngo bo nyid bsad na dud 'gro nyid bsad pa yin pas ltung byed du 'gyur ba lta bu ste/ 'di ltar mi la sogs pa bu de</text></item>
<item><p>132b.4</p><section></section><text>dud 'gro la sogs pa las skyes pa yin mod kyi 'on kyang de bdag nyid 'gro ba gar skyes pa'i 'gro ba de nyid du gtogs pa yin pa'i phyir ro/ /'gro ba gzhan gyi rnam pa bstan pa bsad pa la yang ngo zhes bya ba ni mi 'gro ba gzhan gyi rnam pa bstan pa bsad pa yang rang gi 'gro ba nyid yin te/ 'di ni ma byin par len</text></item>
<item><p>132b.5</p><section></section><text>pa la sogs pa ltung ba'i sde thams cad la sbyar ba ma yin gyi/ srog gcod pa'i skabs 'ba' zhig dang sbyar te/ dper na mig sman dang sngags la sogs pa'i dbang gis mi ma yin pa dang / dud 'gro'i 'gro ba gzhan gyi lus kyi rnam pa bstan pa bsad na mi nyid bsad pa yin pas pham pa kho nar 'gyur ba lta bu</text></item>
<item><p>132b.6</p><section></section><text>dang / de bzhin du mi ma yin pa mi dang dud 'gro'i 'gro ba gzhan gyi lus kyi rnam pa bstan pa bsad na mi ma yin pa nyid bsad pa yin pas sbom por 'gyur ba lta bu dang / de bzhin du dud 'gro mi dang mi ma yin pa'i 'gro ba gzhan gyi lus kyi rnam pa bstan pa bsad na dud 'gro nyid gsad pa yin pas ltung byed</text></item>
<item><p>132b.7</p><section></section><text>du 'gyur ba la sogs pa lta bu'o/ /'dir ltung ba rnam par gzhag pa ni dngos po'i dbang gis rnam par gzhag pa yin gyi 'du shes kyi dbang kho nas rnam par gzhag pa ni ma yin no/ /de lta bas na dge slong gis mi'i 'gro bar gtogs pa mi ma yin pa dang / dud 'gro'i 'gro ba rnams gzhan gyi lus kyi rnam</text></item>
<item><p>133a.1</p><section></section><text>pa bstan pa zhig bsad na mir 'du shes pas kyang rung / 'gro ba gzhan du 'du shes pas kyang rung ste/ gang gsad par brnag pa der 'du shes pas bsad pa'i dus na dngos gzhi la pham pa kho nar 'gyur ro/ /sbyor ba la ni mi'i 'gro bar gtogs par 'du shes na ni sbom po'o/ / </text></item>
<item><p>133a.2</p><section></section><text>mi ma yin pa dang dud 'gro'i 'gro bar gtogs par 'du shes na ni nyes byas so/ /mi ma yin pa'i 'gro bar gtogs pa mi dang dud 'gro'i 'gro ba gzhan gyi lus kyi rnam pa bstan pa zhig gsod na mi ma yin par 'du shes pas kyang rung ba 'gro ba gzhan du 'du shes pas kyang rung ste/ bsad pa'i dus na</text></item>
<item><p>133a.3</p><section></section><text>dngos gzhi la sbom por 'gyur ro/ /sbyor ba la ni mi'i 'gro bar gtogs par 'du shes na ni sbom po'o/ /mi ma yin pa dang dud 'gro'i 'gro bar gtogs par 'du shes na ni nyes byas so/ /dud 'gro'i 'gro bar gtogs par mi dang mi ma yin pa'i 'gro ba gzhan gyi lus kyi rnam pa bstan pa zhig</text></item>
<item><p>133a.4</p><section></section><text>gsod na dud 'gror 'du shes pas kyang rung / 'gro ba gzhan du 'du shes pas kyang rung ste/ bsad pa'i dus na dngos gzhi la ni ltung byed du 'gyur ro/ /sbyor ba la ni mi'i 'gro bar gtogs pa 'du shes na ni sbom po'o/ /mi ma yin pa dang dud 'gro'i 'gro bar gtogs par 'du shes na ni nyes byas so/ /'dir</text></item>
<item><p>133a.5</p><section></section><text>lha sbyin du 'du shes pas mchod sbyin bsad pa la pham par mi 'gyur ba lta bur gyur te/ de gnyis ni rgyud tha dad pa'i phyir lha sbyin du 'du shes pas mchod sbyin gsad pa la pham par mi 'gyur bar rigs so/ /'dir ni rgyud gcig yin pa'i phyir sbyor ba la 'du shes log pa'i dbang gis ni sbyor ba'i kha na ma tho ba che</text></item>
<item><p>133a.6</p><section></section><text>chung ngu 'gyur bar zad kyi dngos gzhi la srog gcod pa'i dbang gis ni dngos po ji lta ba las kha na ma tho bar 'gyur ro/ /'dir khungs ni u tra ya na'i rtogs pa brjod pa dran par bya ste/ 'di ltar gtsug phud can gyi phas dgra bcom pa nyid thob par ma shes su zin kyang phas bu la khyod kyis mtshams med pa</text></item>
<item><p>133a.7</p><section></section><text>gnyis byas te/ pha bsad pa'i phyir dang dgra bcom pa bsad pa'i phyir ro zhes springs pa la sogs pa lta bu'o/ /ma byin par len pa dang / lus kyis reg pa dang / gos slong ba dang / gos sbyin pa dang / gsod pa slong ba dang / nyal po byed par shom pa'i khyim na 'greng ba dang 'dug pa la sogs pa gzhan</text></item>
<item><p>133b.1</p><section></section><text>la na gzhan du rnam par gzhag ste/ re zhig ma byin par len pa la ni brku bar bya ba'i rdzas gang yin pa de mi'i rgyud du gtogs pa dbang ba yin na mi de 'gro ba gzhan gyi rnam pa bstan du zin kyang / ltung ba 'byin par byed pas mi'i rgyud du gtogs pas yongs su bzung ba yin par 'du shes na ni de la dngos po ji lta ba</text></item>
<item><p>133b.2</p><section></section><text>bzhin du kha na ma tho bar 'gyur ro/ /gal te de ltar mi shes na ni mtshan nyid ji lta ba bzhin du'o/ /lus kyis reg pa la sogs pa la ni tha snyad kyi phyir rnam par gzhag go/ /gnas skabs gzhan thob pa ni gzhan nyid ma yin no zhes bya ba ni dgra bcom pa nyid ma yin pa la sogs pa'i lus gcig gis dgra</text></item>
<item><p>133b.3</p><section></section><text>bcom pa nyid la sogs pa'i gnas skabs gzhan thob pa ni de'i rgyud gzhan nyid ma yin no/ /de lta bas na gang gis dgra bcom pa nyid ma yin pa'i gnas skabs su bsad pa'i sbyor ba byas nas des dgra bcom pa nyid thob pa na gsod par byed na de la pham pa dang mtshams med pa gnyi ga 'byung ba kho nar 'gyur</text></item>
<item><p>133b.4</p><section></section><text>te/ dgra bcom pa'i gnas skabs gzhan thob bde rgyud gzhan nyid ma yin pa'i phyir ro/ /nyes pa de med pa nyid la 'ong ba ni tha dad do zhes bya ba ni sbyor ba dang dngos gzhi'i bar du nyes pa de med pa'i gnas skabs gzhan gyis chod pa nyid la phyis dngos gzhi'i nyes pa 'ong ba ni tha dad de/ dper na dge slong gis stan</text></item>
<item><p>133b.5</p><section></section><text>gcig lo drug ma lon par lo drug po de nyid kyi nang du stan gzhan cig brtsams nas khyim par babs shing yang phyir bsnyen par rdzogs nas/ des stan gzhan zhig byed cing de zin par byas nas de'i 'og tu dus ma yin pa kho nar sngar stan brtsams pa de yang zin par byed na de'i tshe rtsom pa dang / zin par byed pa'i mtshan</text></item>
<item><p>133b.6</p><section></section><text>nyid snga phyi'i cha de gnyis ltung ba tha dad pa'i byed pa po nyid yin te/ de la sngar ma babs pa'i mdun rol du dus ma yin par stan gzhan brtsams pa'i cha snga ma de ni sbyor ba las byung ba'i nyes byas kyi byed pa po nyid yin no/ /phyis bsnyen par rdzogs nas stan gzhan zhig byed cing de zin par byas pa de la ni nyes pa med do/ / </text></item>
<item><p>133b.7</p><section></section><text>de'i 'og tu dus ma yin pa kho nar sngar stan brtsams pa de yang zin par byed pa'i cha phyi ma de ni spong ba'i ltung byed kyi dngos gzhi'i byed pa po nyid yin pa la sogs pa lta bu'o/ /btang ba yang ngo zhes bya bas ni sbyor ba brtsams nas btang ba'i dngos gzhi'i phyis byed pa yang tha dad de gang brtsams pa'i las de bsam</text></item>
<item><p>134a.1</p><section></section><text>pa thag pa nas btang ba gang yin pa'i las de phyis byed pa yang tha dad pa yin te/ byed 'dod pa log pa'i phyir ro/ /dper na khang pa'am stan brtsams nas btang ste yang byed na sngar brtsams pa dang phyis byas zin pa'i gnas skabs de gnyis sbyor ba dang / dngos gzhi'i ltung ba</text></item>
<item><p>134a.2</p><section></section><text>tha dad pa'i byed pa po nyid yin pa la sogs pa lta bu'o/ /gzhi gcig la du ma nyid bcas pa la ni ji snyed pa de snyed kyi nyes par 'gyur ro zhes bya ba ni gang du gzhi gcig la bslab pa'i gzhi du ma bcas par gyur pa de la ni ci snyed bcas par gyur pa de kho na'i ltung ba dag 'byung bar 'gyur te/ dper na brdzun</text></item>
<item><p>134a.3</p><section></section><text>du smra ba dang / skyon nas smras pa bkag pa dag gzhi gcig la brdzun gyi skyon nas smras na shes bzhin du brdzun smra ba'i ltung byed dang / skyon nas smra ba'i ltung byed gnyis 'byung ba lta bu dang / dge tshul bsnyil ba dang lhan cig zhag gsum nyal ba la bsnyen par ma rdzogs pa dang lhan cig nyal ba'i ltung byed dang / </text></item>
<item><p>134a.4</p><section></section><text>bsnyil ba sdud pa'i ltung byed gnyis 'byung ba lta bu dang / de bzhin du bud med bsnyen par ma rdzogs pa dang lhan cig zhag gsum nyal ba dang / bsnyen par ma rdzogs pa dang lhan cig nyal ba'i ltung byed dang bud med dang lhan cig nyal ba'i ltung byed gnyis 'byung ba la sogs pa lta bu'o/ /de'i cha ni der gtogs so zhes</text></item>
<item><p>134a.5</p><section></section><text>bya ba ni kha na ma tho ba lci ba de'i cha ni de dang rigs mthun pa'i kha na ma tho ba yang der gtogs te/ kha na ma tho ba yang lci ba mi tshangs par spyod pa la sogs pa de'i cha zhes bya ba bshan nam lhag ma ni de dang rigs mthun pa'i kha na ma tho ba yang der gtogs te/ rigs mi mthun par yang ma gtogs la/ rigs</text></item>
<item><p>134a.6</p><section></section><text>mthun pa nyid kyi lci bar yang ma gtogs so/ /de la re zhig mi tshangs par spyod pa'i cha gang zhe na/ khu ba 'phyin pa dang / lus kyis reg pa dang / 'khrig pa dang ldan pa smra ba dang / bsnyen bkur bsngags pa dang / smyan byed pa dang / 'khrur 'jug pa dang / len pa dang / bal rmel du 'jug pa dang / </text></item>
<item><p>134a.7</p><section></section><text>tshig lnga'am drug las lhag par chos ston pa dang / ma bskos par ston pa la sogs pa bcu dang / nyal po byed par shom pa'i khyim na 'dug pa dang / 'greng ba dang / gcer bu pa dang / gcer bu ma la sbyin pa dang / bud med dang lhan cig nyal ba dang / skyes pa med par bud med dang lhan cig lam du</text></item>
<item><p>134b.1</p><section></section><text>'gro ba dang / dus ma yin par grong du 'gro ba dang / dge slong ma las zas len pa'i so sor bshags par bya ba dang / gral rims su ma phebs par 'drim du 'jug pa ma bzlog par za ba'i so sor bshags par bya ba dang / shin tu bsdams shing khyim gzhan du 'gro bar bslab par bya zhes bya ba la</text></item>
<item><p>134b.2</p><section></section><text>sogs pa dag go/ /ma byin par len pa'i cha gang zhe na/ bsngos pa las bsgyur ba dang / skrod pa dang / sbed pa dang / phyir ma blangs par spyod pa dang / rkun ma dang lhan cig lam du 'gro ba dang / ma bsko bar khyim pa'i khyim du stan la 'dug pa la sogs pa'o/ /mi gsod pa'i cha gang zhe na/ rtsod</text></item>
<item><p>134b.3</p><section></section><text>pa dang bcas pa'i gzhi mi gtong ba dag dang / sa bon gyi tshogs dang / skye bo'i tshogs 'jigs pa dang / bsgo ba rnal gzon pa dag dang / phyis gnon byed pa dang / rtsa ba 'byung ba la 'jug pa dang / srog chags dang bcas pa la spyod pa dang / dmag la lta ba dang / dmag gi nang na gnas pa dang / bsham</text></item>
<item><p>134b.4</p><section></section><text>pa dkrugs pa dang / rdeg pa dang / gzas pa dang / zan gcod du 'jug pa dang / dud 'gro gsod pa dang / 'gyod pa skyes pa dang / ga ga tshil byed pa dang / sngangs par byed pa dang / sa rko ba la sogs pa'o/ /mi'i chos bla ma smra ba'i cha gang zhe na/ gzhi med pa dang / bag tsam dang / 'dun pa</text></item>
<item><p>134b.5</p><section></section><text>la sogs pas 'gro'o zhes bya ba'i tshig dang / bshes ngor byed pa dang / 'phya ba dang gzhogs 'phyas byed pa dang / dge 'dun gyi dbyen dang / brdzun du smra ba dang / mi'i chos bla ma bden par smra ba la sogs pa'o/ /pham par 'gyur bas skur ba 'debs pa'i cha gang zhe na/ dge 'dun lhag mas skur ba 'debs</text></item>
<item><p>134b.6</p><section></section><text>pa'o/ /dge 'dun la dbyen byed pa'i cha gang zhe na/ dge slong la phra ma byed pa dang / skyo sngogs byed pa dang / 'dun pa phyir bsgyur ba dang / lta ba'i rnam pa mi gtong ba dang / spangs pa'i rjes su phyogs pa dang / bsnyil ba sdud pa dang / gnas ngan len brjod pa dang / khyad du gsod pa dang / </text></item>
<item><p>134b.7</p><section></section><text>'dus shing za ba dang / mi smra bar 'gro ba la sogs pa'o/ /bka' blo mi bde ba'i cha gang zhe na/ bslab pa la nye bar 'jog pa spong ba dang / ma gus pa'i tshul la sogs pa'o/ /ltung byed kyi nang nas kyang sog 'jog byas pa za ba'i cha ni nang du bcos pa dang / nang du zhag lon pa dang / dge slong gis</text></item>
<item><p>135a.1</p><section></section><text>btsos pa za ba la sogs pa'o/ /ltung ba gzhan gyi cha yang de bzhin du ci rigs par sbyar ro/ /de la 'dir don ni 'di yin te/ mi tshangs par spyod pa'i cha khu ba 'byin pa la sogs pa de dag ni mi tshangs par spyod pa'i kha na ma tho ba lci ba de dang ris mthun pa'i kha na ma tho ba yang bar gtogs</text></item>
<item><p>135a.2</p><section></section><text>pa yin gyi ris mi mthun par gtogs pa ma yin la/ ltung ba rnam par gzhag pa ni mi tshangs par spyod pa'i cha ni mi tshangs par spyod pa nyid dang / de'i sbom po dang nyes byas su ma gtogs kyi cha so sor ltung bar gtogs te/ des na khu ba 'byin pa ni mi tshangs par spyod pa'i cha yin la/ dge 'dun lhag</text></item>
<item><p>135a.3</p><section></section><text>ma'i ltung bar 'gyur ba dang / lus kyis reg pa yang mi tshangs par spyod pa'i cha yin la/ dge 'dun lhag ma'i ltung bar 'gyur gyi de dag mi tshangs par spyod pa'i sbom po dang / nyes byas su ma gtogs pa lta bu'o/ /gzhan la yang de bzhin du ci rigs par sbyar ro/ /phyung ba thams cad la mtha' nyid ma</text></item>
<item><p>135a.4</p><section></section><text>gtogs pa ni dge 'dun lhag ma'o zhes bya ba 'dis ni sngar kha na ma tho ba lci ba de'i cha de ni de dang ris mthun pa'i kha na ma tho ba yang 'dir gtogs so zhes bshad pa de nyid kyis spros pa gzhan bstan te khu ba phyung ba thams cad la mtha' nyid ces bya ba pham par 'gyur ba nyid ma gtogs pa la ni dge 'dun lhag ma</text></item>
<item><p>135a.5</p><section></section><text>kho nar 'gyur ba'o/ /dper na spyad mi bzod pa'i bud med dang lhan cig nyams par byed pa dang / mgo bcad pa'i kha la sogs pa dag tu nyams par byed pa ni sbom por 'gyur la/ khu ba 'byin pa'i 'dun pas khu ba phyung ba la pham pa nyid ma yin la thams cad ni khu ba 'byin pa'i dge 'dun lhag mar shes par</text></item>
<item><p>135a.6</p><section></section><text>bya'o/ /'dir gang dag dge 'dun lhag mar mi 'gyur ste/ de ni bya ba gzhan yin no snyam du sems pa de dag gi bsam pa bzlog pa'i phyir ro/ /sbyor ba gang la dngos gzhi gzhan du gyur pa kha cig la dge 'dun lhag ma la sogs pa'i ltung ba rnam par ma bzhag pa de la na smad pa'i ltung ba rnam par gzhag pa</text></item>
<item><p>135a.7</p><section></section><text>yang yod de/ dper na mi tshangs par spyod pa'i phyir khri las ldang ba dang sham thabs gyon pa la sogs pa mi tshangs par spyod pa'i sbom por gyur pa lta bu'o/ /sbyor ba gang la dngos gzhir 'gyur ba'i ltung ba gzhan du rnam par gzhag pa de la de nyid du 'gyur ba yang yod de/ dper na mi tshangs par spyod pa'i sbyor bas</text></item>
<item><p>135b.1</p><section></section><text>bsnyen bkur bsngags pa la sogs pa dge 'dun lhag ma'i dngos gzhi nyid du 'gyur ba lta bu'o/ /de lta bas na mi tshangs par spyod pa'i bsam pas bud med la reg pa ni reg pa'i dge 'dun lhag ma yin gyi pham pa'i sbom po ma yin no/ /mi tshangs par spyod pa'am/ 'khyud pa la sogs pa bya bar bsams te dben pa</text></item>
<item><p>135b.2</p><section></section><text>skyabs yod pa na bud med gcig pu dang lhan cig 'dug pa'am/ 'greng ba nyams su myong bar byed pa ni ltung byed kho na yin gyi mi tshangs par spyod pa dang dge 'dun lhag ma'i sbyor ba'i sbyor ba'i nyes byas ni ma yin no/ /'o na gang mi tshangs par spyod pa'i rtsom pa la zhugs pa la khu ba 'byung ba'i dus na dge 'dun lhag ma'i</text></item>
<item><p>135b.3</p><section></section><text>bya ba la gnas pa'i sbyor ba de la kha na ma tho ba gang gi sbyor ba yin par shes par bya zhe na sbyor ba snga ma ni pham par 'gyur ba'i sbyor ba yin la/ gang tshun chad de la khu ba dbyung ba'i bsam pa skyes pa de tshun chad ni dge 'dun lhag mar 'gyur ba'i sbyor ba yin no/ /de ltar na de la nyes pa sbom po gnyis su 'gyur te/ pham par 'gyur</text></item>
<item><p>135b.4</p><section></section><text>ba'i nyes pa sbom po dang / dge 'dun lhag mar 'gyur ba'i nyes pa sbom po'o/ /bya ba du ma'i 'bras bus ltung ba rnam par mi gzhag go zhes bya ba ni bya ba 'bras bu tha dad pas bar du chod pa 'bras bu tha dad pas grub pa du ma dag gi 'bras bu gcig tu bsdus pas dngos gzhi'i ltung ba rnam par mi gzhag ste/ de dag gi</text></item>
<item><p>135b.5</p><section></section><text>'bras bu ni tha dad pa nyid yin no/ /dper na nyung ngu nyung ngur brkus pa gcig tu bsdoms pas ma sha ka lnga la sogs pa'i tshad du chog pa gang yin pa des pham par mi 'gyur ba lta bu dang / khang pa chung ngu du ma'i gzhi bsdoms pas tshad las lhag par gyur pa gang yin pa des dge 'dun lhag mar mi 'gyur ba lta bu</text></item>
<item><p>135b.6</p><section></section><text>dang / de bzhin du gos kyi dum bu tshad du mi chog pa dus ma tshang par bcangs te gtong bar byed cing / yang gos kyi dum bu gzhan zhig dus gzhan du bcangs te gtong bar byed pa dang / yang dus gzhan du bcangs te gtong bar byed pa'i dus de dag spyir bsdoms na 'chang ba'i dus las lhag tu zin kyang de lta mod kyi</text></item>
<item><p>135b.7</p><section></section><text>bcangs pa zhag de dag gi 'bras bu tha dad pa'i phyir spang ba'i ltung byed du mi 'gyur ba lta bu dang / de bzhin du lam na bal thogs pa yang nyin re zhing chung zad chung zad du khyer ba'i lam spyir bsdoms pas rgyang grags kyi mtha' las 'das su zin kyang bya ba tha dad pa'i de dag 'bras bu gcig tu bsdoms pas spang pa'i ltung byed</text></item>
<item><p>136a.1</p><section></section><text>du mi 'gyur ba lta bu dang / zhag brgyud ma ma yin par skabs skabs su gzhan du song ba'i zhag spyir bsdoms pas zhag drug las lhag tu zin kyang de dag zhag drug gis 'bral ba'i spang bar mi 'gyur ba lta bu dang / dus gzhan dang gzhan du tshig re re smras pa'i tshig rnams spyir bsdoms pas tshig</text></item>
<item><p>136a.2</p><section></section><text>lnga'am drug las lhag tu zin kyang tshig lnga'am drug las lhag par chos ston pa'i ltung byed du mi 'gyur ba la sogs pa lta bu'o/ /phyed byas pa la phyed nyid do zhes bya ba la 'dir phyed byas pa la zhes bya ba'i phyed kyi sgra ni yan lag gi tshig ste/ ltung ba kun las slong bar byed pa'i las brtsam pa phyed byas pa de la lhag ma sgrub</text></item>
<item><p>136a.3</p><section></section><text>par byed pa de ni ltung ba'i phyed nyid du 'gyur te na smad do zhes bya ba'i tha tshig go/ /'di skad bstan te phyed byas pa zin pa'i lhag ma phyed grub par byed pa de la ni dang po brtsams tshun chad nas mthar thug pa'i bar la nyes pa'i dngos gzhi zhes bya ba gang 'byung ba de tshig 'og mar na smad par byas te/ dper na gos rnying pa chung ba zhig</text></item>
<item><p>136a.4</p><section></section><text>bkrus pa dang / btsos pa dang / bcags pa zhig dge slong ma nye du ma yin pa la 'khrur bcol tam/ 'tshed du bcol tam/ 'chag tu bcol na nyes byas su 'gyur ba lta bu dang / srin bal rnying pa dang lug gi bal nag po rnying pa las stan byas na nyes byas su 'gyur ba lta bu dang / lug gi bal cung zad bkrus pa</text></item>
<item><p>136a.5</p><section></section><text>dang / btsos pa dang / rmel ba zhig dge slong ma nye du ma yin pa la 'khrur bcol tam/ 'tshed du bcol tam/ rmel du bcol na nyes byas su 'gyur ba la sogs pa lta bu'o/ /kha na ma tho ba na smad pa dag gi cha nyid ni na smad pa yin no zhes bya ba ni pham par 'gyur ba la sogs pa dngos gzhi'i kha na ma tho ba dag lan</text></item>
<item><p>136a.6</p><section></section><text>smad pa sbom po'o/ /kha na ma tho ba la sogs pa dag gi cha nyid ni na smad pa yin no/ /na smad pa'i ltung ba'i byed pa po nyid yin no zhes bya ba'i tha tshig go/ /dper na nyes pa sbom po dang / ltung byed dang / so sor bshags par bya ba dang / nyes byas dag gis skur pa btab pa la nyes byas su 'gyur ba lta bu'o/ /'tshams</text></item>
<item><p>136a.7</p><section></section><text>med pa gsum po pha bsad pa dang / ma bsad pa dang / dgra bcom pa bsad pa dag gis skur ba 'debs pa de la ni dge 'dun lhag mar 'gyur te/ de gsum pham par 'gyur ba yin pa'i phyir ro/ /mtshams med pa gnyis po dge 'dun gyi dbyen byed pa dang / de bzhin gshegs pa la ngan sems kyis khrag phyung ba</text></item>
<item><p>136b.1</p><section></section><text>dag gis skur ba 'debs pa de la ni nyes byas su 'gyur te/ de gnyis sbom po yin pa'i phyir ro/ /'di skad bstan te pham par 'gyur ba dang / dge 'dun lhag ma dag gis skur ba 'debs pa la ni go rims bzhin du dge 'dun lhag ma dang ltung byed dag tu 'gyur ba la de dag pas na smad pa nyes pa sbom po</text></item>
<item><p>136b.2</p><section></section><text>dang / ltung byed dang / so sor bshags par bya ba dang / nyes byas dag gis skur ba 'debs pa la ni cha nyid na smad pa yin pa'i phyir nyes byas su 'gyur ro/ /thams cad la the tshom za bas zhugs pa ni bsam pa dang bcas pa nyid yin no zhes bya ba ni gzhi thams cad la the tshom za bzhin du 'jug pa'i gang</text></item>
<item><p>136b.3</p><section></section><text>zag gis 'di mi yin nam 'on te mi ma yin/ 'di bdag gi ma yin nam 'on te bdag gi ma ma yin/ 'di bdag gi pha yin nam 'on te bdag gi pha ma yin/ 'di dgra bcom pa yin nam 'on te dgra bcom pa ma yin/ 'di de yin nam 'on te ma yin zhes bya ba la sogs pa gzhi thams cad la the tshom za bas</text></item>
<item><p>136b.4</p><section></section><text>zhugs pa'i gang zag de ni bsam pa dang bcas pa nyid yin te/ de ltar the tshom za bas zhugs pa'i gang zag des gzhi gang yin pa bye brag ma phyed du zin kyang srog gcod pa la zhugs pa'i dus ni gang yin yang blang bar bya'o snyam pa'i gsod sems kyi bsam pa yod pas de'i phyir the tshom za bas zhugs pa ni bsam pa</text></item>
<item><p>136b.5</p><section></section><text>dang bcas pa yin no/ /de lta ma yin du zin na gsod pa la 'jug par yang mi 'gyur ro/ /'di mi yin nam 'on te mi ma yin snyam du the tshom za bzhin du gsad pa la ni gsad par bya ba'i gzhi ji lta ba las ltung bar 'gyur te/ mi yin na ni pham par 'gyur la/ mi ma yin pa zhig yin na ni smad par 'gyur ro/ / </text></item>
<item><p>136b.6</p><section></section><text>'di bdag gi ma yin nam 'on te bdag gi ma ma yin zhes bya ba la sogs par the tshom za bzhin du bsad pa la ni gsad par bya ba'i gzhi de bdag gi ma'am pha'am dgra bcom pa nyid yin na ni pham pa dang mtshams med par 'gyur ro/ /gang bdag chags pa de ni 'di yin nam 'on te ma yin/ 'di bud</text></item>
<item><p>136b.7</p><section></section><text>med yin nam 'on te ma yin snyam du the tshom za bzhin du lus kyis reg pa'am/ mi tshangs par spyad na gzhi ji lta ba las kha na ma tho bar 'gyur ro/ /lhag ma rnams la yang de bzhin du ci rigs par sbyar ro/ /sbyor ba la ni 'du shes yan lag yin no zhes bya ba ni sbyor ba la ni 'du shes yan lag yin gyi</text></item>
<item><p>137a.1</p><section></section><text>don nyid ni ma yin te/ dper na dud 'gro la mir 'du shes pas bsad na sbyor ba la sbom po nyid du 'gyur ba dang / mi la dud 'gror 'du shes pas bsad na sbyor ba la nyes byas su 'gyur ba dang / de bzhin du mi ma yin pa la mir 'du shes pas bsad na sbyor ba la sbom por 'gyur ba</text></item>
<item><p>137a.2</p><section></section><text>dang / mi la mi ma yin par 'du shes pas de bsad na sbyor ba la nyes byas su 'gyur ba lta bu'o/ /ma byin par len pa dang / mi'i chos bla ma smra ba dang / lus kyis reg pa la sogs pa dag la yang de bzhin du ci rigs par sbyar ro/ /bsam pa ni de nyid do zhes bya ba 'dis ni dngos gzhi la don nyid yan</text></item>
<item><p>137a.3</p><section></section><text>lag yin par ston te/ sems can nam rdzas la bsams te zhugs pa gang yin pa de la ni bsam pa'i don gyi rang gi ngo bo nyid yan lag yin no/ /'di skad bstan te/ ltung ba 'byin par byed pas gang las bsams te 'jug pa na bsams te zhugs pa'i dngos po de nyid yan lag yin te/ gal te don de nyid</text></item>
<item><p>137a.4</p><section></section><text>yin na ni de'i tshe dngos gzhir 'gyur la/ gal te ma yin na ni mi 'gyur ro/ /dper na gnyis 'khod pa las gcig gsad par bya'o snyam pa las cig shos bsad pa dang / dgra bcom pa gsad par bya'o snyam pa las dgra bcom pa ma yin pa bsad pa dang / ma gsad par bya ba snyam pa las ma ma yin par</text></item>
<item><p>137a.5</p><section></section><text>bsad pa dang / pha gsad par bya'o snyam pa las pha ma yin pa bsad pa dang / mi gsad par bya'o snyam pa las mi ma yin pa bsad pa dang / mi ma yin pa gsad par bya'o snyam pa las mi bsad pa la sogs pa ni sbyor ba'i ltung ba kho nar 'gyur gyi dngos gzhir ni mi 'gyur ro/ /de bzhin du dud 'gro gsad par bya'o</text></item>
<item><p>137a.6</p><section></section><text>snyam pa las mi bsad na yang nyes byas so/ /shing ljon pa la sogs pa sems med pa bcad do snyam pa las ma la sogs pa bsad na yang sbyor ba zhes bya ba'i nyes byas so/ /shing skam po la sogs pa bcad na nyes pa cir yang mi 'gyur ba bcad do snyam pa las ma la sogs pa bsad pa la ni sbyor bar yang mi 'gyur</text></item>
<item><p>137a.7</p><section></section><text>la dngos gzhir yang mi 'gyur ro/ /de bas na dngos gzhi'i skabs su ni gzhi las bsams te zhugs pa'i gzhi de nyid yan lag yin no/ /mi tshangs par spyod pa dang / khu ba 'byin pa gnyis la ni der ma zad do zhes bya ba ni mi tshangs par spyod pa dang khu ba 'byin pa de nyid la ni bsam pa 'ba' zhig yan lag</text></item>
<item><p>137b.1</p><section></section><text>yin par ma zad kyi bsam pa ma yin pa'i don gzhan la yang yan lag yin no/ /bud med la sogs pa gang bsams pa'i don de nyid yan lag yin par ma zad kyi ma bsams pa'i don gzhan yang yan lag yin te/ 'di gnyis la ni yul gang yang rung ba'i reg pa bdag gir byed pa gtso bo yin pa'i phyir</text></item>
<item><p>137b.2</p><section></section><text>ro/ /des na gang bsams pa'i bud med de nyid dang mi tshangs par spyod na yang pham par 'gyur la/ de nyid dang spyad do snyam pa las nor te gzhan zhig dang spyad na yang pham pa kho nar 'gyur ro/ /bsams pas sems can du bgrang ba'i yan lag rked pa la sogs pa la drud pas khu ba phyung ba la yang dge</text></item>
<item><p>137b.3</p><section></section><text>'dun lhag mar 'gyur la/ bsams pa ma yin pa sems can du bgrang ba'i yan lag rked pa la sogs pa la drud pas khu ba phyung ba la yang dge 'dun lhag mar 'gyur ba dang / bsams pa sems can du bgrang ba ma yin pa bum pa la sogs pa las kyang sbom por 'gyur la/ bsams pa de dang</text></item>
<item><p>137b.4</p><section></section><text>nor bas sems can du bgrang ba ma yin pa gzhan las kyang sbom por 'gyur ba dang 'dra ba'i phyir ro/ /mi bden pa la ni nyan pa po yang ngo zhes bya ba ni brdzun du smra ba'i yul la yang bsams pa yan lag yin par ma zad kyi ma bsams pa yang yan lag yin te/ des na nyan pa po gang la brdzun smra bar bsams</text></item>
<item><p>137b.5</p><section></section><text>pa de gnyis la smras na kha na ma tho bar 'gyur bar ma zad kyi nyan pa po ma bsams pa gzhan la mi'i chos bla mar gyur pa'i brdzun bzlas na de yang pham par 'gyur la/ brdzun gzhan smras na ni gzhi ji lta ba las sbom po dang ltung byed du 'gyur ro/ /yan lag thams cad dang du blang du rung ba nyid ni bsten pa'i phyir mthu dang</text></item>
<item><p>137b.6</p><section></section><text>ldan pa nyid yin no zhes bya ba ni mi tshangs par spyod pa dang lus kyis reg pa la sogs pa'i yul la pho mo gang yang rung ba'i zla de'i yan lag thams cad blang du rung ba nyid yin na de bsten pa'i phyir mthu dang ldan pa nyid yin par khas blangs te/ de las kha na ma tho ba rdzogs par 'gyur ro zhes bya ba'i tha tshig go/ / </text></item>
<item><p>137b.7</p><section></section><text>'og ma dag la ni gzhan la na smad pa nyid do/ /du ma tshang ba la ni de bas kyang ngo / /mi la dud 'gro yang ngo zhes bya ba 'di man chad ni yan lag gcig ma tshang ba la na smad pa dang / yan lag du ma tshang ba la de bas kyang na smad pa dang / mi'i gnas su dud 'gro zhes smos pa la yang de bas kyang na smad pa dag</text></item>
<item><p>138a.1</p><section></section><text>ston to/ /de'i rdzu 'phrul gyi chos can nyid ma yin pa ni reg pa ma yin pa'i yan lag yin no zhes bya ba la sogs pa smras te/ 'dis ni rdzu 'phrul gyi chos can nyid la 'khrig pa dang ldan pa smras pa dang / bsnyen bkur bsngags pa na smad par ston te/ rdzu 'phrul gyi chos can ma yin pa zhes</text></item>
<item><p>138a.2</p><section></section><text>bya ba ni rdzu 'phrul ma thob pa'o/ /reg pa ma yin zhes bya ba ni mi tshangs par spyod pa dang lus kyis reg pa'i bdag nyid reg pa ma yin te/ 'khrig pa dang ldan pa smra ba dang / bsnyen bkur bsngags pa'i bdag nyid kyi smra ba'o/ /de'i yan lag yin te zhes bya ba ni rdzu 'phrul gyi chos can ma yin pa ni 'khrig pa dang ldan pa</text></item>
<item><p>138a.3</p><section></section><text>smra ba dang / bsnyen bkur bsngags pa las gyur pa'i dge 'dun lhag ma gnyis kyi yan lag yin te/ de la dge slong gis 'khrig pa dang ldan pa smra ba dang / bsnyen bkur bsngags pa smras na dge 'dun lhag ma kho nar 'gyur te na smad pa med do/ /des na rdzu 'phrul gyi chos can nyid ni reg pa ma yin pa de dag gi yan</text></item>
<item><p>138a.4</p><section></section><text>lag ma yin te/ rdzu 'phrul gyi chos can mo nyid ni bsam gtan thob pa 'dod chags dang bral ba yin pas de'i yul la 'khrig pa'i bsam pa shas chen po mi skye bas de'i phyir de la reg pa ma yin pa 'khrig pa dang ldan pa smra ba dang / bsnyen bkur bsngags pa ni na smad par shes so/ /reg pa mi tshangs par spyod pa dang</text></item>
<item><p>138a.5</p><section></section><text>lus kyis reg pa ni thams cad la na smad pa med de/ mi tshangs par spyad na ni pham par 'gyur la lus kyis reg na ni dge 'dun lhag mar 'gyur ro/ /'dir gzhung ni 'dul byed dag las smra ba'i skabs nas rdzu 'phrul gyi rnam par 'phrul ba'i chos can mo la smras na nyes pa sbom po'o/ /rdzu 'phrul gyi rnam par 'phrul ba'i</text></item>
<item><p>138a.6</p><section></section><text>chos can mo ma yin pa la smras na dge 'dun lhag ma'o zhes gsungs pa yin no/ /reg par bya ba ni ma nyams pa'o zhes bya ba ni gang la brten par bya ba'i lus kyis reg pa nyid yan lag tu rnam par gzhag pa de la ma nyams pa'i reg par bya ba nyid yan lag yin par rig par bya ste/ 'dir lus kyis reg pa'i bde ba nyams</text></item>
<item><p>138a.7</p><section></section><text>su myong ba gtso bo yin pa'i phyir ro/ /dper na rma dang nad la sogs pas nyams pa mtshan mi mthun pa'i yan lag gis lus la reg na dge slong la ni dge 'dun lhag mar gtogs pa'i sbom por 'gyur la/ dge slong ma la ni pham par gtogs pa'i sbom por 'gyur ba la sogs pa lta bu'o/ /shu ba can dang g.yan pa</text></item>
<item><p>138b.1</p><section></section><text>can dang / khyi rngo can gyis reg na yang de bzhin du sbom po'o/ /gang gi tshe reg par byed na bdag nyid kyi lus de ltar gyur na de'i tshe yang sbom po kho na'o/ /gnyi ga'i lus de ltar gyur na ni nyes byas so/ /rnam par bsngos pa mo dang / rnam par rnags pa mo dang / rnam par 'bus gzhigs pa mo dang / rnam par bam pa mo</text></item>
<item><p>138b.2</p><section></section><text>dang / rnam par zos pa mo dang / rnam par dmar ba mo dang / rnam par 'thor ba mo dag la 'khyud pa na sbom pa'o/ /'dir yang mi tshangs par spyod pa dang 'dra bar mthu yong pa nyid yan lag yin pas de bas chung ba'i dam dum ni mthu dang ldan pa nyid ma yin no/ /ro nyid la ni na smad pa med pa'i phyir des na rnam par bsngos</text></item>
<item><p>138b.3</p><section></section><text>pa la sogs pa dag la sbom por gsungs so/ /ga ga tshil byed la la yang ngo zhes bya ba ni gnyi ga'i lus ma nyams pa nyid la ni na smad pa med do/ /gcig gi lus nyams pa'i rnam pa ji skad bstan pa de lta bu la ga ga tshil byed pa la ni na smad do/ /gnyi ga'i lus ji skad bstan pa de lta bur nyams pa dag la ni na smad</text></item>
<item><p>138b.4</p><section></section><text>pa de bas kyang na smad do zhes sbyar ro/ /sen mo dang so dang / sha med pa'i rus pa dang / spu dag ni gzhan dang ldan pa nyid do zhes bya ba ni ma nyams pa las gzhan nyams pa dang ldan pa nyid de/ des na de dag la yan lag gzhan gyis sam/ de dag gis yan lag gzhan la reg pa dang / ga ga tshil byed pa dag la ni</text></item>
<item><p>138b.5</p><section></section><text>go rims bzhin du sbom po dang nyes byas su 'gyur ro/ /sen mo la sogs pa dag gis sen mo la reg pa dang / ga ga tshil byed pa dag la ni go rims bzhin du nyes byas dang nyes byas phra mor 'gyur ro/ /mi'i 'gro ba pa ni tha snyad du bya ba nyid yin no zhes bya ba ni kha na ma tho ba gang dag bsten pa 'khrig pa dang ldan pa</text></item>
<item><p>138b.6</p><section></section><text>smra ba dang / bsnyen bkur bsngags pa dang / brdzun smra ba dang / skyon nas smra ba dang / dge slong la phra ma byed pa dang / gnas ngan len brjod pa dang / mi'i chos bla ma byed pa la sogs pa de dag las gyur pa'i kha na ma tho ba de dag thams cad la mi'i 'gro ba pa'i srog chags dag kha na ma tho ba yongs su rdzogs pa'i yan</text></item>
<item><p>138b.7</p><section></section><text>lag nyid yin no/ /mi ma yin pa'i 'gro ba la ni na smad do/ /dud 'gro la de bas kyang na smad do/ /'di ltar mi'i 'gro bar skyes pa rnams ni tha snyad thams cad la ltung ba nyid yin pa'i phyir de dag nyid kyi tha snyad rdzogs par 'grub kyi 'gro ba gzhan du gtogs pa dag gis ni ma yin pa'i phyir ro/ /de'i phyir mi ma</text></item>
<item><p>139a.1</p><section></section><text>yin pa'i mthu dang mi ldan pa la lus kyis reg pa dang 'khrig pa dang ldan pa smra ba dang / bsnyen bkur bsngags pa ni sbom po'o/ /smyan byed pa la ni gal te mo ma yin pa'am/ pho ma yin pa'am/ pho mo gnyi ga ma yin par gyur na yang de'i phyir sbom pa'o/ /dud 'gro la ni nyes</text></item>
<item><p>139a.2</p><section></section><text>byas so/ /lha klu la sogs pa mi ma yin dag las slong ba la sogs pa la ni nyes byas so/ /rang bzhin nyams pa ni ma yin no zhes bya ba ni mi'i 'gro ba yin yang rang bzhin nyams pa smyos pa dang / sems 'khrugs pa dang / tshor ba dag gis nyen pa la sogs pa la ni tha snyad du bya ba'i yan lag ma yin pas</text></item>
<item><p>139a.3</p><section></section><text>de dag la yang na smad do/ /ma ning dang mtshan gnyis pa dag ni de dang 'dra ba nyid do zhes bya ba ni ma ning dang mtshan gnyis pa dag ni nyams pa de dag dang ldan pa nyid de de dag la sogs pa slong ba'i phyir 'di bshad de/ dper na khyim bdag dang chung ma ma ning dang mtshan gnyis pa las gos slong ba dang / smad g.yogs</text></item>
<item><p>139a.4</p><section></section><text>stod g.yogs dang bcas pa las lhag par len pa dang / sbyin bdag de gnyis sam/ tha ga pa de gnyis las rin dang so so ba dang / 'thag tu 'jug pa dang / 'thag pa skyed pa dang / ma ning pho dang / ma ning mo dang / gle 'dams pa dang / mtshan gnyis pa nyal po byed par shom pa'i khyim na 'dug pa dang / </text></item>
<item><p>139a.5</p><section></section><text>'greng ba dang / de dag la rdeg pa dang / gzas pa dang / ma ning pho dang / ma ning mo dang / mtshan gnyis pa dang lhan cig nyal ba dang / de dag dang nub gsum las lhag par nyal ba dang / ma ning pho dang / mtshan gnyis pa dang lhan cig skyes pa med par lam du 'gro ba la ni nyes byas so/ /reg pa ni tha snyad dang</text></item>
<item><p>139a.6</p><section></section><text>'dra'o zhes bya ba ni lus kyis reg pa yang tha snyad dang 'dra ste/ smra ba'i tha snyad kyis bslab pa'i gzhi dag la ltung ba gang rnam par gzhag pa de 'di la yang de bzhin du rig par bya'o/ /des na mi ma yin pa mthu med pa la reg pa dang smyos pa dang / sems 'khrugs pa dang / tshor ba dag gis nyen pa la reg pa la ni sbom</text></item>
<item><p>139a.7</p><section></section><text>pa'o/ /dud 'gro la ni nyes byas so/ /phyi rol pa'i rab tu byung ba dang ma chags pa dang / nyams pa dag ni phyed nyid khyim pa'o zhes bya ba ni 'di gsum ni phyed nyid khyim pa dang 'dra bas/ 'di gsum gyi yul las ltung ba gang dag rnam par gzhag pa de dag ni phyed nyid du na smad do/ /mu stegs can gyi dge sbyong</text></item>
<item><p>139b.1</p><section></section><text>las chos gos dang lhung bzed blangs te thogs pa dang / de las stod g.yogs dang smad g.yogs dang bcas pa las lhag par len pa dang / rin thang dang so so dang / skur ba yang sbyin bdag dang pho nya dang zhal ta ba gang yang rung ba gcig mu stegs can gyi dge sbyong yin pa dang / bdag po mu stegs can</text></item>
<item><p>139b.2</p><section></section><text>gyi dge sbyong gi 'dug gnas su zhag gnyis pa las zan zos pa la nyes byas su 'gyur ro/ /sngon ltung ba byung ba dang po 'khrugs pa dang / rku thabs su gnas pa dang / dge slong ma sun phyung ba dag dang / lhan cig mtshan ma can gyis spyod pa dang nyo tshong byas te thob pa la yang nyes byas so/ /phyi rol pa'i rab</text></item>
<item><p>139b.3</p><section></section><text>tu byung ba las lhung bzed do gsum tsam las lhag par blangs te zos pa la yang nyes byas so/ /de dag nyal po byed par shom pa'i khyim na 'dug pa dang 'greng ba la yang nyes byas so/ /de dag gis sbyor du bcug pa'i zas za ba la yang nyes byas so/ /dge slong dang dge slong ma bsnyen par rdzogs ba can ma</text></item>
<item><p>139b.4</p><section></section><text>nyams pa nyid ni bslab pa dag la yan lag yin no zhes bya ba 'di gnyis ni dge slong dang dge slong ma'i bslab pa dag la yan lag yin gyi chos gzhan pa'i rab tu byung ba dang / dge tshul nyid la sogs pa dang / ma chags pa dang / khas blangs pa dang nyams pa la sogs pa dag kyang ma yin te/ de dag las</text></item>
<item><p>139b.5</p><section></section><text>gzhi med pa dang bag tsam dag gis skur ba btab pa yang sbom pa'o/ /de dag gi yul la ltung ba gzhan yang ci rigs par na smad do/ /mtshan dang lta ba khas blangs pa dag gis ni rang gi phyogs kyi khongs su gtogs so zhes bya ba ni pho dang mo'i mtshan dang lta ba khas blangs pa dang / ma blangs pa dag gis</text></item>
<item><p>139b.6</p><section></section><text>ni rang gi phyogs nyid kyi khongs su gtogs par 'gyur te rang gi phyogs nyid dang phyogs gcig pa yin no zhes bya ba'i tha tshig go/ /rang gi phyogs kyi khongs su gtogs pa gang yin pa de las ni rang gi phyogs dang mthun pa de la brten pa'i kha na ma tho ba nyid du 'gyur bar rig par byas te rang gi phyogs dang</text></item>
<item><p>139b.7</p><section></section><text>mthun pa'i dge slong dang / dge tshul ma la sogs pa'i gang zag dag gi phyir de dag la brdeg pa dang gzas pa la sogs pa'i ltung ba gang dag yin pa de dag ni mtshan mthun pa dang / lta ba mthun pa nyid kyis mtshan mthun pa dang lta ba mthun pa nyid du khas blangs pa nyid gang yin pa de la ni yan lag yin</text></item>
<item><p>140a.1</p><section></section><text>no/ /de lta bas na rang gi phyogs nyid kyi khongs su gtogs pa ma yin pa la ni tshig 'og mar na smad par 'gyur ro/ /ji ltar rang gi phyogs la log par bsgrub na na smad par bya ba nyid yin pa de ltar gzhan la log par bsgrub pa ni na smad par bya ba nyid ma yin pa'i rnam pa de las 'di ltar shes</text></item>
<item><p>140a.2</p><section></section><text>so/ /dge slong ma rnams la yang thams cad du rnam pa 'di bzhin du rig par bya'o/ /dper na khas blangs pas khas ma blangs pa la gos byin nas phrogs pa dang / dge slong ma dang / dge slong ma dag la skyon nas brjod pa dang / de gnyis la phra ma byas pa dang / skyo sngogs byas pa dang / de dag gis gnas</text></item>
<item><p>140a.3</p><section></section><text>ngan len brjod pa dang / dge slong ma'i dge 'dun dbang ba'i rnyed pa dge slong mas bshes ngor byas te gzhan du bsgyur ro zhes skur ba 'debs pa dang / de dag gis bslab pa la khyad du gsod pa dang / dge slong ma'i dge 'dun gyi gtsug lag khang gi gnas mal ma brtul bar 'gro ba dang / dge slong ma'i gtsug lag</text></item>
<item><p>140a.4</p><section></section><text>khang nas bting ba ma brtul bar 'gro ba dang / dge slong ma'i gtsug lag khang du phyis gnon byed pa dang / de nas skrod pa dang der rtsa ba 'byung ba la 'dug pa dang / khas blangs pas khas ma blangs pa'i dge slong ma rnams la ma bskos par ston pa dang / gos sbyin pa dang / gos byed pa dag dang / khas ma blangs pas</text></item>
<item><p>140a.5</p><section></section><text>khas blangs pa'i dge slong ma rnams la ma bskos par ston pa dang / gos sbyin pa dang / gos byed pa dag dang / khas ma blangs pas khas blangs pa dag la zang zing cung zad tsam gyi phyir ston to zhes skur ba 'debs pa dang / khas blangs pas khas ma blangs pa la zang zing cung zad tsam gyi phyir ston no zhes skur ba 'debs pa</text></item>
<item><p>140a.6</p><section></section><text>dang / khas ma blangs pa mo dang lhan cig lam dang grur 'gro ba dang / khas blangs pas khas ma blangs pa mo dang lhan cig lam dang grur 'gro ba dang / khas ma blangs pas khas blangs pa mos sbyor du bcug pa za ba dang / khas blangs pas khas ma blangs pa mos sbyor du bcug pa za ba dang / khas ma blangs pas khas blangs</text></item>
<item><p>140a.7</p><section></section><text>pa'i khyim nas lhung bzed do gsum las lhag par len pa dang khas blangs pas khas ma blangs pa'i khyim nas lhung bzed do gsum tsam las lhag par len pa dag la sogs pa dag ni nyes byas so/ /byin len ni rnam pa thams cad du rang gi phyogs nyid kyi khongs su gtogs pa ma yin pas blangs na ma byas pa yin</text></item>
<item><p>140b.1</p><section></section><text>no/ /'dir gtogs pa la khyim pa'i rtags can nyid ni na smad do zhes bya ba ni dge slong dang dge slong ma nyid kyi rgyu mtshan gyi kha na ma tho ba 'dir gtogs pa la/ khyim pa rab tu byung ba'i gang zag gi rtags can nyid ni na smad par bya ba ste ji ltar 'dir phyi rol pa'i rab tu byung ba la ni na smad pa nyid bzhin du khyim pa la</text></item>
<item><p>140b.2</p><section></section><text>yang de bzhin te/ phyi rol pa'i rab tu byung ba'i rgyu mtshan las na smad par bya ba de bas kyang khyim pa la ches na smad par shes par bya'o/ /dper na khyim par gyur pa'i skyes pa dang bud med la gzhi med pa dang / bag tsam dag gis skur ba 'debs pa dang / rdeg pa dang gzas pa la sogs pa'i tshul gzhan la</text></item>
<item><p>140b.3</p><section></section><text>yang nyes byas phra mor 'gyur ba la sogs pa lta bu dang / mi ma yin pa rtags can ma yin pa la skyon nas smra ba dang / phra ma byed pa yang nyes byas phra mor 'gyur ba la sogs pa lta bu ste/ 'dir mi ma yin pa la rgyu gnyis kyis na smad par shes par bya ste/ khyim pa nyid yin pa'i phyir dang / mi ma yin pa nyid yin</text></item>
<item><p>140b.4</p><section></section><text>pa'i phyir ro/ /rab tu byung ba'i rdzas dag la ni rung ba nyid dang tshad dang ldan pa la sogs pa nyid do zhes bya ba ni rab tu byung ba'i rdzas lhung bzed dang chos gos la sogs pa dag la ni rung ba nyid dang tshad dang ldan pa la sogs pa nyid ces bya ba de gnyis ltung ba'i yan lag yin te/ de gnyis dang bral ba ltung ba ma</text></item>
<item><p>140b.5</p><section></section><text>yin pa nyid dang tshad dang ldan pa ma yin pa nyid la sogs pa la ni ltung ba na smad pa yin gyi dngos gzhir ni mi 'gyur ro/ /de la rung ba ma yin pa nyid ces bya ba ni gos gang tha ga bas ma btags pa dang / ba lang dang / rnga mo dang ra dang ri dwags kyi bal las byas pa dang / arka'i shing bal las byas pa dang / </text></item>
<item><p>140b.6</p><section></section><text>rgyu spun gnyis las gang yang rung ba ba lang dang rnga mo dang ra dang ri dwags kyi bal la sogs pa dang 'dres pa dang / de lta bu dag ni rung ba ni ma yin pa nyid do/ /lhung bzed rung ba ma yin pa nyid ni so ma btang ba dang dkar po dang / rin po che la sogs pa las byas pa'o/ /de dag las bzlog pa ni chos gos dang lhung</text></item>
<item><p>140b.7</p><section></section><text>bzed la sogs pa rung ba nyid yin no/ /tshad dang ldan pa nyid ces bya ba la tshad dang ldan pa zhes bya ba ni chos gos rang gi khru tshad dang ldan pa dang / gos lhag kyang khru gang gi tshad dang ldan pa'o/ /lhung bzed kyang byin gyis brlab tu rung ba gsum gyi tshad dang ldan pa'o/ /sogs pa zhes bya ba'i sgras ni tshad las</text></item>
<item><p>141a.1</p><section></section><text>lhag par bsdus te/ chos gos rang gi khru tshad pas lhag pa dang / gos lhag kyang khru gang gi tshad las lhag pa dang / lhung bzed kyang byin gyis brlab tu rung ba gsum gyi tshad pas lhag pa'o/ /de ltar na rab tu byung ba'i rdzas dag la ni rung ba nyid dang tshad dang ldan pa'am tshad</text></item>
<item><p>141a.2</p><section></section><text>pas lhag pa nyid la dngos gzhi'i kha na ma tho bar 'gyur ro/ /de las bzlog pa la ni na smad do/ /'dir dge tshul la sogs pa dbang ba'i rdzas dag la yang yan lag de gnyis 'jug par bstan pa'i phyir rab tu byung ba'i rdzas dag la zhes smod de/ bsnyen par rdzogs pa'i zhes ma smos so/ /rang gi</text></item>
<item><p>141a.3</p><section></section><text>don de nyid gtso cher yod pa'o zhes bya ba ni kha na ma tho ba gang la rang gi don de nyid gtso cher yod pa byed pa po yin te/ kha na ma tho ba gang la rang gi don de nyid gtso cher yod pa de la rang gi don de nyid kha na ma tho ba yongs su rdzogs par byed pa yin gyi/ gzhan gyi don ni kha na ma tho ba yongs su rdzogs par byed</text></item>
<item><p>141a.4</p><section></section><text>pa ma yin te/ rang gi don ma yin pa gzhan gyi don du byed pa de ni tshig 'og mar na smad pa'i byed pa po yin no/ /dper na gzhan gyi don du 'khrig pa dang ldan pa smra ba dang / bsnyen bkur bsngags pa dag ni sbom po'o/ /gzhan gyi don du dge slong ma nye du ma yin pa la gos 'khrur 'jug pa la sogs pa ni</text></item>
<item><p>141a.5</p><section></section><text>nyes byas so/ /'dir dge 'dun gyi don du byed du 'jug pa yang gzhan gyi don kho na yin no/ /rang dang gzhan gnyi ga'i don du byed du 'jug pa yang gzhan gyi don kho na yin te/ de la bdag nyid ma gtogs par don du gnyer ba gzhan yod pa'i phyir ro/ /rnam par rig byed la ni don go ba'o zhes bya ba ni ngag gi rnam par</text></item>
<item><p>141a.6</p><section></section><text>rig byed kyis smra ba dang slong ba la sogs pa la ni gzhan gyi don go ba nyid dngos gzhir 'gyur ba'i yan lag yin te/ rnam pa rig byed kyi 'bras bu ni don go ba yin pa'i phyir ro/ /don ma go ba la ni na smad do/ /des na snyoms par zhugs pa la 'khrig pa dang ldan pa smra ba dang / bsnyen bkur bsngags pa dag ni</text></item>
<item><p>141a.7</p><section></section><text>sbom po'o/ /de bzhin du gnyid log pa dang / snyoms par zhugs pa dang / glen pa dang 'on pa dag la gzhi med pa dang / bag tsam gyis skur ba 'debs pa la yang sbom po'o/ /glen pa dang 'on pa dang lhan cig mngon mtshan can gyi spyod pa dang / nyo tshong byed pa la ni nyes byas dang / 'thag pa dang / 'thag pa</text></item>
<item><p>141b.1</p><section></section><text>skyed du gzhug pa'i phyir de gnyis la go bar byed pa dang / dbus dang mtha' 'khob pa la skad gzhan gyis skyon nas smras te/ don ma go na yang nyes byas so/ /de gnyis la phra ma byed pa dang / glen pa dang 'on pa gnyis la skyo sngogs byed pa dang / bud med gnyid log pa la chos ston pa dang / ngo tsha med pa</text></item>
<item><p>141b.2</p><section></section><text>dang / mtha' 'khob pa dang / gling gzhan nas skyes pa dang / gnyid log pa dang / smyos pa dang / bag med pa dang / snyoms par zhugs pa dang / glen pa dang 'on pa'i rigs pa'i skyes pa dang lhan cig chos ston pa ni nyes byas so/ /glen pa dang 'on pa dag dang tshig mthun pa dang / tshig lhag par zlos pa</text></item>
<item><p>141b.3</p><section></section><text>yang nyes byas so/ /ngo tsha med pa dang mtha' 'khob pa dang dbus pa dag la skad gzhan gyis gnas ngan len brjod pa dang / 'on pa dang glen pa dag la mi'i chos bla ma brjod pa dang / mtha' 'khob pa dang dbus pa dag la skad gzhan gyis bshes ngor byas so zhes skur ba 'debs pa dang 'on pa dang glen pa dag la bslab</text></item>
<item><p>141b.4</p><section></section><text>pa khyad du gsod pa dang / 'phya ba dang / gzhogs 'phyas byed pa dang bsgo ba rna la gzon pa yang nyes byas so/ /de dag la ma bskos par ston pa dang / de dag la zas cung zad tsam gyi phyir ston to zhes skur pa 'debs pa dang / de dag gis sbyor du bcug pa za ba dang / me 'bud du bcug pa dang / 'gyod pa skyed pa dang / </text></item>
<item><p>141b.5</p><section></section><text>sngangs par byed pa dang / gzhi med par skur ba 'debs pa dang / skad gzhan gyis bslab pa la nye bar 'jog pa spong ba yang nyes byas so/ /smra ba po nyid la yod pa ste gsod pa dang rang gi don du rku ba dag las gzhan pa'i'o zhes bya ba ni smra ba po nyid la don go ba yod pa rnam par rig byed kyi yan lag yin pa ste/ smra yang</text></item>
<item><p>141b.6</p><section></section><text>shes shing don go ba ni rnam par rig byed kyi yan lag yin la/ smra mi shes shing don go ba ni gsod pa dang rang gi don du rku ba'i yul la yan lag yin gyi/ de las gzhan pa rnam par rig byed kyi yul la yan lag ma yin te/ gang zag gang smra yang shes shing don yang go ba de ni rnam par rig byed kyi yan lag yin</text></item>
<item><p>141b.7</p><section></section><text>gyi lkugs pa dang kla klo la sogs pa smra mi shes shing don go ba gang yin pa de ni rnam par rig byed kyi yan lag ma yin no/ /des na gang zag smra shes shing don go ba la gzhi med pa dang / bag tsam dag gis skur ba 'debs pa la ni dge 'dun lhag mar 'gyur ro/ /lkugs pa dang kla klo la sogs pa smra mi shes</text></item>
<item><p>142a.1</p><section></section><text>shing don go ba la gzhi med par bag tsam dag gis skur ba 'debs pa la ni na smad pa de spom po'o/ /smra shes shing don go ba dang lhan cig mngon mtshan can gyi spyod pa dang / nyo tshong byed pa dang / 'thag tu gzhug pa dang / 'thag pa skyed pa'i phyir go bar byed pa dang / skyon nas smra ba</text></item>
<item><p>142a.2</p><section></section><text>dang phra ma byed pa dang / skyo sngogs byed pa dang / ston pa dang klog pa dang / de dag la gnas ngan len dang / mi'i chos bla ma brjod pa dang / bshes ngor byas so zhes smra ba dang / bslab pa khyad du gsod pa dang / 'phya ba dang / gzhogs 'phyas byed pa dang / bsgo ba rnal gzon pa dang / de dag la</text></item>
<item><p>142a.3</p><section></section><text>ma bskos par ston pa dang / de dag la ston pa la zang zing cung zad tsam gyi phyir ston to zhes skur pa 'debs pa dang / de dag gis sbyor du bcug pa za ba dang / de dag me 'bud du bcug pa dang / de dag gi bslab pa la nye bar 'jog pa spong ba la ni ltung byed do/ /lkugs pa dang kla klo la sogs pa smra mi shes shing</text></item>
<item><p>142a.4</p><section></section><text>don go ba dang lhan cig mngon mtshan can gyi spyod pa la sogs pa de dag byas pa la ni nyes byas so/ /smra mi shes shing don go ba ni gsod pa dang rang gi don du rku ba'i yul la ni yan lag yin te/ de gnyis kyi yul la ni dngos gzhir 'gyur ro/ /des na lkugs pa dang kla klo la sogs pa smra mi shes shing don go ba ni</text></item>
<item><p>142a.5</p><section></section><text>smra ba po ma yin du zin kyang gsod pa dang rang gi don du rku ba'i yul la yan lag yin te/ 'di ltar dge slong gis gang zag pha rol po smra mi shes shing don go ba gsod pa dang / dge slong gis gang zag pha rol bo smra mi shes shing don go ba gang yin pa de las rang gi don du brkus na dngos gzhir 'gyur ba'i phyir ro/ /gzhan</text></item>
<item><p>142a.6</p><section></section><text>gyi don du rkub la na smad pas 'dir rang gi don du rku ba zhes smos so/ /yang dag par len par byed pa la ni der ma zad do zhes bya ba ni sdom pa yang dag par len par byed pa la ni sngar smra shes shing don go ba zhes bstan pa gang yin pa de 'ba' zhig yan lag yin par ma zad kyi/ smra mi shes shing don go ba yang yan lag yin te/ </text></item>
<item><p>142a.7</p><section></section><text>'di ltar lkugs pa la sogs pa smra mi shes pa don go ba dag la yang srog gcod pa spong ba la sogs pa yang dag par len pa 'byung ba'i phyir ro/ /de ni snod yin no zhes bya ba ni smra mi shes shing don go ba de ni snod yin te de ni rnam par rig byed kyi yan lag gi snod dam gzhi'am yul yin no/ /dper na dge slong gis</text></item>
<item><p>142b.1</p><section></section><text>gang zag smra shes shing don go ba gzhan yod bzhin du de la bdag nyid kyi'am/ gzhan gyi ltung ba brjod na mthol bar chud pas bcabs pa'i nyes par mi 'gyur la/ ma brjod na yang bcabs pa'i nyes par 'gyur ro/ /de las bzlog pa ni snod ma yin pas de la na smad de des na dge slong gis gang zag smra mi shes</text></item>
<item><p>142b.2</p><section></section><text>shing don go ba gzhan yod kyang de la bdag nyid kyi'am gzhan gyi ltung ba brjod kyang mthol bar mi 'gyur bas don med pa nyid yin la/ de la ltung ba ma brjod pa la yang bcabs pa'i nyes pa 'ga' yang yod par mi 'gyur ba'i phyir ro/ /rang gi'o/ /ngag gi'o/ /bdag nyid dang 'brel ba'o zhes bya ba dag ni rang gi</text></item>
<item><p>142b.3</p><section></section><text>ngag gis bdag nyid dang 'brel pa yan lag nyid yin te/ ngag gi rnam par rig byed la ni rang gi ngag gis bdag nyid dang 'brel bar smra ba yan lag nyid yin pas de la dngos gzhir 'gyur gyi rang gi ma yin pa dang ngag gis ma smras pa dang / bdag nyid dang ma 'brel ba ni yan lag ma yin pas de la ni na smad do/ / </text></item>
<item><p>142b.4</p><section></section><text>des na dge slong gis rang gi ngag gis bdag nyid dang 'brel bar bdag 'di skad zer zhe'am bdag gis byed du 'jug go zhe'am bdag gi phyir gyis shig ces bya ba la sogs pa lta bus 'khrig pa dang ldan pa smra ba dang / bsnyen bkur bsngags pa dang / gzhi med pa dang / bag tsam dag gis skur ba 'debs</text></item>
<item><p>142b.5</p><section></section><text>pa go bar byed pa la ni dge 'dun lhag mar 'gyur ro/ /bdag gi ngag gis bdag nyid dang 'brel par dge slong ma nye du ma yin pa la gos 'khrur 'jug pa la sogs pa dang / de las gos len pa dang / khyim bdag dang / khyim bdag gi chung ma dag las slong ba dang / rin spags pa dang / so so nas</text></item>
<item><p>142b.6</p><section></section><text>spags pa dang / 'thag tu 'jug pa dang / 'thag pa skyed pa dang / 'phrog pa dang / brdzun smra ba dang / skyon nas smra ba dang / phra ma byed pa dang / skyo sngogs byed pa dang / ston pa dang / zlos pa dang / gnas ngan lan brjod pa dang / mi'i chos bla ma brjod pa dang / za shes dor byas so zhes zer</text></item>
<item><p>142b.7</p><section></section><text>pa dang / bslab pa khyad du gsod pa dang / shing ljon pa gcod pa dang / 'phya ba dang / gzhogs 'phyas byed pa dang / bsgo ba rnal gzon pa dang / skrod pa dang rim pa gsum las lhag par brtsigs pa dang / ma bskos par ston pa dang / zas cung zad tsam gyi phyir ston to zhes skur ba 'debs pa dang / </text></item>
<item><p>143a.1</p><section></section><text>dge slong mas sbyar du bcug pa'i zas za ba dang / zas gcod du 'jug pa dang / me la reg tu 'jug pa dang / 'gyod pa skyed pa dang / sngangs bar byed pa dang / yo byad sbed pa dang / skur ba 'debs pa dang / sa rko ba dang / shing bal gyis gos par byed pa dang / dge slong</text></item>
<item><p>143a.2</p><section></section><text>ma'i lag nas zas len pa dang / ma bzlog par za ba la sogs pa dag ni spang ba'i ltung byed dang ltung byed kyi dngos gzhi ci rigs par 'gyur ro/ /mngags pa dang brgyud pa la sogs pa dang / spring yig dang / lag yig dang / lag rtsis la sogs pa dang / gzhan dag ce'am/ che ge mo zhe'am gzhan</text></item>
<item><p>143a.3</p><section></section><text>la tha snyad 'dogs pa la sogs pas 'khrig pa dang ldan pa smra ba dang / bsnyen bkur bsngags pa dang / gzhi med pa dang / bag tsam dag gis skur ba 'debs pa go bar byed pa la ni sbom po'o/ /mngags pa dang brgyud pa la sogs pa de dag gis dge slong ma nye du ma yin pa la gos 'khrur 'jug pa la</text></item>
<item><p>143a.4</p><section></section><text>sogs pa de dag byed pa la ni nyes byas so/ /rang gis bskos pa nyid byed du gzhug pa yin no zhes bya ba ni byed du gzhug pa la ni rang gis bskos pa nyid yan lag ste/ gsod pa dang / rang gi don du rku ba las gzhan pa'i don la mngags pa la sogs pa gzhan byed du gzhug cing rjes su sgrub tu gzhug pa gang yin</text></item>
<item><p>143a.5</p><section></section><text>pa de la ni rang gis bskos pa nyid yan lag yin pas/ de la dngos gzhir 'gyur la lkog nas brgyud pas byed du bcug pa ni yan lag ma yin pas de la na smad do/ /des na rang gis mngon sum du bskos pa ma yin pa lkog nas bskos pas byed du bcug pas 'khrig pa dang ldan pa smra ba dang / bsnyen bkur bsngags pa dang / </text></item>
<item><p>143a.6</p><section></section><text>gzhi med pa dang / bag tsam dag gis skur ba 'debs pa la sogs pa ni sbom po'o/ /de dag gis dge slong ma nye du ma yin pa la gos 'khrur 'jug pa la sogs pa dang / de las gos len pa dang / khyim bdag dang khyim bdag gi chung ma dag las slong ba dang / rin spags pa dang / so so nas spags pa</text></item>
<item><p>143a.7</p><section></section><text>thob pa dang / lhung bzed tshol ba dang / 'thag tu 'jug pa dang / 'thag pa bskyed pa dang / 'phrog pa dang / brdzun smra ba dang / skyon nas smra ba dang / phra ma byed pa dang / skyo sngogs byed pa dang / ston pa dang / zlos pa dang / gnas ngan len brjod pa dang / mi'i chos bla ma brjod pa dang / bshes dor byas so</text></item>
<item><p>143b.1</p><section></section><text>zhes zer ba dang / bslab pa khyad du gsod pa dang / shing ljon pa gcod pa dang / 'phya ba dang / gzhogs 'phyas byed pa dang / bsgo ba rna la gzon pa dang / skod pa dang / rim pa gsum las lhag par brtsigs pa dang / ma bskos par ston pa dang / zas cung zad tsam gyi phyir ston to zhes skur ba 'debs pa dang / </text></item>
<item><p>143b.2</p><section></section><text>dge slong mas sbyor du bcug pa'i zas za ba dang / zan gcod du bcug pa dang / me la reg tu 'jug pa dang / 'gyod pa skyed pa dang / sngangs par byed pa dang / yo byad sbed pa dang / skur ba 'debs pa dang / sa rko ba dang / shing bal gyis gos par byed pa dang / rin po che la reg tu 'jug pa la sogs pa dang / </text></item>
<item><p>143b.3</p><section></section><text>dge slong ma'i lag nas zan len pa dang / ma bzlog par za ba la sogs pa dag kyang nyes byas so/ /de ltar ji skad bstan pa de dag ni rnam par 'byed par ma gtogs pa phal cher 'dul ba'i phyir bstan pa'i ltung ba rnam par bzhag pa yin no/ /da ni 'dul ba mdor bsdu ba'i skabs bshad par bya ste/ de la 'dul ba mdor</text></item>
<item><p>143b.4</p><section></section><text>bsdu ba'i skabs su gtogs pa lung las dngos su ma gsungs pa da ltar 'jig rten na snang ba yang rung bas lung las gsungs ba dang / cha mthun pa dag lung dang mthun par mdor bsdu ba'o/ /de'i phyir mi rung ba dang mthun la rung ba dang 'gal ba ni rung ba ma yin par bsdu'o/ /rung ba dang mthun la mi rung ba dang</text></item>
<item><p>143b.5</p><section></section><text>'gal ba ni rung bar bsdu'o zhes smras pa ste/ mi rung ba zhes bya ba ni 'dul ba dang 'gal ba de dge slong gis spyad du mi rung ba kha na ma tho ba dang bcas pa'o/ /rung ba zhes bya ba ni 'dul ba dang mi 'gal ba dge slong gis spyad du rung ba kha na ma tho ba med pa'o/ /de la mi rung ba dang mthun la rung ba dang 'gal ba ni rung ba ma</text></item>
<item><p>143b.6</p><section></section><text>yin par bsdu'o zhes bya ba ni bcom ldan 'das kyis 'dul ba'i sde snod las dngos su bka' ma stsal ba 'dul ba dang ldan pa'i bslab pa'i gzhi dge slong gis spyad du mi rung ba gang dag da ltar 'jig rten na snang ba ci yang rung ba de dag gar bsdu zhe na/ de dag bcom ldan 'das kyis 'dul ba'i sde snod las 'dul</text></item>
<item><p>143b.7</p><section></section><text>ba dang 'gal ba dge slong gis spyad du mi rung ba kha na ma tho ba dang bcas par gsungs pa gang dag yin pa de dag dang cha mthun la 'dul ba dang mi 'gal ba dge slong gis spyad du rung ba kha na ma tho ba med par gsungs pa gang dag yin pa de dag dang / cha mi mthun zhing 'gal ba ma yin na ni de dag rung ba ma yin par</text></item>
<item><p>144a.1</p><section></section><text>bsdu ste/ dge slong gis de dag bsten cing spyad du mi rung ste/ de bsten cing spyad na gzhi ji lta ba las ltung ba sde lnga'i kha na ma tho ba nyid du 'gyur te/ dper na bcom ldan 'das kyis 'dul ba'i sde snod las ming gis bkag pa dang / gnang bar ma gsungs pa dngos su bkag pa dang</text></item>
<item><p>144a.2</p><section></section><text>mthun la/ gnang ba dang 'gal ba thams cad bkag pa'i nang du bsdu ba ni 'di lta ste mi dge ba bcu'i nang nas tshig kyal pa dang / ngag rtsub mo dang brnab sems dang / gnod sems dang / log par lta ba dang / gzhan yang de lta bu dang mthun pa dag 'dul ba las de dag byas na ltung ba 'dir 'gyur ro zhes dngos su</text></item>
<item><p>144a.3</p><section></section><text>bkag pa med kyang de dag rang bzhin gyis kha na ma tho ba dang bcas pa la sogs pa yin pas bkag pa dang mthun pa la gnang ba dang 'gal ba'i phyir bkag pa'i nang du bsdu ba lta bu'o/ /rung ba dang mthun pa mi rung ba dang 'gal ba ni rung bar bsdu'o zhes bya ba ni bcom ldan 'das kyis 'dul ba'i sde snod las dngos su bka'</text></item>
<item><p>144a.4</p><section></section><text>ma stsal pa/ 'dul ba dang ldan pa'i bslab pa'i gzhi dge slong gis spyad du rung ba gang dag da ltar 'jig rten na snang ba ci yang rung ba de dag gar bsdu zhe na de dag bcom ldan 'das kyis 'dul ba'i sde snod las 'dul ba dang mi 'gal ba'i dge slong gis spyad du rung ba kha na ma tho ba med par gsungs pa gang dag yin pa de dag dang</text></item>
<item><p>144a.5</p><section></section><text>cha mthun la/ 'dul ba dang 'gal ba dge slong gis spyad du mi rung ba kha na ma tho ba dang bcas par gsungs pa gang dag yin pa de dag dang cha mi mthun zhing 'gal ba yin na ni de dag rung bar bsdu ba ste/ dge slong gis de dag bsten cing spyad du rung ste/ de dag bsten cing spyad na gzhi gang las kyang rung ba sde lnga'i kha na ma</text></item>
<item><p>144a.6</p><section></section><text>tho ba cir yang mi 'gyur te/ dper na bcom ldan 'das kyis 'dul ba'i sde snod las ming gis bkag pa dang gnang bar ma gsungs pa dngos su gnang ba dang mthun pa las bkag pa dang 'gal ba thams cad gnang ba'i nang du bsdu ba 'di lta ste/ rig pa'i gnas lnga dang / bsod nams bya ba'i gzhi bdun la sogs</text></item>
<item><p>144a.7</p><section></section><text>pa dag 'dul ba las de dag ma byas na ltung ba 'dir 'gyur ro zhes dngos su bya bar gnang ba med kyang de dag dge ba la sogs pa yin pas gnang ba dang / mthun pa bkag pa dang 'gal ba'i phyir gnang ba'i nang du bsdu ba lta bu'o/ /'di skad bstan te/ bcom ldan 'das kyis mang gis bkag pa'i nang du bka' ma</text></item>
<item><p>144b.1</p><section></section><text>sprul la dngos su mi rung ba yang bstan pa gang yin pa de ni 'dis bkag par rig par bya'o/ /ming gi rjes su gnang ba'i nang du bka' ma stsal la dngos su rung ba yang bstan pa gang yin pa de ni 'dis rjes su gnang bar rig par bya ste/ dper na khri'u rkang pa bris ba bcang bar mi bya ba nyid dang / nyal ba dang / 'gro bas</text></item>
<item><p>144b.2</p><section></section><text>bshang ba dang gci ba dag mi bya ba nyid dang / nyal ba dang 'gro ba dang zas bza' bar mi bya ba nyid ces bya ba la sogs pa dag ni dgag pa'i rnam pa yin la/ tshwa dang bsres pa'i dgun chu btung bar bya ba nyid dang / kham phor dag tu zas bza' bar bya ba nyid ces bya ba la sogs pa dag ni rjes su gnang ba'i</text></item>
<item><p>144b.3</p><section></section><text>rnam pa yin pa lta bu ste/ de dag thams cad 'dis bstan pa nyid yin no/ /de ltar ji skad bstan pa de dag ni 'dul ba mdor bsdus pa'i ltung ba dang ltung ba ma yin pa rnam par gzhag pa yin no/ /'dul ba spyir bstan pa dang / mdor bsdus pa de dag ni ltung ba sde lnga 'dul bar gtogs pa thams cad kyi</text></item>
<item><p>144b.4</p><section></section><text>gzhung rgyas pa'i mtshan nyid dang ci rigs par spyir sbyar ba yin no/ /gzhung rgyas pa'i mtshan nyid bshad zin to/ /de'i 'og tu bsdu ba'i mtshan nyid bshad par bya ste/ bsdu ba'i mtshan nyid ces bya ba ni sngar de las so sor thar pa'i mdo'i bsdus pa'i don ni mtshan nyid rnam pa lngas ston te/ mchod pa dang / </text></item>
<item><p>144b.5</p><section></section><text>gleng bslang ba dang / yang dag par brtsams pa dang gzhung rgyas pa dang / bsdu ba'i mtshan nyid kyis so zhes smos pa las gzhung rgyas pa'i mtshan nyid yan chad du go rims bzhin bshad zin to/ /da ni lnga pa ste/ bsdu ba'i mtshan nyid ces bya ba tha ma bshad par bya ste/ 'di ni so sor thar pa'i mdo</text></item>
<item><p>144b.6</p><section></section><text>mdor bsdus te/ gdon pa'i sgo nas de bzhin gshegs pa rigs bdun gyi 'dul ba mdor ba sdus te bstan pa'o/ /de la bcom ldan 'das de bzhin gshegs pa rnam par gzigs kyi slob ma rnams ni nyes pa chung bar 'gyur te chos la dga' ba'i 'dod chags dang dam pa ma yin pa'i chos la zhugs pa'i</text></item>
<item><p>144b.7</p><section></section><text>mu stegs can rnams la 'tshe ba la mngon par dga' ba tsam zhig yod pas/ de dag gis nyes pa de yongs su spang ba'i phyir bcom ldan 'das des so sor thar pa'i mdo 'di ltar mdor bsdus te zla ba phyed phyed cing bton par 'gyur te/ bzod pa dka' thub dam pa bzod pa ni/ /mya ngan 'das pa mchog</text></item>
<item><p>145a.1</p><section></section><text>ces sangs rgyas gsungs/ /rab tu byung ba gzhan la gnod pa dang / /gzhan la 'tshe ba dge sbyong ma yin no/ /zhes gsungs te/ de la bzod pa zhes bya ba ni bzod par byed pa ste/ gzhan gyi nyes pa dang du len pa'am gzhan la zhe sdang med pa'o/ /de nyid dka' thub dam</text></item>
<item><p>145a.2</p><section></section><text>pa yin te/ sems kyi zhe sdang sbyong ba'i phyir dang / snying rje bskyed pa'i phyir ro/ /bzod pa'i mya ngan las 'das pa zhes bya ba ni bzod par byed pa ste/ sdug bsngal gyi bden pa'i yul gyi rnam pa mi rtag pa dang / sdug bsngal ba dang / stong pa dang / bdag med pa dag bzod pa'i shes rab sdug bsngal la</text></item>
<item><p>145a.3</p><section></section><text>chos shes pa'i bzod pa'o/ /de sngon du btang ba'am des nye bar bstan pa'i mya ngan las 'das pa bzod pa'i phyir mya ngan las 'das pa ste/ zag pa med pa'i lam gyis thob pa'i mya ngan las 'das pa'o/ /de mchog ces sangs rgyas gsungs zhes bya ba ni bzod pa'i mya ngan las 'das pa de dngos po thams cad</text></item>
<item><p>145a.4</p><section></section><text>kyi mchog yin no zhes sangs rgyas bcom ldan 'das rnams kyis bsngags pa ste/ 'jig rten pa'i lam gyis thob pa'i mya ngan las 'das pa ni gtan du ma yin la/ zag pa med pa'i lam gyis thob pa'i mya ngan las 'das pa ni gtan du ma yin pa nyid kyis gnod pa med pa ste/ zhi ba'i ngo bo nyid yin pa'i phyir ro/ /ji ltar</text></item>
<item><p>145a.5</p><section></section><text>na bzod pa'i dka' thub dam pa yin zhe na de'i phyir/ rab tu byung ba gzhan la gnod pa dang / /gzhan la 'tshe ba dge sbyong ma yin no/ /zhes bya ba gsungs te/ gzhan la gnod pa zhes bya ba ni yid kyis gnod pa byed pa'o/ /gzhan la 'tshe ba zhes bya ba ni lus ngag gnyis kyis 'tshe ba'o/ /dge sbyong zhes bya ba</text></item>
<item><p>145a.6</p><section></section><text>ni zhi ba'i bdag nyid do/ /'di ltar bstan te/ gang gi phyir gzhan la gnod pa dang / gzhan la 'tshe ba rab tu byung ba'i dge sbyong rdzogs pa ma yin pa de'i phyir bzod pa ni dka' thub dam pa yin la/ de'i 'bras bu bzod pas thob pa'i mya ngan las 'das pa yang mchog yin pas de'i phyir rab tu byung bas bzod pa bsten</text></item>
<item><p>145a.7</p><section></section><text>par bya'o zhes bstan to/ /bcom ldan 'das de bzhin gshegs pa gtsug tor can gyi slob ma rnams kyang nyes pa chung bar 'gyur te/ gzhan gyis nyes pa sgrogs pa mang ba tsam zhig yod pas de dag gi nyes pa de yongs su spang ba'i phyir bcom ldan 'das des so sor thar pa'i mdo 'di ltar mdor</text></item>
<item><p>145b.1</p><section></section><text>bsdus te zla ba phyed phyed cing bton par gyur te/ mig ldan 'gro ba yod pa yis/ /nyam nga ba dag ji bzhin du/ /mkhas pa 'tsho ba'i 'jig rten 'dir/ /sdig pa dag ni yongs su sdong / /skur ba mi gdab gnod mi bya/ /so sor thar ba 'ang bsdam par bya/ /zas kyi tshod kyang rig par bya/ /bas mtha'i gnas</text></item>
<item><p>145b.2</p><section></section><text>su gnas par bya/ /lhag pa'i sems la yang dag sbyor/ /'di ni sangs rgyas bstan pa yin/ /zhes bya ba'o/ /de la mig ldan 'gro ba yod pa yis/ /nyam nga ba dag ji bzhin du/ /zhes bya ba ni ji ltar mi mig dang ldan pa long ba ma yin pa 'gro ba yod pa/ 'gro shes pas ngam grog dang / tsher ma dang / </text></item>
<item><p>145b.3</p><section></section><text>sdig sbrul la sogs pas nyam nga ba sdug bsngal gyi rgyur gyur pa'i gnas mi mnyam pa dag yongs su spong bar byed pa de bzhin du/ mkhas pa 'tsho ba'i 'jig rten 'dir/ /sdig pa dag ni yongs su spong / /zhes bya ba gsungs te mkhas pa blo dang ldan pa rtog pa dang sel nus pa yang 'tsho ba'i 'jig rten 'dir</text></item>
<item><p>145b.4</p><section></section><text>'khor ba 'di na sdig pa gang dag yin pa de dag yongs su spong bar byed do/ /ji ltar sdig pa de dag yongs su spang bar bya zhe na/ de'i phyir/ skur pa mi gdab gnod mi bya/ /zhes bya ba la sogs gsungs te/ skur pa mi gdab ces bya ba ni gzhan la yang dag pa dang yang dag pa ma yin pa yang rung bas skur ba mi gdab</text></item>
<item><p>145b.5</p><section></section><text>pa'o/ /gnod mi bya zhes bya ba ni gzhan la brdeg pa dang / tshig rtsub mo la sogs pas gnod pa mi bya ba'o/ /so sor thar pa bsdam par bya/ /zhes bya ba la/ so sor thar pa zhes bya ba ni srog gcod pa dang / ma byin par len pa dang / mi tshangs par spyod pa dang / brdzun du smra ba dang / phra ma dang / tshig kyal pa dang / ngag</text></item>
<item><p>145b.6</p><section></section><text>rtsub mo la sogs pa spangs pa'i sdom pa dge slong la sogs pa'i ris bdun po dag go/ /de bsdam par bya ba ni yongs su bsrung bar bya ba ste/ de ni bzlog pa'i mtshan nyid dang / spyad pa'i mtshan nyid rnam pa gnyis kyis lhag pa'i tshul khrims bsten par shes par bya ba'o/ /zas kyi tshod kyang rig par bya/ /zhes bya ba ni 'di ltar</text></item>
<item><p>145b.7</p><section></section><text>dge slong rnams kyis zas rung ba 'di la zas kyi tshod kyang shes par bya ste/ ji tsam gyis lus lci ba dang rmya bar mi 'gyur ba de tsam gyis tshod yongs su shes par bya ba'o/ /bas mtha'i gnas su gnas par bya/ /zhes bya ba ni bas mtha' mthar gyur pa gnas dben par gnas par bya ba ste/ 'dis lus dang yul legs</text></item>
<item><p>146a.1</p><section></section><text>par mthun pa dag gis lam bsgom pa'i tshogs bstan par shes par bya'o/ /lhag pa'i sems la yang dag sbyor/ /zhes bya ba la lhag pa'i sems zhes bya ba ni sems yongs su sbyong bar byed pa ste gang gis 'dod chags kyi sgrib pa dang / gti mug gi sgrib pa las sems rnam par sbyong ba</text></item>
<item><p>146a.2</p><section></section><text>ste/ de yang zag pa dang bcas pa dang zag pa med pa'i bsam gtan no/ /de la yang dag pa'i sbyor ba ni yang dag pa'i rnal 'byor du bya ba ste 'dis ni lhag pa'i sems kyi bslab pa dang lhag pa'i shes rab kyi bslab pa bstan par shes par bya'o/ /'di ni sangs rgyas bstan pa yin/ /zhes bya ba ni de bzhin gshegs</text></item>
<item><p>146a.3</p><section></section><text>pas mdor bstan pa 'di ni tshogs dang bcas pa'i lam bstan pa yin te/ de nyid sangs rgyas kyi bstan pa yin no zhes bya ba'i tha tshig go/ /bcom ldan 'das de bzhin gshegs pa thams cad skyob kyi slob ma rnams kyang nyes pa chung bar 'gyur te/ 'di ltar khyim pa'i skye bo dang 'grogs par dga' ba tsam zhig</text></item>
<item><p>146a.4</p><section></section><text>yod pas de dag gis nyes pa de yongs su spang ba'i phyir bcom ldan 'das des so sor thar pa'i mdo 'di ltar mdor bsdus te zla ba phyed phyed cing bton par 'gyur te/ ji ltar bung ba me tog las/ /kha dog dri la mi gnod par/ /khu ba gzhibs nas 'phur ba ltar/ /de bzhin thub pa grong du rgyu/ / </text></item>
<item><p>146a.5</p><section></section><text>zhes bya ba'o/ /de la ji ltar srog chags bung ba me tog gi kha dog dang dri la mi gnod par khu ba gzhibs te 'phur ba de bzhin du thub pa rab tu byung ba bsod snyoms kyi phyir grong du rgyu bas kyang grong nas kha dog dang dri lta bu sems dang tshul khrims la mi gnod pa khu ba lta bu'i zas blangs te 'gro bar bya'o zhes bya ba'i tha tshig</text></item>
<item><p>146a.6</p><section></section><text>go/ /bcom ldan 'das de bzhin gshegs pa 'khor ba 'jig gi slob ma rnams kyang nyes pa chung bar 'gyur te/ gzhan gyi skyon dang yon tan la rtog pa tsam zhig yod pas de dag gi skyon de yongs su spang ba'i phyir bcom ldan 'das des so sor thar pa'i mdo 'di ltar mdor bsdus te zla ba phyed phyed cing bton</text></item>
<item><p>146a.7</p><section></section><text>par 'gyur te/ bdag gi rigs dang mi rigs la/ /brtags par bya ste gzhan rnams kyi/ /mi mthun pa dang gzhan dag gis/ /byas dang ma byas rnams la min/ /zhes bya ba'o/ /de la bdag gi rigs dang mi rigs la brtag par bya ste zhes bya ba ni bdag nyid kyis rigs pa dang mi rigs pa la so sor</text></item>
<item><p>146b.1</p><section></section><text>brtag par bya ba'o/ /gzhan rnams kyi mi mthun pa zhes bya ba ni gzhan rnams kyi mi rigs pa'o/ /gzhan dag gis/ byas dang ma byas rnams la min/ /zhes bya ba ni gzhan dag gis rdzogs ba dang ma rdzogs pa rnams la brtag par mi bya'o/ /'di skad bstan pa ste gzhan dag gi yon tan dang skyon la rtog pa</text></item>
<item><p>146b.2</p><section></section><text>la ni rjes su chags pa dang khong khro ba 'byung bas de'i phyir gzhan la rtog pa spangs te bdag nyid la brtag cing bdag nyid la legs par 'dod par byas na phyis gzhan dag la brtag pa'i skabs yod par 'gyur ro zhes bstan to/ /bcom ldan 'das de bzhin gshegs pa gser thub kyi slob ma rnams kyang nyes pa</text></item>
<item><p>146b.3</p><section></section><text>chung bar 'gyur te/ sred pa dang bcas pas bsam gtan skyed par byed pa tsam zhig yod par de dag gi nyes pa de yongs su spang ba'i phyir bcom ldan 'das des so sor thar pa'i mdo 'di ltar mdor bsdus te zla ba phyed phyed cing bton par 'gyur te/ lhag pa'i sems la bag bya ste/ /thub pa'i thub gzhi rnams la bslab/ /nyer</text></item>
<item><p>146b.4</p><section></section><text>zhi rtag tu dran ldan pa'i/ /skyob pa mya ngan med pa yin/ /zhes bya ba'o/ /de la lhag pa'i sems zhes bya ba ni bsam gtan bzhi po dag go/ /de la bag bya ste zhes bya ba ni sred pa dang nga rgyal dang / lta ba mchog tu 'dzin pa spang zhing bag gyis shig ces bya ba'o/ /spang ba bstan nas blang ba bsten pa'i phyir/ thub pa'i thub</text></item>
<item><p>146b.5</p><section></section><text>gzhi rnams la bslab/ /ces bya ba gsungs te/ thub pa zhes bya ba ni mkhyen pa dang ldan pa ste/ yang dang yang du mdzad pa'i phyir thub pa ni sangs rgyas bcom ldan 'das so/ /thub pa de'i thub gzhi ni 'phags pa'i bden pa bzhi po dag ste/ gang dag gis thub pa skyed pa'o/ /de rnams la bslab pa ni mchog tu</text></item>
<item><p>146b.6</p><section></section><text>bslab cing nan tan gyis shig ces bya ba'i tha tshig go/ /de la bslab na cir 'gyur zhe na/ 'bras bu bstan pa'i phyir/ nyer zhi rtag tu dran ldan pa'i/ /skyob pa mya ngan med pa yin/ /zhes bya ba gsungs te/ nye bar zhi ba dang rtag tu dran pa dang ldan pa gnyis kyis skyob pa nyid du bstan par shes par bya'o/ /de la</text></item>
<item><p>146b.7</p><section></section><text>nye bar zhi bar zhes bya ba ni mnyam par gzhag pa ste/ lus dang ngag gnyis kyis bsdams pa'o/ /rtag tu dran pa dang ldan pa zhes bya ba ni rtag tu dran pa nye bar gzhag pa'o/ /skyob pa zhes bya ba ni rang gi sems rjes su bsrung ba'o/ /mya ngan med pa yin zhes bya ba 'dis ni skye ba zad pa bstan te/ mya ngan las</text></item>
<item><p>147a.1</p><section></section><text>'das pa yin par shes par bya'o/ /bcom ldan 'das de bzhin gshegs pa 'od srungs kyi slob ma rnams kyang nyes pa chung bar gyur te/ sbyin pa la ma gus pa dang dgra mang bar blta ba tsam zhig yod pas de dag gi nyes pa de yongs su spang ba'i phyir bcom ldan 'das des mthar thug pa'i</text></item>
<item><p>147a.2</p><section></section><text>chos bstan pas so sor thar pa'i mdo 'di ltar mdor bsdus te zla ba phyed phyed cing bton par gyur te/ sbyin pas bsod nams rab tu 'phel/ /legs bsdams dgra sogs mi 'gyur ro/ /dge dang ldan pas sdig pa spong / /nyon mongs zad pas mya ngan 'da'/ /zhes bya ba'o/ /de la sbyin pa zhes bya ba ni</text></item>
<item><p>147a.3</p><section></section><text>sbyin pa byed pa'i mi ste/ des ni longs spyod kyi 'bras bu can gyi bsod nams kyi las rab tu 'phel bar 'gyur ro/ /tshul khrims legs par bsdams pas ni dgra sogs par mi 'gyur ro/ /tshul khrims kyis dgra'i rgyu gsod pa dang / rku ba dang / bud med la chags pa la sogs pa mi bskyed</text></item>
<item><p>147a.4</p><section></section><text>pa'i phyir ro/ /dge slong dang ldan pas zhes bya ba ni bsam gtan bzhi thob pa ste/ des ni 'dod pa la spyod pa'i sdig pa khong khro ba dang phrag dog dang / khro ba la sogs pa rnam par smin pa mi 'dod par 'gyur ba dag yongs su spong bar 'gyur ro/ /'phags pa'i lam gyis nyon mongs pa thams cad</text></item>
<item><p>147a.5</p><section></section><text>yongs su zad pas ni phung po'i lhag ma dang bcas pa dang / lhag ma med pa'i mya ngan las 'das pa thob par 'gyur ro/ /de bas na sbyin pa ni 'khor ba'i 'bras bu can yin pas de la gus par mi bya zhing dgra mang ba ni sdom brtson dang mi mthun pa yin pas de mi bya zhes pa'i tha tshig go/ /bcom ldan 'das de</text></item>
<item><p>147a.6</p><section></section><text>bzhin gshegs pa shAkya thub pa'i bstan pa la chu bur ma byung ba'i tshe na de'i slob ma rnams kyang nyes pa chung bar gyur pas/ bcom ldan 'das kyis de dag la so sor thar pa'i mdo 'di ltar mdor bsdus te tshigs su bcad pa gsum gyis bton par 'gyur te/ sdig pa thams cad mi bya ste/ /dge ba phun sum tshogs</text></item>
<item><p>147a.7</p><section></section><text>par bya/ /rang gi sems ni yongs su gdul/ /de ni sangs rgyas bstan pa yin/ /lus kyi sdom pa legs pa ste/ /ngag gi sdom pa'ang legs pa yin/ /yid kyi sdom pa legs pa ste/ /thams cad du ni sdom pa legs/ /sdug bsngal kun las rab tu grol/ /ngag rnams bsrung zhing yid kyis rab</text></item>
<item><p>147b.1</p><section></section><text>bsdams te/ /lus kyis mi dge ba dag mi byed cing / /las lam gsum po 'di dag rab sbyangs na/ /drang srong gsungs pa'i lam ni thob par 'gyur/ /zhes bya'o/ /de la sdig pa thams cad mi bya ste/ zhes bya ba 'dis ni lhag pa'i tshul khrims kyi bslab pa bstan to/ /dge ba phun sum tshogs</text></item>
<item><p>147b.2</p><section></section><text>par bya/ /zhes bya ba 'dis ni lhag pa'i shes rab kyi bslab pa bstan te/ nyon mongs pa ni thams cad spangs pa ni don dam pa'i dge ba yin pa'i phyir ro/ /rang gi sems ni yongs su gdul/ /zhes bya ba 'dis ni lhag pa'i sems kyi bslab pa bstan to/ /lus kyi sdom pa legs pa ste/ /zhes bya</text></item>
<item><p>147b.3</p><section></section><text>ba la sogs sdom pa rnam pa bzhis ni tshul khrims phun sum tshogs pa bstan to/ /sdug bsngal kun las rab tu grol/ /zhes bya ba 'dis ni tshul khrims [(]gyi [,]kyi[)]skyes bu'i rtsal gyis 'bras bu thag ring ba bstan to/ /ji ltar tshul khrims kyis sdug bsngal kun las rab tu grol bar 'gyur zhe na/ de'i phyir/ ngag</text></item>
<item><p>147b.4</p><section></section><text>rnams bsrung zhing yid kyis rab bsdams te/ /zhes bya ba la sogs pa gsungs te/ gang gi phyir tshul khrims phun sum tshogs pas ngan song gsum gyi sgo sbyangs shing / 'phags pa'i lam thob pa de sdug bsngal thams cad las grol ba de'i phyir 'di ni tshul khrims kyi skyes bu'i rtsal gyis 'bras bu thag ring ba</text></item>
<item><p>147b.5</p><section></section><text>yin no/ /de ltar mdor bsdus pa dang / rgyas par bstan pa dag gis sangs rgyas bdun gyi so sor thar pa gdon pa bstan nas/ da ni mjug bsdu ba'i sgo nas nan tan bya ba bstan pa'i phyir/ sangs rgyas rnam gzigs gtsug tor thams cad skyob/ /'khor ba 'jig dang gser thub 'od srungs dang / / </text></item>
<item><p>147b.6</p><section></section><text>shAkya thub pa gau tam lha yi lha/ /mi 'dul kha lo bsgyur ba bla na med/ /'jig rten mgon po skyob pa mchog /sangs rgyas dpa' bo bdun po dag /grags ldan rnams kyis so sor thar/ /'di ni rab tu rgyas par bstan/ /'di la sangs rgyas rnams dang gang / /sangs rgyas nyan thos rnams kyang</text></item>
<item><p>147b.7</p><section></section><text>gus/ /'di la gus dang bcas gyur pas/ /'dus ma byas pa 'ang thob par gyis/ /zhes bya ba'i tshigs su bcad pa gsum yang dag par sdud pa byed pa smras so/ /de la sangs rgyas rnam gzigs gtsug tor thams cad skyob/ /'khor ba 'jig dang gser thub 'od srungs dang / /shAkya thub pa</text></item>
<item><p>148a.1</p><section></section><text>zhes bya ba rnams ni sangs rgyas bdun gyi mtshan te go rims bzhin no/ /gau ta ma lha yi lha/ mi 'dul kha lo bsgyur ba bla na med/ /ces bya ba dag ni bcom ldan 'das shAkya thub pa'i gdung dang yon tan te/ gau tam zhes bya ba ni gdung ste/ drang srong gau ta ma'i rgyud yin pa'i phyir</text></item>
<item><p>148a.2</p><section></section><text>ro/ /lha'i lha zhes bya ba ni chos nyid kyis grags pa'i sgo nas ni snyigs ma lnga shas che ba'i dus na sems can la phan pa rdzogs par mdzad pa'i phyir ro/ /'jig rten la grags pa'i sgo nas ni lha rnams kyis kyang zhabs la btud de phyag byas pa'i phyir ro/ /mi 'dul kha lo bsgyur ba bla na med/ /ces bya ba ni</text></item>
<item><p>148a.3</p><section></section><text>'jam pa dang / rtsub po dang / gnyi ga'i rang bzhin gyi 'dul ba rnam pa gsum gyis 'dul ba/ skyes bu rta lta bu dag phyin ci ma log par 'dul bar mdzad pa'i phyir ro/ /'jig rten mgon po zhes bya ba ni khams gsum pa'i mgon po ste/ phan pa dpag tu med pa mdzad pas yongs su skyob par mdzad pa'i phyir ro/ / </text></item>
<item><p>148a.4</p><section></section><text>skyob pa zhes bya ba ni mnga' dbang gi chos thams cad la dbang phyug brnyes pa'i phyir ram/ 'dul ba'i skye bo dus las mi yol bas yongs su skyob par mdzad pa'i phyir ro/ /mchog ces bya ba ni gtso bo ste/ bla na med pa'i mkhyen pa dang ldan pa'i phyir ram/ rjes su mthun pa'i phan pa mdzad pa yongs su mkhyen pa'i</text></item>
<item><p>148a.5</p><section></section><text>phyir ro/ /sangs rgyas dpa' bo zhes bya ba ni ye shes la sogs pa dag gis 'gro ba thams cad pas dpa' ba'i sangs rgyas zhes bya ba'i tha tshig go/ /grags ldan zhes bya ba ni snyan pa dang ldan pa ste/ 'jig rten gsum las shin tu 'das pa'i snyan pa'i tshogs dang ldan pa zhes bya ba'i tha tshig go/ /rab tu</text></item>
<item><p>148a.6</p><section></section><text>rgyas par bton zhes bya ba ni dus dang por bya ba dang / gsol ba byas nas gdon pa lnga po dag bton pa'o/ /'di la sangs rgyas rnams dang gang / /sangs rgyas nyan thos rnams kyang gus/ /zhes bya ba ni sangs rgyas bcom ldan 'das rnams ni chos 'dul ba gtso bor mdzad pa dang / sangs rgyas kyi nyan thos</text></item>
<item><p>148a.7</p><section></section><text>rnams kyang chos 'dul ba la gus pa'i phyir ro/ /'di dag gus dang bcas gyur pas/ /'dus ma byas pa thob par gyis/ /zhes bya ba ni so sor thar pa 'di la gus pa dang bcas pas mya ngan las 'das pa 'dus ma byas pa thob par gyis shig ces bya ba'i tha tshig go/ ji ltar 'di la gus pa dang</text></item>
<item><p>148b.1</p><section></section><text>bcas pas 'dus ma byas thob par bya zhe na/ de'i phyir/ brtsam par bya zhing 'byung bar bya/ /sangs rgyas bstan la 'jug par bya/ /'dam bu'i khyim la glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di la spyad 'gyur ba/ /skye ba'i 'khor ba</text></item>
<item><p>148b.2</p><section></section><text>rab spangs nas/ /sdug bsngal tha mar byed par 'gyur/ /zhes bya ba gsungs te/ brtsam par bya zhing zhes bya ba ni brtson par gyis shig pa'o/ /'byung bar bya zhes bya ba ni 'khor ba las nges par 'byung ba'i phyir dgon pa la sogs pa dben par song shig ces bya ba'i tha tshig go/ /sangs rgyas bstan pa</text></item>
<item><p>148b.3</p><section></section><text>zhes bya ba ni bden pa bzhi bstan pa la'o/ /'jug par bya zhes bya ba la ni mgo dang gos la me 'bar ba ltar mngon par brtson par gyis shig pa'o/ /'dam bu'i khyim la glang chen bzhin/ /zhes bya ba ni/ 'chi bdag sde ni gzhom par bya/ /zhes bya ba'i dpe yin te/ 'dam bu'i khyim glang po ches 'joms pa lta bu'o/ / </text></item>
<item><p>148b.4</p><section></section><text>'chi bdag ces bya ba ni 'chi ba'o/ /sde zhes bya ba ni sred pa la sogs pa 'khod do/ /gzhom par bya zhes bya ba ni gzhig par gyis shig ces bya ba'o/ /de'i phan yon bstan pa'i phyir/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug bsngal tha</text></item>
<item><p>148b.5</p><section></section><text>mar byed par 'gyur/ /zhes bya ba gsungs te/ rab tu bag yod par zhes bya ba ni rab tu bag med pa spangs pas so/ /chos zhes bya ba ni 'phags pa'i lam yan lag brgyad pa'o/ /'dul ba zhes bya ba ni yang dag par bsgrub pa'i mtshan nyid do/ /'di la spyod 'gyur ba zhes bya ba ni rjes su sgrub par 'gyur ba'o/ / </text></item>
<item><p>148b.6</p><section></section><text>skye ba'i 'khor ba zhes bya ba ni skye ba'i 'khor ba ni 'khor ba'i gtso bo yin pas skye ba'i 'khor ba ste/ 'khor ba'i sdug bsngal gyi rtsa ba ni skye ba yin pa'i phyir ro/ de ltar yang / /skye ba 'di don gang phyir skye ba yod na rga shi dang / /na dang sdug bsngal gsad dang bcings la sogs pa'i dgra dag yod/ /gal te 'jigs mang</text></item>
<item><p>148b.7</p><section></section><text>skye ba med na don med de mi 'byung / /shing skyes med na nags me rlung gis skye bar mi 'gyur bzhin/ /zhes gsungs pa'i phyir ro/ /yang na skye ba'i 'khor ba zhes bya ba ni skye ba dag tu 'khor ba'i phyir ro/ /rab spangs nas zhes bya ba ni gtan du spangs nas so/ /sdug bsngal zhes bya ba ni skye ba la sogs pa'o/ /tha</text></item>
<item><p>149a.1</p><section></section><text>mar byed par 'gyur ba zhes bya ba ni rgyun gcod par byed par 'gyur ba'o/ /da ni so sor thar pa'i mdo gdon pa mjug bsdu ba'i phyir yang dag pa sdud par byed pas/ phan tshun tshul khrims bsrungs pa dang / /bstan pa 'phel bar bya ba'i phyir/ /so sor thar pa 'di bton pas/ /dge 'dun gyis ni gso</text></item>
<item><p>149a.2</p><section></section><text>sbyong byas/ /zhes bya ba smras te/ de la phan tshun tshul khrims bsrungs pa zhes bya ba ni gcig la gcig 'doms shing rjes su ston pa dang / gcig gis gcig ltung ba las bslang ba'o/ /bstan pa 'phel bar bya ba'i phyir/ /zhes bya ba ni phan tshun tshul khrims bsrungs pa nyid de lta bus bcom ldan 'das de bzhin</text></item>
<item><p>149a.3</p><section></section><text>gshegs pa de'i 'khor 'di 'phel bar 'gyur ba rim gyis ston pa'i bstan pa 'phel zhing yun ring du gnas par bya ba'i phyir ro/ /so sor thar pa 'di bton pas/ /zhes bya bas ni sems drang por bsgrub pa dang / 'gal ba bzlog pa la sogs pa rnam pa gzhan gyis kyang gso sbyong bya ba yod mod kyi skabs 'dir ni so sor</text></item>
<item><p>149a.4</p><section></section><text>thar pa'i mdo gdon pa rnam pa lnga po gleng gzhi gdon pa dang / pham par 'gyur ba gdon pa dang / dge 'dun lhag ma gdon pa dang / ma nges par gdon pa dang / ril gyis gdon pa dag gis gso sbyong bya dgos pas so sor thar pa 'di bton pas zhes bya ba gsungs so/ /dge 'dun gyis ni gso sbyong byas/ /zhes bya ba</text></item>
<item><p>149a.5</p><section></section><text>ni zhi gnas kyi gso sbyong dang / mthun pa'i gso sbyong las/ 'dir ni mthun pa'i gso sbyong dang sbyar ro/ /mthun pa'i gso sbyong rnam pa lnga po bcu bzhi pa dang / bco lnga pa dang / bkra shis kyi gso sbyong dang / gnod pa byung ba'i gso sbyong dang / bsdum pa'i gso sbyong dag las 'dir ci rigs par sbyar te/ gtso</text></item>
<item><p>149a.6</p><section></section><text>cher ni bcu bzhi pa'am/ bco lnga pa dang sbyar ro/ /de'i 'og tu mjug bsdu ba'i sgo nas nan tan bya ba bstan pa'i phyir/ gang gi phyir ni mdo bton dang / /gang phyir gso sbyong byas gyur pa/ /tshul khrims de ni bsrung bya ste/ /g.yag rnga'i rtse mo ji bzhin no/ /zhes bya ba gsungs te/ de la gang gi phyir ni mdo</text></item>
<item><p>149a.7</p><section></section><text>bton dang / /gang phyir gso sbyong byas gyur pa/ /zhes bya ba ni phan phun tshul khrims bsrung ba dang / bstan pa 'phel bar bya ba'i phyir/ /zhes gong du smos pa de'i phyir ro/ /tshul khrims de ni bsrung bya ste/ /zhes bya ba ni so sor thar pa'i sdom pas bsdus pa'i tshul khrims rnam pa drug po rnam par dbye</text></item>
<item><p>149b.1</p><section></section><text>ba dang / bsdu ba dang / phun sum tshogs pa dang / rnam grangs dang / rnam par dag pa dang / phan yon de dag sbyor ba dang / dngos dang / mjug gi sgo nas bag yod par srung bar gyis shig ces bya ba'i tha tshig go/ /g.yag rnga'i rtse mo ji bzhin no/ /zhes bya ba ni bag yod par bsrung bar bya ba'i dpe ste/ ji</text></item>
<item><p>149b.2</p><section></section><text>ltar bsil rum gangs khrod na gnas pa'i g.yag rgod rnga ma la bag yod pas bsrung ba rnga ma wa mjug ltar mi rkyong bar rtse mo ldang du gzar te 'gro ba de bzhin du tshul khrims 'di yang bag yod pas srung bar gyis shig ces bya ba'i tha tshig go/ /da ni yang dag par sdud par byed pas 'dul ba'i sde snod yang dag par bsdu</text></item>
<item><p>149b.3</p><section></section><text>ba mthar phyin nas dge ba'i rtsa ba de/ so sor thar pa bton pa yis/ /bsod nams grub pa gang yod pa/ /des ni 'jig rten ma lus pa/ /thub dbang go 'phang thob par shog /ces bya ba gsungs te/ so sor thar pa 'di bton pa'i bsod nams sgrub pa gang yod pa des 'jig rten ma lus pa thams cad thub</text></item>
<item><p>149b.4</p><section></section><text>pa'i dbang po sangs rgyas bcom ldan 'das kyi go 'phang thob par shog shig ces bya ba'i tha tshig ste/ thub pa ni nyan thos dang rang sangs rgyas so/ /de'i dbang po ni de bzhin gshegs pa ste/ 'jig rten ma lus pas de thob par gyur cig ces thams cad kyis de ltar yongs su bsngo bar bya'o/ /bsdu ba'i mtshan nyid bshad zin to// // </text></item>
<item><p>149b.5</p><section></section><text>de ltar yang dag par sdud par byed pas so sor thar pa'i mdo yang dag par bsdu ba 'di yang rgyud chags gsum pa'i tshul du brtsams pa yin te/ snyan pa'i ba dan 'jig rten gsum du grags/ /dam pa'i chos sgra seng ge'i sgra bsgrags pa/ /thams cad mkhyen pa dkon mchog mdzod brnyes pa/ /zhabs la tshangs</text></item>
<item><p>149b.6</p><section></section><text>dbang gtsug gi nor bus gtugs/ /sdug bsngal rgya mtsho gting mtha' med brgal ba/ /'gro ba'i gtso la spyi bos phyag 'tshal te/ /zhes smos pas ni phyag 'tshal ba'i rgyud bstan to/ /de'i 'og tu/ thams cad mkhyen pa'i bslab gzhi dkon mchog snod/ /'phags pa'i tshogs kyis dbus su dbye bar</text></item>
<item><p>149b.7</p><section></section><text>bya/ /zhes bya ba nas/ tshul khrims de ni bsrung bya ste/ /g.yag rnga'i rtse mo ji bzhin no/ /zhes gsungs pa'i bar gyis ni mdo gdon pa'i rgyud bstan to/ /mjug tu/ so sor thar pa bton pa yis/ /bsod nams grub pa gang yod pa/ /des ni 'jig rten ma lus pa/ /thub dbang go 'phang thob par shog / </text></item>
<item><p>150a.1</p><section></section><text>ces gsungs pas ni bsngo ba'i rgyud bstan to/ /so sor thar pa'i mdo rgya cher 'grel ba 'dul ba kun las btus pa rdzogs so// //dbang phyug dam pa'i mnga' bdag rgyal po chen po dpal lha btsan po'i bka' lung gis 'phags pa gzhi thams cad yod par smra ba'i 'dul</text></item>
<item><p>150a.2</p><section></section><text>ba 'dzin pa chen po kha che'i bye brag tu smra ba'i slob dpon dzi na mi tra dang / sarba dz+nyA de ba dang / bod kyi zhu chen gyi lo tsA ba dge slong cog ro klu'i rgyal mtshan gyis bsgyur cing zhu chen bgyis te gtan la phab pa'o/ /'di la sh+lau ka ni khri lnga stong yod/ bam po ni lnga bcur byas so// // </text></item>
<item><p>150a.3</p><section></section><text>@##/ /rgya gar skad du/ pra ti mo k+Sha sU tra br-i t+ti/ bod skad du/ so sor thar pa'i mdo'i 'grel pa/ thams cad mkhyen pa la phyag 'tshal lo/ /'di rnams kyi don ni 'og nas 'byung ngo / /'di man cad tshigs bcad phyed dang gnyis ni u pa li'i sangs rgyas la bstod cing phyag bya ba ste/ </text></item>
<item><p>150a.4</p><section></section><text>de yang sangs rgyas bcom ldan 'das yon tan phun sum tshogs pa bzhi dang ldan te/ gang zhe na/ rgyu dang / gzhan gyi don dang / bdag gi don dang / 'bras bu phun sum tshogs pa ste/ yi ge gzhung dang thad kar sbyar ro/ /snyan pa'i ba dan 'jig rten gsum du grags/ /rtsa ba 'di ni rgyu phun sum tshogs pa</text></item>
<item><p>150a.5</p><section></section><text>dang sbyar te/ de la snyan pa ni sangs rgyas kyi spyod pa dang / yon tan phun sum tshogs pa dang ldan pa zhes bsngags pa'am grags pa dang ldan pa nyid la bya'o/ /ba dan ni dpe ste/ mtshon lta bu gzhan las 'phags par snang zhing mngon pa bzhin du sangs rgyas kyang 'gro ba thams cad las 'phags par</text></item>
<item><p>150a.6</p><section></section><text>snang zhing mngon pa'o/ /'jig rten gsum du grags zhes pa ni 'dod pa dang / gzugs dang / gzugs med pa'i khams su sangs rgyas kyi yon tan grags pa'o/ /de la the tshom pas bya ba/ 'dod pa dang gzugs kyi khams na ni ldan pas grags su yang rung na gzugs kyi phung po med pas/ de ni ji</text></item>
<item><p>150a.7</p><section></section><text>ltar grags par rung zhes bya ba'i lan du de ni sngon 'dod pa dang / gzugs kyi khams su skyes pa'i tshe/ sngon thos pa de yid la dran zhing shes pa yod pas de nyid la grags pa zhes bya'o/ /de ji ltar rgyu phun sum tshogs pa yin zhe na/ sbyin pa la sogs pha rol tu phyin pa bcu rab tu rdzogs pas/ sbyin pa chen po</text></item>
<item><p>150b.1</p><section></section><text>dang ldan no zhes pa nas ye shes dang ldan no zhes pa'i bar du grags pas na rgyu phun sum tshogs pa yin no/ /dam pa'i chos sgra seng ge'i sgra bsgrags pa/ /rtsa ba 'di ni gzhan gyi don phun sum tshogs pa dang sbyar te/ de la dam pa ni skyes bu dam pa ste/ sangs rgyas bcom ldan 'das sgrib pa spangs pa'i mthar</text></item>
<item><p>150b.2</p><section></section><text>phyin cing bsod nams dang ye shes kyi tshogs dang lhan cig pa yin no/ /de la chos sgra ni sangs rgyas kyi bden pa bzhi la sogs dam chos bsgrags pa ste/ des mu stegs can dang 'jig rten pa'i gtsug lag zil gyis gnon pa dper na ri dwags kyi rgyal po seng ge ral pa can gyi sgra bsgrags pas</text></item>
<item><p>150b.3</p><section></section><text>byol song thams cad kyi sgra zil gyis gnon pa bzhin no/ /thams cad mkhyen pa rin chen mdzod brnyes pa/ /thams cad mkhyen pa ni bdag gi don dang sbyar te/ de la thams cad ces bya ba gang zhe na/ bram zes gsol pa'i lan du bka' stsal pa las/ bram ze thams cad ces bya ba ni skye mched bcu gnyis yin</text></item>
<item><p>150b.4</p><section></section><text>no zhes 'byung bas na/ skye mched bcu gnyis kyi nang du phyi nang gi chos ma lus par 'dus pas de dag mkhyen pa yang bya'o/ /yang na 'dod chags dang bral ba stong zhing dben pa'i mtshan nyid ji lta ba bzhin du mkhyen pa yang yin no/ /yang gcig tu na dngos po thams cad mkhyen pa la bya ste/ de yang rnam pa bzhi ltar</text></item>
<item><p>150b.5</p><section></section><text>mkhyen te/ gang zhe na/ ma lus par mkhyen pa/ ma 'dres par mkhyen pa/ tshad med par mkhyen pa/ phyin ci ma log par mkhyen pa/ de la ma lus pa ni gang / dngos po gzugs la sogs pa ma lus pa mkhyen pa'o/ /ma 'dres pa ni sangs rgyas kyi mkhyen pa de nyid nyan thos dang rang sangs rgyas kyi shes pa dang</text></item>
<item><p>150b.6</p><section></section><text>ma 'dres par khyad du zhugs pa'o/ /tshad med pa ni ji snyed shes par bya ba tshad med pa thams cad rab tu mkhyen pa'o/ /phyin ci ma log pa ni mu stegs can dang 'jig rten pa lta bu phyin ci log tu rtog cing shes pa ltar ma yin te/ 'phags pa'i bden pa dang / lam gyi chos la sogs pa ngo bo nyid kyis ji lta ba</text></item>
<item><p>150b.7</p><section></section><text>bzhin du mkhyen pa ste/ de ni bdag gi don phun sum tshogs pa yin te/ gzhan gyi don phun sum tshogs pa'i rgyur yang 'gyur ro/ /ji lta zhe na/ bcings pa pa dang long bas gzhan dgrol zhing mtshon pa'i gnas/ bdag grol bas gzhan dgrol ba'i gnas yod pa bzhin du bdag gi don chen po grub</text></item>
<item><p>151a.1</p><section></section><text>pas na gzhan gyi don yang grub par gyur te/ 'dis ni ye shes tshad med pa bstan pa yin no/ /de la rin chen mdzod ces bya ba la rin chen ni bstan pa'i chos te zhal nas gsungs pa'i mdo sde dang / bsgrub pa'i chos te bden pa bzhi dang lam gyi yan lag gi chos la bya'o/ /mdzod ces</text></item>
<item><p>151a.2</p><section></section><text>bya ba ni 'phags pa'i dge 'dun la bya ste/ ci'i phyir rin po che'i mdzod du gdags she na/ bstan pa'i chos dang bsgrub pa'i chos dag zag pa med pa'i dge 'dun de dag gis rdzogs par bsgrubs pas/ rin chen mdzod du gyur pa yin no/ /brnyes zhes bya ba ni gong ma lta bu'i don phun sum tshogs</text></item>
<item><p>151a.3</p><section></section><text>pa brnyes pa yin te/ ji lta zhe na/ skal pa yod pa de dag la dge ba'i chos bstan nas zag pa'i dgra bcom pa yin te/ 'di ni gzhan gyi don phun sum tshogs pa dang sbyar te/ 'di ni thugs rje tshad med pa yin no/ /zhabs la tshangs dbang gtsug gi nor bus gtugs/ /rtsa ba 'dir ni 'bras bu phun sum tshogs</text></item>
<item><p>151a.4</p><section></section><text>pa dang sbyar te/ tshangs pa ni 'dod pa'i 'dod chags dang bral bas tshangs pa dang / bsam gtan dang po ris kyi lha'i rgyal po'o/ /dbang po ni sum cu rtsa gsum lha'i rgyal po ste/ /lha rnams dbang byed pas na dbang po 'jig rten gyi mchog tu grags pa 'di gnyis kyi gtsug na rin po che yod pas kyang</text></item>
<item><p>151a.5</p><section></section><text>zhabs la gtugs te phyag 'tshal bas na/ sangs rgyas ni 'gro ba thams cad kyi gtso bo sangs rgyas zhing mchod pa'i gnas su mngon te/ de bas na 'bras bu phun sum tshogs pa dang sbyar ro/ /sdug bsngal rgya mtsho gting mtha' med brgal ba/ /rtsa ba 'di ni bdag gi don phun sum tshogs pa dang sbyar te/ </text></item>
<item><p>151a.6</p><section></section><text>dper na rgya mtsho mching rnams zab cing rgya che ba bzhin du srid pa'i sdug bsngal dpag tu med pa las brgal ba ni sangs rgyas bcom ldan 'das yin par sbyar ro/ /de la the tshom pas bya ba de ltar mtha' med na brgal zhes byar kyang mi btub ces pa'i lan du/ de ni dper na rgya mtsho chen po'i 'gram na gnas pas</text></item>
<item><p>151a.7</p><section></section><text>mtha' yod par mi shes pa bzhin du/ sems can ma rabs kyis mtha' yod par mi mthong mi shes pas na mtha' med ces bya bar zad kyi/ 'phags pas kyang mtha' mi gzigs pa ni ma yin no/ /'gro ba'i gtso la spyi bos phyag 'tshal te/ rtsa ba 'di ni bdag don phun sum tshogs pa dang sbyar te/ sangs</text></item>
<item><p>151b.1</p><section></section><text>rgyas 'gro ba'i gtso bo yin par ci mngon zhe na/ mchog gsum zhes bya ba'i mdo sngags byung ba rkang gnyis dang / rkang mangs thams cad kyi gtso bo ni sangs rgyas yin/ 'dus byas dang 'dus ma byas pa'i chos thams cad kyi gtso bo ni 'dod chags dang ba'i chos yin/ mang po thams cad kyi gtso bo ni dge 'dun</text></item>
<item><p>151b.2</p><section></section><text>yin zhes 'byung bas na/ 'gro ba'i gtso bor de ltar mngon no/ /spyi bos phyag byas ni lhag par dad cing gus pa'i tshul lo/ /'di man chad rtsa ba gnyis ni gong ma ltar bstod par byas zin nas/ 'di ltar ngas so sor thar pa'i mdo dgrol zhing rgyas par ston pa'o/ /thams cad mkhyen pa'i bslab gzhi</text></item>
<item><p>151b.3</p><section></section><text>dkon mchog snod/ /'phags pa'i tshogs kyi dbus su dbye bar bya/ /thams cad mkhyen pa ni ltag tu smos pa dang 'dra/ bslab pa ni gang mi bya ba'i dngos po rnams te/ srog mi gcad pa la sogs pa'o/ /tshig ni gang mi bya ba'i dngos po de dag ma byed cig par bstan pa ste/ so sor thar pa 'di nyid</text></item>
<item><p>151b.4</p><section></section><text>la bya'o/ /dkon mchog snod ces bya ba la/ dkon mchog ni rin che zhing dam pa yin te/ dngos su na 'dul ba 'bum sder gtogs pa rnams so/ /de la snod ces bya ba ni so sor thar pa 'di nyid la bya ste/ 'dul ba 'bum sde'i mdo ma lus par so sor thar pa'i nang du 'dus shing gnas pa la bya'o/ /'phags</text></item>
<item><p>151b.5</p><section></section><text>pa'i tshogs kyi dbus su dbye ba ni zag pa med pa'i dge 'dun dang / phyin ci log las ring du gyur pa'i dge 'dun bzhi yan chad la bya'o/ /dper na gtsug lag shes shing rin po che nyid rin che bar shes pa'i mdun du rin po che'i snod dbye bar bya ba bzhin du so sor thar pa 'di rin che bar shes pa dad pa dang</text></item>
<item><p>151b.6</p><section></section><text>tshul khrims can gyi dbus su dbye bar bya ba yin te/ mi dbye ba yang 'di las zlog par rig par bya'o/ /sangs rgyas kyis ni 'dul ba'i mtsho/ /'di man chad nas gzhon nu'i lcags kyu zhes pa'i bar du tshigs bcad gsum ni mthong ba'i 'bras bu'i sgo nas so sor thar pa 'di nyid bstod par rig par</text></item>
<item><p>151b.7</p><section></section><text>bya'o/ /sangs rgyas kyis ni 'dul ba'i mtsho/ /ma lus gting dang pha rol med/ /gnas dang snying gi snying po ni/ /so sor thar pa 'di yin no/ /'di man chad ni dgos pa'i dgos don 'chad de/ bshad pa'i dmigs dang / dgos 'brel yang zhar la 'du bar rig par bya'o/ /de la bshad pa'i</text></item>
<item><p>152a.1</p><section></section><text>dmigs ni gang tshig tu brjod pa'i dngos po nyid/ dgos pa ni tshig tu brjod pa de dgos par shes pa'o/ /'brel ba ni brjod pa'i tshig gis mtshon nas don shes pa nyid de/ thabs dang 'brel ba'i don to/ /dper na rgya mtsho mching rnams zab cing rgya che ba bzhin du/ sangs</text></item>
<item><p>152a.2</p><section></section><text>rgyas kyi 'dul ba yang zab cing rgya che ba yin te/ de la zab pa ni ltung ba 'byin pa'i rtsis mgo mang por gsungs pa rnams yin/ rgya che ba ni 'bum sde las ltung ba dang mi ltung ba'i rim pa rgyas par 'byung ba rnams so/ /de la sangs rgyas kyi 'dul ba zhes smod pa ni/ mu stegs can la sogs pa'i 'dul ba</text></item>
<item><p>152a.3</p><section></section><text>ma yin par ston pa'o/ /de ltar 'dul ba gting dang mtha' med pa'i mdo ma lus par 'dus shing gnas pas nas chen po dang 'dra'o/ /snying gi zhes bya ba ni lus kyi gtso bo yin pa dang 'dra bar ston pa yin/ snying po zhes bya ba ni snying khu lta bu ste/ 'dul ba thams cad kyi snying khu yin pas na phyir rgol bas mi phyed</text></item>
<item><p>152a.4</p><section></section><text>pa'o/ /de la 'dul ba zhes bya ba ni gang nyon mongs pa gdul ba dang / dge sbyong gi slob ma 'dul ba ste/ gang mi bya ba mi byed pa la bya'o/ /dam pa chos kyi rgyal po yis/ /dam chos mi bri bsdus pa yin/ /dam pa ni skyes bu dam pa yin te/ sangs rgyas bcom ldan 'das la yang bya/ yang na dam pa'i chos</text></item>
<item><p>152a.5</p><section></section><text>sde snod gsum lta bu la skyon med pa'i chos la bya ste/ chos de lta bu'i 'byung khung ngam mnga' mdzad pa na chos kyi rjer gyur pa ste/ rgyal po zhes bya'o/ /yis zhes bya ba ni de'i chos la bya'i gzhan gyis ma yin par ston pa'o/ /de la dam chos ni sde snod gsum lta bu mi bri ba ni 'dul ba nyi tshe dus dang po bzang po'i tshe mi</text></item>
<item><p>152a.6</p><section></section><text>bri gzung bar bstan pa'o/ /bsdus pa ni 'dul ba'i mdo so sor thar pa'i nang du bsdus pa la bya'o/ /'di ni dge slong tshong pa yi/ /bslab zong tshong dus chen po'o/ /dper na nor chung ngu la spel zhing bskyed par spogs byas na/ zong du rin po che bkram na nor mang por 'du ba'i gzhir 'gyur ba bzhin du/ dge slong</text></item>
<item><p>152a.7</p><section></section><text>gis dge ba'i spogs bya zhing dge ba'i rtsa ba chung ngu las 'phel zhing rgyas par bya ba'i zong dam pa ni so sor thar pa 'di yin te/ 'dis ni zong lta bur bsdus par bstan pa'o/ /tshul khrims ngan pas zin pa yi/ /gdug pa sel ba'i sman 'di yin/ /dper na sbrul gdug pas ni bdag dang gzhan gnyi ga</text></item>
<item><p>152b.1</p><section></section><text>ma rung bar byed de/ de'i gdug pas gzhan la gnod pa dang / zhe sdang g.yos pa'i sems kyis rang sdug bsngal ba bzhin du tshul khrims log pa can srog gcod pa dang ldan pas/ pha rol po yang srog dang bral bar byed cing / de'i nyes pas bdag kyang sdug bsngal bar 'gyur bas na bdag gzhan ma rung bar byed</text></item>
<item><p>152b.2</p><section></section><text>pa ste/ de lta bu'i sman dam pa ni so sor thar pa 'di yin par ston pa'o/ /'di ni lang tsho 'khrul pa yi/ /glang po gzhon nu'i lcags kyu'o/ /dper na glang po gzhon nu lam ma yin par brten pa ni/ lcags kyus lam drang por 'dzud pa bzhin du/ dge slong gzhon nu ma dul ma zhi bar log par spyod pa'ang / </text></item>
<item><p>152b.3</p><section></section><text>so sor thar pa'i lcags kyu 'dis 'dul zhing lam drang por 'dzud par byed do/ /de la lang tsho ni gzhon nu mthu stobs rdzogs pa ste/ lang dang shed kyis 'tsho ba'i don to/ /'dis ni gnas ma yin par mi gtong ba ston te/ 'di yan chad ni so sor thar pa'i 'dul ba mngon sum du thob pa na/ mthong ba'i</text></item>
<item><p>152b.4</p><section></section><text>'bras bu zhes bya'o/ /ngan 'gro zhes bya ba ni man chad nas gzhi dang 'dra bar gnas zhes pa'i bar du tshigs bcad gnyis ni mtho ba'i 'bras bu'i sgo nas so sor thar pa bstod pa yin no/ /ngan 'gror 'khor bar zab mo las/ sgrol ba'i gzings ni 'di yin no/ /de la ngan 'gro ni 'khor ba'i spyir yang snyegs/ </text></item>
<item><p>152b.5</p><section></section><text>gcig tu na ngan song gi skye gnas zab mo la yang bya ste/ de ltar 'khor ba ni nyon mongs pa rgya mtsho ltar zab pa las sgrol ba'i gzings ni so sor thar pa 'di nyid yin te/ ji lta zhe na/ so sor thar pa la gnas bcas nas/ bden pa dang mnyam par gzhag pa bsgrubs pas/ 'khor ba'i skyon las rgal bar</text></item>
<item><p>152b.6</p><section></section><text>'gyur ro/ /'di ni bzang 'gror 'gro bar bya/ /stegs dang zam par nges pa'o/ /dper na chu brgal ba'i rkang zam gyi stegs dang zam pa bzhin du mtho ris su 'gro ba'i stegs dang zam pa ni so sor thar pa 'di la bya'o/ /'di ni nyon mongs 'pham byed lam/ /rgyal po yi ni 'dren pa mchog /dper</text></item>
<item><p>152b.7</p><section></section><text>na rgyal po shing rta'i nang du zhugs nas dgra la rgol ba'i tshe shing rta 'dren pa'i kha lo ba dang 'dra bar 'phags pa'i kha lo yis nyon mongs pa'i dgra bcom pa'i kha lo lta bu'ang so sor thar pa 'di yin no/ /'di ni thar pa'i grong 'jug pa'i/ /them skas gzhi dang 'dra bar gnas/ /dper na grong khyer gyi</text></item>
<item><p>153a.1</p><section></section><text>rim khang chen po mkhar gyi rim pas bskor ba'i yang tog lta bu 'gro na skas kyi them pa tha ma la ma brten par/ them pa gzhan la 'dzeg tu mi rung bar mya ngan las 'das pa'i grong khyer chen po'i rim khang du 'jug par 'dod pa'ang so sor thar pa'i them pa la ma brten par bden pa bzhi'i</text></item>
<item><p>153a.2</p><section></section><text>skas la 'dzeg mi nus pas/ so sor thar pa 'di ni skas kyi them gzhi lta bu ste/ 'di yan chad ni mngon sum du ma thob kyang ma 'ongs pa thob pa rgyur gyur pas na ma mthong ba'i 'bras bu zhes bya'o/ /nga ni mya ngan las 'das gyur/ /zhes pa 'di man chad nas/ mngon sum nyid du bstod ces pa'i bar du</text></item>
<item><p>153a.3</p><section></section><text>tshigs bcad gcig ni ston pa nyid dang 'dra ba'i bstod pa yin no/ /nga ni mya ngan las 'das na/ /'di ni khyed kyis ston zhes kyang / /rang byung nyid kyis nan tan du/ /dge slong mngon sum nyid du bstod/ /sangs rgyas zhes bya ba'i sgra 'di yang / /'jig rten dag na rab tu dkon/ /tshogs kyi lam 'bras</text></item>
<item><p>153a.4</p><section></section><text>bu dang bcas pa yang rnam pa gsum ste/ tshogs kyi lam dkon pa dang / tshogs kyi lam rnyed pa dang / tshogs lam rnyed nas nan tan du byed pa'o/ /'di man chad tshigs bcad gnyis kyis tshogs kyi lam 'bras bu dang bcas pa bshad/ gzhan gyi sbyor ba dkon pa bstan to/ /sangs rgyas 'byung ba</text></item>
<item><p>153a.5</p><section></section><text>dkon pa dang / chos ston pa dang / chos bstan pa la gnas pa dang / chos bstan pa rjes su 'jug pa dang / gzhan gyi phyir snying brtse ba'o/ /tshogs kyi lam zhes bya ba ni sbyor ba'i lam dang rnam par dag pa'i lam thob pa'i gzhi bcu gsum ste/ gzhan gyi 'byor ba dang / bdag gi 'byor ba dang / dge ba'i</text></item>
<item><p>153a.6</p><section></section><text>chos la 'dun pa dang / tshul khrims kyi sgo sdom pa dang / dbang po sdom pa dang / zas kyi tshod rig pa dang / nam gyi cha stod dang cha smad la mi nyal bar sbyor ba dang / shes bzhin du spyod pa dang / dge ba'i bshes gnyen la brten pa dang / dam pa'i chos nyan pa dang / bar chad med pa dang / gtong ba spel ba dang / </text></item>
<item><p>153a.7</p><section></section><text>dge sbyong gi rgyan no/ /mi nyid rnyed pa shin tu dka'/ /rab tu 'byung ba shin tu dkon/ /bdag gi 'byor ba bstan pa de yang rnam pa lnga'o/ /mir gyur pa/ yul dbus su skyes pa/ dbang po tshang ba/ gnas la dad pa/ las kyi mtha' ma log pa'o/ /dge ba'i chos la 'dun pa brten/ /de bzhin rab tu 'byung</text></item>
<item><p>153b.1</p><section></section><text>rnams kyis/ /tshul khrims kyi sdom pa dang / dbang po sdom pa rnam pa bzhi bstan to/ /tshul khrims kyi sdom pa drug ste/ dbye ba dang / bsdu ba dang / phun sum tshogs pa dang / rnam grangs dang / rnam par dag pa dang / phan yon no/ /tshul khrims phun sum tshogs pa dkon/ tshul khrims yongs</text></item>
<item><p>153b.2</p><section></section><text>su dag gyur kyang / /grogs bzang shin tu rnyed par dka'/ /dge ba'i bshes gnyen brten pa dang / dam pa'i chos nyan cing sems pa dang / bar chad med pa dang / gtong ba spel ba dang / dge sbyong gi rgyan ces bya ba bstan to/ /'jig rten sangs rgyas 'byung ba dang / /'di man chad tshigs bcad</text></item>
<item><p>153b.3</p><section></section><text>gcig gis tshogs kyi lam rnyed par bshad/ mi dang rab tu byung ba dang / tshul khrims phun sum tshogs pa dang / /grogs bzang rnyed dka' rnyed gyur nas/ /mkhas pa dag la legs 'dod cing / /'di man chad cha gcig gis tshogs kyi lam rnyed nas nan tan bya ba bshad/ mkhas pa'i rtags</text></item>
<item><p>153b.4</p><section></section><text>dang ldan te lus kyi las legs par byed pa dang / ngag gi las legs par smra ba dang / yid kyi las legs par sems pa'o/ /de dag 'bras chas byed 'dod pa/ /tshogs kyi lam 'bras bu dang bcas pa ste/ sbyor ba'i lam dang rnam par dag pa'i lam mo/ /sbyor ba'i lam ni nges par 'byed pa</text></item>
<item><p>153b.5</p><section></section><text>cha bzhi'o/ /rnam par dag pa'i lam ni mthong ba dang / bsgom pa mthar phyin ces bya'o/ /sdom brtson rnams kyi so sor thar/ /rab tu byung ba rnams kyi'o/ /mnyan pa'i phyir na 'bad par bya/ /thos pa dang gzung ba dang / 'dzin pa dang / bsgrub pa la 'bad par bya'o/ /sangs rgyas mya ngan las</text></item>
<item><p>153b.6</p><section></section><text>'das te gshegs pa'i khar dge slong dag gis gsol pa/ sangs rgyas bzhugs pa'i tshe na ni mgon dang skyabs lags kyang / mya ngan las 'das te gshegs pa'i 'og tu ni bdag cag gi ston pa dang mgon skyabs med do zhes gsol ba dang / lan du mya ngan las 'das pa'i 'og tu/ nga dang</text></item>
<item><p>153b.7</p><section></section><text>'dra bar ston cing 'doms pa ni/ /so sor thar pa 'di yin gyis/ /de'i gzhung bzhin du sgrubs shig pa'i don to/ /de la rang byung ni gzhan gyi lung phog pa med par yang sangs rgyas nyid rang byung ba la bya'o/ /de la the tshom pas bya ba rang sangs rgyas kyang gzhan gyi lung phog pa med pas/ rang byung ba yin</text></item>
<item><p>154a.1</p><section></section><text>na skabs 'dir yang rang sangs rgyas bya ba la mi na nam zhes bya ba'i lan du/ rang sangs rgyas ni tshig gi sgo nas chos mi ston gyi rdzu 'phrul tsam gyis ston par zad pa na/ so sor thar ba sgrogs pa de bzhin gshegs pa yin par mngon no/ /nyid ces bya ba ni bstod pa dang sbyar te/ </text></item>
<item><p>154a.2</p><section></section><text>gzhan la bstod du bcol ba ma yin gyi rang byung nyid kyis bstod pa sbyar ro/ /nan tan ni gzhan gyis bcol ba tsam gyi phyir ngan ngon bstod pa ma yin gyi/ nan tan chen pos dge slong mang po'i nang du so sor thar pa ni nga dang 'dra'o zhes sangs rgyas kyis mngon du bstod pa'o/ /dge slong dbang 'dul zhes</text></item>
<item><p>154a.3</p><section></section><text>bya ba 'di man chad nas rtag tu srungs zhes pa'i bar du tshigs bcad gcig ni so sor thar pa la gus par bskyed par bstan pa'o/ /dge slong dbang dul kun dbang po/ /dbang dul zhes bya ba ni gzugs la sogs pa la dbang po mi g.yeng bar/ dbang po dul zhing spyod lam zhi ba'i tshul du ston pa'o/ / </text></item>
<item><p>154a.4</p><section></section><text>kun dbang zhes bya ba ni gong ma ltar dbang po dul ba ni dus 'ga' tsam du ma yin gyi dus kun nam dus thams cad du dbang po rnams dul bar byed pa'o/ /yang na kun dbang po zhes bya ba ni shes rab la bya ste/ rang bzhin gyis sdig pa dang bcas pa'i nyes byas yan chad sdig yin par shes nas mi spyod par</text></item>
<item><p>154a.5</p><section></section><text>bya'o/ /sangs rgyas mi 'gyur rab 'byung ba/ /nges par thar pa 'dod rnams kyis/ /so sor thar pa rtag tu srungs/ /'dir ni dge ba'i bshes gnyen dang phrad par dka' ba dang / khom pa dang ldan par dka' ba gnyis ston te/ 'jig rten na mi khom pa phun sum tshogs pa ni mod la khom pa phun sum</text></item>
<item><p>154a.6</p><section></section><text>tshogs pa dang / bshes gnyen dang ldan pa phun sum tshogs pa ni dkon te/ mi khom pa brgyad mod pa gang zhe na/ ngan song gsum gyi skye gnas dang / lha tshe ring por skyes pa dang / yul mtha' 'khob tu skyes pa dang / dbang po ma tshang bar skyes pa dang / log par lta bar gyur pa dang / gong ma rnams</text></item>
<item><p>154a.7</p><section></section><text>las thar na yang sangs rgyas 'jig rten du mi 'byung ba dang / brgyad de/ gnas de brgyad du skyes na so so'i lta ba nyon mongs pas g.yengs pas/ dge ba'i chos dang phrad pa dkon pa la'o/ /de ltar mi kham pa brgyad las thar te/ mi'i lus su skye bar dkon pa ni/ mdo kun las btus pa las rgya mtsho</text></item>
<item><p>154b.1</p><section></section><text>chen po'i nang du gnya' shing bu ga can por ba/ lho byang shar nub kyi rlung gis phyogs bzhir g.yengs te/ mal gcig na 'dug mi khom pa'i bu gar rgya mtsho'i nang na rus sbal gcig 'dug pa de lo brgya zhing lan cig chu'i steng du lus 'byin pa'i mgrin pa chud par gyur pa ni srid kyi/ mi'i lus su skyes pa ni de</text></item>
<item><p>154b.2</p><section></section><text>bas kyang dkon no zhes 'byung ba yin te/ de ltar khom pa phun sum tshogs pa dang yang ldan par gyur/ de bas kyang sangs rgyas 'jig rten du dkon par 'byung ba las kyang so sor thar pa'i mdo bsgrags pas bshes gnyen phun sum tshogs pa dang ldan pa yin gyis/ de bas na so sor thar pa la gus pa</text></item>
<item><p>154b.3</p><section></section><text>skyed la sgrubs shig par ston pa yin no/ /de la sangs rgyas mi 'gyur rab 'byung zhes bya ba ni sangs rgyas nyid dam sangs rgyas kyi bka' las gzhan du mi 'gyur bar bya ba'i phyir dge slong khyed rab tu byung ba yin gyi/ de bas na gdon mi za bar thar par 'dod na/ so sor thar pa rtag tu srungs shig</text></item>
<item><p>154b.4</p><section></section><text>pa'o/ /de la nges par zhes bya ba ni mtho ris su skye ba dang 'jig rten gyi longs spyod myong bar bya ba dang / khe dang bkur sti 'dod pa'i phyir so sor thar pa bsrung ba ma yin gyi/ nges pa dang gdon mi za bar mya ngan las 'da' bar bsrung ba yin no/ /de las so sor thar pa zhes bya ba'i don ni 'og nas 'chad do/ /so</text></item>
<item><p>154b.5</p><section></section><text>sor thar pa'i gleng gzhi gcig la/ don brgyad 'chad pa'i sngon logs su tshigs bcad 'dis ni gong ma ltar mi khom pa brgyad la sogs pa khams gsum gyi spyod pa la skyo bar bya ba dang mthun pa'i don du bstan pa yin no/ /bskal pa bye ba zhes pa 'di man chad nas shin tu dkon zhes pa'i bar du/ tshigs</text></item>
<item><p>154b.6</p><section></section><text>bcad gcig ni lung las thob par dkon pa dang / mngon par rtogs par dkon pa gnyis ston pa yin no/ /bskal ba bye ba rnams su yang / /so sor thar pa thos pa dang / /gzung dang 'dzin pa rnyed dka' ste/ /sgrub par byed pa shin tu dkon/ /so sor thar pa zhes bya ba'i don ci zhe na/ las kyi nyon mongs</text></item>
<item><p>154b.7</p><section></section><text>pa dang / tshe'i nyon mongs pa dang / nyon mongs pa'i yang nyon mongs pa dang / dngos po las so sor thar par byed pa'i phyir ro/ /yang gcig tu na nyon mongs pa che 'bring dgur bsres pa'i phra mo can yan chad las thar cing grol bar byed pas na/ so sor thar pa zhes bya'o/ /dris pa/ nyon mongs phra mo yan chad</text></item>
<item><p>155a.1</p><section></section><text>las/ /gang gis so sor thar par byed/ /lan du de ni 'phags pa'i lam gyis so sor thar par byed do/ /so sor thar pa la rnam pa gnyis te/ so sor thar pa nyams pa can dang / so sor thar pa nyams pa med pa ste/ mu stegs can lta bu dge ba bcu spyod pas ngan song gsum</text></item>
<item><p>155a.2</p><section></section><text>las thar te gzugs dang gzugs med pa'i ris su skye mod kyi yang dag pa'i lam ma bsgoms pas ngan song gsum du phyir ltung ba'i phyir so sor thar pa nyams pa zhes bya'o/ /de ltar nyams pa med pa'i so sor thar pa ni so sor thar pa 'di la brten nas/ 'phags pa'i bden pa dang lam gyi</text></item>
<item><p>155a.3</p><section></section><text>chos rnams bsgrubs pas gdon mi za bar mya ngan las 'das pa'i phyir nyams pa zhes bya'o/ /de the tshom pas bya ba de ltar 'phags pa'i lam so sor thar pa byed na/ ci'i phyir lam de nyid la so sor thar pa zhes ming gdags/ lan du de ni 'bras bu'i ming rgyu las btags pas na nyes pa med do/ /dper na</text></item>
<item><p>155a.4</p><section></section><text>'dam rdzab kyi chu ni rkang pa'i nad/ bud med ni tshangs pa'i skyon no zhes bya ba bzhin no/ /yang gcig tu na so sor thar pa ni ngan song gsum gyi gnas nas so sor thar cing bzang 'gror skye ba yang yin no/ /de la thos pa ni rna ba'i dbang pos nges par thos pa'o/ /gzung ba'i sgra don dang bcas par yid kyis</text></item>
<item><p>155a.5</p><section></section><text>zin pa'o/ /'dzin pa ni dus 'ga' tsam du ma yin gyi dus thams cad du'ang de bzhin 'dzin pa'i don to/ /de la bsgrub pa ni yang dag par sbyor ba ste/ don ji bzhin nyams su spyad nas lus ngag yid khugs par byed pa ste/ de ltar so sor thar pa bskal pa bye bar yang thos par dka' bas na/ gzungs su</text></item>
<item><p>155a.6</p><section></section><text>'dzin cing sgrub par byed pa'ang shin tu dkon par rig par bya'o/ /de las thos pa dang gzung ba dang 'dzin pa gsum ni lung las thob par dkon pa'i nang du bsdu/ sgrub pa ni mngon par rtogs pa dkon pa'i nang du bsdu'o/ /'di man chad ni dkon mchog gsum 'byung ba bde ba'i rgyur bstan pa dang</text></item>
<item><p>155a.7</p><section></section><text>bshad pa yin no/ /sangs rgyas rnams ni 'byung ba bde/ /sangs rgyas zhes bya ba'i don ni/ rgya gar skad du bud+d+ha zhes bya ba la/ don rnam pa gnyis yod pa ni/ sangs pa dang rgyas pa'o/ /de la mi gnyid log pa las sangs pa bzhin du ma rig pa'i gnyid kyis log pa las sangs pas sangs</text></item>
<item><p>155b.1</p><section></section><text>pa'o/ /rgyas pa ni/ pad+mo'i kha bye ba 'bar zhing rgyas pa bzhin du/ bsod nams dang ye shes kyi tshogs rgyas pa'i don to/ /de la 'byung ba ni yum gyi lhums nas bltams pa'i don to/ /de la the tshom pas bya ba/ 'byung ba ni skye ba'i don to/ /skyes pa ni sdug bsngal ba yin na/ de la ci'i phyir bde</text></item>
<item><p>155b.2</p><section></section><text>zhes bya de'i lan du/ dper na me ni bde ba'i rgyu/ /zhes bya ba dang sbyar te/ gong ma ltar sdug bsngal gyi phung po yin du zin kyang de nyid rnam par grol ba bde ba'i rgyur 'gyur bas na 'gal ba med do/ /de la yang dris pa yum gyi lhums nas bltams pa ni byang chub sems dpa' yin na/ de la ci'i phyir sangs rgyas</text></item>
<item><p>155b.3</p><section></section><text>zhes gdags/ lan du de ni 'bras bu'i ming rgyu la btags te/ dper na dru bu las snam bur 'gyur ba bzhin du/ byang chub skyes pa las gdon mi za bar sangs rgyas su 'gyur bas 'gal ba med do/ /de la bde ba ni bdag dang gzhan bde ste/ byang chub sems dpa' dka' ba spyad nas mngon par 'tshang rgya</text></item>
<item><p>155b.4</p><section></section><text>ste/ rnam par grol ba'i sku brnyes pas na bdag bde ba yin no/ /de bzhin gshegs pa mthong zhing thos pa dang / mchod cing bstod pa rnams kyis kyang bsod nams chen po 'thob ste/ long ba dang 'on pa yang dbang po bye zhing dbang po rmongs te ma smin pa rnams kyang gsal bar 'gyur bas gzhan bde ba yin te/ de ltar na/ </text></item>
<item><p>155b.5</p><section></section><text>sangs rgyas 'byung ba bde ba'i rgyu/ /zhes bya'o/ /chos bstan pa yang bde ba'o/ /gsung rab bcu gnyis bstan pa yang dge sdig gi ngo mi shes nas/ mi dge ba spong zhing dge ba la 'jug pa dang / mdo sde 'chang ba dang 'dri klog la sogs pa byas pa bsod nams chen po 'thob pas na bde ba'i rgyu zhes bya'o/ / </text></item>
<item><p>155b.6</p><section></section><text>dge 'dun mthun pa bde ba yin/ /dge 'dun ni rgol bas mi phyed pa yin te/ dngos su na gang zag chen po brgyad po la sogs pa ste 'phags pa'i dge 'dun la bya'o/ /de la mthun pa ni tshul khrims dang lta ba dang spyod pa dang 'tsho ba dang bzhi mthun pa'o/ /de la bde ba ni 'phags pa'i dge 'dun mthong zhing</text></item>
<item><p>155b.7</p><section></section><text>thos pa dang / mchod cing bsngags pa byas pas bsod nams chen po thob pas na/ bde ba'i rgyur bstan pa yin no/ /mthun pa rnams kyi dka' thub bde/ /de la dka' thub ni gang bsgrub cing spyad par bya ba yin te/ mu stegs can gyi dka' thub kyis lus gtse bar byas kyang nyon mongs pa spong bar mi nus pa de</text></item>
<item><p>156a.1</p><section></section><text>ltar ni ma yin gyi/ dge sbyong gi dka' thub ni bslab pa gsum ste/ lhag pa'i tshul khrims dang / lhag pa'i sems dang / lhag pa'i shes rab ste de gsum bsgrub pa'i dka' thub kyis nyon mongs pas gtses shing spong bar byed pa yin te/ de la lhag pa'i tshul khrims kyis ni</text></item>
<item><p>156a.2</p><section></section><text>'dul ba bsdus/ lhag pa'i sems kyis ni mdo sde lta bu bsdus/ lhag pa'i shes rab kyis ni ma mo lta bu bsdus pa yin no/ /de la bde ba ni gong ma ltar 'phags pa'i dka' thub spyod pa de la mos pa skye zhing spyod par 'gyur bas/ bsod nams chen po thob pas bde ba'i rgyu zhes bya'o/ /'phags pa'i</text></item>
<item><p>156a.3</p><section></section><text>rnams zhes bya ba 'di man chad nas/ bde ba nyid du 'gyur zhes pa'i bar du tshigs bcad gcig ni dge ba'i bshes gnyen la brten pas bde ba'i rgyur 'gyur ba dang / mi dge ba'i bshes gnyen spangs pas bde ba'i rgyur 'gyur ba bstan pa yin no/ /'phags pa rnams ni mthong ba bde/ /dam pa dag dang</text></item>
<item><p>156a.4</p><section></section><text>'grogs pa bde/ /byis pa rnams ni ma mthong na/ /rtag tu bde ba nyid du 'gyur/ /'phags pa ni nyon mongs pa ni rab tu spangs pa ste dgra bcom pa yin no/ /bde ba ni de lta bu'i yon tan gyi gnas yin pas/ de mthong na 'phral tu'ang sems dang zhing yun ring du'ang bsod nams 'thob pas bde ba'i rgyu</text></item>
<item><p>156a.5</p><section></section><text>zhes bya'o/ /de la dam pa ni bshes gnyen dam pa ste/ slu ba med cing skyon dang bral ba'o/ /de dang bstan pas dge ba'i bshes gnyen gyis zin cing bsod nams kyi bya ba byed pas na bde ba'i rgyu zhes bya'o/ /de la gang byis pa ni mi bya ba byed pa ste/ mi dge ba bcu la sogs pa byed pa'o/ /de lta bu ma mthong</text></item>
<item><p>156a.6</p><section></section><text>na mi bsten pas 'khrugs pa med pa'i phyir bde ba nyid du 'gyur zhes bya'o/ /de la rtsa ba dang po gnyis ni dge ba'i bshes gnyen bsten pas bde ba'i rgyur 'gyur ba bstan/ 'og ma gnyis ni mi dge ba'i bshes gnyen spangs pas bde ba'i rgyur 'gyur ba bstan pa yin no/ /tshul khrims dang ldan pa zhes</text></item>
<item><p>156a.7</p><section></section><text>pa man chad nas dgra bcom pa mthong ba bde zhes pa'i bar tshigs bcad gcig ni dge ba'i bshes gnyen rab tu dbye ba bstan pa yin no/ /tshul khrims ldan pa mthong ba bde/ /mang du thos pa mthong ba bde/ /dge ba'i bshes gnyen ni 'phags pa yin te/ de yang rnam pa gnyis so/ / </text></item>
<item><p>156b.1</p><section></section><text>gang zhe na/ kun rdzob kyi 'phags pa dang / don dam pa'i 'phags pa ste/ kun rdzob kyi 'phags pa ni zhi gnas dang lhag mthong gi yan lag la gnas pa'i rnal 'byor can la bya'o/ /de la tshul khrims dang ldan pa ni gang lus dang ngag gi spyod pa bdun spangs pa dang / rang bzhin dang bcas pa'i nyes byas</text></item>
<item><p>156b.2</p><section></section><text>yan cad mi spyod pa'o/ /bde ba ni gong ma ltar tshul khrims dang ldan pa de gnod pa med pa'i ngang tshul can du gyur pas na/ 'gro ba mang po bag phebs pas de dang bsten cing dge ba la 'jug par 'gyur bas/ bde ba'i rgyu zhes bya ste/ dge slong gnod pa med pa'i ngang tshul can du gyur pa la byol song kun kyang</text></item>
<item><p>156b.3</p><section></section><text>bag phebs par bstan pas na/ rngon pa lta bu'ang dge slong gi lta bur 'jug cing byol song la gnod pa byed pa yin no/ /'di ni zhi gnas kyi yan lag dang sbyar ro/ /de la mang du thos pa ni ldan pa'i mdo sde las 'byung ba mang du thos pa ni phung po dang / khams dang / skye mched dang / rang dang spyi dang gnas dang</text></item>
<item><p>156b.4</p><section></section><text>gnas ma yin pa ste/ mdor na gzugs la chags pa'i 'dod chags dang bral ba dang zag pa dang bcas pa la skyo bar bya ba'i chos rnams rab tu thos pa la bya'o/ /bde ba ni mang du thos pa des gzhan gyi lta ba dang 'gyod pa dang the tshom sel par byed pas na bde ba'i rgyu zhes bya'o/ /de ltar na tshul dang ldan pas zhi gnas</text></item>
<item><p>156b.5</p><section></section><text>gyi yan lag la gnas pa dang ldan pa bstan/ mang du thos pas lhag mthong gi yan lag la gnas pa bstan pa yin no/ /'di man chad rtsa ba gnyis ni don dam pa'i 'phags pa'i yin par ston pa'o/ /yang sred rnam par grol ba yi/ /dgra bcom pa dag mthong ba bde/ /dgra bcom pa ni rgya gar skad du/ </text></item>
<item><p>156b.6</p><section></section><text>a ra han zhes bya ba la don rnam pa gnyis 'dren te/ dgra bcom pa dang mchod par 'os pa zhes bya mod kyi/ 'di'i skabs 'dod chags la sogs pa nyon mongs pa'i dgra bcom pas yang srid pa las grol ba nyid la bya'o/ /yang na dgra bcom pa'i mchog gi bas pa rnyed pa yang yin no/ /de lta bu</text></item>
<item><p>156b.7</p><section></section><text>mthong na rjes su mos shing sems dang ba dang bstan rjes spyod par 'gyur bas na bde ba'i rgyu zhes bya'o// /'bab stegs zhes bya ba 'di man chad nas/ nga rgyal zad pa bde zhes bya ba'i bar du tshigs bcad gcig ni 'thob par bya ba bde ba'i rgyu dang / bsgrub par bya ba bde ba'i rgyu bstan pa yin no/ /'bab stegs</text></item>
<item><p>157a.1</p><section></section><text>bde ba'i chu klung bde/ /'bab stegs ni chu bo'i 'gram lta bu bden/ bkru ba dang btung ba la sogs pa chu don sgrub rnams bde ba thob pa yin no/ /de bzhin du rnam par grol ba'i ye shes thob par bya na/ chu 'gram 'bab stegs mi bde ba dang 'dra bar rtag chad du lta ba gnyis spangs</text></item>
<item><p>157a.2</p><section></section><text>nas/ 'bab stegs bde ba dang 'dra ba'i dbu ma'i lam rten 'brel tshogs te byung ba'i don shes pas chu lta bu'i rnam par grol ba 'thob par 'gyur ro/ /rtsa ba 'dis ni 'thob par bya ba bde ba'i rgyu yin par bstan to/ /chos kyis rgyal ba'i skye bo bde/ /shes rab rab tu thob pa bde/ /nga'o nga rgyal zad pa bde/ / </text></item>
<item><p>157a.3</p><section></section><text>chos kyis rgyal ba ni gong ma lta bu'i rnam par grol ba 'thob par 'dod pas lam dang gnyen po'i chos kyi mi mthun pa'i phyogs sbyangs pa'i rnal 'byor can la bya'o/ /shes rab thob pa ni chos rab tu 'byed pa'i shes rab kyi mtshan nyid thob pa'i don to/ /nga rgyal zad pa ni gong ma lta bu'i shes rab 'thob pa'i ral</text></item>
<item><p>157a.4</p><section></section><text>gris bdag dang bdag gir 'dzin pa'i nga rgyal gyi rgyal mtshan gcod pas na bde ba'i rgyu zhes bya'o/ /nges par bya ba'i man chad nas yal ba rnams kyang bde zhes bya ba'i bar du tshigs bcad gcig ni sbyangs pa'i yon tan dang ldan pas bde ba'i rgyur bstan pa yin no/ /nges par byas nas dbang po thul ba dang / / </text></item>
<item><p>157a.5</p><section></section><text>mang du thos pa dgon pa zhi rnams su/ /gnas par gyur dang nags su gdags pa dang / /dar la bab pa yol ba rnams kyang bde/ /nges par byas pa ni yi dam blangs pa la bya ste/ de yang dus 'ga' tsam du bsrung ba ma yin no/ /nam 'tsho'i bar du bsrung ba dang / gzhan gyi dring la 'jog pa tsam gyi</text></item>
<item><p>157a.6</p><section></section><text>phyir ma yin gyi gdon mi za bar nyon mongs pa spangs pa'i phyir yi dam blangs pa'i don to/ /'dis ni yi dam bcas pa dang po rnam par dag pa bstan to/ /dbang po dul ba ni dgon pa na gnas pa'i tshe/ lus dben par ma zad kyi sems la sogs pa dbang po lnga g.yeng ba ma yin te/ sgo lnga'i yon tan la</text></item>
<item><p>157a.7</p><section></section><text>dbang po mi 'jug par bsrung ba'o/ /'dis ni dgon pa la gnas pa dang dbang po dul ba bstan pa'o/ /mang du thos pa ni rang bzhin dang bcas pa'i nyes byas dang / bya ba dang mi bya ba dang / spang ba dang sgrub pa dang gnyen po la sogs pa la rab tu mkhas pa ste/ 'dis ni dgon pa na gnas pa 'bras bu don</text></item>
<item><p>157b.1</p><section></section><text>dang bcas par ston pa'o/ /dgon pa zhi rnams so/ /bya ba ni dgon pa'i rnam grangs so/ /zhi ba ni 'du 'dzi med pa'i gnas la bya ste/ 'dis ni zhi gnas phun sum tshogs par bstan to/ /gnas par gyur zhes pa rtag tu dgon pa zhes smos pa dang sbyar ro/ /rgas pa ni 'chi ba'i mthar thug gi bar du</text></item>
<item><p>157b.2</p><section></section><text>dgon par gnas pa'i don to/ /dar la bab pa yal zhes pa ni rgas nas dgon par gnas bcas pa ma yin gyi gzhon nu nas dgon par gnas te/ rgas shing 'chi ba'i mthar thug gi bar du gnas pa la bya'o/ /bde ba ni des pa nas mang du thos pa'i bar du smos pa rnams dang ldan pas na nyon mongs pa khad kyis</text></item>
<item><p>157b.3</p><section></section><text>spangs pa'i phyir bde ba'o/ /tshe dang ldan pa zhes pa 'di man chad nas gleng gzhi bshad zin te zhes bya ba'i bar du ni gleng gzhi la bsdus pa'i don brgyad 'byung ba ston pa yin te/ brgyad gang zhe na/ mi nyan pa'i nyes pa dang / ma 'dus pa bsdus pa dang / mchod pa'i cho ga dang / sgrub par dam 'char gzhug pa dang / </text></item>
<item><p>157b.4</p><section></section><text>de'i yon tan dang / log par bsgrubs pa'i nyes pa dang / yang dag par ston pa dang / 'khor yongs su dag pa ste/ tshe dang ldan pa zhes man chad nas bag yod pas 'thob ces pa'i bar du ni mi nyan pa'i nyes pa bstan to/ /tshe dang ldan pa rnams dpyid rnams las ci tsam las 'das pa dang lhag ma lus pa dag go/ / </text></item>
<item><p>157b.5</p><section></section><text>tshe dang ldan pa ni klog pas 'khor 'dus pa la snyan par bod pa ste/ don ni ji srid 'tsho ba'i bar du tshes gzung ba la bya'o/ /dpyid pa ni dus gcig nges pa med de/ gso sbyin gyi kha ton klog pa'i tshe dus gang yin pa'i zla ba 'di snyed cig 'das 'di snyed cig lus zhes brjod par bya ba'i don to/ /tshe dang ldan pa dag rga</text></item>
<item><p>157b.6</p><section></section><text>ba dang 'chi ba dag kyang mngon par 'ong zhing / ston pa'i bstan pa yang khad kyis 'jig gi / tshe dang ldan pa dag bag yod pa la rnal 'byor du bya'o/ /ci'i phyir rten 'brel bcu gnyis las 'dir rga shi 'ba' zhig smos she na/ de tshangs par spyod pa'i rgyur bstan pa yin te/ rgyu gang zhe na/ gnas dang skye mched</text></item>
<item><p>157b.7</p><section></section><text>gnyis la bya ste/ gnas ni lus la bya ste/ skye mched ni gsung rab kyi mdo sde la bya ste/ de gnyis gcig med na'ang tshangs par spyod par mi 'gyur ba'i phyir rga shi yang mngon bar 'ongs/ bstan pa'i skye mched kyang khad kyis 'jig gi bag dang nan tan byos shig par ston pa'o/ /de la ston pa ni phyin ci ma log</text></item>
<item><p>158a.1</p><section></section><text>par ston pa ste/ de bzhin gshegs pa'o/ /bstan pa ni gsung rab kyi mdo sde yin/ mngon pa'i chos las 'byung ba/ dam pa'i chos ji srid gnas zhes nas/ ji srid smra ba dang sgrub pa gnyis yod kyi bar du dam pa'i chos kyang gnas so zhes 'byung bas na/ smras pa ni klog 'di la sogs pa</text></item>
<item><p>158a.2</p><section></section><text>spyad sgrub pas ni nyon mongs pa'i gnyen po bsgom par bya'o/ /'di yan chad kyis ni bag bya ba'i rgyu bstan pa'o/ /de bzhin gshegs pa dgra bcom pa yang dag par rdzogs pa'i sangs rgyas rnams kyi byang chub dang / gzhan yang gang dag de lta bu'i phyogs kyi dge ba'i chos byang chub kyi phyogs rnams kyang</text></item>
<item><p>158a.3</p><section></section><text>bag yod pas 'thob bo/ /de bzhin gshegs pa ni snga rabs kyi de bzhin gshegs pa bzhin du gsungs/ snga ma bzhin du chud cing mkhyen pa'o/ /yang na chos ji bzhin pa nyid du ston pa dang / snga ma bzhin du lhag ma ma lus par mya ngan las 'das pas de bzhin gshegs pa zhes bya'o/ /dgra bcom</text></item>
<item><p>158a.4</p><section></section><text>pa ni nyon mongs pa'i dgra bcom pa/ yang dag par rdzogs pa ni phyin ci ma log par rdzogs pa'o/ /byang chub ni zag pa zad pa'i ye shes thob pa ste/ de yang zad pa'i ye shes dang mi skye ba'i thob pa'o/ /byang chub phyogs la sogs pa dge ba'i chos rnams kyang gong ma ltar mngon par byang chub pa thob pas/ </text></item>
<item><p>158a.5</p><section></section><text>dge ba'i chos ma lus pa yang zhar la 'thob par 'gyur ro/ /de la byang chub kyi phyogs zhes bya ba ni byang chub 'byung ba'am/ byang chub kyi rgyur gyur pa la bya ste/ le'u 'dis ni bag byas pa'i 'bras bu bstan pa yin no/ /'di man chad nas brjod par bya'o zhes pa'i bar du ma 'dus pa bsdu bar bstan pa</text></item>
<item><p>158a.6</p><section></section><text>yin no/ /dge 'dun thog mar bya ba ci zhe na/ bcom ldan 'das kyis nyan thos kyi dge 'dun ni don nyung ba bya ba nyung ba'o/ /thog mar bya ba ci zhes bya ba ni/ gang zag gi gso sbyin mthol ba la sogs byas zin pas bya ba ci yod 'dri ba'i don lta bu'o/ /de la bcom pa ni dug gsum la sogs pa'i nyon</text></item>
<item><p>158a.7</p><section></section><text>mongs pa bcom pa dang / bdud bzhi bcom pa'o/ /ldan pa ni dge ba'i skal ba dang / yang na dbang po la sogs pa dbang po drug dang ldan pa'o/ /nyan thos ni bdag gis mnyan te/ thos pa dang 'bras bu thob ste/ gzhan gyis thos par brjod pa'i don yang yin no/ /don nyung ba ni gong ma ltar</text></item>
<item><p>158b.1</p><section></section><text>bshags par byas pas na nyes byas yan chad sems kyis sdom zhing dran par byed pa'o/ /bya ba nyung ba ni lus dang ngag gis las byas zin pa'i don to/ /lus kyi las ni gso sbyin gyi sar phyag dar chag chag dang / maN+Dal dkyil 'khor la sogs par bgyis pas so/ /ngag gi las ni ltung ba'i</text></item>
<item><p>158b.2</p><section></section><text>dngos po nas brjod cing mthol zin pa'i don to/ /gso sbyin gyi sar dge 'dun 'dus pa'i 'og tu gso sbyin las ma yin pa gzhan las su bya ba med pa'i don to/ /tshe dang ldan pa dag ma lhags pa rnams la dad pa dang yongs su dag pa dris shig /dris nas kyang slar brjod par bya'o/ / </text></item>
<item><p>158b.3</p><section></section><text>gso sbyin gyi gnas su mi 'dur gnang ba ni/ nad pa dang / dge ba'i rgyun du zhugs pa gnyis yin te/ de la dad pa phul bas ni mi mthun pa'i las med par 'gyur/ yongs su dag pa phul bas ni bdag tshul khrims kyi snod du 'gyur ba'o/ /slar brjod pa ni dad pa dang yongs su dag pa gnyis dge 'dun</text></item>
<item><p>158b.4</p><section></section><text>gyi dbus su brjod par bya'o/ /shAkya zhes pa man chad nas nga la nyon ces pa'i bar du tshigs bcad gcig ni mchod par bya ba'i cho ga ston pa yin no/ /shAkya seng ge de la ni/ /sor mo bcu yi thal sbyar te/ /so sor thar pa bshad par byas/ /'dul ba de ni nga las nyon/ /shAkya ni rigs shAkya nga yin te</text></item>
<item><p>158b.5</p><section></section><text>gdung yongs su dag pa'o/ /seng ge ni mi 'jigs pa dang ldan pas ye shes yongs su dag pa ste/ mi 'jigs pa gang zhe na/ mngon par byang chub pa'i 'og tu 'di lta bu'i chos shig ma chud do zhes glengs kyang dogs pa med pa dang / zag pa 'di lta bu zhig ma spangs so zhes glengs kyang dogs pa dag med pa dang / </text></item>
<item><p>158b.6</p><section></section><text>mtshams med pa la sogs pa mi dge ba'i chos kyis bar du gcod par mi 'gyur ro zhes glengs kyang dogs pa med pa dang / 'phags pa'i lam rnam par gzhag pas 'phags pa'i 'bras bu mi thob bo zhes glengs kyang dogs pa med pa'o/ /so sor thar ba bshad ces pa ni mdo sde dang ma mo 'ang so sor thar</text></item>
<item><p>158b.7</p><section></section><text>pa zhes bya mod kyi/ skabs su 'dir 'dul ba'i so sor thar pa bshad ces pa'i don to/ /nga la nyon cig pa ni 'dul ba de ngas bsgrags par byas nyon ces ston pa'o/ /thos nas drang srong zhes pa man chad nas so sor thar pa zhes pa'i bar du tshigs bcad gnyis ni dam bcar gzhug pa ston pa yin no/ / </text></item>
<item><p>159a.1</p><section></section><text>de yang rnam pa gnyis te/ thos par dam bca' ba dang / nan tan snying por bsgrub par dam bca' ba'o/ /de thos par dam bca' ba ni rtsa ba dang po gcig dang sbyar/ nan tan snying por dam bca' ba ni lhag ma rtsa bdun dang sbyar ro/ /thos nas drang srong chen po yis/ /kha na ma tho phra</text></item>
<item><p>159a.2</p><section></section><text>rnams la/ /bsgrims te gus par gyis shig ces/ /gsungs pa bzhin du bsgrub par gyis/ /thos zhes pa ni kha ton klog par thos pa'o /drang srong chen po ni nyan thos dang rang sangs rgyas la'ang drang srong chen po zhes bya mod kyi/ de'i gtso bor gyur pa ni sangs rgyas yin par ston to/ /rgya gar skad du</text></item>
<item><p>159a.3</p><section></section><text>ri Shi zhes bya ba'i tshig las/ gtse ba zhes kyang 'dren te/ nyon mongs pa gtses shing spangs pa'i don to/ /kha na ma tho ba ni 'byung zhing bsnyad du mi bzod pa ste/ sdig pa'i chos la bya ste/ de lta bu las bsgrims la gus par gyis shig ces sangs rgyas kyis gsungs pa bzhin du nan tan chen po</text></item>
<item><p>159a.4</p><section></section><text>sgrubs shig pa'i don to/ /rtag par shin du brtan pa yi/ /sems rta kha bla na dka' ba la/ /gzer bu rnon po brgya pa yi/ /srab 'dra so sor thar pa 'di'o/ /dper na rta rgod las ma yin par brten pa ni gzer bu brgya zug pa'i srab kyis bsrabs na dul bar 'gyur ro/ /de bzhin du rta rgod dang 'dra ba'i</text></item>
<item><p>159a.5</p><section></section><text>sems yul la 'phro zhing 'jug pa bla na par dka' ba'i srab ni so sor thar pa 'di la bya'o/ /de la sems zhes smos pas mu stegs kyi bdag tu lta ba la sogs pa 'gags so/ /'dra zhes pa'i tshig ni rnam pa gcig tu rigs par yang 'dren te/ rigs pa gang zhe na/ mtha' gnyis dang bral ba'i yin te/ </text></item>
<item><p>159a.6</p><section></section><text>'dod pa'i yon tan la mi chags pa dang / rang gi yul la gtse zhing sdug bsngal mi skyed pa ste/ de gnyis ni 'jig rten pa dang mu stegs pa'i mtha'o/ /de gnyis dang bral ba ni so sor thar pa 'di yin par ston pa'o/ /che ba gang zhes pa 'di man chad nas thar bar 'gyur zhes pa'i bar du tshigs bcad</text></item>
<item><p>159a.7</p><section></section><text>gcig ni dam bcas pa'i yon tan ston pa yin no/ /che ba gang dag ngag tsam gyis/ /ldog cing mtshams las mi 'da' ba/ /de dag mi rta bzang po ste/ /nyon mongs g.yul las thar bar 'gyur/ /che ba ni skyes bu dam pa ste/ /dge ba'i ngang tshul can te/ /de lta bu la ngag tsam gyis bsgo bas</text></item>
<item><p>159b.1</p><section></section><text>kyang sdom pa'i mtshams las mi 'da' bar dge ba la 'jug ste/ dper na skyes bu blo can rta cang shes la zhon na dgra'i g.yul las rgyal ba bzhin du/ rta cang shes dang 'dra ba'i so sor thar pa la dge slong gis gnas par byas na nyon mongs pa'i g.yul las rgyal bar 'gyur ro/ /su la srab med pa zhes pa</text></item>
<item><p>159b.2</p><section></section><text>man chad nas/ 'khyam par 'gyur zhes pa'i tshigs bcad gcig ni log par bsgrubs pa'i nyes pa ston to/ /su la srab 'di med pa'am/ /nam du'ang 'dod par mi 'gyur ro/ /de dag nyon mongs g.yul las 'pham/ /gzungs med rnam par 'khyam par 'gyur/ /srab med pa ni mu stegs can la so sor</text></item>
<item><p>159b.3</p><section></section><text>thar pa 'di lta bu med par ston/ nam du'ang mi 'dod mi 'dod pa ni 'jig rten pa lnga'i yon tan gyis g.yengs pa ste/ 'di gnyis ni nyon mongs pa'i pham par byed do/ /gzungs med rnam par 'khyam pa ni phyugs rgod pa de sgrog rtod kyi gzungs las shor na 'khyams pa bzhin du mu stegs can dang / 'jig rten pa la</text></item>
<item><p>159b.4</p><section></section><text>so sor thar pa'i gzungs med pas ngan song gsum du 'khyam par 'gyur ro/ /gson cig pa man chad nas gsol ba'o zhes pa'i bar du ni yang dag par ston pa 'chad pa yin no/ /dge 'dun btsun pa gson cig /deng dge 'dun gyi gso sbyin bcu bzhi pa'am bco lnga pa ste/ gal te dge 'dun gyi dus la</text></item>
<item><p>159b.5</p><section></section><text>bab cing bzod na dge 'dun gyis gnang bar mdzod cig dang / deng dge 'dun gso sbyin mdzad de/ so sor thar pa'i mdo bshad pa gdon to/ /'di ni gsol ba'o/ /gson cig pa ni klog pas 'khor 'dus pa bod pa'i tshig /gso sbyin ni ltung ba gso zhing dge ba'i rtsa ba bskyed pa'i don to/ /bcu bzhi pa'am bco</text></item>
<item><p>159b.6</p><section></section><text>lnga ba zhes pa ni dus kyi mgo ston zla tha chungs nya la zug pa nas zla ba gnyis la gso sbyin bzhi ste/ dang po gnyis dang tha ma ni bco lnga tha ltag ni bcu bzhi'i gso sbyin te/ de phyi de lo'i ston zla tha chungs nya la thug gi bar du'ang de bzhin du rig par bya'o/ /dus la bab pa ni ltag tu smos pa'i dus gnyis so/ /bzod</text></item>
<item><p>159b.7</p><section></section><text>pa ni dge 'dun sder ma chad pa'i ma lhag pa la yan chad kyi ltung ba ma byung ba'i dge 'dun no/ /tshe dang ldan pa dag ces pa man chad nas/ gleng gzhi bshad zin to zhes pa'i bar ni 'khor yongs su dag pa ston pa yin no/ /tshe dang ldan pa dag bdag cag gso sbyin bya ste/ so sor thar pa'i mdo bshad pa gdon gyis/ </text></item>
<item><p>160a.1</p><section></section><text>khyed cag su yang gang nyes pa yod pa de mthol cig /nyes pa med na cang ma smra shig /mi smra na bdag cag gis tshe dang ldan pa dag yongs su dag par rig par bgyi ste/ ji ltar so sor dris nas dge slong gis lan btab pa de bzhin du/ dge slong gi 'khor 'di lta bur lan gsum gyi bar</text></item>
<item><p>160a.2</p><section></section><text>bsgrags par bya'o/ /mthol ba ni rang bzhin gsal zhing mtshan ma mthun pa dang / lta ba mthun pa'i mdun du bshags par bya'o/ /khyed cag su la nyes pa yod pa des mthol zhing nyes pa med na cang ma smra shig pa'i tshig ni kha ton klog par byas su ma zin gyi bar du brjod par bya/ le'u 'dis ni ltung ba med</text></item>
<item><p>160a.3</p><section></section><text>par 'gyur bas 'khor yongs su sbyangs pa ston to/ /yang dge slong gang dge slong gi 'khor 'di lta bu lan gsum bar du bsgrags pa las/ nyes pa yod la dran bzhin du ma mthol nas de shes bzhin du brdzun zer ba yin no/ /tshe dang ldan pa dag shes bzhin du brdzun smra ba ni bcom ldan 'das kyis</text></item>
<item><p>160a.4</p><section></section><text>bar du gcod pa'i chos su gsungs so/ /bar du gcod pa ni snang ba dang mi snang ba'i bar du gcod pa ste/ snang ba ni mthong ba'i 'bras bu ste tshe 'di dang / mi snang ba ni tshe 'di la mi snang ba'i 'bras bu ste/ tshe phyi ma'o/ /de bas na dge slong nyes pa byung ba rnam par dag par 'dod pas nyes pa yod la dran bzhin du</text></item>
<item><p>160a.5</p><section></section><text>mthong ba bshags par bya'o/ /bshags na bde bar 'gyur ro/ /ma bshags ma mthol na ni ma yin no/ /tshe dang ldan pa dag bdag gis so sor thar pa'i mdo klag pa'i gleng gzhi bshad zin to/ /nyes pa yod la dran zhes bya ba ni/ gzhan gyi glengs pa'i tshe ltung ba dran pa'o/ /mthong zhes bya ba</text></item>
<item><p>160a.6</p><section></section><text>ni gzhan gyis ma glengs kyang ltung ba yod par rang gis shes pa'o/ /rnam par dag pa ni mya ngan las 'das pa'am/ yang na 'phral du ltung ba las bslangs te ltung ba gsos pa'i don to/ /bde bar 'gyur ba ni gong ma ltar bshags pa byas pa na/ 'gyod pa dang the tshom med par 'gyur bas bde ba zhes bya'o/ / </text></item>
<item><p>160a.7</p><section></section><text>de la bdag gis tshe dang ldan pa dag la ci 'di na yongs su dag par gnas sam zhes dri'o/ /ci 'di na yongs su dag par gnas sam zhes lan gnyis lan gsum du dri'o/ /'di na tshe dang ldan pa dag yongs su dag na gang gi phyir cang mi smra bas de de bzhin du 'dzin to/ /dge slong gang la ltung ba yod pa</text></item>
<item><p>160b.1</p><section></section><text>de mthol cig par bsgrags pa lhag ma'i skabs su ma mthol na yang 'di'i skabs su mthol bar bya'o/ /de ltar su'ang bshags pa byed pa med par gyur na/ klog pas 'khor gtsang mar rig par bya bar ston pa'o/ /mdor na mdo ni gdags pa'i tshig ste gleng ba'i mdo tsam smos pa yin no/ /mdo</text></item>
<item><p>160b.2</p><section></section><text>bzhi brjod pas de mtha' gnyis par 'gyur te/ phas pham pa bzhi bas mang zhe'am bzhi bas nyung zhes bskyed skyur gyi mtha' spang bar bya'o/ /sangs rgyas 'jig rten du byung ste/ nyan thos kyi 'khor dang ldan nas lo bcu gnyis kyi bar du ni thams cad kyang tshangs par spyod pa la gnas pas ltung ba bcas</text></item>
<item><p>160b.3</p><section></section><text>pa med do/ /lo bcu gsum la bab pa'i tshe tshong dpon gyi bu bzang sbyin gyis mi tshangs par spyad pa las ltung ba dang por bcas te/ de ltar ltung ba bcas pa yang yon tan bcu yod pa'i phyir te/ bcu gang zhe na/ dge 'dun bsdu ba shin tu gnas pa/ bde bar gnas pa/ gdul dka' ba 'dul ba/ khrel</text></item>
<item><p>160b.4</p><section></section><text>yod par bde bar byed pa/ ma dad pa rnams dad par byed pa/ dad pa rnams phyir zhing 'bogs pa/ mthong ba'i chos kyi nyon mongs pa sel ba/ ma 'ongs pa'i chos mi mngon pa sel ba/ tshangs pa'i chos yun ring du gnas par byed pa'i phyir te/ de la dge 'dun bsdu ba ni mi'i rigs tshogs las rab tu byung ste/ 'khor</text></item>
<item><p>160b.5</p><section></section><text>'phel bar bya'o/ /yang na dad pa rnams 'dul ba la gzhug pa dang / ma dad pa bskrad par bya ba'i phyir 'dul ba bcas so/ /shin tu gnas pa ni rab tu byung ba tsam gyis chog pa ma yin pas bsnyen par rdzogs par byas shing dge ba'i chos la rgya cher spyod du gzhug pa'i phyir ro/ /bde bar gnas pa ni ltung</text></item>
<item><p>160b.6</p><section></section><text>ba dang bcas na ltung ba dang / lci ba dang yang bar shes nas the tshom med par 'gyur te/ gnyen po'i tshogs sgrub pa dang / mi mthun pa'i phyogs spong bar 'gyur ro/ /gdul dka' ba ni rgod cing 'phyar ba la sogs pa btul nas spyod lam bzhis dge ba la gzhug pa'i phyir ro/ /khrel yod par bde bar byed</text></item>
<item><p>160b.7</p><section></section><text>pa ni/ bcas pa'i kha na ma tho bas gzhan la 'dzem pa ste/ nyes pa spyod pa legs par sdom pa'i las can du gyur nas/ des bde ba la reg par gnas par byed do/ /ma dad pa rnams dad par byed pa ni/ 'phags pa'i lam gyi bslab pa la sngon 'dun par ma gyur pa rnams ltung ba bcas pas sdom pa'i</text></item>
<item><p>161a.1</p><section></section><text>mtshams las ma 'das pa'i phan yon rjes su thos nas yid ches pa dang / dang ba dang / 'dod pa'i dad pa gsar du skyed par byed do/ /dad pa rnams phyir zhing 'bogs pa ni ltung ba dang bcas nas sngon gyi dad pa las skyed 'byung zhing 'bogs par 'gyur ro/ /mthong ba'i chos kyis nyon</text></item>
<item><p>161a.2</p><section></section><text>mongs pa sel ba ni ltung ba dang bcas pas mi dge ba'i chos rnams ngo shes te mi spyod par 'gyur ro/ /ma 'ongs pa'i chos mi mngon par sel ba ni sdom pa bcas pa na sdig par 'gyur ba'i 'bras bu da ltar mi mngon du zin kyang de'i rgyu sel bar byed do/ /tshangs pa'i chos yun ring du gnas pa ni 'phags pa'i</text></item>
<item><p>161a.3</p><section></section><text>lam gyi chos la yun ring du gnas par byed de/ yon tan 'di bcu yod pa'i phyir ltung ba na tshogs bcas pa yin no/ /phas pham pa ni chos lnga dang ldan par 'gyur te/ gang zhe na/ yul dang / gang zag dang / nyon mongs pa dang / dngos po dang / spyod pa'o/ /de la yul ni gang mi tshangs par spyod pa'i yul</text></item>
<item><p>161a.4</p><section></section><text>gang zag ni bzang sbyin lta bu/ nyon mongs pa ni 'dod chags langs pa'i dbang / dngos po ni bud med/ spyod pa ni mi tshangs par spyod pa'o/ /mi tshangs spyod dang rku ba dang / /mi la gsad par mi bya dang / /brdzun du smra bar gtogs par ni/ /chos bzhi rab tu bshad pa yin/ /gleng ba'i mdor smos</text></item>
<item><p>161a.5</p><section></section><text>pa'o/ /tshe dang ldan pa dag phas pham pa'i chos bzhi po 'di dag ni zla ba phyed phyed cing so sor thar pa'i mdo gdon pa las 'byung ngo / /dge slong gis ltung ba dran zhing bslab pa la nan tan bya ba'i phyir zla ba phyed phyed cing shod cig par ston pa'o/ /yang dge slong gang dge slong rnams dag lhan cig bslab pa</text></item>
<item><p>161a.6</p><section></section><text>mtshungs par 'gyur ba las/ bslab pa ma phul bslab pa nyams par ma byas par/ dge slong rnam pa lnga ste/ dam bca'i dge slong dang / ming tsam gyi dge slong dang / slong ba'i dge slong dang / zag pa med pa'i dge slong dang / gsol ba dang zhu ba'i las kyis byung ba'i dge slong ste/ skabs 'dir ni tha ma</text></item>
<item><p>161a.7</p><section></section><text>dang sbyar ro/ /bslab pa gsol ba dang / zhu ba'i las kyis byung ba'i dge slong lo brgya lon pa dang / bslab pa mtshungs pa'o/ /de la bslab pa phul ba ni dkon mchog gsum phul ni dkon mchog gsum 'bul zhes pa'o/ /tshangs par spyod pa'i bslab pa 'bul zhe'am/ mtshams med par ltos</text></item>
<item><p>161b.1</p><section></section><text>shig ce'am/ ma ning dang mtshan gyur bar ltos shig ce'am/ khyim par ltos shig ces byas pa'o/ /de la rtsis mgo gsum gyis phul bar 'gyur te/ 'bul bar bsam pa dang / khar brjod pa dang / mi'i rgyud kyis don go ba'o/ /de la nyams par chud pa ni tshe dang ldan pa tshangs par spyod pa ni rab tu</text></item>
<item><p>161b.2</p><section></section><text>dka'o/ /dgon pa na gcig bur gnas pa yang rab tu dka' ste/ bdag ni pha ma dang / gnyen bshes dang / 'jig rten pa'i longs spyod dran no zhes smras na nyams par 'gyur ro/ /bslab pa phul ba dang / nyams pa las bye brag bzhi yod de bslab pa nyams par yang byas phul bar yang gyur ba dang</text></item>
<item><p>161b.3</p><section></section><text>nyams par yang ma byas phul bar yang ma gyur pa dang / nyams par byas kyang bslab pa ma phul ba dang / bslab pa phul kyang nyams par ma byas pa dang / nyams par ma byas su zin kyang bslab pa phul ba dang / nyams par byas shing bslab pa phul ba gnyis kyis ni phul bar chud/ phyi ma gnyis kyis ni ma phul</text></item>
<item><p>161b.4</p><section></section><text>ba'i don to/ /de la nyams par byas te/ phul ba ni rgyu dang bcas pas thams cad kyi nang thams cad phul ba dang / nyams par ma byas par phul ba ni khrims phul bar ni gyur mod kyi/ rgyu dang bcas pa nyid ni ma yin no/ /mi tshangs par spyod pa'i 'khrig pa'i chos byas na tha na byol song gi skye gnas su song</text></item>
<item><p>161b.5</p><section></section><text>ba dang lhan cig pa'ang rung ste/ dge slong 'dis phas pham pa yin gyi gnas par mi bya'o/ /bcom ldan 'das yul 'bri ci'i ka lan da'i grong khyer na bzhugs pa'i tshe/ tshong dpon gyi bu bzang sbyin zhes bya ba rab tu byung ba ngal bso po'i nor la 'gran pa zhig rab tu byung ste/ zhi bas dgon pa na zhi ba'i tshe mu ge</text></item>
<item><p>161b.6</p><section></section><text>chen po byung nas/ dge slong bzang sbyin gyis ka lan da ka'i grong khyer 'dab tu spyil po bcas te/ bsod snyoms rgyu ba na sngon gyi chung ma zla mtshan byung ba'i dus su ma'i ngag mnyan te bu'i sa bon gzhag pa las bcas/ rjes su bcas pa ni smad 'tshong ma bzang mo'i gzugs zhes bya ba'i ngag ded dpon gyi bu mdzes</text></item>
<item><p>161b.7</p><section></section><text>dgas mnyan nas nang du 'dar zhing phyi rol du pho ba dang / phyi rol du 'dar zhing nang du pho ba las bcas/ byol song las bcas pa ni rgyal po'i khab kyi grong khyer gyi 'dab na spyil po bcas te 'dug pa dgon pa'i sgra mo zhig kha zas kyis brid de mi tshangs par spyad pa las bcas/ khar mi tshangs par spyod pa'i bcas</text></item>
<item><p>162a.1</p><section></section><text>pa ni mnyan du yod pa na khyim bdag cig gnas shing 'dug pa'i bu rgyab mnyen rab tu byung ste/ nang du yang dag 'jog la zhugs pa na/ pho mtshan bsgreng ste khar spyad pa las bcas/ rkub tu mi tshangs par spyod pa las bcas pa ni mnyan du yod pa na khyim bdag cig la bu mtshan</text></item>
<item><p>162a.2</p><section></section><text>rings cig yod pa 'dis rab tu byung nas 'dod chags kyi sems kyis pho mtshan bsgreng ste rang gi rkub tu bcug pa las bcas/ pham gyis dogs pa la nyes pa med pa ni 'dze ta'i tshal gyi gtsug lag khang na dge slong zhig gnyid kyis log pa'i pho mtshan bsgreng ba stu 'tshong ba rgan mo zhig gis mthong nas steng</text></item>
<item><p>162a.3</p><section></section><text>du mnyen te bskyod kyang dge slong des dga' bar ma tshor ba la bcas pa dang / dge slong zhig dgon pa'i gnas na gnyid kyis log pa'i pho mtshan srin bus zin te sgreng ba/ lci ba 'thu ba'i bud med kyis mthong nas steng du mnyen te bskyod kyang dga' bar ma tshor ba las bcas/ mi tshangs pa zhes bya ba ni sdig pa mi</text></item>
<item><p>162a.4</p><section></section><text>dge ba'i chos yin pas mya ngan las 'da' ba'i lam bgegs byed pa'o/ /mi tshangs par spyod pa ni pho'i sgo gnyis mo'i sgo gsum ste/ gang du bcug kyang rtsis mgo bcug reg dga' bar tshor ba gsum dang ldan na pham mo/ /pham mo zhes pa'i tshig gi don ni nyon mongs pas bdag pham par gyur pa la bya'o/ / </text></item>
<item><p>162a.5</p><section></section><text>sgo nyams pa la spyad na sbom por 'gyur te/ nyams pa ni rma byung ste ral ba dang / 'bu zhugs pa la sogs pa'o/ /bcug kyang mi pham ste/ sbom por 'gyur ba ni yang rnam pa bzhi ste/ 'jigs pa dang / ngo tsha ba dang / las su mi rung ba dang / ma reg pa'o/ /de la 'jigs pa ni dper na dge slong dgon pa zhig la/ </text></item>
<item><p>162a.6</p><section></section><text>klu 'brug bud med du sprul nas mi bslus nas mi tshangs par spyod pa'i tshe/ sbrul du gyur nas rab tu 'jigs par gyur/ dga' bar tshor ba med pa lta bu'o/ /de la ngo tsha ni dge slong mi tshangs par spyod pa ma mthong na khyo thog ma'ang mo mtshan du 'jug par srid dam zhes spyos nas dga' bar ma tshor ba lta bu'o/ / </text></item>
<item><p>162a.7</p><section></section><text>de las su mi rung ba ni sgo gang yang rung ba'i nang du pho mtshan bcug pa las pho mtshan shi ba'o/ /de la ma reg pa'i bud med kyi mo mtshan glang po che'i mtshan ltar yangs pa'i nang du bcug na dga' bar tshor ba med pa'o/ /de la phas pham par 'gyur ba'i rnam pa ni mi rgyu gsum gson yang rung shi ba'i ro sgo gsum ma</text></item>
<item><p>162b.1</p><section></section><text>nyams pa la byas na pham/ de bzhin du byol song dang / yi dwags dang / lha dang mi ma yin pa gson po yang rung / shi ba'i ro yang rung ste/ sgo ma nyams par spyad na pham/ ltag tu smos pa 'di rnams gson yang rung ste/ sgo nyams par spyad na sbom por 'gyur ro/ /de las bslab pa sbyin du rung ba ni/ dper na</text></item>
<item><p>162b.2</p><section></section><text>dge slong dga' byed bsam gtan pa dgon pa na gnas pa'i tshe bdud kyi bu mos bslus nas mi tshangs par spyad ma thag tu shi ba dang 'dra bar 'gyod pa chen po skyes nas mod la mngon par mthol te/ tshe gcig tu chud pa'i las bgyid pa'i khas blangs nas bslab pa sbyin pa'i dge slong du btags nas gral dge slong dag gi</text></item>
<item><p>162b.3</p><section></section><text>slong gi bar du gzhag pa lta bu'o/ /de las gnas par mi bya ba ni ji snyed sbom po'i las spyad pa dang / bslab pa sbyin pa rnams gnas par mi bya ba ma yin gyi/ phas pham pa byung ba nyi tshe ba'i dge 'dun gyi las kyi nang du mi chud pas na de dang lhan cig gnas par mi bya ba yin no/ /phas pham pa gang spyad kyang rung ste/ ltung ba</text></item>
<item><p>162b.4</p><section></section><text>ni sbyor ba'i nyes byas dang / sbyor ba'i sbom po dang / rtsa ba'i phas pham pa dang / sum phrugs 'byung bar 'gyur ro/ /dge slong gi bran lta bu brtsams sam rkang 'gros kyi mtshan sbyar ba ni gzhan la mi tshangs par spyod du bcug pa yin pas nyes pa sbom por 'gyur ro/ /bu sring la sogs pa btsongs pa ni skra can</text></item>
<item><p>162b.5</p><section></section><text>btsongs pa yin pas sbom por 'gyur ro/ /yang dge slong gang gzhan dag gis grong na yod pa'am dgon pa na yod na yod pa ma byin pa rku ba'i grangs su gtogs pa blangs na ji tsam ma byin par blangs pas de rgyal po'am blon pos bzung nas gsod dam 'ching ngam spyugs kyang rung / de la kye mi khyod ni rkun ma'o/ / </text></item>
<item><p>162b.6</p><section></section><text>byis pa'o/ /blun pa'o/ /rku ba'o zhes de skad kyang zer na dge slong 'di ltar ma byin pa len pa de yang dge slong phas pham pa yin gyis gnas par mi bya'o/ /bcom ldan 'das rgyal po'i khab kyi 'od ma'i tshal na bzhugs pa'i tshe rdza mkhan las rab tu byung ba'i nor can gyis spyil pos btang ba byas pa/ sangs rgyas</text></item>
<item><p>162b.7</p><section></section><text>kyis drol cig par bsgo nas dge slong dag gis dral ba'i 'og tu rgyal po ma skyes dgra'i khang shing bsrung ba'i dgon pa'i gam du nor can song nas rgyal pos dge slong rtsi shing ji bder spyod du gnang gis shing byin cig ces byas te/ shing blangs nas spyil po byas pa'i 'og tu/ dge slong de rgyal pos bkug nas smras</text></item>
<item><p>163a.1</p><section></section><text>pa dang / rgyal pos rgyal thabs kyi mnga' bzhes pa'i tshe yul phyogs dge ba bsgrags pa'i phyir dge sbyong rtswa shing la ci bder spyod du gnang bas shing bcad do zhes byas pa dang / rgyal po de ni ngas yongs su bzung ba med pa'i rtsi shing las bsams kyis bdag po yod pa 'di lta bu la khyod</text></item>
<item><p>163a.2</p><section></section><text>rku ba mi dbang gi khyod bsad pa'i rigs so zhes smyos pa las byas pas/ rku ba'i phas pham pa rnam pa gsum las 'gyur te/ bdag gis brkus sam/ thabs kyis brkus pa dang / gzhan la mngon sum du rkur bcol tam/ thabs kyis rkur bcol tam/ gzhan las rkur bcug pa'am/ thabs</text></item>
<item><p>163a.3</p><section></section><text>kyis rkur bcug pa'o/ /spyir ni yan lag lnga dang ldan na pham ste/ nor bdag gis ma byin par blangs pa dang / rku sems yod pa dang / rin thang ma sha ka lnga yan chad du tshang ba dang / mis yongs su bzung ba dang / mis yongs su 'du shes pa'o/ /de la mi ni rnam gsum gyi rgyud kyis bcangs pa'i nor brkus te/ </text></item>
<item><p>163a.4</p><section></section><text>yan lag snga ma dang ldan na pham/ rku sems yod pas yan lag gzhan gcig dang mi ldan na sbom/ rku sems med na yan lag la gzhan bzhi dang ldan na'ang nyes byas/ gzhan rkur bcug ste rkun shas blangs na pham/ rkun shas ma blangs na sbom po'o/ /sngar rkur bcug pa las phyis ma rku shig ces byas na</text></item>
<item><p>163a.5</p><section></section><text>brkus kyang rung ma brkus kyang rung sbom po'o/ /lha 'dre dang byol song gi nor brkus pa'ang rin thang tshang na sbom/ ma tshang na nyes byas/ mi'i nor ba lang dang / rta cang shes dang / rma bya la sogs te/ byol song la rgyan ci 'dug pa mi'i nor yin par bsams te brkus na pham mo/ /byol song gi nor yin par bsams te</text></item>
<item><p>163a.6</p><section></section><text>brkus na sbom/ thog ma nas bdag gis ma byas te/ dkon mchog dang pha ma la sogs pa gzhan gyi phyir brkus na sbom/ ngas brkus te 'di sbyin no snyam bsams na/ sbyin bdag bdag gis byas pas pham par 'gyur/ /nor bdag mang po spyi mthun gyi nor bdag mang po rnams kyis so sor bgos te/ gcig</text></item>
<item><p>163a.7</p><section></section><text>gi sgor rin thang tshang bar thob pa na pham/ rin thang ma tshang na nor bdag re re zhing sbom po re re/ mi gcig gi nor dge slong mang pos brkus pa ni rkun po gcig gis sgo bshas rin thang tshang na pham/ ma tshang na sbom po re re/ dkon mchog gi dkor rku ba ni sangs rgyas dang chos dang dge 'dun gyi dkor brkus pa ni yongs su bzung</text></item>
<item><p>163b.1</p><section></section><text>ba med pas mi pham ste/ sbom po grangs med par 'gyur mod kyi de'i rnam par smin pa ni mtshams med pa dang nye bar 'gyur ro/ /phyogs gcig pa'i dge 'dun gyi nor brkus pa ni ltag tu nor ba dag mang po'i nor brkus pa bshad pa dang 'dra'o/ /mi nor chud gsan na sbom por 'gyur/ yi ge'i 'bru gnyer</text></item>
<item><p>163b.2</p><section></section><text>la'ang zhes bya ba ni thog ma bcas pa phyin chad gang pham pa'i las spyod pa rnams so/ /grong na yod ces pa ni ra ba'i nang / dgon pa na zhes bya ba ni ra ba'i phyi rol na yod pa'o/ /ma byin pa ni nor bdag gis ma byin pa brku ba'i grangs su gtogs pa ni yid gcugs pa la sogs pa'i nor blangs pa lta bu ma yin</text></item>
<item><p>163b.3</p><section></section><text>par rku sems dang bcas pas blangs pa'i don to/ /ji tsam ma byin par blangs zhes pa ni ma sha ka lnga yan chad blangs pas te/ rin thang tshang ba'i don to/ /rgyal pos bzung zhes pa nas brku ba'o zhes pa'i bar du ni rnam par smad pa'i don to/ /rgyal po'am blon po la sogs pa nor bdag chos la ma dad</text></item>
<item><p>163b.4</p><section></section><text>pas ni/ gzung ba nas spyugs pa'i bar du byed par 'gyur/ nor bdag dad pas brku ba'o zhes pa'i bar du tshig gis rnam par spyod par byed de/ gsod pa ni srog dang bral bar byed pa/ 'ching ba ni lcags su 'jug pa dang / thag breng gis bcings pa la sogs pa'o/ /spyugs pa ni yul dang bral bar byed/ rkun</text></item>
<item><p>163b.5</p><section></section><text>ma ni rku ba'i las spyad pas/ byis pa mi mthong ba'i chos kyi nyes pa mi shes pa ste da lta'i tshe la bya/ blun pa ni ma 'ongs pa'i chos kyi nyes pa mi shes pa'o/ /ma byin par len pa de yang zhes bya ba ni phas pham pa dang po 'dra bar 'di yang gnas par mi bya ba'i don to/ /rku ba la ltung ba sum phrugs 'byung ste/ </text></item>
<item><p>163b.6</p><section></section><text>sbyor ba'i nyes byas dang / sbyor ba'i sbom po dang / rtsa ba'i phas pham pa'o/ /nor rdzas bdag dbang ba las gang gis phrogs sam khyer ba brtsam de dngos blangs na nyes med/ gsugs blangs na nyes byas/ byol song lta bur bzung nas khyu 'dab rdzi'u ltar snang gi bar du sbom po'o/ /bltar mi gda' na pham/ </text></item>
<item><p>163b.7</p><section></section><text>yang dge slong gang gis mi'am mir chags pa la ched du bsams nas lag dar te/ srog gcad dam de la mtshon byin nam/ de la mtshon thogs pa gnyer gtam/ de la 'chir bcug gam/ de la 'chi ba'i bsngags brjod kyang rung ste/ kye mi khyod sdig pa dang mi gtsang ba dang / 'tsho ba ngan pa 'dis ci</text></item>
<item><p>164a.1</p><section></section><text>zhig bya/ kye mi khyod gson pa las shi bla'o zhes de la de skad kyang zer la/ sems kyi gnod sems kyis kun du brtags nas/ rnam grangs du mas de 'chir bcug gam/ 'chi ba'i sngags pa brjod kyang rung ste/ de yang thabs des 'chi ba'i dus byas nas dge slong 'di yang phas</text></item>
<item><p>164a.2</p><section></section><text>pham pa yin gyis gnas par mi bya'o/ /sangs rgyas yul bri ji'i ljongs na bzhugs pa'i tshe/ dge slong zhig mi gtsang ba'i bsam gtan sgom sgom nas lus mi gtsang bas skyo bar 'gyur te/ dge slong dbyig pa can la bdag gsod du bcug nas dge slong dbyig pa can gyis chos gos dang lhung bzed bskyur</text></item>
<item><p>164a.3</p><section></section><text>bar bya ba'i phyir dge slong de'i mgo bcad de/ ral gri chu bo dga' skyed kyi 'gram du 'khru zhing 'dug pa'i gan du bdud kyi ris kyi lha zhig der 'ongs pas bstod de/ btsun pa khyod kyis sems can la phan pa dang bde ba dang mya ngan las 'da' ba'i phyir dge slong mgo bcad pa ni shin tu legs te/ chos gos dang lhung</text></item>
<item><p>164a.4</p><section></section><text>bzed kyang thob par gyur to zhes smras pa dang / dge slong dbyig pa can gyis legs pa chen po zhig byas so snyam nas/ dge slong gsod pa la zhugs pa des/ dge slong drug cu bsad pa'i 'og tu/ gso sbyin gyi tshe dge 'dun ma tshang nas sangs rgyas kyis rmas pa las bcas/ mir chags pa gsad pa ni tshong dpon stobs sde'i</text></item>
<item><p>164a.5</p><section></section><text>bu sde pa dang nye sde spun gnyis yod pa las/ pho bo sde pa tshong la song ba lo du ma'i bar du phyir ma 'khor nas/ nu bo nye sdes mna' ma gtses te/ sbrum pa'i 'og tu nu bo phyir 'khor ba'i yi ge 'ongs nas nye sde rab tu byung ste/ 'dze ta'i tshal na 'dug pa'i gan du nye sde'i mdza' bo spos 'tshong ba 'ongs pas/ ngas sman sbyar te khyod</text></item>
<item><p>164a.6</p><section></section><text>kyi mna' ma'i gan du bskur la 'thung du bcug na bu 'phyil bar 'gyur zhes smras pa dang nye sdes de ltar byas na legs pa snyam du ni bsams khar ni lan ma smras pa las/ spos 'tshong bas nye sdes bskur ba skad byas te/ bud med sbrum pa bu rtsi blud de bu 'phyil ba las bcas/ rjes su bcas pa ni sangs rgyas mnyan yod na</text></item>
<item><p>164a.7</p><section></section><text>bzhugs pa'i tshe/ rgyal po gsal rgyal gyis mi rgod 'dzin pa'i dpon por blon po 'phags skyes po btang bas mi rgod drug cu bzung ba'i rkang lag rgyal pos bcad nas dur khrod du bor ba dge slong ma skyong ma zhes bya bas mi rgod sdug bsngal ba 'di rnams dus las 'da' bar byas na bsod nams che'o snyam nas rtsa bas rdzi'u</text></item>
<item><p>164b.1</p><section></section><text>gang dang kham por drug cu khyer te mi rgod drug cu po rtsa ba mo lan tshwas smyos pa blud nas/ de dag dus las 'das par gyur pa las bcas/ mtshon thogs pa gnyer te mi gsod pa'i bcas pa ni khyim bdag las rab tu byung ba'i dge slong mgo can zhes bya ba de nad kyis sdug bsngal zhing 'dug pa'i gan du rngon pa</text></item>
<item><p>164b.2</p><section></section><text>las rab tu byung ba'i dge slong mchu can gyis rang gi tsha bo rngon pa bkug ste btang nas/ dge slong nad pa de'i ngag nyon cig ces bsgo ba las rngon pa spun gnyis mgo can nad pa'i gan du phyin pa dang / nad pas bsgo ba'i nga'i grogs po mchu can gyis kyang khyed gnyis nga'i ngag nyan du bcug gis/ da khyed gnyis kyis nga mtho ris</text></item>
<item><p>164b.3</p><section></section><text>su skye bar 'dod na/ nga'i mgo chod cig ces pa dang / de gnyis kyis mgo bcad de phying thub kyi nang du bcug pa/ dge slong mchu can phyir log pas mthong ste rab tu sngangs nas/ bcom ldan 'das la gsol pa las bcas/ gsod pa'i spyi ni yan lag rnam pa bzhi ste/ mi yin pa dang / bsad sems yod pa</text></item>
<item><p>164b.4</p><section></section><text>dang / sbyar ba dang / 'tsho ba'i dbang po 'gags pa'o/ /yan lag de bzhi dang ldan pa dang / mi'i rgyud gsum las gang yang rung ste bsad na pham par 'gyur/ pham pa la nor bas pham pa dang / nor pas mi pham pa yod de/ nor pas pham pa ni bud med mi tshangs par spyad par byas pa las nor te byol song la</text></item>
<item><p>164b.5</p><section></section><text>spyad par gyur na pham/ nor pas mi pham pa ni byol song bsad par byas pa las nor te shi bar gyur na nyes byas su 'gyur ro/ /mi ma yin pa'i lha 'dre dang yi dwags bsad na sbom por 'gyur/ phyugs dag la gnod par bya ba'i phyir phyugs bsad dam/ rkang lag gtubs pa dang / mi'i snying lag sor lta bu bcad pa dang / </text></item>
<item><p>164b.6</p><section></section><text>skrangs glo chen po ma smin par brtol ba dang / nags tshal bsregs pa rnams ni sbom por 'gyur ro/ /mi blun po ma brtags par nad g.yog tu bcug pa dang ma rtogs par sman byin pa na nyes byas lci bar 'gyur/ mi gsad par byas pa las ma shi na sbom por 'gyur/ gsad par bya ba'i phyir 'chi ba'i phyogs su mi</text></item>
<item><p>164b.7</p><section></section><text>btang ste shin pham pa/ ma shin sbom por 'gyur ro/ /'bru gnyer la mi'am zhes pa ni mir rgyud gsum gang yang rung ste/ skye mched drug dang ldan pa'o/ /mir chags pa ni dbang po gsum dang ldan pa ste/ 'tsho ba'i dbang po dang / yid kyi dbang po'o/ /de ltar mi'am mir chags pa ni mi yin pa nyid du ston</text></item>
<item><p>165a.1</p><section></section><text>pa'o/ /ched du bsams pa ni bsad sems dang ldan pa'o/ /lag dar te srog bcad dam zhes pa nas/ mtshon thogs pa gnyer tam zhes pa'i bar du ni lus kyi las kyis gsod par sbyar ba'o/ /de la 'chir bcug ces pa nas/ gson pa bas shi ba bla'o zhes pa'i bar du ni ngag gi las</text></item>
<item><p>165a.2</p><section></section><text>kyi sbyor ba yin/ 'di gnyis ni gsod par sbyor ba zhes bya'o/ /de la shi ba'i rnam grangs su gtogs pa ni bdag gis gsad dam gzhan la mtshon byin te gsod du bcug gam mtshon cha thogs pa gnyer te gsod du bcug gam 'chi ba'i phyogs su btang na shi'ang rung ste phas pham par 'gyur ro/ /'chi ba'i</text></item>
<item><p>165a.3</p><section></section><text>bsngags pa brjod pa yang rnam pa gsum gyi tshul gyis rjod par byed de/ yon tan dang ldan pa la ni khyod lta bu'i yon tan dang ldan pa rnam par thar pa ni dar las bcad pa tsam ste/ mi gtsang ba'i 'jig rten 'di na 'dug pa bas shi na legs so zhes brjod pa dang / yon tan dang mi ldan pa la ni khyod lta bu yon tan dang mi ldan</text></item>
<item><p>165a.4</p><section></section><text>bzhin du gson pa la shin bde bar 'gyur ro zhes brjod par bya ba dang / nad pa la ni khyod lta bu'i nad kyis sdug bsngal bas shi na legs so zhes brjod pa'o/ /mi khyod sdig pa zhes bya ba ni sdig pa'i dbang gis 'di 'dra bar nad bu can gyi lus rnyed do zhes pa'i don to/ /mi gtsang ba ni phung po rgyu sme ba dang / sme ba'i</text></item>
<item><p>165a.5</p><section></section><text>gnas nas skyes so zhes pa'i don to/ /'tsho ba ngan pa ni gnod pa sna tshogs kyis 'tsho ba'am longs spyod chung ngu'i gnas su skyes pa la bya'o/ /sems kyis 'dod ces bya ba ni dge slong de shi na/ chos gos dang lhung bzed thob tu re ba'i phyir 'chi ba'i don brjod par sbyar ro/ /sems kyis kun du brtags pa</text></item>
<item><p>165a.6</p><section></section><text>ni gong ma lta bu bsad pa'i thabs gang gis byas kyang rung ste/ gdon mi za bar shi bar shes pa'o/ /shi ba'i bar du byas pa ni 'tsho ba'i dbang po 'gags pa'o/ /gsod pa'i phas pham pa la ltung ba sum phrugs 'byung ste/ sbyor ba'i nyes byas dang / sbyor ba'i sbom po dang / rtsa ba'i phas pham pa'o/ /yang</text></item>
<item><p>165a.7</p><section></section><text>dge slong gang mngon par mi shes shing yongs su mi shes la mi'i chos las bla mar gyur ba dang / mtha' dang 'phags pa'i bye brag thob pa dang / shes pa dang / mthong ba dang / reg par spyod pa med pa la med bzhin du 'di shes so/ /'di mthong ngo zhes khas 'che ba las nyes pa byung ba tshangs par 'dod pas/ de dus</text></item>
<item><p>165b.1</p><section></section><text>gzhan zhig na dris kyang rung ma dris kyang rung tshe dang ldan pa dag bdag gis ni mi shes par shes so zhes smras/ ma mthong ngo zhes smras te/ gsob gsog brdzun du smras so zhes de skad zer na yang mngon pa'i nga rgyal ma gtogs te/ dge slong 'di yang phas pham pa yin gyis gnas par mi bya'o/ /sangs rgyas</text></item>
<item><p>165b.2</p><section></section><text>yul yangs pa can gyi spri'u rdzing gi 'od ma'i grong 'dab tshal du zhugs te bzhugs pa'i tshe nya pa lnga brgya la de bzhin gshegs pas chu srin nya ba'i rigs kyi rnam par smin pa bshad pa las sems g.yos ter btu byung ba'i tshe mu ge chen po byung nas dge slong lnga brgya pos nya ba'i rigs kyi grong 'dab tu spyil po</text></item>
<item><p>165b.3</p><section></section><text>bcas nas/ bdag cag gcig gis gcig yon tan ma ston na shes pa ni gnyen bshes kyi the tshom sel mi nus pas bsod snyoms kyang mi rnyed par 'gyur ro snyam bsams nas grong mi rnams la khyed kyis ni rnyed pa rab tu rnyed do/ /de ji lta zhe na/ dge slong 'di rnams ni mi rtag pa'i 'du shes khugs pa nas dgra</text></item>
<item><p>165b.4</p><section></section><text>bcom pa de/ rnam par thar pa brgyad kyi bar 'phags pa'i khyad par thob pa sha stag go zhes bya ba nas khyim pa de dag gis rang gi bu tsha las kyang phrogs te/ dge slong de dag la bsod snyoms rtag tu phul ba las tshul nas byung ba'i tshe sangs rgyas kyi spyan sngar rnyed pa'i gtam byas pa las bcas/ mngon pa'i nga</text></item>
<item><p>165b.5</p><section></section><text>rgyal gyis bcas pa ni dge slong mang po zhig pas dgon pa na zhi ba'i chos yun ring du spyad nas/ 'dod chags la sogs pa'i nyon mongs pa zhi bar 'gyur te/ mngon sum du spyod par gyur nas/ gcig la gcig gis smras pa/ bdag cag gi skye ba zad do/ /tshangs pa yang dag par spyod do/ /nyon mongs</text></item>
<item><p>165b.6</p><section></section><text>pa'i dgra choms so zhes brjod nas phyir grong khyer du zhugs te/ bud med dang / skyed mos tshal la sogs pa mthong nas 'dod chags kyi sems skyes te/ the tshom langs na sangs rgyas la sogs pa las bcas/ yan lag rnam pa lnga dang ldan na pham par 'gyur te/ lnga gang zhe na/ bla ma'i chos gang yin</text></item>
<item><p>165b.7</p><section></section><text>pa dang / 'du shes sbas pa dang / nyid kyi khar smras pa dang / ngas thob po zhes brjod par ldan pa dang / gzhan gyi don go ba'o/ /yan lag 'di lnga dang ldan par bsam gtan dang / mngon par shes pa dang dge sbyong gi 'bras bu bzhi la sogs pa thob bo zhes pa nas lha dang klu la sogs pa mthong ngo zhes pa'i</text></item>
<item><p>166a.1</p><section></section><text>bar du smras na pham par 'gyur ro/ /de la sbom por 'gyur ro ni khar ni ma smras kyi bdag bla ma mi chos dang ldan pa ltar snol gyis go bar byas pa dang / nga 'di ltar ldan no zhes yi ge springs pa dang / gzhan la bcol te yon tan brjod du bcug pa dang / dur khrod kyi sha za mthong ngo zhes brdzun byas</text></item>
<item><p>166a.2</p><section></section><text>pa 'di rnams ni sbom por 'gyur ro/ /'phags pa'i rim pa thob pa yod do zhes brjod la/ bdag nyid dngos su ma byung yang sbom/ che ge mo 'di lta bu zhig gis 'phags pa'i khyad par thob bo zhes brjod na shes bzhin gyi ltung bar 'gyur ro/ /yi ge 'bru gnyer la mngon par mi shes shing / /yongs su mi shes zhes</text></item>
<item><p>166a.3</p><section></section><text>bya ba la/ mngon par mi shes pa ni gzugs kyi phung po nas rnam par shes pa'i bar du spyi'i mtshan nyid mi shes pa'i don to/ /yang na 'jig rten gyi lam ste/ bsam gtan bzhi dang / brgyad kyi lam mi shes pa'o/ /yongs su mi shes pa ni 'jig rten las 'das pa'i lam gyi ste/ 'phags pa'i lam dang / bden</text></item>
<item><p>166a.4</p><section></section><text>pa bzhi'i don mi shes pa'o/ /yang na mngon par mi shes pa de ni 'phags pa'i lam mi shes pa'o/ /yongs su mi shes pa ni rnam par grol ba'i lam mi shes pa'o/ /yang na mngon par mi shes pa'o/ /mthun pa'i sgo nas mi shes pa ste/ 'dus byas mi rtag ces bstan pa'i don go ba'o/ /yongs su mi shes pa ni</text></item>
<item><p>166a.5</p><section></section><text>mthun pa'i sgo nas mi shes pa ste/ 'dus byas mi rtag pa yin no zhes tshig bcus de brjod pas 'dus byas mi rtag pa'i don mi shes pa'o/ /mi'i chos las bla mar gyur pa ni mi rnams kyi chos mya ngan las 'das pa la bya'o/ /yang mi tha ma'i spyod yul ma yin pa/ mi las bla mar gyur pa 'phags pa rnams kyi spyod</text></item>
<item><p>166a.6</p><section></section><text>pa'i chos so/ /mtha' zhes bya ba ni 'khor ba'i mthar phyin pa ste mya ngan las 'das pa'o/ /'phags pa ni mi las bla mar gyur pa'o/ /bye brag thob ces pa ni bsam gtan dang / mngon par shes pa dang / tshad med pa dang / dge sbyong gi 'bras bu bzhi la sogs pa'o/ /shes pa ni bden pa bzhi don</text></item>
<item><p>166a.7</p><section></section><text>ci bzhin par shes pa/ yang na lam gyi ye shes bcu la'ang bya'o/ /mthong ba ni lha dang klu la sogs pa mthong ba'o/ /yang na bden pa bzhi mthong ba'o/ /reg par spyod pa ni bsam gtan bzhi la spyod pa'i don to/ /med pa la zhes bya ba ni gong ma rnams kyi dngos po med pa'o/ / </text></item>
<item><p>166b.1</p><section></section><text>yang na mngon sum mi snang ba'i don yang yin no/ /med bzhin pa ni bdag med pa'i don to/ /'di shes so zhes bya ba'i nang du ni shes pa'i rnam grangs bsdu/ 'di mthong ngo zhes bya ba'i nang na ni mthong ba'i rnam grangs bsdu'o/ /khas 'che ba ni khas blangs pa'i don to/ /nyes pa byung ba tshangs par 'dod pa ni brdzun byas</text></item>
<item><p>166b.2</p><section></section><text>pa'i 'og tu 'gyod pa skyes te/ bdag gis mthol yang rung gzhan gyis dris te mthol yang rung bar sbyar ro/ /gso ba ni brjod pa'i don med pa ste/ dper na snod stong pa bzhin no/ /gsog ni snying po med pa ste/ chu shing gi sdong po bzhin no/ /mngon par nga rgyal ma gtogs zhes bya ba ni gnyen po la brten pa'i</text></item>
<item><p>166b.3</p><section></section><text>tshe nyon mongs pa mi 'gyur bas/ de'i tshe nga rgyal gyi dbang gis de'i don smras pa'o/ /ltung ba ni sum phrugs te/ sbyor ba'i nyes byas dang / sbyor ba'i sbom po dang / rtsa ba'i pham pa'o/ /tshe dang ldan pa dag bdag gis phas pham pa'i chos bzhi po dag bshad zin to/ /dge slong gi nyes pa de dag las</text></item>
<item><p>166b.4</p><section></section><text>gang yang rung ba zhig byas na/ thog ma ji lta bar phyis kyang de bzhin phas pham pa yin te/ dge slong rnams dang lhan cig gnas shing spyod du mi dbang gis gnas par mi bya'o/ /gzhan ni ltag tu smos pa dang 'dra/ thog ma ji lta bar phyis kyang de bzhin zhes pa ni thog mar mi tshangs par spyod pa ji ltar pham pa</text></item>
<item><p>166b.5</p><section></section><text>bzhin du/ tha mar brdzun byas pa'ang phas pham par 'gyur ro/ /gnas su mi dbang ba ni dge 'dun gyi mtshams kyi nang du gnas su mi rung ba'i don no/ /spyod du mi dbang ba ni chos kyi longs spyod dang / zang zing gi longs spyod la mi dbang ba'o/ /de la bdag gis tshe dang ldan pa dag la ci 'di la yongs su dag par</text></item>
<item><p>166b.6</p><section></section><text>gnas sam zhes dri'o/ /ci 'di na yongs su dag par gnas sam zhes lan gnyis lan gsum du dri'o/ /'di na tshe dang ldan pa dag yongs su dag na/ gang gi phyir cang mi smra bas de de bzhin du 'dzin to/ /'di yan chad ni gleng gzhi'i gnas skabs su smos pa dang 'dra'o/ /mdor na/ khu ba 'dzin pa 'khrig</text></item>
<item><p>166b.7</p><section></section><text>tshig kun spyod smyan/ /khang pa gtsug lag khang dang rtsa ba med/ /bag tsam dge 'dun dbyen dang de rjes phyogs/ /khyim sun 'byin dang bka' blo mi bde ba/ /bsdus pa'i mdo 'dis mtha' gnyis spong ba ni ltag tu smos pa dang 'dra'o/ /tshe dang ldan pa dag dge 'dun lhag ma'i chos bcu gsum po 'di</text></item>
<item><p>167a.1</p><section></section><text>dag zla ba phyed phyed cing so sor thar pa'i mdo 'don pa las 'byung ngo / /dge slong dag gis nyes pa bshags shing dge ba la nan tan bya ba'i phyir zla ba phyed phyed cing shod cig pa'o/ /bsams nas khu ba phyung na/ rmi lam gyi ma gtogs te dge 'dun lhag ma'o/ /sangs rgyas mnyan du yod pa'i</text></item>
<item><p>167a.2</p><section></section><text>'dze ta'i tshal na bzhugs pa'i tshe/ dge slong 'char ka bsod snyoms las phyir 'khod pa'i 'og tu 'dod chags kyis yongs su non nas lag pa gnyis kyis pho mtshan bsgreng ba bcangs btsir te khu ba pho ba'i 'og tu/ dge slong gud nas 'ongs pa zhig gis nad dris nas/ shin tu bde ste rims nad kyis gdungs</text></item>
<item><p>167a.3</p><section></section><text>pa las bral ba bzhin no zhes pa las bcas/ khu ba ni rnam pa lnga'i phyir 'byin te/ bde bar bya ba dang / sngags kyi phyir dgos pa dang / sa bon gyi phyir dgos pa dang / sman du dgos pa dang / brtags pa'i phyir dgos pa'o/ /khu ba nyid kyang rnam pa lnga ste/ sngon po dang / dmar po dang / ser po dang / gar ba</text></item>
<item><p>167a.4</p><section></section><text>dang / sla ba'o/ /yan lag ni bdun dang ldan na lhag mar 'gyur te/ gang zhe na/ 'byin pa der mos pa dang / rang gi khu ba thog ma'i gnas nas 'phags pa reg pa las spyad par rang gi yan lag go/ /'di rnams dang ldan par phyung na lhag mar 'gyur/ sbubs su zhugs pa'i 'og tu byung ba dang / 'dod</text></item>
<item><p>167a.5</p><section></section><text>chags dang ldan pas pho mtshan la mthos 'jal ba dang gar byed pa dang / chu'i rgyun du zed de phyung ba dang / rlung gis bsgul te phyung ba dang / nam mkha' la rkub bskyod de phyung ba dang / bskyod nas btang ba'i 'og phyung ba dang / 'di rnams ni sbom por 'gyur ro/ /yang dge slong chags shing brtul ba'i sems</text></item>
<item><p>167a.6</p><section></section><text>kyis/ bud med kyi lus la reg par gyur tam/ lag pa nas gzung ngam/ dpung pa nas bzung ngam/ len bu nas bzung ngam/ yan lag dang nying lag gang yang rung ba nas mnams kun du mnams te/ dga' bar tshor na dge 'dun lhag ma'o/ /sangs rgyas mnyan du yod pa 'dze ta'i tshal na bzhugs</text></item>
<item><p>167a.7</p><section></section><text>pa'i tshe/ dge slong 'char ka gtsug lag khang gi sgo srung zhing 'dug pa'i gan du/ mnyan du yod pa'i bu mo rnams ltad mo la 'ongs pa dag la 'char kas chos bshad pa'i bar du 'dod chags kyis non nas bzung ste bud med mnyes pa las bcas/ yan lag 'di lnga dang ldan na lhag mar 'gyur te/ </text></item>
<item><p>167b.1</p><section></section><text>bud med spyad bzod pa dang / bud med kyi lus ma nyams pa dang / bdag gi lus ma nyams pa dang / gos kyis ma g.yogs pa dang / bzung nas bde ba bdag gir byas pa'o/ /yan lag 'di lnga dang ldan na lhag mar 'gyur/ bud med spyad mi bzod pa dang / skyes pa dang / ma ning dang mtshan gnyis pa</text></item>
<item><p>167b.2</p><section></section><text>la byas te/ yan lag dang ldan na sbom por 'gyur/ byol song la bzung ste yan lag dang ldan na nyes byas su 'gyur ro/ /yang dge slong gang chags shing brtul ba'i sems kyis bud med la gnas ngan len gyi tshig sdig pa can 'byung bar mi 'os pa 'khrig pa dang ldan pa dag skyes bus na chung la ji lta ba bzhin</text></item>
<item><p>167b.3</p><section></section><text>du smras na dge 'dun lhag ma'o/ /sangs rgyas mnyan du yod pa 'dze ta'i tshal du bzhugs pa'i tshe/ dge slong 'char ka gtsug lag khang gi sgo srung zhing 'dug pa'i gan du/ bud med ltad mo la 'ong ba mthong ba nas 'dod chags kyis non par gyur te/ stegs bsngags la sogs pa'i 'khrig pa'i tshig dang</text></item>
<item><p>167b.4</p><section></section><text>ldan par smras nas/ bud med dag gis dpyas par gyur pa las bcas/ yan lag ni rnam pa bzhi dang ldan na lhag mar 'gyur te/ bud med spyad mi bzod pa la 'khrig tshig smras pa dang / mos don go ba dang / 'dod chags kyi sems yod pa'o/ /bud med spyad mi bzod pa dang / skyes pa dang / ma ning dang / </text></item>
<item><p>167b.5</p><section></section><text>mtshan gnyis pa la 'dod chags kyi sems kyis 'khrig tshig tu smras na sbom po/ byol song la smras na nyes byas so/ /yi ge'i 'bru gnyer la chags shing zhes bya ba ni 'phral du sems chags pa'o/ /brtul ba ni sdug bsngal ba la sems zhen pa'o/ /gnas ngan len man chad yan lag bzhi dang</text></item>
<item><p>167b.6</p><section></section><text>sbyar te/ nyes pa dang spyi'i mtshan nyid dang rang gi mtshan nyid dang dpe'o/ /de la gnas ngan len gyi tshig ni nyes pa dang sbyar te/ kha na ma tho ba dang bcas so/ /sdig pa can dbyung bar mi 'os pa ni spyi'i mtshan nyid dang sbyar te/ ya rabs kyis mnyan du mi rung ba'i tshig la bya'o/ /'khrig pa dang ldan pa ni rang</text></item>
<item><p>167b.7</p><section></section><text>gi mtshan nyid dang sbyar te 'khrig pa'i tshig dang ldan pa'o/ /skyes bu na chung gi dpe dang sbyar te/ dper na skyes bu na chung la ji lta ba bzhin bsams so/ /bud med la chags sems med par 'khrig tshig tu smra ba dang / chags sems dang bcas pas 'dod chags spangs pa'i bud med la 'khrig tshig tu</text></item>
<item><p>168a.1</p><section></section><text>smras na sbom por 'gyur ro/ /yang dge slong gang chags shing brtul ba'i sems kyis/ rang gi lus kyir kun du spyad pa'i phyir bud med kyi mdun du 'di lta ste/ nga lta bu dge slong tshul khrims dang ldan pa dge ba'i chos can tshangs par spyod pa dang / 'di ltar 'khrig pa dang ldan pa'i chos</text></item>
<item><p>168a.2</p><section></section><text>'dis kun spyad na che zhe chos 'di ni kun du spyad pa'i mchog go zhes bsngags pa brjod na dge 'dun lhag ma'o/ /sangs rgyas mnyan du yod pa'i 'dze ta'i tshal du bzhugs pa'i tshe/ dge slong 'char ka gtsug lag khang srung zhing 'dug pa'i gan du/ bud med ltad mo ltar 'ong ba la tshangs par spyod pa'i mchog ni</text></item>
<item><p>168a.3</p><section></section><text>nga lta bu yon tan dang ldan pa dang sbyar te/ nga'i lus bde bar byas na de ni spyad pa'i mchog go zhes smras nas bud med kyis dpyas pa las bcas/ yan lag ni rnam pa lnga dang ldan na lhag mar 'gyur te/ /bud med spyad bzod pa dang / chags sems yod pa dang / nyid kyi khar smras pa dang / gzhan la bcol ba</text></item>
<item><p>168a.4</p><section></section><text>dang / bud med kyis don go ba'o/ /sbom por 'gyur ba ni ltag tu smos pa dang 'dra'o/ /yi ge'i 'bru gnyer la lus kyir kun du spyod pa zhes pa ni lus bsro zhing mnye ba nas mi tshangs par spyod pa'i bar du'o/ /tshul khrims dang ldan pa'i tshul khrims kyi phung po dang sbyar/ dge ba'i chos can ni ting nge 'dzin gyi phung</text></item>
<item><p>168a.5</p><section></section><text>po dang ldan pa/ tshangs par spyod pa ni shes rab kyi phung po dang ldan par spyod pa'o/ /yang dge slong gang bud med la skyes pa'i tshig gam/ skyes pa la bud med kyi tshig gis chung ma dang mdza' na mor smyan byed na tha na skad cig de nyid kyang rung ste dge 'dun lhag ma'o/ /sangs rgyas mnyan du yod pa 'dze ta'i tshal na</text></item>
<item><p>168a.6</p><section></section><text>bzhugs pa'i tshe/ drug sde smyan byed pa la zhugs te/ skyes pa dang bud med kyi tshig phan tshun skyel bar byed pa de/ khyim pa dag gis sangs rgyas kyi slob ma chos ma yin pa spyod do zhes dpyas pa las bcas/ yan lag ni gsum dang ldan na lhag mar 'gyur te/ thog ma phrin blangs pa dang / pha rol nas bzlugs pa dang / </text></item>
<item><p>168a.7</p><section></section><text>phrin lan slar bskyal ba dang ldan na lhag mar 'gyur/ nges pa rnam pa gsum dang ldan pa ste/ bdag po gcig tu nges pa dang / dngos po gcig tu nges pa dang / dus gcig tu nges pa'o/ /de la bdag po gcig tu nges pa ni bud med la skyes pa'i tshig dang / skyes pa la bud med kyi tshig ces pa dang sbyar ro/ /dngos</text></item>
<item><p>168b.1</p><section></section><text>po gcig tu nges pa ni chung ma'am mdza' na mo zhes pa dang sbyar/ dus gcig tu nges pa ni tha na skad cig de nyid kyi'ang rung ste zhes pa dang sbyar ro/ /de la chung ma ni rnam pa bdun te/ chus byin pa'i chung ma dang / nor gyis nyos pa dang / rgyal mtshan gyis phrogs pa dang / dga' bas thob pa dang / dga' bas</text></item>
<item><p>168b.2</p><section></section><text>gnas pa dang / mnyam du 'tsho ba dang / de'i skad cig pa'o/ /de la mdza' na mo'ang rnam pa bcu ste/ phas bsrungs pa/ mas bsrungs pa/ ming pos bsrungs pa/ 'di skabs nas sa bcad gcig chad dam/ phu nu mos bsrungs pa/ sgyug mos bsrungs pa/ gnyen gyis bsrungs pa/ rigs kyis bsrungs pa/ rus kyis bsrungs pa/ 'khrug</text></item>
<item><p>168b.3</p><section></section><text>pa med pa can dang bcu'o/ /khyo shug 'thab pa la'ang rnam pa bdun te/ chung ma dang po gsum dang 'thab pa'i mod la bsdums pa dang / 'thab nas cung zad lon nas bsdums pa dang / rtswa bcad pa las bsdums pa ni nyes byas re re/ rdo gsum bor ba las bsdums pa dang / khrims kyis phye ba las bsdums pa ni sbom</text></item>
<item><p>168b.4</p><section></section><text>po re re chung ma ma yin par bsgrags pa las bsdums pa dang / dril brdungs pa las bsdums pa ni lhag ma re re dang sbom po re re/ 'di rnams lan bdun 'thab pa las lan bdun bsdums na nyes byas gsum dang sbom po bzhi dang / lhag ma gnyis te dgu phrugs su 'byung bar 'gyur ro/ /phrin blangs nas</text></item>
<item><p>168b.5</p><section></section><text>pha rol dbang med pa gcig la bsdums na sbom po gcig dang nyes byas gcig /phyir yang dbang med pa'i gan du bskyal na nyes byas/ dbang yod pa las phrin blangs/ dbang yod pa las bsdums pa las dbang med pa'i gan du bskyal na sbom po gnyis dang nyes byas gcig /dbang yod pa la slar</text></item>
<item><p>168b.6</p><section></section><text>bskyal na lhag mar 'gyur/ bu sring lta bu btsongs te rin zos na skra can btsongs pa dang / mi tshangs par spyod du bcug par gyur pas phas pham pa'i sbom po gnyis su 'gyur/ rin ma zos na sbom po gcig /bdag gis blangs te dge slong gis bdag po med pa'i bdag gi phyir khang pa</text></item>
<item><p>168b.7</p><section></section><text>brtsigs na dge slong des khang pa tshad bzhin du brtsigs shing de la khang tshad ni 'di yin te/ nang srid du bde bar gshegs pa'i mtho bcu gnyis zhed du mtho bdun no/ /gzhi lta ba'i phyir dge slong des/ dge slong dag khrid cig /khrid pa'i dge slong de dag gis kyang rung ba dang / mi rtsod pa dang / yangs par</text></item>
<item><p>169a.1</p><section></section><text>rtogs shig gal te dge slong gis gzhi mi rung ba'am/ rtsod pa'am mi yangs pa zhig tu bdag gis blangs pa bdag po med pa/ bdag gi phyir khang pa brtsig gam/ gzhi lta ba'i phyir dge slong dag ma khrid dam dge slong khrid pa dag la gzhi ma bstan tam/ tshad las 'das na dge 'dun lhag</text></item>
<item><p>169a.2</p><section></section><text>ma'o/ /sangs rgyas yul mnyan du yod pa na bzhugs pa'i tshe/ dge slong rnams khang pa mangs pas la la ni rin ches te bor/ la la ni chung ches te bor nas/ khang pa gzhan rtsig pa la zhugs nas dge ba'i bar chad du gyur te/ bram ze dag gis dpyas pa la bcas/ de la bdag gis blangs zhes bya ba ni sa gzhi dang</text></item>
<item><p>169a.3</p><section></section><text>rtsi shing dang / brtsig pa'i yo byad dang / gla mi la sogs pa bdag gis gzhan la bslangs pa'o/ /bdag po med pa'i bdag gi phyir zhes pa ni khang pa'i bdag po 'di'o zhes gzhan la bsngos pa med pa'o/ /bde bar gshegs pa'i mtho bcu gnyis ni tha mal pa'i khru bco brgyad do/ /mtho bdun zhes pa ni tha mal pa'i</text></item>
<item><p>169a.4</p><section></section><text>khru phyed dang bcu gcig go/ /gzhi lta ba'i phyir dge slong khrid cig pa ni gzhi rung ba dang mi rtsod pa dang yangs par bya ba'i phyir ro/ /de la gzhi rung bar chud pa ni sems can gyi tshad med pa ste/ sbrul dang sdig pa dang / srin bu shing zan dang / grog mo yan chad kyi tshang med pa'o/ /de la mi rtsod par chud pa ni gtsug lag khang</text></item>
<item><p>169a.5</p><section></section><text>dang rgyal po'i pho brang dang bram ze'i khang khyim dang mi nye ba'o/ /yangs par chud pa ni khang pa'i rtsig drung nas 'dom gang tshun chad na chu dang gad pa la sogs pa med pa'o/ /de phan chad na ni yi ge'i gnyer ni 'phrul du brda phrad par zad do/ /de la yan lag ni rnam pa drug dang ldan na lhag mar 'gyur te/ bdag gcig pu'i</text></item>
<item><p>169a.6</p><section></section><text>phyir dang / yo byad gzhan la bslangs pa dang / gzhi mi rung ba la sogs pa gsum dang ldan pa dang / lung med pa dang / tshad las 'das pa dang / grub pa'i mtha'o/ /de la lung med pa dang / gzhi mi rung ba dang / rtsod pa dang mi yangs pa dang / tshad las 'das pa dang / 'di rnams ni gzhan dang mi ldan te/ re re</text></item>
<item><p>169a.7</p><section></section><text>dang ldan pa na sbom por 'gyur ro/ /dge slong gzhan la legs par bsgo ste/ khang pa rtsig tu bcol ba las de dge slong des nan tan ma byas na yang ltung ba'i rim pa khang pa'i bdag po'i dge slong dang 'dra'o/ /dge slong la rtsig tu bcol ba'i 'og tu/ bdag gis kyang yo byad byin te/ brtsigs pa las 'gal</text></item>
<item><p>169b.1</p><section></section><text>na ltung ba'i rim pa ltag ma bzhin du gnyis ka las 'byung bar 'gyur ro/ /khang pa'i tshad thang gis dbang ba las/ khong bskor te gru bzhir bgyis na/ zheng tshad las lhag pa'i sbom por 'gyur/ khang pa gcig gi tshad 'di las 'dar mi gnang du zad kyi/ tshad las ma 'das na mig grangs mang du byas kyang nyes med</text></item>
<item><p>169b.2</p><section></section><text>do/ /bdag gtogs par gang zag gnyis gsum tsam gyi phyir dge slong khang pa brtsigs na bkag pa gcig pu'i phyir ma yin pas sbom por 'gyur ro/ /g.yog bran gyi khang pa brtsigs na yang sbom por 'gyur ro/ /spyod lam bzhi shong ba'i khang pa rtsig pa ni lung gsol mi dgos so/ /gzhi rung ba</text></item>
<item><p>169b.3</p><section></section><text>dang / mi rtsod cing yangs pa dang / tshad las ma 'das pa ni ltag ma dang 'dra'o/ /khang pa gnam 'phang gi rtseg mar ni lnga rtseg man chad gnang / dge slong gis bdag po yod pa dang / dge 'dun gyi phyir gtsug lag khang chen po cig na gzhi lta ba'i phyir dge slong des dge slong dag khrid cig /khrid pa'i dge</text></item>
<item><p>169b.4</p><section></section><text>slong dag gis kyang gzhi mi rung ba dang rtsod pa dang yangs par rtogs shig /dge slong gis gzhi mi rung ba dang rtsod pa dang mi yangs pa zhig tu bdag po yod pa dge 'dun gyi phyir gtsug lag khang chen po rtsig gam/ gzhi lta ba'i phyir dge slong dag ma khrid dam/ dge slong khrid pa dag la yang gzhi ma bstan na dge</text></item>
<item><p>169b.5</p><section></section><text>'dun lhag ma'o/ /sangs rgyas mnyan du yod pa na bzhugs pa'i tshe/ gzhan gyis brtsigs pa'i gtsug lag khang na drug sde 'khod pas/ dga' bo la smras pa/ dga' bo ltos shig /gtsug lag khang 'di yo ste ma legs so zhes pa dang / dga' bos smras pa/ khyed kyis rdo gsum brtsigs</text></item>
<item><p>169b.6</p><section></section><text>kyang mi nus pas dpya bya'am zhes smras pa dang / drug sde nga rgyal skyes te/ gtsug lag khang brtsigs pa'i sa gzhi rgyal po la gsol nas/ rgyal po'i pho brang 'khor ma gtogs par gzhan gar dga' bar rtsig tu gnang ngo zhes byung ba dang / bram ze las nor dang yo byad bslangs nas/ bram ze'i bu lnga</text></item>
<item><p>169b.7</p><section></section><text>brgya bram ze'i sngags slob mkhan pa'i sa grib lcang chen po yod de de'i mdun du drug sde bsod snyoms len pa'i tshe/ bram ze'i bus dpyas pa'i 'khon gyis/ drug sdes nub gcig gis grib shing bcad de/ sa gzhi bsnyams nas gtsug lag khang brtsigs te bram ze 'khrugs pa las bcas/ bdag po</text></item>
<item><p>170a.1</p><section></section><text>yod pa ni gzhan la bsngos pa'i bdag po yod pa dang / phyogs bcu'i dge 'dun la bsngos pa'o/ /yi ge'i 'bru gnyer gzhan ni ltag ma dang 'dra/ yan lag gsum dang ldan na lhag mar 'gyur te/ lung med pa dang gzhi rung ba la sogs pa'i gsum dang ldan na mthar phyin pa'o/ / </text></item>
<item><p>170a.2</p><section></section><text>yan lag gcig dang mi ldan na sbom por 'gyur/ lung med pa dang gzhi mi rung ba la sogs pa ni gcig po 'ba' zhig dang ldan na yang sbom por 'gyur/ gnam 'phang du rtseg ma bdun man chad nas/ yang dge slong gang zhe sdang can zhig khros nas gnod par byed de/ ci nas kyang tshangs par spyod pa dang dbral lo</text></item>
<item><p>170a.3</p><section></section><text>snyam nas dge slong gtsang ma mnyes pa la rtsa ba med par phas pham pa'i chos kyis skur pa las/ de dus gzhan zhig na dris na rung ma dris kyang rung rtsod pa de yang rtsa ba med pa yin la/ dge slong yang zhe sdang la gnas pa zhig pas khros te smras so zhe na/ dge 'dun lhag ma'o/ /sangs rgyas yul mnyan du yod pa na</text></item>
<item><p>170a.4</p><section></section><text>bzhugs pa'i tshe/ dge slong mdza' bo dang sa can gud nas 'ongs pas gtsug lag khang du dris pa/ dge 'dun gyi mal stan dang kha zas 'god pa su yin dris pa dang de dag gis smras pa/ dge skos ni dge slong gyad bu nor zhes pa yin no zhes byas pa dang / dge skos kyis dge 'dun bsod snyoms la 'jug pa'i</text></item>
<item><p>170a.5</p><section></section><text>grong lan bgos kyi bar du/ dge slong de gnyis tshe snga ma'i las kyis grong dbul por bab nas rab tu 'khrugs te khros pas 'khon du bzung nas dge slong de gnyis kyis sring mo dge slong ma grogs mo zhes bya ba bslus te/ dge slong gyad bu nor gyis mi rigs par byas te/ nga dang mi tshangs par spyod do zhes</text></item>
<item><p>170a.6</p><section></section><text>rgol du bcug nas/ sangs rgyas kyi mdun du mos brgal bar byas te/ dge slong de gnyis kyis kyang che bzhi byas te bskyur ba las bcas/ zhe sdang can zhes bya ba ni 'khon du bzung ba'o/ /khros pa ni 'phral du khros pa'o/ /gnod par byed pa ni dge slong gtsang ma la gnod par byed par rtsol ba tshangs par spyod</text></item>
<item><p>170a.7</p><section></section><text>pa dang dbral ba ni dge ba'i chos dang dge slong gi yo byad la sogs pa'o/ /ma nyes pa ni nyes pa med pa'i don skur ba'i tshig gis rtsa ba med pa rnam pa gsum ste/ mthong ba dang thos pa dang dogs pa med pa'o/ /skur ba ni mi tshangs par spyod ces bsgrags pa'o/ /de man chad ni brda phrad par zad do/ /yan lag ni tshangs</text></item>
<item><p>170b.1</p><section></section><text>par spyod pa dang dbral bar bya ba dang / phas pham pa'i chos yin pa dang / bsgrags pa dang / gzhan kyi don go ba dang bzhi ste/ 'di bzhi dang ldan na lhag mar 'gyur/ skur ba'i tshig ni gzhan la brjod dgur lhag ma re re/ gzhan las thos nas yid ches te/ ngas mthong ngo zhes brjod pa dang / thos nas yid</text></item>
<item><p>170b.2</p><section></section><text>ma ches par mthong ngo zhes brjod pa dang / thos nas dgos pa med pa dang 'di rnams 'dra ste/ rtsis mgo lhag ma dang ldan na lhag mar 'gyur ro/ /yang dge slong gang zhe sdang can zhig khros nas gnod par byed de/ ci nas kyang 'di tshangs par spyod pa dang dbral lo snyam nas dge slong gtsang ma ma nyes</text></item>
<item><p>170b.3</p><section></section><text>pa la gzhan cha ma yin pa phas pham pa'i chos kyis skur pa las de dus gzhan zhig na dris kyang rung rtsod pa de yang gzhan gyi cha ma yin par rtsod pa de yang bag tsam gyi cha las chos 'gal zhig blangs par zad la/ dge slong yang zhe sdang can la gnas pa zhig pas khros te smras so zhe na/ yang dge 'dun lhag ma'o/ / </text></item>
<item><p>170b.4</p><section></section><text>sangs rgyas rgyal po'i khab 'od ma'i tshal na bzhugs pa'i tshe/ gyad gyi bu dge slong gyad bu nor zhes bya ba de/ bya rgod sbungs pa'i ril rdos bskor ces bya ba'i rdzing gi 'gram na spyil po byas te gnas pa'i gan du dgra bcom pa'i 'bras bu thob pa'i dge slong ma ut+pa la'i mdog ces bya ba der 'ongs pa dge slong</text></item>
<item><p>170b.5</p><section></section><text>mdza' bo dang sa can gyis mthong nas sngon gyi 'khon ma btang te skur pa'i sems skyes nas/ ri kha na ri dwags mi tshangs par spyod pa mthong ba'i cha las blangs nas gyad bu nor dang dge slong ma ut+pala'i mdog 'khrig pa spyod pa mthong ngo zhes bsgrags pa las bcas/ yi ge'i 'bru gnyer gzhan ni gong ma dang</text></item>
<item><p>170b.6</p><section></section><text>'dra'o/ /gzhan gyi cha ma yin zhes pa la/ gzhan ni 'khor ba las gzhan pa ste mya ngan las 'da' ba'o/ /de'i cha yin pa ni dge ba'i phyogs rnams de'i cha ma yin pa ni mi dge ba'i phyogs rnams te/ yang na gzhan gyi cha zhes bya ba ni ri dwags mi tshangs par spyod pa'o/ /ma yin pa zhes bya ba ni mi tshangs</text></item>
<item><p>170b.7</p><section></section><text>par spyod pa ma yin pa'o/ /yan lag ni tshangs par spyod pa dang dbral bar bya ba dang / gzhan gyi cha ma yin pa dang / nyid kyis brjod pa dang / gzhan gyi don go ba'o/ /sbom por 'gyur ba ni ltag tu smos pa dang 'dra'o/ /yang dge slong gang dge 'dun 'dum pa dbye ba'i phyir zhugs te/ dbye bar</text></item>
<item><p>171a.1</p><section></section><text>bya ba'i phyir rtsod pa yang dag par bzung nas rab tu 'dzin cing 'dug nas dge slong rnams kyis tshe dang ldan pa khyod dge 'dun 'dum pa dbye ba'i phyir ma 'jug shig /dbye bar bya ba'i phyir rtsod pa yang dag par bzung nas rab tu 'dzin cing ma 'dug cig /tshe dang ldan pa dge 'dun 'dum</text></item>
<item><p>171a.2</p><section></section><text>par gyis shig /dge 'dun mthun zhing mi phyed kun du dga' mi rtsod rtse gcig 'don pa gcig cing chu dang 'o ma gcig tu 'dres pa bzhin du gyur/ ston pa'i bstan pa gsal bar byed na bde ba la reg par gnas par 'gyur gyi/ tshe dang ldan pa khyod dge 'dun dbye bar bya'i dngos po 'di lta bu thong shig ces bsgo</text></item>
<item><p>171a.3</p><section></section><text>bar bya'o/ /dge slong de la dge slong rnams kyis de skad bsgo nas gal te dngos po de gtong ba de lta na ni legs/ gal te mi gtong na dngos po de spang bar bya ba'i phyir lan gnyis lan gsum du yang dag par bsgo bar bya yang dag par bstan par bya'o/ /lan gnyis lan gsum du yang dag par bsgo yang dag par</text></item>
<item><p>171a.4</p><section></section><text>bstan nas dngos po de gtong na de lta na ni legs/ gal te mi gtong na dge 'dun lhag ma'o/ /sangs rgyas rgyal po'i khab na bzhugs pa'i tshe/ dge slong lhas byin rnyed pa dang bkur sti la chags nas de ni sangs rgyas kyang bgres 'khogs pha ma 'khor rnam bzhi la ston yang mi spyod kyi 'khor rnam bzhi</text></item>
<item><p>171a.5</p><section></section><text>bdag la gtod cig dang bdag gis bstan par bgyi zhes gsol nas/ shAkya'i bu dang maud gal gyi bu tshangs par spyod pa'i tshogs la yang 'khor rnam pa bzhi mi gtad na/ ro dang 'dra ba mchil ma za ba khyod ci'i phyir gtad ces bka' stsal pa dang / lha sbyin rab tu ma rangs nas dge spyod rgya mtshos byin pa la</text></item>
<item><p>171a.6</p><section></section><text>sogs pa la/ kye dge slong dag ngas yo byas shing gzir bzhin du ston pa'o zhes re ba bskyed mi nus kyi bdag cag gis sangs rgyas 'dug bzhin du nyan thos kyi dge 'dun dbye zhing 'khor dbye bar byas na gtam snyan pa zad mi shes par 'gyur ro zhes smras nas dge 'dun gyi dbye na la zhugs pa nas bcas/ de la</text></item>
<item><p>171a.7</p><section></section><text>dge 'dun 'dum pa zhes bya ba ni rnam pa drug dang ldan na 'dum pa yin te gang zhe na/ mtshan ma gcig pa dang / las gcig pa dang / tshul khrims gcig pa dang / lta ba gcig pa dang / spyod pa gcig pa dang / 'tsho ba gcig pa'o/ /de la mtshan mi gcig pa dper na lha sbyin gyis byas pa don med par</text></item>
<item><p>171b.1</p><section></section><text>'gyur ba'i phyir ras kyi kha tshar ma bcad pa'i ga sha gyon pa lta bu'o/ /las mi gcig pa ni gang gsol pa dang zhu ba'i las kyis sgrub pa dang mi mthun par spyod pa'o/ /tshul khrims mi gcig pa ni dper na lha sbyin gyi tshul khrims lhag par byas pa be'u la gnod pa'i phyir 'o ma mi btung ba dang / byas pa don</text></item>
<item><p>171b.2</p><section></section><text>med pa mi 'gyur ba'i phyir ras kyi kha tshar mi bcad pa dang / gu lang chen po'i khu ba yin pas na tshwa mi bza' ba dang / 'gro ba mang po'i bsod nams mi dgag pa'i phyir dgon par gnas mi bca' ba lta bu'o/ /lta ba mi gcig pa ni sangs rgyas kyi chos ma yin pa gzhan du de lta'o/ /spyod pa mi gcig pa ni</text></item>
<item><p>171b.3</p><section></section><text>bsod nams spyod pa la sogs pa la tshul tha dad pa'o/ /'tsho ba mi gcig pa ni dper na lha sbyin kha gsag dang / gzhogs slong dang / khe dang / bkur stis 'tsho ba lta bu'o/ /de la dbye ba'i phyir zhugs pa ni rnam pa gnyis te/ sdom pa tha dad du 'dzud pa dang / lam tha dad du 'dzud pa'o/ /dbye bar bya ba'i zhes</text></item>
<item><p>171b.4</p><section></section><text>bya ba ni zas mang po dang grogs mang po rnyed par bya ba'i phyir ro/ /rtsod pa yang dag par gzung ngo zhes pa ni de bzhin du bsams pa'o/ /rab tu 'dzin ces pa ni zhe la gnon pa'o/ /dge slong rnams kyis bsgo ba ni/ gang dbyen du zhugs pa de la dge slong mang yang rung bas tshig bzhams te bsgo bar bya ba'i don to/ /'dum</text></item>
<item><p>171b.5</p><section></section><text>par gyis ces pa ni bsgo ba ste brda phrad par zad do/ /dge 'dun mthun zhes pa ni lta ba la sogs pa'o/ /mi phyed ces pa ni gcig tu gyur pa'i don te chos mthun pa dang / zang zing mthun pa dang / dad pa mthun pa'i phyir ro/ /kun du dga' zhes pa ni dge ba'i phyogs 'phel ba'o/ /mi rtsod ces pa ni spyod pa ngan pa</text></item>
<item><p>171b.6</p><section></section><text>dang bral ba ste/ lta ba la sogs pas mi rtsod pa'o/ /rtse gcig ces pa ni dge ba'i phyogs sam ting nge 'dzin lta bu mi 'gyur ba'o/ /'don pa ni gcig ces pa ni so sor thar pa gcig pa'o/ /chu dang 'o ma 'dres pa ni gcig gi tshig gcig gis bzod pa ste/ dbyer mi phyed pa'i don to/ /ston pa'i bstan pa'i</text></item>
<item><p>171b.7</p><section></section><text>byed pa ni bstan cing bstad pa la bya'o/ /bde ba la reg par gnas pa la bde ba ni lus reg pa ni sems so/ /de la bsgo ba ni mi dge ba thong shig pa'o/ /bstan pa ni 'jug par gyis shig pa'o/ /dngos po de spang ba'i phyir zhes pa man chad ni dge 'dun gyis gsol pa dang / zhu ba'i las kyis lan gsum</text></item>
<item><p>172a.1</p><section></section><text>bsgo bar bya'o/ /de la thog mar dge slong gis bsgo ba'i tshe ma btang na nyes byas/ dge 'dun gyis gsol ba dang zhu ba'i las kyis lan gsum bsgo te ma btang na lan gnyis kyi tshe sbom po re re/ gsum po'i tha mar ma btang na lhag mar 'gyur/ lhag ma 'di la nyes byas gcig dang / </text></item>
<item><p>172a.2</p><section></section><text>sbom po gsum dang lhag ma gcig ste ltung ba lnga phrugs 'byung ngo / /de la dge 'dun gyis bsgo ba'i las ma byas par dge 'dun phye bar gyur na/ lhag mar ni mi 'gyur khrims ni med par 'gyur ro/ /yan lag ni gsum ste ma btang na lhag ma'o/ /gcig gam gnyis sam mang po yang rung ste/ dge slong de'i grogs su</text></item>
<item><p>172a.3</p><section></section><text>gyur la dbyen med par phyogs nas/ gal te de dag dge slong rnams la tshe dang ldan pa dag dge yang rung sdig kyang rung / dge slong 'di la khyod cung zad ma smra shig /de ci'i phyir zhe na/ dge slong 'di ni chos smra ba/ 'dul ba smra ba'o/ /dge slong 'di ni chos dang 'dul ba yang dag par bzung nas rab tu 'dzin cing spyod</text></item>
<item><p>172a.4</p><section></section><text>pa'o/ /dge slong 'di ni shes bzhin du smra'i mi shes par ma yin no/ /dge slong 'di gang la dad cing bzod pa de la bdag cag kyang dad cing bzod do zhes khyed de skad ma zer cig /de ci'i phyir zhe na/ dge slong 'di ni chos ma yin par smra ba 'dul ba ma yin par smra ba'o/ /dge slong 'di ni chos ma yin par smra ba/ 'dul</text></item>
<item><p>172a.5</p><section></section><text>ba ma yin par smra ba ste/ dge slong 'di ni chos ma yin par smra ba dang 'dul ba ma yin pa yang dag par bzung nas rab tu 'dzin cing spyod pa'o/ /dge slong 'di ni mi shes bzhin du smra'i shes par ma yin gyi/ tshe dang ldan pa dag khyed dge 'dun dbye ba la dad par ma byed par 'dul ba la dad par gyis/ tshe dang ldan pa dag</text></item>
<item><p>172a.6</p><section></section><text>dge 'dun 'dum par gyis shig /dge 'dun mthun mi phyed kun du dga' mi rtsod rtse gcig 'don pa gcig chu dang 'o ma gcig tu 'dres pa lta bur 'gyur/ ston pa'i bstan pa 'byed na bde ba la reg par gnas par mi 'gyur gyi/ tshe dang ldan pa dag dge 'dun 'byed pa 'di 'dra ba la phyogs nas dbyen du smra ba thong</text></item>
<item><p>172a.7</p><section></section><text>shig ces de skad bsgo shig /de ltar dge slong dag la dge slong dag gis de skad bsgo nas gal te dngos po de gtong ba lta na ni legs/ gal te mi gtong na dngos po spang ba'i phyir lan gnyis lan gsum du yang dag par bsgo bar bya yang dag par bstan par bya'o/ /lan gnyis lan gsum du yang dag par</text></item>
<item><p>172b.1</p><section></section><text>bsgo yang dag par bstan nas gal te dngos po de gtong ba lta na ni legs/ gal te mi gtong na dge 'dun lhag ma'o/ /sangs rgyas rgyal po'i khab na bzhugs pa'i tshe/ dge slong lha sbyin dge 'dun gyi dbyen byed pa'i rjes su dge slong ko ka li dang / khaN+Da drab bya dang / ka Da mo ra ka ti Sh+ya dang / rgya mtshos byin</text></item>
<item><p>172b.2</p><section></section><text>pa la sogs pa phyogs pa las/ yi ge'i 'bru gnyer bsad pa la/ gzhan ni brda phrad par zad do/ /de la chos smra ba ni yang dag pa'i lta ba dang / rtog pa dang / rtsol ba dang / dran pa dang / ting nge 'dzin dang lnga'o/ /'dul ba smra ba ni yang dag pa'i ngag dang / las kyi mtha' dang 'tsho ba gsum mo/ /chos dang</text></item>
<item><p>172b.3</p><section></section><text>'dul ba yang dag par bzung zhes pa la chos ni mdo sde dang ma mo lta bu'o/ /'dul ba ni 'dul ba dngos so/ /de la yul ni rgyal po'i khab/ gang zag ni rgya mtshos byin la sogs pa/ nyon mongs pa ni bsgo ba rna la gzon pa'o/ /spyod pa ni rjes su phyogs pa'i las spyad pa'o/ /yan lag ni lan gsum gyi bar</text></item>
<item><p>172b.4</p><section></section><text>du bsgo ste ma btang na lhag mar 'gyur ro/ /grong ngam grong rdal zhig na dge slong mang po gnas shing 'khod pa de dag kyang khyim sun 'byin pa dang / sdig pa'i chos kun spyod de/ de dag khyim sun 'byin par gnang ngam thos sam rab tu shes sam de dag sdig pa kun spyod par snang ngam/ thos sam rab tu shes na/ </text></item>
<item><p>172b.5</p><section></section><text>dge slong de dag la dge slong rnams kyis/ tshe dang ldan pa khyod khyim sun 'byin pa dang / sdig pa'i chos kun du spyod de/ khyim sun 'byin par snang ngo / /thos so/ /rab tu shes so/ /khyed sdig par yang kun du spyod pa snang ngo / /thos so/ /rab tu shes so/ /tshe dang ldan pa dag gnas 'di nas dengs shig ces de skad</text></item>
<item><p>172b.6</p><section></section><text>bsgo ba ni/ gal te de dge slong rnams la/ tshe dang ldan pa dag 'di ni dge slong kha cig ni 'dod pas 'gro'o/ /zhe sdang gis 'gro'o/ /gti mug gis 'gro'o/ /'jigs pas 'gro ste/ nyes pa 'dra ba kho na las/ dge slong kha cig ni bskrad kha cig ni ma bskrad ces tshe dang ldan pa dag de skad ma zer cig /de ci'i</text></item>
<item><p>172b.7</p><section></section><text>phyir zhe na/ dge slong de dag ni 'dod pas 'gro ba ma yin/ zhe sdang gis 'gro ba ma yin/ gti mug gis 'gro ba ma yin gyi/ tshe dang ldan pa dag khyed khyim sun 'byin pa dang sdig pa'i chos kun spyod de/ /byed khyim sun 'byin par snang ngo / /thos so/ /rab tu shes so/ /khyed sdig pa kun spyod par snang ngo / / </text></item>
<item><p>173a.1</p><section></section><text>thos so/ /rab tu shes so/ /tshe dang ldan pa dag 'dod pas 'gro// zhe sdang gis 'gro/ gti mug gis 'gro/ 'jigs pas 'gro'o zhes pa'i tshig gi lam 'di lta bu thong shig ces de skad bsgo shig /dge slong de dag la dge slong rnams kyis de skad bsgo nas gal te dngos po de gtong ba</text></item>
<item><p>173a.2</p><section></section><text>lta na ni legs/ gal te mi gtong na dngos po de spang ba'i phyir/ lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo yang dag par bstan nas/ gal te dngos po de gtong ba lta na ni legs/ gal te mi gtong na dge 'dun lhag</text></item>
<item><p>173a.3</p><section></section><text>ma'o/ /sangs rgyas mnyan du yod pa na bzhugs pa'i tshe/ srin bu'i ri zhes bya ba'i grong khyer na/ dge slong tha skar skyes dang / nab so dang / ngur ka dmar la sogs pa gnas pas grong de'i bud med dang gad rgyang 'dzem snyag dang stan gcig la 'khod do/ /phor bu gcig gi nang du 'phung glu len gar</text></item>
<item><p>173a.4</p><section></section><text>byed/ byol song sna tshogs kyi skad 'byin nas/ khyim pas bsod snyoms 'bul ba yang mi spro bar byas pa'i 'og tu dga' bo bsod snyoms la srin bu'i ri'i grong khyer du phyin nas bsod snyoms ma rnyed par gyur te/ de'i rgyu rkyen ci lta bu las gyur pa dge bsnyen chur 'jug can gyis bsnyad de/ dga' bos sangs rgyas</text></item>
<item><p>173a.5</p><section></section><text>la gsol nas/ tha skar skyes dang nab so gnyis grong khyer de nas skrod par dga' bos bka' stsal nas/ dge slong ngur ka dmar la sogs pa ni bros/ mnyan du yod par ltung ba bshags/ tha skar skyes dang nab so gnyis mnyan du yod par lhags nas/ ngur ka dmar la sogs pa dge 'dun gtsang ma'i nang na</text></item>
<item><p>173a.6</p><section></section><text>'khod pa mthong nas 'khrug pa skyes te/ 'dod pas 'gro'o zhes pa la sogs pa'i tshig smras nas/ lan gsum gyi bar du bsgo ba'i las byas pa las ma mnyan pa las bcas/ yi ge'i 'bru gnyer la/ de la grong ni grong tha mal pa'o/ /grong rdal zhes pa ni grong rdal chen po tshong 'dus dang bcas pa'o/ /khyim</text></item>
<item><p>173a.7</p><section></section><text>sun 'byin pa ni grong gis sun phyung ba la bya ste/ gnas gcig pa dang / 'tsho ba gcig pa'i sun phyung ba'o/ /de la gnas gcig pa ni bud med dang bcas pa'i grong ngo / /'tsho ba gcig pa ni 'tsho ba thun mong du spyod pa ste/ mdor na gang gis grong mi snyan pa dang mi sdug pa med pa las/ de dag dge slong gis</text></item>
<item><p>173b.1</p><section></section><text>spyad na grong sun par bya ba'i don to/ /sdig pa'i chos kun spyod ces pa ni/ grong sun pa'i mtshan nyid dang bcas pa ste/ bud med dang mi rigs pa sna tshogs spyad pa'i don to/ /khyim sun 'byin par snang ba ni mthong ba'i don/ thos pa ni thos pa dngos rab tu shes pa ni dogs pa dang bcas pa'o/ /de ltar</text></item>
<item><p>173b.2</p><section></section><text>mthong zhing thos pa na khyim pa dang rab tu byung ba'i phyogs kyis mthong ba dang thos pa'o/ /gnas pas chog gis dengs shig pa ni dper srin bu'i grong nas bskrad pa'i don to/ /'dod pas 'gro'o zhes pa ni zang zing 'dod pa'i phyir dge slong kha cig bskrad ces pa'i don to/ /zhe sdang gis 'gro'o zhes pa ni zhe</text></item>
<item><p>173b.3</p><section></section><text>sdang gi dbang gis kha cig bskrad ces pa'i don to/ /gti mug gis 'gro'o zhes pa ni nyes par 'dra ba las 'dra ba ma shes pa'i don to/ /'jigs pas 'gro ba ni 'jigs pas na ngur ka dmar la sogs pa 'jigs pa ma bskrad ces pa'i don to/ /de man chad gzhan ni dngos su brda phrad par zad do/ /dge slong</text></item>
<item><p>173b.4</p><section></section><text>'ga' zhig bka' blo mi bde ba'i rang bzhin du gyur la/ de la bstan par gtogs pa bslab pa'i gnas bde bar gshegs pa'i mdor gtogs pa rnams kyis dge slong dag gis chos dang mthun pa dang 'dul ba dang mthun pas bsgo na ngag ni nyan te/ tshe dang ldan pa dag dge yang rung / sdig kyang rung / bdag la</text></item>
<item><p>173b.5</p><section></section><text>cung zad kyang ma smra shig /bdag kyang tshe dang ldan pa dge yang rung / sdig kyang rung / cung zad kyang mi smra'o/ /tshe dang ldan pa khyed kyis bdag la smras pas chog gis tshig gi lam thong shig ces zer na/ dge slong de la dge slong de dag gis tshe dang ldan pa khyod bstan par gtogs pa bslab pa'i gnas bde bar</text></item>
<item><p>173b.6</p><section></section><text>gshegs pa'i mdor gtogs pa rnams kyis dge slong dag gis chos dang mthun pa 'dul ba dang mthun pa dag gis bsgo na/ bdag nyid ngag mi nyan par byed pa tshe dang ldan pa nyid ngag nyon cig tshe dang ldan pa khyod la dge slong de dag gis chos dang mthun pa 'dul ba dang mthun pa dag gis bsgo nas tshe dang ldan pas</text></item>
<item><p>173b.7</p><section></section><text>kyang dge slong dag la chos dang mthun pa 'dul ba dang mthun pas smros shig /ci'i phyir zhe na/ 'di lta ste/ gcig gis ngag gcig nyan pa dang / gcig la gcig 'doms shing rjes su ston pa dang / gcig gis gcig ltung ba las 'byin pa de lta bus ni bcom ldan 'das de bzhin gshegs pa dgra</text></item>
<item><p>174a.1</p><section></section><text>bcom pa yang dag par rdzogs pa'i sangs rgyas de'i 'khor 'di 'phel bar 'gyur gyi/ tshe dang ldan pa khyod ngag mi nyan pa'i las kyi mtha' 'di 'dra ba thong shig ces de skad bsgo shig /de ltar dge slong de la dge slong rnams kyis de skad bsgo nas/ gal te dngos po de gtong ba lta na ni legs</text></item>
<item><p>174a.2</p><section></section><text>gal te mi gtong na dngos po de spang ba'i phyir lan gnyis lan gsum du yang dag par bsgo bar bya/ yang dag par rab tu bstan par bya'o/ /lan gnyis lan gsum du yang dag par bsgo/ yang dag par rab tu bstan nas gal te dngos po gtong ba lta na ni legs/ gal te mi gtong na dge 'dun lhag ma'o/ / </text></item>
<item><p>174a.3</p><section></section><text>sangs rgyas yul kau shAm+bI na bzhugs pa'i tshe/ dge slong mos pa can la ltung ba byung nas/ slar gso ba mi byed pa la/ phan par 'dod pa'i dge slong gis bskul ba las dge slong mos pa can khros nas/ ltung ba khyad la byung na gzhan su zhig slar gso bar byed/ gang la ltung ba byung ba de slar gso bar byed grang / khyed</text></item>
<item><p>174a.4</p><section></section><text>rnams ni dper na shing rnams kyi 'dab ma lhags te gcig tu 'dus pa bzhin du khyed kyang rigs dang rus tha dad pa las rab tu byung nas 'dus te dpung gcig tu byas so zhes smras nas/ dge 'dun gyis lan gsum gyi bar du bsgo ba las mnyan pa las bcas/ yi ge'i 'bru gnyer la bka' blo mi bde ba'i rang bzhin can</text></item>
<item><p>174a.5</p><section></section><text>zhes bya ba ni gang bsgo ba'i lan log pas glon cing / dag par 'gyur ba nyid la bya'o/ /bstan par gtogs pa bslab pa'i gnas zhes bya ba ni so sor thar pa'i bslab pa'o/ /bde bar gshegs pa'i mdor gtogs zhes bya ba ni 'dul ba'i yan lag mdo sde las 'byung ba rnams so/ /chos dang mthun pa ni mthun pa dang thos</text></item>
<item><p>174a.6</p><section></section><text>pa dang dogs pa'i gdeng yod pa'o/ /de yang rnam pa bzhi ste/ dus la bab par bsgo ba dang / bden par bsgo ba dang / don dang bcas pas bsgo ba dang / gnyen po'i tshul gyis bsgo ba yin gyi/ de bzhi las bzlog pas ma yin no/ /de la dus la bab pa ni mi mang po'i khrod lta bur bsgo ba'i dus ma yin pa'o/ /bden pa</text></item>
<item><p>174a.7</p><section></section><text>ni bden pa yang dag na bsgo bar bya'o/ /don dang bcas pa ni don yod par bsgo'i don med pa ma yin no/ /gnyen po'i tshul ni khro ba'i tshig rtsub mo lta bus bsgo bar mi bya ba'i don to/ /'dul ba dang mthun pa ni nyid kyang 'dul ba la gnas shing pha rol la'ang 'dul ba bzhin du 'doms pa'o/ /ngag mi nyan ces pa ni</text></item>
<item><p>174b.1</p><section></section><text>skabs phye ste/ ltung ba'i dngos po brjod cing phyin chad mi bya bar yi dam bcas pa las mi nyan pa'i don to/ /dge yang rung zhes pa ni dge ba la ma bzhugs shig /sdig kyang rung zhes pa ni sdig pa las ma bzlog shig pa'o/ /bdag la smras pas chog ces pa ni dge ba'i bshes gnyen gyi tshig ma bzod nas yi</text></item>
<item><p>174b.2</p><section></section><text>chad pa'o/ /de man chad gzhan ni brda phrad par zad do/ /gcig gi ngag gcig gis nyan ces pa ni bzod pa 'bul zhing len pa'i don to/ /'doms pa ni rgyu mi mthun pa'i phyogs rnams kyi gnyen po ni 'di lta bu yin gyi de lta bur sgrubs shig par ston pa'o/ /rjes su ston pa na 'dul ba'i bslab par gtogs pa</text></item>
<item><p>174b.3</p><section></section><text>phran tshegs yan chad mi bya bar ston pa'o/ /chos de bzhin na sangs rgyas kyi slob ma'i 'khor mang du 'phel zhing rgyas par 'gyur ro/ /yan lag ni lan gsum gyi bar du bsgo ste/ ma nyan na lhag mar 'gyur/ yan lag 'ga' dang mi ldan na sbom por 'gyur ba ni ltag tu smos pa bzhin no/ /tshe dang ldan pa bdag</text></item>
<item><p>174b.4</p><section></section><text>gi dge 'dun lhag ma'i chos bcu gsum po 'di dag bshad zin to/ /dgu ni nyes pa dang po nyid kyis so/ /bzhi ni yan lag gsum gyi bar du'o/ /lhag ma bcu gsum la chas skur pa yan chad/ dgu ni nyes pa byung ma thag tu lhag mar 'gyur/ dbyen man chad tha ma bzhi ni dge 'dun gyis gsol ba dang</text></item>
<item><p>174b.5</p><section></section><text>zhu ba'i las kyis lan gsum gyi bar du bsgo ste/ nyan du ma btub na lhag mar 'gyur ro/ /dge slong gis de dag las ltung ba gang yang rung ba zhig byas la/ ji srid du bcabs pa de srid du/ mi 'dod bzhin du chad pa byed du gzhug go/ /dge slong gis mi 'dod bzhin du chad pa byas na/ de'i 'og tu zhag drug gi</text></item>
<item><p>174b.6</p><section></section><text>bar du dge 'dun mgu bar bya'o/ /dge slong gis mgu bar byas nas dbyung ba la thogs te/ chos dang mthun par byas la/ dge slong gi dge 'dun gyis sems mgu bar byas na gang na dge slong gi dge 'dun tshogs nyi shu yod pa de dbyung bar bya'o/ /dge slong gi dge 'dun gyi tshogs nyi shur gcig gis ma</text></item>
<item><p>174b.7</p><section></section><text>tshang bar dge slong de phyung nas/ dge slong de yang ma phyin la/ dge slong de dag kyang smad par 'gyur te de la de ni dus yin no/ /yan lag 'di gsum gyis ltung ba las tshangs par 'gyur te/ gang zhe na/ bsams pa dang chad pa dang gang zag go/ /de la shes bzhin du bcabs pa ni bsams pa dang sbyar/ mi</text></item>
<item><p>175a.1</p><section></section><text>'dod bzhin du zhes bya ba nas sems mgu bar byas na zhes pa'i bar du ni chad pa dang sbyar/ gang na dge slong gi dge 'dun gyi tshogs nyi shu yod pa zhes bya ba ni gang zag dang sbyar te/ mdor na bcabs pa'i bsam pa yang dran par byas la mthol la chad pa dang mgu ba'i lam byed pa ma gtogs par</text></item>
<item><p>175a.2</p><section></section><text>dge 'dun nyi shu yang tshang bas las byas na/ dge slong de'i ltung ba gsos par 'gyur ro/ /gzhung las chos mthun par byas la zhes pa ni bcabs pa'i chad pa'i las byas zin pa'i don to/ /sems mgu bar byas na zhes pa ni sla thabs kyis mgu bzhag drug gi bar du byas pa'o/ /de la bcabs pa'i</text></item>
<item><p>175a.3</p><section></section><text>chad pa ni ji srid bcabs pa de srid kyi bar du chad pa'i las byed du gzhug ste/ chad pa'i las de ma zin par lhag ma zhig byung ste/ re zhig bcabs na'ang chad pa snga ma'i las byas zin pa'ang spang la bub la/ lhag ma phyi ma ji srid du bcabs pa yang de srid du chad pa'i las byed du gzhug go/ /lhag ma'i</text></item>
<item><p>175a.4</p><section></section><text>chos gang zag la mthol du rung ba yang rnam pa bzhi ste/ rkyen gyis bskal ba dang / ngo tsha ba dang / mdo sde dang ldan pa dang / grags pa dang ldan pa'o/ /de la rkyen gyis bskal pa ni dge 'dun gyi nang na chad pa'am mgu ba'i las byed cing 'dug pa'i 'phro las/ me dang chu dang dgra lta bu'i rkyen byung ste/ dge 'dun so</text></item>
<item><p>175a.5</p><section></section><text>sor gyis par gyur na gang zag la bshags pas kyang tshangs par 'gyur ro/ /de la ngo tsha ba ni lhag ma'i chos mi spyod pa las/ lan 'ga'i dus dus su lhag ma zhig byung na/ lus kyis mi thegs pa tsam du 'gyod pa'i nyams skyes te/ phyin chad mi bya bar yang yi dam bcas mthol du yang ngo tsha chen po dang ldan na/ </text></item>
<item><p>175a.6</p><section></section><text>gang zag yid gcugs pa las mthol bas kyang tshangs par 'gyur ro/ /de la mdo sde dang ldan pa ni sde snod gsum dang ldan zhing kun gyi ston par grags pa zhig lhag ma byung na/ dge 'dun mang po la bsgrag tu sngon mkhas pa'i yon tan gyi sgra de med par 'gyur bas na/ gang zag yid gzugs pa la mthol bas</text></item>
<item><p>175a.7</p><section></section><text>kyang tshangs par 'gyur ro/ /de la grags pa dang ldan pa ni sngon tshul khrims sam ting nge 'dzin gyi thub pa dang ldan par grags pa zhig byung na/ yang lhag ma bshags pa 'dra bar rig par ba'o/ /de la bdag gis tshe dang ldan pa dag la/ ci 'di na yongs su dag par gnas sam zhes dri'o/ /ci 'di na yongs su</text></item>
<item><p>175b.1</p><section></section><text>dag par gnas sam zhes lan gnyis lan gsum du dri'o/ /'di na tshe dang ldan pa dag yongs su dag na gang gi phyir cang mi smra bas de de bzhin du 'dzin to/ /lhag ma bcu gsum brjod kyang su yang mi smra bas na klog pas yid ches par byed pa'i don to/ /tshe dang ldan pa ma nges pa'i chos gnyis po 'di dag ni zla</text></item>
<item><p>175b.2</p><section></section><text>ba phyed phyed cing so sor thar pa'i mdo 'don pa las 'byung ngo / /ltung ba snga ma dran par bya zhing phyin chad yi dam 'char gzhug pa'i phyir zla ba phyed phyed cing bshad par bya'o/ /yang dge slong gang bud med dang lhan cig gcig pu gcig dang / dben pa skyabs yod pa na 'dod pa chog par stan la 'dug pa las/ gal</text></item>
<item><p>175b.3</p><section></section><text>te dge bsnyen ma'i tshig yid ches pa de la phas pham pa'am dge 'dun lhag ma'am ltung ba'am chos gsum po las chos gang yang rung ba zhig brjod pa las/ dge slong gis 'dug par khas blangs nas phas pham pa'am/ dge 'dun lhag ma'am/ ltung ba'am chos gsum po las chos gang yang rung bas byed</text></item>
<item><p>175b.4</p><section></section><text>du gzhug ste/ dge bsnyen ma'i tshig yid ches pas dge slong de la chos gang dang gang brjod pa chos de dang des dge slong de byed du gzhug go/ /'di ni ma nges pa'i chos so/ /sangs rgyas mnyan du yod pa na bzhugs pa'i tshe/ dge slong 'char ka bsod snyoms la zhugs te khyim bdag gi chung ma sbed ma'i gan du phyin</text></item>
<item><p>175b.5</p><section></section><text>nas sbed ma dang pus mo sprad cing chos 'chad pa dge bsnyen ma sa gas mthong nas/ 'dis nyes pa mi byed kyang ma dad pa dag gis mthong bar 'gyur ro snyam nas phyin chad gcig po gcig pu skyabs yod pa'i stan la lhan cig tu mi 'dug pa'i sdom pa stsal bar sangs rgyas la gsol ba las bcas/ gcig ni</text></item>
<item><p>175b.6</p><section></section><text>pho gcig ni mo mtshan tha dad pa skyabs yod pa na stan yod kyang rung med kyang rung ste 'dug pa las ltung ba 'di lta bu zhig spyad do zhes dge bsnyen pho yang rung mo yang rung bas brgal na de chos bzhin du bya'o/ /dge bsnyen la rnam pa gnyis te/ bden pa mthong ba'i dge bsnyen dang / srog gi phyir shes bzhin gyi brdzun mi smra ba'i</text></item>
<item><p>175b.7</p><section></section><text>dge bsnyen no/ /de la rnam pa bzhis na nges pa'i chos su 'gyur te/ gang zhe na/ dngos po dang / yul dang / bsam pa dang / dbang po'o/ /de la lhan cig ni dge slong dang bud med lhan cig ces pa dang sbyar/ yul ni dben pa skyabs yod pa dang sbyar/ bsam pa ni 'dod pa chog par stan la 'dug zhes pa dang</text></item>
<item><p>176a.1</p><section></section><text>sbyar/ 'bru gnyer gzhan ni brda phrad par zad do/ /yang dge slong gang bud med dang lhan cig gcig pu gcig dang dben pa skyabs yod pa ni 'dod pa mi chog par 'dug pa las/ gal te dge bsnyen ma'i tshig yid ches pas de la dge 'dun lhag ma'am ltung ba'am chos gnyis po las</text></item>
<item><p>176a.2</p><section></section><text>chos gang yang rung ba zhig brjod pa las/ dge slong gis kyang 'dug par khas blangs na dge 'dun lhag ma ltung ba'am chos gnyis po las chos gang yang rung bar byed du gzhug ste/ dge bsnyen ma'i tshig yid ches pas dge slong de la chos gang dang gang brjod pa'i chos de dang de byed du gzhug go/ /'di ni ma nges pa'i</text></item>
<item><p>176a.3</p><section></section><text>chos so/ /sangs rgyas mnyan du yod pa na bzhugs pa'i tshe/ dge slong ri bo dang khyim bdag gi chung ma nyes sman gnyis pus mo sprad cing chos 'chad pa dge bsnyen ma legs skyes mas mthong nas gsol ba las bcas/ dngos po dang / yul dang / bsam pa dang / dbang po rnams kyang sbyar ba ni lhag ma dang</text></item>
<item><p>176a.4</p><section></section><text>'dra'o/ /dge bsnyen pho mo gang yang rung bas yon tan dang ldan pas/ ji skad smras pa bzhin du de'i chos bzhin byed du gzhug pa yang gong ma dang 'dra'o/ /tshe dang ldan pa dag bdag gi ma nges pa'i chos gnyis po dag bshad zin to/ /de la bdag gis tshe dang ldan pa dag ci/ ci 'di na yongs su dag par gnas sam</text></item>
<item><p>176a.5</p><section></section><text>zhes dri'o/ /ci 'di na yongs su dag par gnas sam zhes lan gnyis lan gsum gyi bar du dri'o/ /'di na tshe dang ldan pa dag yongs su dag na gang gang gi phyir cang mi smra bas de de bzhin du 'dzin to/ /'di'ang ltag tu smos pa dang 'dra'o/ /mdor na/ 'chang ba 'bral ba 'jog pa dang / /'khru bar byed dang</text></item>
<item><p>176a.6</p><section></section><text>len pa dang / /slong dang stod g.yogs smad g.yogs dang / /rin thang so sor bskur ba'o/ /'di'ang ltag ma dang 'dra'o/ /tshe dang ldan pa dag spang ba ltung ba'i chos sum cu po 'di dag ni zla ba phyed phyed cing so sor thar pa'i mdo 'don pa las 'byung ngo / /'di'ang ltag tu smos pa dang 'dra'o/ /dge slong gi chos gos</text></item>
<item><p>176a.7</p><section></section><text>zin pas gtan pa phyung na/ zhag bcu'i bar du gos lhag pa rung ba ma byas par chongs shig /de las 'das par bcangs na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong rnams gos mang por gyur te/ gtsug lag khang gi phyag dar byed pa'i tshe'ang gos sna gcig gyon/ </text></item>
<item><p>176b.1</p><section></section><text>chag chag 'debs pa'i tshe'ang gos sna gcig gyon/ gzhan yang de bzhin du gos brje zhing snga brtul gyi bya ba mang pos g.yengs pas dge ba'i bar chad du 'gyur te/ gzhan gyis dpyas pa las bcas/ gos zin te gtan pa phyung zhes pa rnam pa bzhi ste/ gos kyang zin la gtan pa'ang phyung ba dang / gos</text></item>
<item><p>176b.2</p><section></section><text>kyang ma zin la gtan pa'ang ma phyung ba dang / gos zin kyang gtan pa ma phyung ba dang / gtan pa phyung yang gos ma zin pa'o/ /'og ma gsum ni ltung bar yang mi 'gyur bas 'dir ni dang po dang sbyar ro/ /gtan pa 'byin pa'i dus ni ston zla 'bring po'i tshes bcu drug la gtan pa drubs nas dpyid zla ra ba tshes bcu</text></item>
<item><p>176b.3</p><section></section><text>drug la gtan pa 'byin te/ de'i tshe gos rnyed zin pa rnams zhag bcu'i bar du byin gyis ma brlabs pa 'chang du rung / zhag bcu'i skya rengs gis chod de/ sngags kyis gdab pa ni rgyu ma btags pa dang / kha dog ma brtags pa dang / dbyibs ma brtags pa yang rung ste/ khru gang khru bzhi yan chad sngags kyis</text></item>
<item><p>176b.4</p><section></section><text>gdab po/ /rgyu ma brtags pa'i sngags kyis ma btab kyang spang ni mi dgos te nyes byas su 'gyur ro/ /zhag bcu 'das pa'i spang ba byung nas ring mo zhig gi 'og tu dngos po spong na yang de gnyis kyi bar du yo byad phran tshegs yan chad rnyed do cog spong bar 'gyur ro/ /dge slong gis chos gos zin te/ gtan pa phyung</text></item>
<item><p>176b.5</p><section></section><text>nas gal te nub gcig chos gos gsum las gang yang rung ba zhig dang mtshams kyi pha rol du bral na dge 'dun gyis gnang ba ma gtogs te spang ba'i ltung ba'o/ /sangs rgyas mnyan du yod pa na bzhugs pa'i tshe dge slong rnams kyis gos mang po rnyed nas bgor mi bra bar gyur te rnyed pa rnams bsags nas grong</text></item>
<item><p>176b.6</p><section></section><text>rgyu ba'i tshe chos gos gcig pos lus ma yog par gyur pa dang mang po sogs pa'i bya ba la zhugs pas dge ba'i bar chad du gyur te/ gzhan gyis dpyas pa las bcas/ gtan pa phyung ba'i don ni ltag ma dang 'dra/ de la gtan ces bya ba ni chos gos drub pa 'am 'khru zhing skem pa'i tshe chos gos tshad kyi shing</text></item>
<item><p>176b.7</p><section></section><text>leb chen po la sbyar te/ gzer gyis btab na gtan pa bzhin bu chos gos gsum las mtshams gcig gi dge 'dun gyis chos gos sngags kyis btab na gtan te 'bral bar mi 'gyur ba'i phyir ro/ /gtan pa phyung ba'i nyin par dge slong so so'i chos gos la sngags kyis btab nas phyi de'i ston zla 'bring</text></item>
<item><p>177a.1</p><section></section><text>bo'i tshes bcu drug gi bar du so so'i chos gos sngags can 'chang ba las nub gcig mtshams kyi phyi nang du bral bar gyur na spang ba'i ltung ba'o/ /bral ba'i spang ba byung nas ring mo zhig gi 'og tu dngos po de spong na de gnyis kyi bar du yo byad phran tshegs rnyed do cog kyang spang bar 'gyur ro/ / </text></item>
<item><p>177a.2</p><section></section><text>de la mtshams kyi mdo tsam du smos na/ gtsug lag khang ngam/ grong khyer gyi nang na dge slong 'dug pa na lha khang gi phyi ra'i rgyab 'dom gang tshun chad/ mtshams grong khyer gyi phyir chen po'i rgyab nas shing rta gang tsam tshun chad dam/ ra lug rgyu ba rdul gyis phog pa tshun chad mtshams thang bu la nyal lam</text></item>
<item><p>177a.3</p><section></section><text>'dug na 'dom gang tshun chad lam du 'gro ste/ chus mchod na 'dom bzhi bcu rtsa dgu tshun chad mtshams so/ /skya rengs rnam pa gsum ste/ sngo rengs dang ser rengs dang dmar rengs so/ /de la 'bral bar 'gyur ba ni sngo rengs kyis chod pa la bya ste/ skya rengs ni snga thun gyi tho rangs kyi sum cha lus tsam la</text></item>
<item><p>177a.4</p><section></section><text>'byung ngo / /chos gos kyi sngags 'chags pa ni rgyu brtags pa dang / dbyibs brtags pa dang / kha dog brtags pa las 'chags te/ de la rgyu brtags pa ni lug bal dang / kha che dar dang / se bo dar dang / srin bal dang / ko shon dang / ras bal rnams so/ /de la kha dog brtags pa ni ser po dang / </text></item>
<item><p>177a.5</p><section></section><text>dmar po dang / sngon po'o/ /dbyibs brtags pa ni sbu bu can lta bu ma yin pa'o/ /de la dge 'dun gyis 'bral ba gnang ba ni 'od srungs rgas te/ sbyar ma mi thegs pa dang shA ri'i bu rlung nad can gyis sbyar ma mi thegs pa lta bu 'bral du gnang ba ni gnang ba'i dus so/ /dge slong gis chos gos zin te gtan</text></item>
<item><p>177a.6</p><section></section><text>la phyung nas dus ma yin pa'i gos shig rnyed la/ 'dod na dge slong des long shig blangs te gal te langs na ni myur du gos drubs la chong shigs/ gal te mi langs na gos ma langs pa langs par rnyed du re ba zhig yod na/ dge slong des zla ba gcig gi bar du zhog shig /de las 'das par bzhag</text></item>
<item><p>177a.7</p><section></section><text>na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong rnams kyis gos mang po rnyed nas/ kha langs su rnyed du re ba'i gos mang po bsags nas/ dge slong bya ba nyung zhing don nyung ba dag gis dpyas pa las bcas/ chos gos gsum las gang yang rung ste/ gcig med pa'i rgyu</text></item>
<item><p>177b.1</p><section></section><text>zhig rnyed na de langs na drubs la chong shig /de mi langs te kha skong du reng zhig yod na zla ba gcig gi bar du bcang / de phan chad 'das na spang ba'i ltung ba'o/ /chos gos kyi rgyu dkar po zhig bdog ste/ kha skong ba kha dog can zhig rnyed du re na yang rung / yang kha dog can zhig bdog pa las kha skong dkar po zhig</text></item>
<item><p>177b.2</p><section></section><text>rnyed du re na yang rung / kha dog bsgyur zin pa zhig bdog la kha skong ni kha dog de dang mi 'dra ba zhig rnyed du re ba mi rung ngo / /chos gos gsum la ma gtogs pa gzhan ni zla ba gcig gi bar du 'jog tu mi gnang ngo / /yang dge slong gang dge slong ma nye du ma yin pa la gos rnying pa 'khrur bcol tam 'tshed du bcol tam 'a </text></item>
<item><p>177b.3</p><section></section><text>chag tu bcol na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong 'char kas nyid kyi chung ma sbed ma la chos bshad pa'i tshe/ 'dod chags langs nas/ dge slong mas kyang 'dod chags langs pa shes nas bros pa dang phyi bzhin du bsnyags nas lam du khu ba stor ba sham</text></item>
<item><p>177b.4</p><section></section><text>thabs la reg pa de 'dod chags zhi ba'i 'og tu dge slong ma sbed ma la 'khrur bcug nas sbed mas khu ba skam po btogs te mngal gyi sgor blugs pa las bur chags pa las bcas/ nye dur chud pa ni pha'i rgyud la zung ba dun/ ma'i rgyud la zung bdun ni gnyen du chud pa'o/ /gos rnying par chud pa ni lo gcig la dus</text></item>
<item><p>177b.5</p><section></section><text>bzhir bcas pa'i dus gcig gi bar du bgos pa ni rnying pa'o/ /dge slong ma gcig la 'khru ba dang 'tshed pa dang / 'chag tu bcol na yang spang ba'i ltung ba gcig go/ /gos kyi dngos po ni gcig la/ dge slong ma gsum gcig la ni 'khrur gcig la ni 'tshed gcig la ni 'chag tu bcol na spang ba'i</text></item>
<item><p>177b.6</p><section></section><text>dngos po ni gcig ltung ba ni gsum mo/ /chos gos sngags can gsum ma gtogs pa'i gos gzhan zhig 'khrur bcug pa dang / chos gos sar pa 'khrur bcug na nyes byas/ nye du ma yin par shes par shes bzhin du bcol ba dang / nye du yin nam ma yin par the tshom za bzhin du bcol ba ni spang ba'i ltung</text></item>
<item><p>177b.7</p><section></section><text>ba'o/ /nye du yin par bsams te bcol ba ni nyes byas/ nye du yin pa las ma yin par bsams te bcol ba dang yin nam ma yin the tshom za bzhin du btsal na nyes byas nye du shes bzhin pa la bcol na nyes byas med do/ /'di'ang bye brag bzhi ste/ yul ni mnyan du yod pa/ gang zag ni 'char ka / </text></item>
<item><p>178a.1</p><section></section><text>nyon mongs pa ni 'dod chags/ dngos po ni 'khrur bcug pa'o/ /yang dge slong gang dge slong ma nye du ma yin pa las gos blangs na brjes pa ma gtogs te/ spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bos dge slong ma</text></item>
<item><p>178a.2</p><section></section><text>ut+pa la'i mdog la ras yug gcig bdog pa de blangs nas sangs rgyas kyi spyan sngar dge slong ma'i chos gos zegs par gyur nas lo rgyus gsol ba las bcas gos brje ba ni chos gos bzang ngan mnyam pa gnyis brjer rung / bzang ngan yod kyang dad pas phul na brjer rung / dge slong ma gos rin che ba</text></item>
<item><p>178a.3</p><section></section><text>'chang du mi gnang bas/ dge slong pha'i gos ngan pa dang brje na yang / dge slong phas snon khan sbyin/ ma brjes par blang du rung ba ni chos bshad nas dad pa skyes te phul ba dang / bsnyen par rdzogs pa'i tshe phul ba dang / yang na dus kyi gos 'bul te/ dge slong pha'i mdun du gos bskur nas song na 'di</text></item>
<item><p>178a.4</p><section></section><text>rnams ni blang du rung / 'di yan bye brag bzhi ste/ yul ni mnyan du yod pa na/ gang zag ni nye dga' bo/ nyon mongs pa ni ma dad par blangs pa ste 'dod chen po ni chos gos so/ /chos gos ma gtogs pa'i gos gzhan brjes na nyes byas/ yang dge slong gang khyim bdag gi chung ma nye du ma yin pa'i</text></item>
<item><p>178a.5</p><section></section><text>gan du song ste/ gos blangs na dus la bab pa ma gtogs te spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bo 'dze ta'i gtsug lag khang gi sgo na 'chag cing 'dug pa'i gan du khyim bdag dra ma stod g.yogs dang smad g.yogs kyis lus dkris te 'ongs pa</text></item>
<item><p>178a.6</p><section></section><text>la nye dga' bos chos bshad pa'i rjes la ras de dus kyis blangs te/ khyim bdag gis kyang ma dad pa bzhin phul nas/ khyim bdag gcer bur gyur pa skyabs med pa la zas byin gyis mthong nas/ des nye dga' bo la smras pa/ dge slong ni 'dod pa bsnyung ba'i phyir rab tu byung na/ nye dga' bo khyod ni</text></item>
<item><p>178a.7</p><section></section><text>khyim bdag ma dad bzhin gos 'phrogs pa la bltas na 'dod pa skyed pa'i phyir rab tu byung ba lta zhes smras pa dang / nye dga' bos smras pa/ lhas sbyin pa byed pa la yi dgas kyi bgegs byed pa'i chos byung ste/ khyim bdag dad pas gos byin pa la nyes pa ci yod smras nas gzhan gyis dpyas par gyur pa</text></item>
<item><p>178b.1</p><section></section><text>las bcas/ khyim bdag pho las bcas mod kyi khyim bdag mo yang rung ste/ gos blangs na slong ba'i tshe nyes byas/ thob par gyur nas spang ba'i ltung ba'o/ /ltung bar gyur pa yang rnam pa gsum ste/ rin dang kha dog dang khru'o/ /de la rin ces bya ba ni chos gos kaR+ShA pa Na lnga ri ba gcig blangs na slong ba'i</text></item>
<item><p>178b.2</p><section></section><text>tshe nyes byas/ thob na spang ba'i ltung ba'o/ /kAR+ShA pa Na lnga ri ba zhig blangs pa las kAR+ShA pa Na drug yan chad ri ba zhig thob na slong ba'i tshe nyes byas/ lhag par thob pa la ltung ba med do/ /de bzhin kha dog sngon po zhig blangs pa las dmar po thob pa dang gos khru lnga pa zhig blangs pa las khru drug pa yan chad cig thob na</text></item>
<item><p>178b.3</p><section></section><text>de bzhin du rig par bya'o/ /yul ni mnyan du yod pa/ gang zag ni nye dga' bo/ nyon mongs pa ni 'dod chen/ dngos po ni gos so/ /de la dus ni 'di yin te/ dge slong gos rkun pos khyer ram/ gos brlag gam gos tshig gam gos rlung gis khyer ram chus khyer na de la de ni dus yin no/ /rkyen 'di rnams kyis gos</text></item>
<item><p>178b.4</p><section></section><text>med par gyur na nye du ma yin pa la slong du dbang ste/ dngos po ni 'og nas 'byung ngo / /dge slong gos rkun pos khyer ram/ gos tshig gam/ gos rlung gis khyer ram/ chus khyer na khyim bdag gam khyim bdag gi chung ma nye du ma yin pa'i gan du song la gos slongs shig /gal te de la bram ze'am khyim bdag</text></item>
<item><p>178b.5</p><section></section><text>dad pa zhig gis dus kyis gos mang po 'bul bar 'dod na/ dge slong des stod g.yogs dang smad g.yogs las gos lhag par ma len cig de las lhag pa blangs na spang ba'i ltung ba'o/ /sangs rgyas mnyan du yod pa na bzhugs pa'i tshe/ yul ba kha'i dge slong bzhi bcu yul rgyur dong ba las chom pos bcom ste/ </text></item>
<item><p>178b.6</p><section></section><text>gos phrogs nas 'dze ta'i tshal du lhags pa dang drug sde rnams kyis dge slong rnams kyi phyir khyim pa las gos mang po blangs te/ bzang po rnams ni dge slong nyid kyis khyer ngan pa rnams ni ba ta'i dge slong la byin pa las bcas/ de la yi ge'i gnyer gzhan ni brda phrad par zad do/ /stod g.yogs dang smad</text></item>
<item><p>178b.7</p><section></section><text>g.yogs zhes bya ba la rnam pa gnyis te/ khyim pa'i stod g.yogs ni srid du khru bcu gnyis zheng du khru bdun/ smad g.yogs kyang khru bdun te/ dad pa chen po zhig gis dus kyis 'bul na ras 'di gnyis blang du rung / de la dge slong gi stod g.yogs ni chos gos sbyar ba la bya ste/ de nyid rim</text></item>
<item><p>179a.1</p><section></section><text>gyi rgyu dang smad g.yogs thang pa khru lnga pa gcig len du dbang de las lhag pa rnams blangs na spang ba'i ltung ba'o/ /ltung ba 'di'i bye brag bzhi po la/ yul ni mnyan du yod pa/ gang zag ni drug sde/ nyon mongs pa ni 'dod chen/ dngos po ni ma dad pa'i gos blangs pa'o/ /dge slong gi phyir khyim bdag gam</text></item>
<item><p>179a.2</p><section></section><text>khyim bdag gi chung ma nye du ma yin pas gos kyi rin cig spags nas bdag gis gos kyi rin 'dis 'di lta bu 'di 'dra ba'i gos shig so so nas nyos la/ ming 'di zhes bya ba'i dge slong 'ong na de la gos rung ba dus su bskon no snyam pa las de la gal te dge slong de la sngar ma bsgo bar rnam par rtog pa 'ga' zhig</text></item>
<item><p>179a.3</p><section></section><text>byung ste/ khyim bdag gam khyim bdag gi chung ma yin pa de'i gan du song nas bzang po 'dod pa'i phyir tshe dang ldan pas bdag gi phyir gang gos kyi rim spags pa gang yin pa gos kyi rin des tshe dang ldan pa 'di lta bu 'dra ba'i gos la/ gos rung ba dus su bdag la bskon na legs so zhes smras te/ gos te grub na spang</text></item>
<item><p>179a.4</p><section></section><text>ba'i ltung ba'o/ /sangs rgyas mnyan du yod pa na bzhugs pa'i tshe khyim bdag cig khro gtum che ba zhig la/ dge slong nye dga' bos chos bshad nas/ dad pa skyes te/ khyim bdag khyo shug gnyis kyis dge slong de la gos rgyu'i rin ras yug gcig sbyin par bgros pa las khyim bdag gi bran mos nye dga'</text></item>
<item><p>179a.5</p><section></section><text>bo la sbran pa dang / nye dga' bo 'ang khyim bdag gi gan du song nas khyed kyis gos sbyin par byas pa ga re zhes byas pa dang ras yug gcig phyung ste phul nas/ nye dga' bos smras pa/ khyim bdag khyed la gtong ba'i bsod nams yod na/ ngas spyad par ni mi chog gis bzang po cig byin cig ces smras nas</text></item>
<item><p>179a.6</p><section></section><text>khyim bdag de nyid la ni ras bzang po med de/ tshong dus su nye dga' bos rgyus mkhan byas nas bzang po nyos te/ rin phyi dus su sbyin par byas pa las ma 'byor nas sdug bsngal bar gyur pa las bcas/ yi ge'i gnyer gzhan ni brda phrad par zad do/ /gos zhes bya ba ni kha dog bsgyur ba'o/ /dus zhes bya ba</text></item>
<item><p>179a.7</p><section></section><text>ni gtan pa drubs te/ zla ba lnga'i bar du chos gos len du gnang ba'i dus la bya'o/ /rnam par rtog pa 'ga' zhig 'byung zhes bya ba khyim bdag gi bran mos sbran pa'i don to/ /ltung ba'i bye brag bzhi la yul ni mnyan du yod pa/ gang zag ni nye dga' bo/ nyon mongs pa ni 'dod chen/ dngos po ni gos so/ / </text></item>
<item><p>179b.1</p><section></section><text>dge slong gi phyir khyim bdag gi chung ma nye du ma yin pa so so nas gos kyi rin cig spags te/ bdag cag gnyis kyis so so nas gos kyi rin 'dis gos 'di lta bu 'di 'dra ba zhig so so nas nyos te/ dge slong ming 'di zhes bya ba 'ongs te bdag cag gnyis kyis so so nas de la gos rung ba'i dus su bskon no zhes</text></item>
<item><p>179b.2</p><section></section><text>byas te/ de la gal te dge slong de la sngar ma bsgo bar rnam par rtog pa 'ga' zhig byung ste/ khyim bdag dang khyim bdag gi chung ma nye du ma yin pa'i gan du song nas bzang po 'dod pa'i phyir tshe dang ldan pa dag gis bdag gi phyir so so nas gos kyi rim spags pa gang yin pa gos kyi rin des tshe dang ldan pa dag so so</text></item>
<item><p>179b.3</p><section></section><text>nas gos 'di lta bu 'di 'dra ba zhig nyos la/ gnyis yang gcig tu gyur bas dus su gos rung ba bdag la skon cig ces de skad smras te/ gos grub na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bos khyim bdag pho mo gnyis la chos bshad nas khyo shug de gnyis dad</text></item>
<item><p>179b.4</p><section></section><text>pa skyes te/ gos kyi rin zhig spags pas gos re re zhig nyos te/ nye dga' bo la sbyin par byas pa las khyim bdag gi bran mos sbran nas/ nye dga' bo khyim bdag gi gan du song te/ bdag gi phyir khyed gnyis kyis gos kyi rin so so nas spags te/ bzhag pa shin tu dge ba yin rin de gnyis gcig tu bsdus</text></item>
<item><p>179b.5</p><section></section><text>la chen po bzang po zhig nyos la skon cig ces byas nas/ de gnyis kyi gos kyi rin de bsdus te/ bzang po tshol ba'i phyir nyon mongs pa las bcas/ yi ge'i 'bru gnyer dang ltung ba'i bye brag bzhi po yang ltag tu smos pa dang 'dra'o/ /dge slong gi phyir rgyal po'am/ blon po'am/ bram ze'am/ khyim bdag gam/ </text></item>
<item><p>179b.6</p><section></section><text>grong rdal gyi mi'am/ ljongs kyi mi'am/ nor can nam/ tshong dpon nam/ ded dpon gyis kyang rung ste pho nya'i lag tu gos kyi rin bskur la/ de nas pho nya de yang gos kyi rin khyer nas dge slong de dag la der song ste phyin nas dge slong de la 'phags pa mkhyen par mdzod cig gos kyi rin 'di dag ni khyod la rgyal po'am</text></item>
<item><p>179b.7</p><section></section><text>blon po'am bram ze'am khyim bdag gam grod rdal gyi mi'am ljongs kyi mi'am nor can nam tshong dpon nam/ ded dpon nam/ ded dpon ming 'di zhes bya bas bskur gyis thugs brtse ba'i slad du 'phags pa 'di dag bzhes shig ces de skad zer ba dang / dge slong des pho nya la tshe dang ldan pa pho nya dge slong dag</text></item>
<item><p>180a.1</p><section></section><text>ni gos kyi rin len du mi rung ste/ bdag cag dus su gos rung ba zhig rnyed na len to zhes de skad bsgo shig /gal te pho nya des dge slong de la gang 'phags pa rnams kyi zhal ta bgyid pa'i 'phags pa rnams kyi zhal ta pa 'ga' mchis sam zhes de skad zer ba dang gos 'dod pa dge slong</text></item>
<item><p>180a.2</p><section></section><text>gis pho nya 'di ni dge slong rnams kyi zhal ta byed pa ste/ 'di rnams kyi zhal ta byed pa'o zhes kun dga' ra ba'i dge bsnyen zhal ta byed pa ston cig /de nas pho nya des gos kyi rin de dag khyer nas zhal ta byed pa ga la ba der song ste phyin nas zhal ta byed pa de la tshe dang ldan pa zhal ta byed pa shes par gyis shig / </text></item>
<item><p>180a.3</p><section></section><text>khyod kyis gos kyi rin 'di dag gis gos 'di lta bu 'di 'dra ba zhig nyos la dge slong ming 'di zhes bya bar 'ongs te/ gos rung ba dus su skon cig ces de skad smras te/ de nas pho nya des zhal ta byed pa de la shin tu legs par bsgo zhing bstan nas dge slong de ga la ba der song ste phyin nas dge slong de la</text></item>
<item><p>180a.4</p><section></section><text>'phags pa'i zhal ta bgyid pa gang lags pa bstan pa de la bdag gis legs par bstan gyis de'i gan du bzhud cig dang khyed la gos rung ba dus su bskon no/ /de skad zer ba dang / gos 'dod pa'i dge slong des zhal ta byed pa'i gan du song la/ tshe dang ldan pa zhal ta byed pa bdag la gos dgos so/ / </text></item>
<item><p>180a.5</p><section></section><text>tshe dang ldan pa zhal ta byed pa bdag la gos dgos so zhes lan gnyis lan gsum du bsgul cing / dran par gyis shig /lan gnyis lan gsum du bskul te dran par byas nas/ gal te gos grub pa lta na ni legs/ gal te ma grub na lan lnga lan drug du snang ba'i phyogs su cang mi smra bar</text></item>
<item><p>180a.6</p><section></section><text>'dug cing / de ltar lan bzhi lan lnga lan drug tu snang ba'i phyogs su cang mi smra bar 'dug nas/ gal te grub na ni legs gal te ma grub na de'i 'og tu gos grub pa'i phyir btsal te gos de grub na spang ba'i ltung ba'o/ /gal te ma grub na phyogs gang nas gos kyi rin 'ongs ba der bdag 'gro</text></item>
<item><p>180a.7</p><section></section><text>bar bya'o/ /yang na yid brtan pa'i pho nya thong la/ tshe dang ldan pa khyod kyis dge slong ming 'di zhes bya ba'i phyir gang gos kyi rin bskur ba de dag ni dge slong dgos pa cir yang ma grub kyis shes par gyis shig /tshe dang ldan pa dag rang gi nor de chud ma gsan cig /ces de skad bsgo shig /de la de ni dus yin</text></item>
<item><p>180b.1</p><section></section><text>no/ /sangs rgyas rgyal po'i khab na bzhugs pa'i tshe/ rgyal po gzugs can snying po'i blon po bram ze dbyar tshul bzhugs pa'i tshe/ dge slong nye dga' bos chos bshad pa la dang par gyur nas dong tse drug cu zhig sbyin par byas pa las/ nye dga' bo mnyan du yod par song nas/ de'i phyi bzhin du pho nya la dong tse</text></item>
<item><p>180b.2</p><section></section><text>bskur te/ nye dga' bo tshong dus kyi dbus na 'dug pa'i gan du pho nyas dong tse bskyal nas dge slong gser dngul la mi reg pa'i phyir nye dga' bos spos 'tshong pa'i byis pa zhig la bzhag go/ /de nas ring po ma lon par dong tse khyer shog ces byas pa dang / des smras pa bdag tshong 'dus pa'i 'dun ma la sngar ma</text></item>
<item><p>180b.3</p><section></section><text>mchis na chad pa 'byung gi /btsun pa cung gzhes shig myur du slar mchi'o zhes pa dang / nye dga' bos tshar bcad nas dong tse 'byin pa la ring mo zhig thogs nas/ spos 'tshong gi khye'u 'dun chad dong tse drug cu bcad nas de chos la sngar dad pa skyes pa bri ba las bcas/ zhal ta pa'am don sgrub pa la gtan tshigs</text></item>
<item><p>180b.4</p><section></section><text>dang bcas pa las lan gsum bskul te grub na legs ma grub na lan gsum gyi bar du mi smra don sgrub pa la gang na 'dug pa'i drung du 'greng ste thabs kyis bskul cig /nor bdag la tshur ma spring ba'i lan tshun chad gos te phul na blang du rung / gal te spring ba de'i 'og tu nor bdag de mi 'khrug par bdag gis</text></item>
<item><p>180b.5</p><section></section><text>byas gos 'di long shig ces zer na blang du rung / ltung ba'i bye brag bzhi la/ yul ni mnyan yod pa/ gang zag ni nye dga' bo/ nyon mongs pa ni 'dod chen gyis 'khor ba/ dngos po ni dong tse'o/ /mdor na/ srin bal 'ba' zhig cha gnyis dang / /drug gi bar dang mtho gang lam/ /'khru ba dang ni sa le sbram/ </text></item>
<item><p>180b.6</p><section></section><text>mtshan ma btab dang nyo tshong ngo / /bsdus pa'i don ni lhag ma dang 'dra/ yang dge slong srin bal gyi stan sar ba byas na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong rnams srin bal gyi stan sar pa byed pa la zhugs nas dka' zhing rin ches che ba sems las gyur pa dang mu stegs can</text></item>
<item><p>180b.7</p><section></section><text>gyis srin bu bsad do zhes dpyas pa las bcas/ pus mo yan chad lte ba'i khung man chad/ dkyil 'khor gsum khebs pa'i stan chung ngu'ang rung ste/ nang tshangs srin bal byas na spang ba'i ltung ba'o/ /srin bal 'god dang sgong dang phung po lta bu 'jig gam brtol na nyes byas/ yang dge slong gang lug</text></item>
<item><p>181a.1</p><section></section><text>bal nag po 'ba' zhig las stan sar pa byas na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong rnams lug bal nag po 'ba' zhig gis stan sar pa byed pa la zhugs pas rin che zhing rnyed dka' ba'i phyir sems las gyur pa dang / khyim pa la rtag tu bal slong</text></item>
<item><p>181a.2</p><section></section><text>bas khyim pa skyo bar gyur pa las/ nag po ni rnam pa bzhi ste/ rang bzhin gyis gnag pa/ sngon por btsos pa/ dri ma can dang / sa nag gis btsos pa ste/ skabs 'dir rang bzhin gyis gnag pa la bya/ lug bal rang bzhin gyis gnag pa 'ba' zhig las stan sar pa byas pa ni spang ba'i ltung ba'o/ /bal nag po'i chun</text></item>
<item><p>181a.3</p><section></section><text>po dang khyi'u dang phung po rnams rnal na spang ba'i ltung ba'o/ /ltung ba'i bye brag bzhi la gzhan ni lhag ma 'dra/ nyon mongs pa ni gzhan ma dad pa dang / 'das pa dang bcas pa'o/ /dge slong stan sar pa byed na phyed ni lug bal nag po 'ba' zhig las chug shig /bzhi cha gcig ni dkar po 'ba' zhig las chug shig / </text></item>
<item><p>181a.4</p><section></section><text>bzhi cha gcig ni 'khob bal las chug shig /gal te dge slong gis phyed lug bal nag po 'ba' zhig las ma bcug gam/ bzhi cha gcig 'khob bal las ma bcug par stan sar pa byas na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong dag lug bal nag po 'ba' zhig</text></item>
<item><p>181a.5</p><section></section><text>la stan sar pa ma byed cig ces bka' stsal nas/ de dag gis dkar po dang 'khob ba la cung zad tsam gyis bsres te stan sar pa byas nas don nyung ba'i dge slong gis kyang dpyas pa las bcas/ cha las mang nyung du gyur na gang las gyur kyang rung ste spang ba'i ltung ba'o/ /bal dkar po rin che la nag po rin chung ba'i yul</text></item>
<item><p>181a.6</p><section></section><text>na ni nag po 'ba' zhig las byas na nyes pa med do/ /'di'i nyon mongs pa'ang ma dad pa dang 'das pa dang bcas pa'o/ /dge slong gis stan sar pa byas na mi 'dod bzhin du lo drug tu byas pa chong shig /gal te dge slong gis lo drug tshun chad du stan rnying pa de spangs kyang rung stan sar pa gzhan</text></item>
<item><p>181a.7</p><section></section><text>byas na dge 'dun gyis gnang ba ma gtogs te spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong dag stan mang por gyur nas la la ni ring la la ni thung bar gyur te/ de dag bcos dka' zhes zer nas/ stan sar pa gzhan byed pa la zhugs pas dge ba'i bar chad du gyur</text></item>
<item><p>181b.1</p><section></section><text>nas/ don nyung ba'i dge slong gis dpyas pa las bcas/ lo drug ces bya ba ni lo lnga 'das te/ drug ni ngo mthong ba la bya'o/ /stan rnying pa spangs te med par byas la sar pa byed kyang rnying pa yod bzhin du sar pa byed kyang rung ste/ lo drug ma lon nas spang ba'i ltung ba'o/ /dge 'dun gyis gnang zhes bya ba</text></item>
<item><p>181b.2</p><section></section><text>ni sangs rgyas 'brog skyes pa'i 'brog bzang po'i nang du bzhugs pa'i tshe/ rlung nad dang lhags pa che bas ras sar pa'i gding ba lo drug tu ma thub nas lhags pas nyen te/ ras sar pa bting bas dge 'dun gyis dge slong la sar pa'i gding ba lo drug ma lon pa yang brjer gnang ba las bcas te/ dge</text></item>
<item><p>181b.3</p><section></section><text>'dun spyi'i las byed pa'i gding ba lo drug mi thub na brjer gnang ba'i gdams pa sbyin par bya'o/ /dge slong gang gis gding ba sar pa byas na kha dog mi sdug par bya ba'i phyir gding ba kun la bde bar gshegs pa'i mtho gang gi sar pa glon cig dge slong gis sar pa'i kha dog mi sdug par bya</text></item>
<item><p>181b.4</p><section></section><text>ba'i phyir gding ba rnying ba kun la bde bar gshegs pa'i mtho gang gi sar ba la ma glan par gdeng ba sar pa spyod na spang ba'i ltung ba'o/ /sangs rgyas mnyan du yod pa na bzhugs pa'i tshe/ byang phyogs nas 'ongs pa'i tshong pa lnga brgyas sangs rgyas la bsnyen bkur byas nas dge slong gi gnas khang blta ba la zhugs so/ / </text></item>
<item><p>181b.5</p><section></section><text>de nas dge slong gi gding ba'i dbus rdol ba mthong ste dris pa dang / zas byin gyi bdag pos dge slong 'di dag rtag tu bsam gtan byed pas gding ba rdol bar gyur to zhes smras nas/ tshong pa rab tu dad par gyur nas ras yug lnga brgya phul lo/ /de nas dge slong dag gis gding bas rab byas nas rnying pa rnams bor te</text></item>
<item><p>181b.6</p><section></section><text>phyag dar khrod du bor spungs pa sangs rgyas kyis gzigs nas/ khyim pa dang bram ze ni sha khrag zad kyis 'jal zhing sbyin par byed dge slong khyed ni spyod pa'i tshad mi 'dzin te da phyin chad rnying pa 'di dag kyang bsdus la sar pa la glon cig ces bka' stsal pa las bcas/ mdog mi sdug pa dang sra bar bya ba'i phyir gding ba</text></item>
<item><p>181b.7</p><section></section><text>rnying pa dbus rdol kyang tha ma ci lus pa bsdus te/ khru phyed dang do grub zhis sar pa dbus su ma glan na spang ba'i ltung ba'o/ /gding ba rnying pa'i mtha' dras tsam yang ma lus na ma glan kyang nyes pa med do/ /dge slong lam du zhugs pas lug gi bal zhig rnyed la 'dod na dge slong des long shig /blangs nas khyer ba med na</text></item>
<item><p>182a.1</p><section></section><text>dpag tshad gsum gyi bar du ni bdag gir khyer cig /de las 'das par khyer na spang ba'i ltung ba'o/ /sangs rgyas mnyan du yod pa na bzhugs pa'i tshe/ drug sde las lnga zhig bal yul du song nas phyir log pa'i tshe tshong pa mang po dag dang 'grogs nas tshong pas bal nyos pa'i shing rta</text></item>
<item><p>182a.2</p><section></section><text>lam du chag go /de nas shing rta bcos su rkun pos 'jigs nas bal mang po bor ba drug sde rnams kyis blangs nas khur drags te de dag ri brags kyi grong mi rgod kyis 'jigs pa zhig gi drung du phyin pa dang / de dag gis glang po che dang bcas pa'i dgra'i dpung 'ong bar mthong nas bros pa dang bal mang po btsal ba</text></item>
<item><p>182a.3</p><section></section><text>las/ don nyung ba'i dge slong dag gis dpyas pa las bcas/ dge slong gis dpag tshad gsum las 'das par lug bal khur du khyer na rgyang grags phyed la nyes byas/ rgyang grags re re la spang ba'i ltung ba re re'o/ /zhwa dang lham dang snying khab dang lcag pod kyi rgyu khyer ba ni nyes pa med do/ /yang dge slong ma nye du</text></item>
<item><p>182a.4</p><section></section><text>ma yin pa la lug bal 'khrur bcol tam rmel du bcol na spang ba'i ltung ba'o/ /sangs rgyas mnyan du yod pa na bzhugs pa'i tshe/ ltag tu smos pa'i bal drug sdes bgos pa'i shas dge slong 'char bas thob pa rnams thum po gnyis su byas nas dge slong ma skye dgu'i bdag mo la bcol nas/ bal len</text></item>
<item><p>182a.5</p><section></section><text>pa'i tshe dge slong ma gnyis kyis ma thegs pa dang bshig pa'i tshe khang pa mig du ma gang ste/ dge slong ma dag bal gyi las kyis nyon mongs shing skye dgu'i bdag mos btso blag byas pa'i lag pa dmar ba sangs rgyas kyis gzigs pa las bcas/ bal 'khru ba ni chung ngu na chur bcal pa tsam 'tshed pa ni chung ngu na</text></item>
<item><p>182a.6</p><section></section><text>tshon gyi nang du bsrubs pa tsam/ rmel ba ni chung ngu na tshums gcig rmel kyang spang ba'i ltung ba'o/ /bal gyi dngos po ni gcig la dge slong ma gsum zhig ste/ gcig la 'khru/ gcig la ni 'tshed/ gcig la ni rmel du bcol na/ dngos po spang ba gcig /ltung ba ni gsum mo/ /dge slong ma gcig</text></item>
<item><p>182a.7</p><section></section><text>la yang las gsum char bcol na yang spang ba'i ltung ba'o/ /gnyen yin pa dang ma yin pa'i 'du shes ni ltag tu smos pa dang 'dra'o/ /yang dge slong gang rang gi lag gis sa le sbram len pa dang / dngul blangs sam len du bcug na spang ba'i ltung ba'o/ /sangs rgyas rgyal po'i khab na bzhugs pa'i tshe</text></item>
<item><p>182b.1</p><section></section><text>dge slong gis gser dngul brtags pa blon po 'dus pa dag gcig kha mi 'dum zhing 'dug pa grong dpon gtsug na nor bus thos nas/ sangs rgyas la gsol ba'i lan du dge slong gis gser dngul ma brtags zhes bka' stsal ba las/ de'i 'og tu drug sdes sa le sbram mang po len cing spyod pa las gzhan</text></item>
<item><p>182b.2</p><section></section><text>gyis dpyas pa las bcas/ gser dngul mtshan mas btab kyang rung ma btab kyang rung ba dang / nor bu dang / mu tig dang / bai DUr+ya bdag gis blangs sam gzhan gyis len du bcug na spang ba'i ltung ba'o/ /zur gyis len du bcug na nyes byas/ zangs dang lcags dang ro nye dang tshon mo steng la reg na nyes pa med/ </text></item>
<item><p>182b.3</p><section></section><text>gzhan gyi gser dngul lam rin po che la reg na spang ba ni med ltung ba'o/ /lam gyi brgyags zong lta bu sngags kyis gdab tu rung ba dang / gzhan la bsngos pa ni blang du rung / yang dge slong gang mtshan ma btab pa rnam pa sna tshogs la spyod par byed na spang ba'i ltung ba'o/ /sangs rgyas mnyan du yod pa na bzhugs pa'i</text></item>
<item><p>182b.4</p><section></section><text>tshe/ byang phyogs nas tshong pa 'ongs pas gcig pu pa'i mo bon ba la shing thog 'khar gzhong gang dang / la ba srin bu nag po'i mdog lta bu bzang po gcig byin nas gcer bu pa'i grogs po dag gis 'dze ta'i gtsug lag khang du spyom du btang ngo / /de nas dge slong nye dga' bos gcer bu pas la ba gyon pa mthong</text></item>
<item><p>182b.5</p><section></section><text>nas dris pa dang tshong pas nga la mchod pa byas so zhes smras so/ /de nas nye dga' bos chos bshad do/ khyed kyi ston pa'i lung las/ sgren mor rgyu ba spyod cig ces 'byung na/ khyed gar dgar tshul khrims ngan pa spyod na ma legs kyis la ba dang brje'o/ /ngas kyang gyon nas grong rgyu ba'i tshe gzhan gyis dris na gcer bu</text></item>
<item><p>182b.6</p><section></section><text>pa ming 'di zhes bya bas byin no zhes brjod par bya'o zhes nas/ la ba blangs pa'i 'og tu/ gcer bu grogs po rnams kyis tshangs par spyod pa dang dbral bar byas nas la ba len du 'ongs pa dang / sangs rgyas kyis la ba ma byin na khrag dron po skyugs te 'chi'o zhes gsungs pa las glengs so/ /bcas pa</text></item>
<item><p>182b.7</p><section></section><text>dngos ni drug sdes gser dngul la sogs pa mtshan ma btab pa mang pos khe spogs byed pa na mu stegs kyis dpyas pa las bcas/ dge slong gis khe'i phyir yul phyogs su brin pa'i zong gis khe spogs byed na spang ba'i ltung ba'o/ /zong ni gser dngul mu tig bai DUr+ya 'bru la sogs pa'o/ /me shel dang</text></item>
<item><p>183a.1</p><section></section><text>chu shel lta bu 'chang du rung / mtshan ma btab pa ni gser dngul lta bu las dong tser byas te ri mo'i mtshan ma btab pa la bya ste/ mdor na zong gi mtshan ma lta bu'o/ /'di lta bur mtshan ma rnam pa mang por spyod na spang ba'i ltung bar 'gyur/ yang dge slong gang nyo zhing 'tshong ba</text></item>
<item><p>183a.2</p><section></section><text>rnam pa sna tshogs byed na spang ba'i ltung ba'o/ /sangs rgyas mnyan yod na bzhugs pa'i tshe/ drug sde rnams kyis nyo tshong mang po byas te/ lo legs pa'i tshe 'bru rin chung ba rnams nyos la lo nyes byung ste 'bru rin che ba na btsongs nas mu stegs can gyis dpyas pa las bcas khe spogs bya ba'i phyir na nyo ba</text></item>
<item><p>183a.3</p><section></section><text>ba'i tshe nyes byas/ 'tshong ba'i tshe na ltung ba'o/ /khe spogs bya ba'i phyir ma yin gyi spus zhes pa'i tshe na nyo ba'i tshe nyes byas 'tshong ba'i tshe nyes pa med/ khe btsal ba'i phyir spogs byas na/ ji tsam du khe phyin pa rnams spang / zong gi rin thang khe phyin phyi pa gnyis dbyer mi phyed na bcas su spang ba'o/ /mdor</text></item>
<item><p>183a.4</p><section></section><text>na/ lhung bzed gnyis dang tha ga gnyis/ /byin phrogs ston zla tha chungs dang / /dgon pa ba dang ras chen dang / /bsngos pa dang ni bzhag pa'o/ /bsdus pa'i mdo ni ltag ma 'dra'o/ /dge slong gis lhung bzed lhag pa zhag bcu'i bar du chong shig de las 'das par 'chang na spang ba'i ltung ba'o/ /sangs</text></item>
<item><p>183a.5</p><section></section><text>rgyas mnyan du yod pa na bzhugs pa'i tshe/ sngun zan pa drug cu skyed mos tshal du song ba'i gan du song nas sngun zan pa gcig la nye dga' bos sbyin pa'i yon tan brjod nas/ lhung bzed blangs so/ /de nas sngun zan pas rab tu 'bul ba'i rigs na bdag la lhung bzed med do zhes byas pa dang / nye dga'</text></item>
<item><p>183a.6</p><section></section><text>bos rang gi lhung bzed mtshan nas phyung ste bskur ba dang / de'i rin dong tse drug cu phul lo/ /de bzhin du sngun zan pa drug cu kun gyi thad du lan re song nas lhung bzed re re'i rin blangs pa'i 'og tu sngun zan pa rnams 'dus te gtam byas na nye dga' bos lhung bzed drug cu'i rin blangs par gyur ba las bcas/ spang ba byung</text></item>
<item><p>183a.7</p><section></section><text>ba nas dngos po ma spangs kyi bar du lhung bzed dang chos gos la sogs pa dge sbyong gi yo byad ci snyed pa la yang snga ma'i rgyud kyis spang bar 'gyur ro/ /lhung bzed ches sam chung ngam skya bor gyur na zhag bcu las 'das par 'chang na'ang ltung ba med do/ /yang dge slong gang lhung bzed lhan pa lnga med par spyad bzod pa yod</text></item>
<item><p>183b.1</p><section></section><text>bzhin du/ bzang po 'dod pa'i phyir lhung bzed sar pa gzhan btsal te lhung bzed grub na spang pa'i ltung ba'o/ /dge slong des lhung bzed de dge slong gi 'khor la 'bul ba byas te/ dge slong gi 'khor de las lhung bzed gang tha mar gyur pa de la byin te/ dge slong khyod kyis lhung bzed 'di byin gyis ma brlabs ma</text></item>
<item><p>183b.2</p><section></section><text>bskur/ gzhan ma byin par tha mar chag la thug gi bar du bags kyis dal bus spyod cig ces byin cig /de la de ni dus yin no/ /sangs rgyas mnyan du yod pa na bzhugs pa'i tshe/ spos 'tshong gi khye'u zhig la lhung bzed bzang po zhig bdog pa de dge slong bsod snyoms pa la phul nas dge slong ma blangs pa'i</text></item>
<item><p>183b.3</p><section></section><text>gtam dge slong 'khor du byas pa dang nye dga' bos gom pa bskyed de spos 'tshong ba'i gan du brgyugs so/ /de nas spos 'tshong gis dge slong 'char ba zhig 'ongs par mthong nas lhung bzed phrogs kyis dogs te sbas pa dang / nye dga' bos mthong nas tshigs bcad byas te lhung bzed blangs so/ /de nas spos</text></item>
<item><p>183b.4</p><section></section><text>'tshong gis kyang ma ster te rtsod cing 'dug pa'i gan du khyim bdag cig 'ongs nas/ nye dga' bo la phyag byas nas khyod kyis phyag khongs pa 'dis ci zhig bya zhes smras pa dang / khyim bdag des btsun pa ci zhig bzhed ces byas nas/ des lhung bzed 'di nyos la nga la byin cig ces byas so/ /de nas khyim bdag</text></item>
<item><p>183b.5</p><section></section><text>gis lhung bzed nyos te nye dga' bo la byin pas/ don nyung ba'i dge slong gis dpyas pa las bcas/ lhung bzed spyad bzod bzhin du lhan pas btab ste sar pa btsal na spang ba'i ltung ba'o/ /lhung bzed rin gyis nyos sam bzang ngan brjes na ltung ba med do/ /mkhan po dang slob dpon dang dge 'dun lta bu la</text></item>
<item><p>183b.6</p><section></section><text>bsngos na mang du 'chang na'ang nyes pa med do/ /yang dge slong gang bdag nyid kyis blangs pa'i skud pa thag pa nye du ma yin pa la yongs su 'thag tu bcug ste/ gos grub na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bos skyed mos tshal na/ yugs sa mo lnga</text></item>
<item><p>183b.7</p><section></section><text>brgyas ras skud 'khal zhing 'dug pa mthong nas sbyin pa'i yon tan brjod de skud pa blangs so/ /de nas yugs sa ma de dag gis skud pa srang re re byin nas tha ga pa spyi cer la yug gcig 'thag tu bcol lo/ /de nas btags zin te phul nas/ yang yug gcig 'thag tu bcol ba dang / de yang</text></item>
<item><p>184a.1</p><section></section><text>'thag tu ma btub nas/ blon po khyim bdag chen po zhes bya ba la/ nye dga' bos gsol nas tha ga pa spyi cer la 'thag tu bcug nas kyang ma btub pa dang ring lugs shig zla la khrid pa dang / nye dga' bo dang gnyis kyis bcings brdegs nas ring lugs de la yang gsugs</text></item>
<item><p>184a.2</p><section></section><text>mang po zhig phul nas/ snam bu yang btags nas/ tha ga pa rab tu nyon mongs pas dpyas pa las bcas/ skud pa gzhan las blangs te tha ga pa la gla rngan byin nas 'thag tu bcug na ltung ba med do/ /skud pa gzhan gyis nyos sam gzhan gyis byin pa gla rngan ma byin par tha ga pa la 'thag tu bcug</text></item>
<item><p>184a.3</p><section></section><text>na ltung ba'o/ /gla rngan byin na rung gzhan las skud pa blangs te/ bdag gis btags sam gnyen la 'thag tu bcol na nyes byas/ dge slong gi phyir khyim bdag gam khyim bdag gi chung ma nye du ma yin pa zhig gis tha ga pa nye du ma yin pa la gos 'thag tu bcug pa las/ de la gal te dge slong la sngar</text></item>
<item><p>184a.4</p><section></section><text>de ma bsgo bar der rnam par rtog pa 'ga' zhig byung na/ tha ga pa nye du ma yin pa'i gan du song ste/ tshe dang ldan pa tha ga pa shes par gyis shig /gos 'di bdag gi phyir btags gis/ tshe dang ldan pa tha ga pa gos 'di thag ran bzang ba dang yug khyim che ba dang 'jur mdud med par thog la bcag na legs so/ / </text></item>
<item><p>184a.5</p><section></section><text>tshe dang ldan pa dag tha ga pa la ni 'di lta ste/ ngas bza' ba'am bca' ba'am zas kyi rin chung zad cig sbyin no zhes de skad smras nas/ de la gal te dge slong des gos sgrub pa'i phyir/ 'di lta ste bza' ba'am bca' ba'am kha zas kyi rin chung zad cig byin nas gos grub na spang ba'i ltung ba'o/ /sangs rgyas mnyan</text></item>
<item><p>184a.6</p><section></section><text>du yod pa na bzhugs pa'i tshe/ dge slong nye dga' bos khyim bdag bza' shug gnyis la chos bshad nas de gnyis dad par gyur nas gos shig sbyin par bgros te tha ga pa la 'thag tu bcug go/ /de nas khyim bdag de'i bran mo zhig gis thos nas nye dga' bo la bsnyad pa dang nye dga' bo tha ga pa'i gan du song</text></item>
<item><p>184a.7</p><section></section><text>ste/ gos 'di bdag gi phyir 'thag pa yin gyis yug khyim che zhing 'jur mdud med par gyis shig ces bsgo nas rngan par kha da'i la du byin no/ /de nas tha ga pas khyim bdag la rgyu snon yang dang yang bkug pas khyim bdag gis snam bu bltas nas ras chal bzang rab cig btags zin nas/ 'di ni</text></item>
<item><p>184b.1</p><section></section><text>nye dga' bo la mi sbyin gyi phyis gcig btags te sbyin no zhes byas pa'i tshig tha ga pas nye dga'i gan du bskyal nas nye dga' bos bsgo ba nga khyim bdag de'i khyim na 'dug pa'i tshe khyer te shog ces byas nas/ nye dga' bo dang khyim bdag lhan cig tu 'khod pa'i tshe/ tha ga pas snam bu bskyal ba dang / nye dga'</text></item>
<item><p>184b.2</p><section></section><text>bos tshigs bcad byas nas snam bu blangs pa'i 'og tu khyim bdag 'khrug pa las bcas/ tha ga pa la bsgo ba'i nyes byas/ thob na spang ba'i ltung ba'o/ /khyim bdag gis thog ma tha ga pa la/ thog ma rgyu ci phog pa nyi tshe bzang por 'thag tu bcug na nyes pa med/ yang dge slong gis dge slong la gos byin nas/ de'i</text></item>
<item><p>184b.3</p><section></section><text>'og tu khros 'khrugs rngam ste/ mi dga' bar gyur nas slar phrogs pas 'phrog tu bcug kyang rung / dge slong khyod la 'di mi byin gyis slar byin cig ces de skad kyang smras na/ dge slong des chos gos lhag ma yod pa slar byin cig ma byin na spang ba'i ltung ba'o/ /sangs rgyas mnyan du yod pa na bzhugs pa'i tshe/ </text></item>
<item><p>184b.4</p><section></section><text>dge slong nye dga' bos dge slong chos can la chos gos sbyar ma byin pa las phyis 'khrugs nas phyir phrogs pa las bcas phrogs sam 'phrog tu bcug kyang rung ste/ lus dang bral na spang ba'i ltung ba'o/ /chos gos dngos ni gzhan la mi spang gi tho ga ma gang la byin pa'i dge slong de las thal byung cig /de ltar ma</text></item>
<item><p>184b.5</p><section></section><text>byas na nyes byas/ mi dge ba las bzlog cing dge ba la gzud pa'i phyir phrogs pa dang gzhan gyis brkus sam phrogs kyis dogs pa'i phyir phrogs pa la ltung ba med do/ /dge slong gis ston zla tha chungs nyar zhag bcus ma tshang ba tshun chad du gtad pa'i gos shig rnyed la 'dod na dge slong gis long shig /blangs</text></item>
<item><p>184b.6</p><section></section><text>nas gos 'gyed pa'i dus la ma bab kyi bar du chong shig /de las 'das par 'chang na spang ba'i ltung ba'o/ /sangs rgyas mnyan du yod pa na bzhugs pa'i tshe/ ri brags kyi gtsug lag khang bzang po zhig yod pa der byang phyogs kyi 'dren pa mang po zhig pas de na dge slong gnyis 'khor ba pa la bdag cag</text></item>
<item><p>184b.7</p><section></section><text>gis dge 'dun drug cu tshul du 'jug pa'i yo byad sbyar gyis/ dge 'dun spyan drongs shig ces bya'o/ /de nas dge slong gcig 'dze ta'i tshal gyi gtsug lag khang du dge 'dun spyan 'dren du 'ongs pa dang drug sdes dge 'dun gzhan las gtam bgyid du ma ster te khas blangs nas drug sde 'khor dang bcas pa</text></item>
<item><p>185a.1</p><section></section><text>drug cu lha khang der tshul du zhugs so/ /de nas tshul gyi yo byad rnams thob nas tshul dral te/ 'dze ta'i gtsug lag khang du lhags nas sangs rgyas kyi tshul nas ma byung bar rnyed pa ma bgos shig par bka' stsal nas/ de 'og tu rgyal po gsal rgyal gyi dmag mis dge 'dun tshul na gnas</text></item>
<item><p>185a.2</p><section></section><text>pa'i tshe gos mang po phul nas de dag gis smras pa bdag cag gi tshul nas ma byung gir gos len du mi dbang gis re zhig khang pa pha gir chug shig ces bsgo nas khang par brubs te/ tshul nas byung ba'i 'og tu bltas pas rul te sa phung dang 'dra bar gyur nas gos sbed pa bsgo shig ces byung ba las bcas/ dbyar</text></item>
<item><p>185a.3</p><section></section><text>rnyed pa'i 'og tu gos tshul nas ma byung bar bsgos sam gos sbed pa ma bsgos na spang ba'i ltung ba'o/ /sbyin bdag lag dar te gos byin nam/ sbyin bdag gis re zhig 'dir je zhog la gos 'gyed pa'i dus su bdag 'ongs te dbul lo zhes mchi ba dang gos sbed pa bsgo na dbyar ci rnyed pa blang du rung ngo / /tshul na 'dug</text></item>
<item><p>185a.4</p><section></section><text>pa'i tshe dge 'dun spyi'i rnyed pa ni zhag bcu ma 'das par spyi'i sngags kyis btab nas mal stan sbed pa la gtad do/ /gos 'gyed pa'i dus su bgo'o/ /gang zag gi rnyed pa ni zhag bcu ma 'das par spyi'i sngags kyis btab na 'chang du rung ngo / /dge slong mang po zhig dgon pa dogs pa dang bcas par shes pa/ </text></item>
<item><p>185a.5</p><section></section><text>'jigs pa dang bcas par shes pa/ nyam nga zhing 'jigs par shes pa'i gnas rnams su dbyar tha mar gyur la/ dge slong dgon pa pas 'dod na chos gos gsum las gang yang rung ste/ chos gos gcig ni khyim pa'i gan du zhog shig /dge slong dgon pa pa mtshams kyi pha rol du 'gro dgos pa de 'dra ba'i</text></item>
<item><p>185a.6</p><section></section><text>rkyen cig byung nas dge slong dgon pa pas zhag drug tshun chad chos gos de las mtshams kyi phyi rol du bral yang bla'o/ /de las 'das par bral na spang ba'i ltung ba'o/ /sangs rgyas mnyan du yod pa na bzhugs pa'i tshe/ ri brags kyi gtsug lag khang zhig na dge 'dun drug cu 'khod pa ston zla tha chungs kyi</text></item>
<item><p>185a.7</p><section></section><text>g.yon can gyis bcom nas/ dge slong gcer bu rnams 'dze ta'i gtsug lag khang du phyin nas/ sangs rgyas kyis chos gos gcig khyim pa'i grong du gzhag par gnang ba las dang por bcas/ de nas dge slong dag gis don ma go ste/ chos gos dang bcas khyim pa'i grong du nyung ngu dong ba las der</text></item>
<item><p>185b.1</p><section></section><text>ma nyal cig ces byung nas/ dge slong dag gis chos gos grong du 'jog cing nang par skya rengs kyis mchod par chos gos kyi gan du rgyug par byed de/ de ltar nam ma langs par chos gos kyi gan du brgyugs pa'i tshe mi rgod dang rkun po dang seng ge dang stag dang gzig dag gis 'jigs par gyur nas dgon pa'i</text></item>
<item><p>185b.2</p><section></section><text>gnas na chos gos srel ba nyi tshe dang ma bral ba gyis shig ces 'byung ngo / /de nas dge slong dag gis grong nas chos gos 'dug pa thal byung bor nas mtshams kyi phyi rol du rgyu zhing dong ba las zhag drug tu bcas/ de'i rjes la drug sde shes bzhin du zhag bdun 'das par byed pa las spang bar bcas so/ /dbyar</text></item>
<item><p>185b.3</p><section></section><text>tha ma zhes bya ba ni tshul phyi ma zhugs pa la bya'o/ /dogs pa dang bcas zhes bya ba ni rkun mos so/ /'jigs pa dang bcas zhes bya ba ni stag gzig gis 'jigs pa'o/ /nyam nga bar zhes pa ni sha sbrang la sogs pa 'dug pa yod par shes pa'o/ /dgon pa ni rgyang grags gcig phan chad do/ /dgon pa'i gnas nas grong</text></item>
<item><p>185b.4</p><section></section><text>dang gang nye ba ni dgon pa'i mtshams su gtogs te/ dgon par rkyen byung nas gzhan du 'gro na chos gos gcig grong gang nye bar gzhag go/ /zhag drug lon nas dgon pa'i gnas su phyir 'khor na chos gos dang ma phrad kyang ltung ba med do/ /dge slong gis dpyid zla ba gcig lus na dbyar gyi ras chen tshol cig</text></item>
<item><p>185b.5</p><section></section><text>dbyar zad nas zla ba phyed kyi bar du chong shig /gal te dge slong dpyid zla ba gcig gi sngon logs su dbyar gyi ras chen btsal tam dbyar zad na zla ba phyed las 'das par 'chang na spang ba'i ltung ba'o/ /sangs rgyas mnyan du yod pa na bzhugs pa'i tshe/ dge slong rnams ras chen tshol ba la zhugs pas dge ba'i</text></item>
<item><p>185b.6</p><section></section><text>bar chad du gyur nas don nyung ba'i dge slong gis dpyas pa las bcas/ ras chen dbyar zla ra ba nya nas 'bring po nya'i bar du btsal/ de las sngar btsal na spang ba'o/ /ras chen ston zla 'bring po 'gum tshun chad bcang du rung / de las 'das na spang ba'i ltung ba'o/ /yang dge slong gang dge 'dun la</text></item>
<item><p>185b.7</p><section></section><text>bsngos pa'i rnyed pa shes bzhin du gang zag bdag gir sngon spang ba'i ltung ba'o/ /sangs rgyas mnyan du yod pa na bzhugs pa'i tshe/ khyim bdag gcig gis ras zung gnyis shig dge 'dun la bsngos te dbul bar byas pa las nye dga' bos lam du bsgugs te nga la byin yon che'o zhes byas nas khyer ba</text></item>
<item><p>186a.1</p><section></section><text>las bcas/ dge 'dun la bsngos kyang rung / gang zag la bsngos kyang rung / bsngos par shes bzhin du gud kyi dge slong gcig gis khyer na spang ba'i ltung ba'o/ /sku gzugs dang mchod rten la bsngos pa dang chung ngu na dar ma'i bam po la pha so sor bsngos pa las phyir nor te</text></item>
<item><p>186a.2</p><section></section><text>bsngos na nyes byas su 'gyur ro/ /mchod rten chen po mngon par byang chub pa dang / chos kyi 'khor lo bskor ba dang / cho 'phrul bstan pa dang / lha las bab pa bzhi'i rgyan ni phan tshun ma bsnor du rung la/ bdud btul ba la sogs pa po ni rgyan ni bsnor du mi rung ngo / /bcom ldan 'das kyis dge slong na ba rnams</text></item>
<item><p>186a.3</p><section></section><text>la gang phan pa'i yi ga 'bye ba rnams gsungs pa 'di lta ste/ mar dang til mar dang sbrang rtsi dang bu ram ste/ de dag 'dod na dge slong na bas zhag bdun gyi bar du rang gis byin gyis rlobs la gzhag par bya ba'i bza' bar bya'o/ /de las 'das par bsrel na spang ba'i ltung ba'o/ /sangs rgyas rgyal po'i khab</text></item>
<item><p>186a.4</p><section></section><text>na bzhugs pa'i tshe/ dge slong srung ba'i dbang po dang / nye gnas kyi dge slong rnams/ nad sman byin len byed cing myangs par gyur gyi bar du bzhag la rang gi rgyud kyis myong bar byed dus ma yin par za bar byed pas don nyung ba'i dge slong gis dpyas pa las bcas/ spang ba byung nas dngos po ma spangs kyi bar du na phyi ma</text></item>
<item><p>186a.5</p><section></section><text>rnyed pa dang dge sbyong gis yo byad rnyed pa thams cad kyang spang bar 'gyur ro/ /sngags kyis gdab pa ni 'di ltar bya ste/ sman byin len byas la dge slong gi mdun du 'dug ste tshe dang ldan pa dgongs shig /bdag ming 'di zhes bgyi ba'i dge slong rung ba'i sman mi gnas phyung ste/ 'di zhag bdun du bdag dang</text></item>
<item><p>186a.6</p><section></section><text>tshangs pa mtshungs par spyod pa rnams kyi phyir byin gyis brlab par bya'o/ /de ltar lan gsum du brjod/ sman za ba'i tshe ring na zhag gcig gis zos te/ phyi ma'ang za'o zhes dge slong gcig la bya'o/ /zhag gnyis kyis zos te phyi ma'ang za'o/ /zhag bdun la thug gi bar du brjod par bya'o/ /tshe dang ldan pa</text></item>
<item><p>186a.7</p><section></section><text>dag bdag gis spang ba'i ltung ba'i chos sum cu po 'di dag rnams bshad zin to/ /de la bdag gis tshe dang ldan pa dag la ci 'di na yongs su dag par gnas sam zhes dri'o/ /ci 'di na yongs su dag par gnas sam zhes lan gnyis lan gsum du dri'o/ /'di na tshe dang ldan pa dag yongs su dag na gang</text></item>
<item><p>186b.1</p><section></section><text>gi phyir cang mi smra bas de de bzhin du 'dzin to/ /ltag tu smos pa dang 'dra'o/ /bsdus pa'am mdor na/ shes bzhin pa dang sa bon dang / /ma bskos pa dang yang dang yang / /chu dang rigs dang bsam pa dang / /'gron mang rkun po mchod ston to/ /bsdus pa'i mdo tshig dgu po 'di gcig gi nang du yang</text></item>
<item><p>186b.2</p><section></section><text>'og ma'i bcu phung re re'i mdo bsdus par blta'o/ /mdor na/ brdzun skyon dge slong dang ma dang / /skyo sngogs byed dang 'chad pa dang / /klog dang gnas ngan len dang chos/ /mdza' dang khyad du gsod pa'o/ /tshe dang ldan pa dag ltung ba'i chos dgu bcu po 'di dag ni zla ba phyed phyed cing so sor thar pa'i</text></item>
<item><p>186b.3</p><section></section><text>mdo 'don pa las 'byung ngo / /rtag tu smos pa dang 'dra'o/ /shes bzhin du brdzun smra na ltung ba'o/ /sangs rgyas mnyan du yod pa na bzhugs pa'i tshe/ dge slong sgra gcan 'dzin pa'i gan du bram ze dang khyim bdag 'ongs pa dag gis sangs rgyas gang na bzhugs zhes dris pa</text></item>
<item><p>186b.4</p><section></section><text>las/ shes bzhin gyi brdzun byas te/ rgyal po'i khab na bzhugs na ni/ bya rgod spungs pa'i ril bzhugs zhes smras/ bya rgod spungs pa'i ri la bzhugs pa'i tshe na ni/ 'od ma'i tshal du bzhugs zhes smras/ gzhan yang de bzhin du sbas te/ brdzun byas nas khyim bdag dang bram zes dpyas par gyur to/ /de'i rjes</text></item>
<item><p>186b.5</p><section></section><text>la dge slong me bzhin skyes dang / bram ze mu stegs can gnyis kyis gtsug lag khang du gtam bya bar lan du mar dus btab pa las/ brdzun byas nas mu stegs can gyis dpyas pa las bcas/ 'du shes sbas pa dang khar brjod pa dang gzhan gyi don go ba dang ldan na brdzun du 'gyur te/ mthong ba dang / thos</text></item>
<item><p>186b.6</p><section></section><text>pa dang shes pa'o/ /brdzun byas na ltung ba re rer 'gyur/ de la shes bzhin gyi brdzun ni de'i skabs su mi brtsi ba rnam pa bzhi ste/ bla ma mi'i chos su smra ba dang / rtsa ba med pa la skur ba'i brdzun dang / chos yin pa dang ma yin pa dag par bshad pa dang / gso sbyin gyi tshe kha ton klog pa'i tshe ltung ba bcas pa'o/ / </text></item>
<item><p>186b.7</p><section></section><text>dge slong gis mna' bor na nyes byas su 'gyur/ brdzun gyi nyon mongs pa ni gang bden pa'i dngos po bcabs pa'o/ /mi'i skyon nas 'bod na ltung ba'o/ /sangs rgyas mnyan du yod pa na bzhugs pa'i tshe/ drug sdes dge slong gi skyon nas bos te/ rkang sde gyol po/ mi'u thung mgo bo che zhes pa la</text></item>
<item><p>187a.1</p><section></section><text>sogs pa rnam pa mang por brjod nas/ dge slong dag bag 'chums shing spa gong nas lung nod pa rnams dang / rnal 'byor spyod pa'i bar du dge ba btang ba las bcas/ dge slong gi skyon nas smra na ltung ba'o/ /dge slong gis khyim pa'i skyon brjod na nyes byas su 'gyur/ tshe rigs</text></item>
<item><p>187a.2</p><section></section><text>btsun pa zhig gi rus brjod pa dang / ming mkhan ma rdzogs pa ni nyes byas/ dge slong phra ma byed na ltung ba'o/ /sangs rgyas mnyan du yod na bzhugs pa'i tshe/ drug sde rnams phra ma byed par zhugs te/ dge slong dag bag 'chums shing 'dzem par gyur nas/ yun ring po nas chos bzhin du mdza' zhing 'khod</text></item>
<item><p>187a.3</p><section></section><text>pa yang bye bar gyur pas/ de dag gis dge ba btang zhing don nyung ba'i dge slong gis dpyas pa las bcas/ dge slong gis phra ma byas na ltung ba'o/ /dge sbyong gis khyim pa'i phra ma byas na nyes byas/ yan lag ni dbye ba'i bsam pa dang ldan khar yang smras gzhan gyi don go na phra mar gyur/ brdzun dang phra ma gnyis</text></item>
<item><p>187a.4</p><section></section><text>kyis nyon mongs pa ni mi bzod pa las gyur pa'o/ /yang dge slong gang dag 'dum pas chos bzhin du rtsod pa spang bar shes la/ yang bya bar skyo sdogs byed na ltung ba'o/ /sangs rgyas mnyan du yod pa na bzhugs pa'i tshe/ drug sdes dge 'dun 'dus pas chos bzhin du rtsod pa spangs par shes bzhin du spyos</text></item>
<item><p>187a.5</p><section></section><text>nas/ gzhi nas sbyangs pa'i las byas pas dge ba'i bar chad du gyur pa las bcas/ dge 'dun gyis dge 'dun gyi nang gi rtsod pa blangs te zhi bar byas pa'i 'og tu/ la la zhig las skyo bar ches lci ba'i phyir snga ma byang ste/ gzhi las sbyang dgos zhes zer zhing las de spyos na ltung ba'o/ /ma byang bar the tshom</text></item>
<item><p>187a.6</p><section></section><text>za ste spyos pa dang / dge slong 'dron po rgyus mi shes pas spyos na nyes byas su 'gyur ro/ /yang dge slong gang bud med la tshig lnga'am tshig drug las lhag par chos smra na/ rigs pa'i skyes bu ma gtogs te ltung ba'o/ /sangs rgyas mnyan du yod pa na bzhugs pa'i tshe/ dge slong 'char bas khyim pa'i bud med la</text></item>
<item><p>187a.7</p><section></section><text>chos bshad pa'i 'og tu bud med kyi sha mtshan bltas nas/ sgyug mo la ni khyod kyi mna' ma mi srun pa de lus 'di lta bu zhig na sme ba'i sha mtshan 'di lta bu zhig yod pas ma rung ngo / /mna' ma la'ang de bzhin smras nas/ bud med dag gis dge slong 'char ba ni mi btsun te/ bud med kyis stu rkub yan chad kyi sha</text></item>
<item><p>187b.1</p><section></section><text>mtshan blta'o zhes bshad nas/ de bud med la chos mi bshad par byas so/ /de nas bud med kyis kyang bsod snyoms mi 'bul bar yi dam bcas nas/ yang tshig lnga'am drug shod cig par bka' stsal pa las bcas/ rigs pa'i skyes pa med par shes bzhin du tshig lnga'am drug las 'das na ltung ba'o/ / </text></item>
<item><p>187b.2</p><section></section><text>ma tshor na nyes pa med/ bud med kyi yang dang yang srid pa'i lan du bshad pa dang / rigs pa'i skyes ba yod na bshad kyang nyes pa med/ dge slong ma lta bu khrims zla dang bcas te 'ongs pa las chos bshad na nyes pa med do/ /yang dge slong gang bsnyen par ma rdzogs pa'i gang zag dang chos kyi tshig cig car klog</text></item>
<item><p>187b.3</p><section></section><text>na ltung ba'o/ /sangs rgyas mnyan du yod pa na bzhugs pa'i tshe/ drug sde rnams dang mgrin gcig tu bltams nas klog par byed de/ bram ze'i sngags klog pa dang / skar mkhan grangs slob pa'i sgra bzhin du gyur pa las bcas/ zhal nas gsungs pa las bltams te cig car klog na ltung ba/ gnyis</text></item>
<item><p>187b.4</p><section></section><text>kas mnyam par shes pa las cig car bklags na nyes pa med do/ /gtsug lag gam rang bzo'i bstod ra lta bu cig car na nyes pa med/ yang dge slong gang bsnyen par ma rdzogs pa'i gang zag la gnas ngan len gyi nyes par brjod na dge 'dun gyis gnang ba ma gtogs te ltung ba'o/ /sangs rgyas mnyan du</text></item>
<item><p>187b.5</p><section></section><text>yod pa na bzhugs pa'i tshe/ lhag ma byung gi dge slong rnams chad pa'i las byed cing dge 'dun la chu 'drim zhing bsil yab thogs pa khyim bdag bram zes mthong nas/ de dag gis smras pa/ rin po che'i ngo shes pas bzang po rnams sogs pa bzhin du btsun pa gnas brtan gcig kyang dge 'dun la bye ba</text></item>
<item><p>187b.6</p><section></section><text>byed cing bsod nams sogs te drug sdes chen po rnams dang mi 'dra'o zhes byas pa dang / drug sdes smras pa 'di ni khu ba'i lhag ma byung bas chad pa'i las byed pa yin no zhes smras nas/ bdag gis kyang gnas brtan de lta bu'ang de ltar byed na gsar bu lta gdon mi za'o zhes dpyas pa las bcas/ phas pham pa</text></item>
<item><p>187b.7</p><section></section><text>dang lhag ma'i nyes pa byung ba dge sbyong dang khyim pa la brjod na ltung ba'o/ /ltung ba brjod na nyes byas/ skyon yod pa la smras na nyes byas/ dge 'dun gyis gnang ba ni mnyan du yod pa na/ dge slong 'phral po che dang dge slong ma dra mos log pa'i chos mi sdug pas spyad pa khyim pa dag gis shAkya'i slob ma</text></item>
<item><p>188a.1</p><section></section><text>rnams kun 'di bzhin spyod pa 'dra'o zhes byas nas/ dge 'dun gyis dge slong gcig bskos te/ dge slong pho mo 'di gnyis ji ltar mi rigs par zad kyi gzhan de dang mi 'dra'o zhes sgrog tu bcug pa las bcas/ yang dge slong gang bsnyen par ma rdzogs pa'i gang zag la mi'i chos la</text></item>
<item><p>188a.2</p><section></section><text>bla mar gyur pa bden par smra na ltung ba'o/ /sangs rgyas yul yangs pa can gyi spre'u rdzing gi 'gram na bzhugs pa'i tshe/ nya pa'i rigs las byung ba'i dge slong lnga brgyas dgra bcom pa'i 'bras bu thob nas/ dge slong de dag gis smras pa/ sngon ni bdag cag la gdeng med bzhin du brdzun byas pa yin/ da ni</text></item>
<item><p>188a.3</p><section></section><text>yang dag par thob nas bden pa'i yon tan brjod par bya'o zhes pa nas/ nya ba'i yul gyi grong khyer du so so'i yon tan brjod nas khyim pas rang gi bu las kyang phrogs te yon du phul bas/ don nyung ba'i dge slong gis dpyas pa las bcas/ 'phags pa'i khyad par thob pa gdeng yod kyang khyim pa la smras na ltung</text></item>
<item><p>188a.4</p><section></section><text>ba'o/ /dge sbyong la smras na nyes byas/ gdul ba'i phyir smras pa dang bden pa mthong ba la smras na nyes pa med do/ /yang dge slong gang sngar mthun te rung ba byas pa las de'i 'og tu tshe dang ldan pa dag gis 'di ltar mdzad pa'i phyir dge 'dun gyi rnyed par bsngos so zhes de skad zer na ltung ba'o/ /sangs rgyas rgyal po'i khab</text></item>
<item><p>188a.5</p><section></section><text>na bzhugs pa'i tshe/ dge slong gyad bu nor gyis chos gos rnyings nas/ dge 'dun gyi ras yug gcig rnyed pa/ gyad bu nor la sbyin par gsol ba'i las kyis dad pa bsdus te byin pa las/ dge slong mdza' bo dang sa can gyis sngon gyi 'khon ma btang ste/ yi ge'i dkyus nas byung ba bzhin du smras pa las bcas/ </text></item>
<item><p>188a.6</p><section></section><text>mdza' ba'i phyir bsngos na smras kyang nyes pa med do/ /yang dge slong gang zla ba phyed phyed cing so sor thar pa'i mdo bshad pa 'don pa na bslab pa khyad du bsad nas tshe dang ldan pa dag gang dge slong rnams 'gyod pa dang zhum pa dang bag 'chums pa dang gnod pa dang yid la gcags par 'gyur ba bslab pa'i gnas phran</text></item>
<item><p>188a.7</p><section></section><text>tshegs rab tu phra ba 'di dag zla ba phyed phyed cing so sor thar pa'i mdo 'don pa bshad pa na/ gdon ci dgos de skad zer ba ltung ba'o/ /sangs rgyas mnyan du yod pa na bzhugs shing so sor thar pa klog pa'i tshe/ drug sde rnams kyis phas pham pa yan chad mnyan nas de man chad klag tu tshad la babs pas yi ge'i dkyus</text></item>
<item><p>188b.1</p><section></section><text>nas 'byung ba bzhin du smras pa las bcas/ 'gyod pa zhes bya ba rnam pa gsum ste/ chung ngu dang 'bring po dang chen po gsum ste/ zhum pa dang bag 'chums pa dang gnod pa shes pa dang thad kar sbyor ro/ /yid la gcags pa ni phyin chad mi bya bar dam bca' ba'o/ /bslab pa'i gnas phran tshegs ni ltung ba rab tu</text></item>
<item><p>188b.2</p><section></section><text>phra ba ni nyes byas so/ /gnod pa yod pa'i phyir ma yin gyi skyo ba'i phyir smras na'ang ltung ba'o/ /mdor na/ sa bon 'phya ba bsgo ba dang / /khri dang gding dang skyod pa dang / /phyis gnon byung zla 'debs pa dang / /rim pa gnyis su rtsig pa'o/ /sa bon gyi tshogs sam 'byung po'i gnas 'jig gam 'jig tu</text></item>
<item><p>188b.3</p><section></section><text>'jug na ltung ba'o/ /sangs rgyas mnyan du yod pa na bzhugs pa'i tshe/ shing mkhan la zhugs pa'i dge slong rgan zhugs kyis/ lha gnas pa'i shing zhig bcad de/ gtsug lag khang rtsig par byas pa las shing gi bdag po lha zhig gnas pa des/ sangs rgyas la gsol pa/ bdag gnas pa'i shing dge</text></item>
<item><p>188b.4</p><section></section><text>slong rgan zhugs kyis bcad pas rten ma mchis so zhes gsol nas/ dge slong gis shing ma bcad cig ces byung ba las/ de'i rjes la drug sde rnams kyis rang gi lag gis shing dang rtswa sngon po dang me tog rnga zhing rngar bcug nas/ mu stegs can gyis dpyas pa las bcas/ sa bon ni rnam pa la lnga ste/ rtsa ba'i sa bon dang / </text></item>
<item><p>188b.5</p><section></section><text>sdong bu'i sa bon dang / mgo thog gi sa bon dang / 'gas pa'i sa bon dang / sa bon gyi sa bon no/ /de la rtsa ba'i sa bon ni gla sgang shug pa sge'u gsher po de lta bu rtsa ba btsugs pa las skye ba'o/ /sdong bu'i sa bon ni u dum bA ra dang lcang ma lta bu sdong bu btsugs pa skye ba'o/ /mgo thog gi sa bon ni bu ram</text></item>
<item><p>188b.6</p><section></section><text>shing dang rgun dang smyug ma lta bu lcug ma'i mgo thog lta bu btsugs pa las skye ba'o/ /'gas pa'i sa bon ni shing tog lta bu btsugs pa las skye ba'o/ /sa bon gyi sa bon ni khre 'bras dang nas lta bu 'bru smos pa las skye ba ste/ sa bon 'di rnams ci'i thabs kyis kyang rung ched du bsams te/ sa bon du mi</text></item>
<item><p>188b.7</p><section></section><text>rung bar byas na ltung ba'o/ /rtswa dang shing sngon po bdag gis brngas sam gzhan rngar bcug kyang rung ste/ nyag ma re re las bcad na nyes byas re re dang ltung ba re rer 'gyur/ thabs gcig gis mang du bcad na sbyor ba'i nyes byas gcig dang du chud pa'i ltung ba re rer 'gyur/ lha 'dre mi gsum pa'i shing</text></item>
<item><p>189a.1</p><section></section><text>gcod pa ni sta thabs re re zhing nyes byas re re/ shing du bcad pa'i ltung ba re rer 'gyur/ sha mo dang pha ba dgo dgo dang / me tog kha gsum pa dang / shing lo gsheg pa dang / shing tog ma smin pa brngas na ltung bar 'gyur/ shing tog smin pa dang / lo ma skam po lhags pa</text></item>
<item><p>189a.2</p><section></section><text>dang / shing dang rtswa skam po rtsa ba zugs pa dang / me tog kha phye ba brngas na nyes byas su 'gyur/ gtsug lag khang gi shing zhig mi bcad du mi rung na/ zhag bdun nas mchod pa byas la yi ge bklag /sbyin pa'i yon tan bstod cing ser sna'i nyes pa smad nas gdod bcad/ bdag po mi dga' bar gyur te</text></item>
<item><p>189a.3</p><section></section><text>khrag la sogs cho 'phrul byung na mi bcad do/ /'byung po'i gnas su shes pa glog sbur yan chad ches phra ba'i gnas dang / tshang bshig gam 'jig tu bcug na ltung bar 'gyur ro/ /'phya'am gzhogs 'phyas byed na ltung ba'o/ /sangs rgyas rgyal po'i khab na bzhugs pa'i tshe/ dge slong mdza' bo dang sa can</text></item>
<item><p>189a.4</p><section></section><text>gnyis kyis dge slong gyad bu nor mthong nas de gnyis kyis nye dga' bo la smras pa/ nye dga' bo khyod kyang dge skos su bcug na bdag cag la mnar bar gyur pa ni gyad bu nor bzhin no byas nas/ don nyung ba'i dge slong gis dpyas pa las bcas/ gang zag bcu gnyis kyi las su gsol ba dang zhu ba'i las</text></item>
<item><p>189a.5</p><section></section><text>kyis bskos kyang rung / tha mal par bskos kyang rung ste/ de dag la dge slong mngon sum du 'phya'am gzhogs 'phyas byed na ltung bar 'gyur ro/ /gang zag gi las lam gtogs pa 'phya'am gzhogs 'phyas byed na nyes byas su 'gyur ro/ /bsgo ba'i lan log pa glon na ltung ba'o/ /sangs rgyas yul kau</text></item>
<item><p>189a.6</p><section></section><text>shAm+bI na bzhugs pa'i tshe/ dge slong mos pa can la ltung ba byung nas phan par 'dod pa'i dge slong rnams kyis ltung ba gso ba'i rigs zhes byas pa la mos pa can gyis smras pa/ su la ltung ba byung ba de slar gso bar byed grang / khyed la byung na gzhan su zhig gso bar byed du re zhes byas pa las bcas/ chos bzhin</text></item>
<item><p>189a.7</p><section></section><text>du bsgo ba las log par smras na ltung bar 'gyur ro/ /glags tshol ba las lan log par glan pa dang / shi chad byung ba la ste/ mya ngan gyis non pa'i don dris pa las smras na nyes pa med do/ /yang dge slong gang dge 'dun gyi khri'am khri'u'am stan nang tshangs can nam la ba'am sngas sam gor bu bla gab med pa</text></item>
<item><p>189b.1</p><section></section><text>la bting ngam 'ding du bcug pa las ma brtul ba dang brtul du ma bcol bar de nas song ste/ dge slong 'khod pa la'ang ma bcol na de dang 'dra ba'i rkyen ma gtogs te ltung ba'o/ /sangs rgyas mnyan du yod pa na bzhugs pa'i tshe/ khyim bdag gcig gis dge 'dun spyan drangs pa'i 'og tu sangs rgyas</text></item>
<item><p>189b.2</p><section></section><text>mal stan gzigs su gshegs nas gtsug lag khang gi khri dang stan rnams ma brtul bar bla gab med pa la bting bar gyur/ sprin chen po yang 'phral la 'dus nas sangs rgyas kyis mal stan rnams bsdus nas/ char dbab pa'i 'og tu dge slong dag la sbyin bdag dad pas byin pa'i mal stan 'di dag spyod</text></item>
<item><p>189b.3</p><section></section><text>pa yang tshod zung la rim gro gyis shig ces bka' stsal pa las bcas/ dge 'dun gyi mal stan bla gab med pa la bting ba'i 'og tu su la yang ma bcos par mtshams las 'dom bzhi bcu rtsa dgu 'das nas spyir ltung ba gcig /stan rim pa gcig srin bus brtol na ltung ba/ rlung gis bzlog na ltung ba/ </text></item>
<item><p>189b.4</p><section></section><text>char pas gsher na yang ltung ba ste/ khri stan re re zhing ltung ba re rer 'gyur ro/ /'dom bzhi bcu rtsa dgur ma 'das na nyes byas/ dge slong gnyid log ste/ mal stan gong ma ltar gyur na yang ltung ba/ ma gsher ram srin bus ma zos na nyes byas/ me dang chu dang rkun po'i dgra byung ste/ brtul du ma khom</text></item>
<item><p>189b.5</p><section></section><text>pa dang dge slong la brtul du bcol na nyes pa med/ gang zag gi khri stan la gong ma lta bur gyur na nyes byas/ dge slong la mi bcol ba rnam pa lnga yod de/ rgas po dang / ngo tsha mi shes pa dang / 'khon yod pa dang / nad pa tshabs chen po dang / bsnyen par ma rdzogs pa rnams la mi bcol te/ nyon</text></item>
<item><p>189b.6</p><section></section><text>mongs pa ni ma gus pa'o/ /yang dge slong gang dge 'dun gyi gtsug lag khang du rtswa bting ngam lo ma bting yang rung / 'ding du bcug pa las ma brtul tam/ brtul du ma bcol bar de nas song ste/ dge slong 'khod pa la yang ma bcol na de dang 'dra ba'i rkyen ma gtogs te ltung ba'o/ /sangs rgyas</text></item>
<item><p>189b.7</p><section></section><text>mnyan du yod pa na bzhugs pa'i tshe/ lho phyogs nas dge slong gnyis shig mnyan du yod par phyin nas/ dge slong rgas po la ni mal stan byin gsar bu gzhon nu rnams la ma byin nas gzhon nu des rtswa brngas te pus mo nub tsam du bting nas nyal lo/ /de nas nam langs te song ba'i 'og tu rtswa'i nang du srin bu</text></item>
<item><p>190a.1</p><section></section><text>langs te khang pa gang bar gyur pa sangs rgyas kyis gzigs pa las bcas/ dge slong gis rtswa dang lo ma la sogs pa mal du bting ba las ma brtul tam gzhan la brtul du ma bcol bar gud du song na ltung bar 'gyur/ gong ma lta bu'i dgra byung na nyes pa med/ nyon mongs pa ni ma gus</text></item>
<item><p>190a.2</p><section></section><text>pa'o/ /yang dge slong gang khros 'khrugs rngams te mi dga' bar gyur nas dge 'dun gyi gtsug lag khang nas dge slong bskrad dam skrod du bcug na de dang 'dra ba'i rkyen ma gtogs te ltung ba'o/ /sangs rgyas mnyan du yod pa na bzhugs pa'i tshe dge slong 'char bas slob ma gsar bu rnams khrid nas yul</text></item>
<item><p>190a.3</p><section></section><text>gzhan zhig tu khe sgrub tu song ste lam du 'char ba ni mi dag la gtam 'dri zhing thogs nas/ slob ma rnams song ste gtsug lag khang zhig tu phyin nas slob dpon gyi mal stan bshams te nyal ba'i 'og tu dge slong 'char ba 'ongs nas khros nas slob ma rnams phyi rol du bskrad de lhags pa la bor ro/ /de nas slob</text></item>
<item><p>190a.4</p><section></section><text>ma rnams ma dad pas ji ltar nyon mongs pa'i gtam bsnyad nas/ don nyung ba'i dge slong gis dpyas pa las bcas/ dge slong 'char ba tshig pa zos te gtsug lag khang na dge slong gnas pa ci'i thabs kyis kyang rung ste bskrad dam skrod du bcug na ltung bar 'gyur ro/ /dge sbyong bskrad na nyes byas/ nyes pa byung</text></item>
<item><p>190a.5</p><section></section><text>ste dge 'dun spyis bskrad pa dang gdul ba'i phyir bskrad na nyes pa med/ yang dge slong gang su la gnod pa de 'gro bar 'gyur ba'i rkyen de nyid kyis dge 'dun gyi gtsug lag khang na dge slong 'khod par shes bzhin du phyis 'ongs te mnan nas stan la nyal lam 'dug na ltung ba'o/ /sangs rgyas mnyan du yod pa na</text></item>
<item><p>190a.6</p><section></section><text>bzhugs pa'i tshe/ dge slong 'char bas slob ma gsar pa rnams khrid nas grong rgyu zhing song ba'i lam du/ 'char ba ni gtam la thogs te/ de nas slob ma mdun du song ba rnams gtsug lag khang zhig tu phyin nas/ de dag gis slob dpon gyi mal stan bshams te nyal ba'i 'og tu dge slong 'char ba 'ongs</text></item>
<item><p>190a.7</p><section></section><text>nas khros te slob ma rnams kyi steng du mnan nas su la gnod pa de 'gro grang zhes byas ste slob ma bskrad nas/ de dag gis ji ltar nyon mongs pa'i gtam byas pa las/ don nyung ba'i dge slong gis dpyas pa las bcas/ lhag ma dang 'di gnyis kyi nyon mongs pa ni mi bzod pa'o/ /yang dge slong gang dge</text></item>
<item><p>190b.1</p><section></section><text>'dun gyi gtsug lag khang gi steng yang tog gi khang bur khri'am khri'u rtsa ba 'byung sla ba la shes bzhin du ljid kyis phab ste/ 'dug gam mnan na ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bos gnas brtan bsod snyoms pa zhig khrid nas ljongs rgyur dong ngo / /de nas nye dga'</text></item>
<item><p>190b.2</p><section></section><text>bos lam du thogs kyi bar du bsod snyoms pa de mdun du chas te/ ri brags kyi gtsug lag khang zhig tu phyin pa dang / des nye dga' bo'i mal stan kyang mnos nas yang tog gi khang bur zhugs te nyal ba dang nye dga' bo 'ongs nas sgo phye zhes byas pa dang / snga mas smras pa/ btsun pa nye dga' ba'i mal stan dang</text></item>
<item><p>190b.3</p><section></section><text>rkang pa bkru ba'i chu yang gnas khang du bzhag pa lags kyis der non cig ces byas pa dang nye dga' bo tshig pa zos nas/ steng gi yang tog gi steng du song nas snga ma nyal ba'i thad kar bu gu yod pa'i nang du khri'i rkang pa gzer med pa gan du btsugs nas steng du drag tu 'dug pa dang / khri'i rkang pa lhung bas grogs</text></item>
<item><p>190b.4</p><section></section><text>po'i dpral bar phog ste khrag byung ba las bcas/ khri'i gzer bu med pa/ gzhi rten med pa/ mi brten pa'i steng du btsugs pa la 'dug na ltung bar 'gyur/ gzhi rten nam gzer bu yod pa la 'dug na nyes pa med/ yang dge slong gang chu srog chags yod par shes bzhin du rtswa 'am lci ba'am sa la 'debs sam</text></item>
<item><p>190b.5</p><section></section><text>'debs su bcug na ltung ba'o/ /sangs rgyas kau shAm+bI na bzhugs pa'i tshe/ dge slong mos pa can gyis shes bzhin srog chags yod pa'i chus rtswa dang lci ba dang / sa la chag chag 'debs shing 'debs su bcug pa las phan par 'dod pa'i dge slong dag gis de ltar ma byed cig ces bsgo nas/ mos</text></item>
<item><p>190b.6</p><section></section><text>pa can gyis smras pa/ srog chags 'di dag rgya mtsho chen por mi 'dong bar snod chung ngu'i nang du ci 'dod ces byas nas don nyung ba'i dge slong gis dpyas pa las bcas/ srog chags la rnam pa gnyis te/ bltar snang ba dang tshags kyis zin pa'o/ /srog chags yod bzhin spyad dam spyod du bcug na/ srin bu</text></item>
<item><p>190b.7</p><section></section><text>du shi ba'i re rer 'gyur/ srog chags yod pa la med par 'du shes sam the tshom za bas spyad na nyes byas su 'gyur/ srog chags dang bcas pa'i yur ba bsgyur tam bsgags na ji snyed shi ba de snyed kyi nyes byas dang ltung bar 'gyur ro/ /dge slong gis gtsug lag khang chen po zhig rtsig na sgo dang gtan</text></item>
<item><p>191a.1</p><section></section><text>pa'i gnas dang snang ba gdod pa'i gnas gang du shas kyis rmang nas bzung ste 'ji ba dang pha gu spel la rim gnyis sam gsum zhig rtsigs shig de las 'das par brtsigs na ltung ba'o/ /sangs rgyas kau shAm+bI na bzhugs pa'i tshe/ drug sde rnams gzhan gyis brtsigs pa'i gtsug lag khang</text></item>
<item><p>191a.2</p><section></section><text>zhig na 'dug ste/ de dag gis gtsug lag khang de la dpyas mang du btags nas dge slong gzhan dag gis smras pa/ khyed cag gis rdo gcig kyang bsgreng mi nus bzhin du 'phya rigs sam zhes byas pa dang drug sde nga rgyal skyes te/ de'i nang nas mos pa can gyis gtsug lag khang zhig brtsigs par khas</text></item>
<item><p>191a.3</p><section></section><text>blangs so/ /de nas mos pa can gyis khyim bdag phyug cing nor mang ba 'dug pa zhig la chos bshad nas yo byad mang po blangs te/ gtsug lag khang sum brtsegs gcig nyin gcig gis zin par byas so/ /des chu khung ma btod skar khung ma phyes gtan pa'i gnas ma bcas pa zlum po zhig byas nas</text></item>
<item><p>191a.4</p><section></section><text>de'i nub mo char mo che bab pas pha gu bangs te/ gtsug lag khang 'gyel nas/ sbyin bdag dang don nyung ba'i dge slong gis dpyas pa las bcas/ pha gu nyi ma gcig la rim pa gnyis sam gsum las lhag par dge slong gis brtsigs na ltung bar 'gyur/ rdo'am pha gu bsregs pa'am shing la brtsigs pa'i</text></item>
<item><p>191a.5</p><section></section><text>pha gu skam po lta bu brtsigs pa'i mod la chus gsher na'ang mi 'gyel ba lta bu ni rim pa du brtsigs kyang nyes pa med/ mdor na/ ma bskos nyi ma nub pa dang / /zas dang chos gos gnyis dag dang / /'dron mang gru dang dben pa gnyis/ /dge slong ma yis sbyor bcug pa'o/ /bsdus pa'i mdo ni ltag</text></item>
<item><p>191a.6</p><section></section><text>tu smos pa dang 'dra'o/ /yang dge slong gang dge 'dun gyis ma bskos par dge slong ma rnams la ston na chos lta bu dang ldan pa ma gtogs te ltung ba'o/ /sangs rgyas mnyan du yod pa na bzhugs pa'i tshe/ drug sde rnams dge slong ma'i ston par ma bskos par dge slong ma'i ston par zhugs te/ de dag gis</text></item>
<item><p>191a.7</p><section></section><text>chos cung zad tsam bshad pa'i 'og tu steg cing gad rgyangs dang / 'dzem stegs byed nas/ dge slong dga' bar ma tshor ba rnams kyis dpyas pa las bcas/ de la chos dang ldan pa ni sngon dge slong lam bstan zla ba gcig gi bar du tshigs bcad gcig mi lobs pa las phyis dgra bcom pa thob</text></item>
<item><p>191b.1</p><section></section><text>nas dge slong ma la 'doms pa'i tshe sems can mang po'i sems rnam par grol bar gyur pa lta bu ste/ dngos su ni chos lnga dang ldan pa la bya'o/ /lnga gang zhe na/ bsnyen par rdzogs nas lo nyi shu lon pa dang / sde snod gsum 'dzin pa dang / phas pham pa ma byung ba dang / pho brang 'khor gyi skad dang ldan pa</text></item>
<item><p>191b.2</p><section></section><text>dang / ltung ba byung ba rnams rtag tu gso bar byed pa'o/ /lo nyi shu lon pa med na dge 'dun langs pa yan chad dge slong ma'i 'doms par bsko'o/ /gzhi gnas ma bskos sam dge slong mas gsol te'ang ma bskos na/ pho la nyes byas dge slong mas slob dpon ma gsol na'ang lci ba'i chos</text></item>
<item><p>191b.3</p><section></section><text>gcig 'jig par 'gyur/ lci ba brgyad rgyas par 'chad mi nus pa las bskos na nyes byas/ de gnyis kyis bshad na ltung bar 'gyur ro/ /yang dge slong dge 'dun gyis bskos kyang nyi ma nub kyi bar du dge slong ma rnams la chos ston na ltung ba'o/ /sangs rgyas mnyan du yod pa na bzhugs pa'i tshe/ </text></item>
<item><p>191b.4</p><section></section><text>dge slong ma'i 'doms par bskos pas dge slong ma ut+pala'i mdog 'khor lnga brgya dang bcas pa la chos 'chad pa la nyi ma nub ste/ dbyar mo thang gi sgo chod par gyur nas/ de dang mi ring ba zhig na kun dga'i ra ba dang tshal dang bcas pa zhig 'dug pa der nyal bar byas te/ shing drung gi nyal mal</text></item>
<item><p>191b.5</p><section></section><text>'god pa'i sgra ches pas ston zla tha chungs kyi g.yon can gyis thos te gzhom par byas pa las/ ut+pala'i mdog gi rdzu 'phrul gyi mig gis mthong nas 'phags skyes po 'khor dang bcas pa 'dug pa 'dra bar sprul nas rkun pos kyang ma tshugs so/ /de nas nam langs te/ dbyar mo thang du song ba</text></item>
<item><p>191b.6</p><section></section><text>bram zes mthong nas shAkya'i bu dag 'dren mar spyod do zhes dpyas pa las bcas/ nyi ma nub pa la nub par 'du shes pa dang / nub pa la the tshom za bas bshad na ltung bar 'gyur/ nyi ma nub pa la nub par 'du shes pa dang the tshom za ba bzhin du bshad na nyes byas su 'gyur/ lha khang dang bar nye ste/ dbyar</text></item>
<item><p>191b.7</p><section></section><text>mo thang gi sgo mi chod pa dang mtshan yal nangs su chos ston na yang nyes pa med do/ /yang dge slong gang tshe dang ldan pa dge slong dag ni zas cung zad tsam gyi phyir dge slong ma rnams la ston to zhes dge slong dag la de skad zer na ltung ba'o/ /sangs rgyas mnyan du yod pa na bzhugs pa'i tshe/ dge slong dga'</text></item>
<item><p>192a.1</p><section></section><text>byed dge slong ma'i 'doms par bskos pas zab cing rgya che ba'i chos ston pa la dge slong ma dag spa gong ste/ 'dri mi phod par gyur nas skye dgu'i bdag mos de'i rgyus sangs rgyas la gsol to/ /de nas bag mi tsha ba'i phyir kha zas dang / zang zing gi sbyin pa byos shig ces bka' stsal</text></item>
<item><p>192a.2</p><section></section><text>nas/ dge slong ma de dag dga' byed la rtag tu spyan gzigs 'bul lo/ /de nas nye dga' bos ngas bsam pa ni chos bzhin du 'doms grang snyam gyi/ kha zas kyi phyir chos 'doms par ma bsams so zhes byas nas/ don nyung ba'i dge slong gis dpyas pa las bcas/ zang zing gi phyir chos ston</text></item>
<item><p>192a.3</p><section></section><text>pa la de skad smras na nyes pa med/ de'i nyon mongs pa ni mi bzad pa'o/ /yang dge slong gang gnyen ma yin pa'i dge slong la chos gos byin na ltung ba'o/ /sangs rgyas mnyan du yod pa na bzhugs pa'i tshe/ de na tshong dpon zhig 'dug pa des/ rgas nas khyo shug gnyis ka rab tu byung ste/ de ltar tshong</text></item>
<item><p>192a.4</p><section></section><text>dpon dag rab tu byung zhes grags pas/ de la chos gos dang mal stan la sogs pa yo byad 'bul ba yang mang ste/ de dus gzhan zhig na dge slong des chos gos sbyar ma dmar ser zhig gyon te dbyar mo thang du song ngo / /de nas de'i chung ma rab tu byung ma des gos de la yang dang yang bltas nas/ dge slong</text></item>
<item><p>192a.5</p><section></section><text>des chos gos phud de byin nas chos gos sbyar ma mi gyon zhing grong du rgyu ba sangs rgyas kyis gzigs nas mi gnang bar bcas so/ /dge slong ma rkyen byung ste/ gos med par gyur tam/ chos bshad pa la yi rangs pa'i phyir ram rab tu byung zhing bsnyen par rdzogs pa'i tshe sbyin pa la nyes pa med/ de nyon mongs pa ni bag</text></item>
<item><p>192a.6</p><section></section><text>med pa'o/ /yang dge slong gang gnyen ma yin pa'i dge slong ma'i chos gos byed na ltung ba'o/ /sangs rgyas mnyan yod na bzhugs pa'i tshe/ dge slong ma sbed ma'i chos gos rnyings nas/ de'i khyim thab dge slong sar pa la chos gos sar pa zhig 'drub tu bcol ba las/ drug sde gzhan gyis kyang grogs</text></item>
<item><p>192a.7</p><section></section><text>byas te/ chos gos kyi tha mar skud pa sna lngas khyo shug gnyis gnya' ba nas 'khyud cing 'jug pa'i gzugs skud ris su btsems nas/ de dge slong ma dag gis mthong nas dpyas pa las bcas/ de'i nyon mongs pa ni mi mdzes pa'o/ /yang dge slong gang 'thams nas dge slong ma'i 'gron pa mang po</text></item>
<item><p>192b.1</p><section></section><text>dang lhan cig lam du 'jug cing dong na dus la bab pa ma gtogs te ltung ba'o/ /de la dus ni 'di yin te/ 'gron po mang po 'dong ba'i lam dogs pa dang bcas par shes pa 'jigs pa dang bcas par shes pa nyam nga zhing 'jigs su rung ba dang bcas par shes pa zhig na de la de ni dus yin no/ /sangs</text></item>
<item><p>192b.2</p><section></section><text>rgyas mnyan du yod pa na bzhugs pa'i tshe/ drug sde rnams slob ma'i 'khor dang bcas pas dge slong ma bcu gnyis sde dag lam grogs btus nas bsod snyoms lhan cig tu yul rgyur dong ngo / /de nas 'gron po mang po'i nang nas bram ze zhig yod pa des 'di ni dge sbyong gi chung ma'o/ /'di bu mo'o/ / </text></item>
<item><p>192b.3</p><section></section><text>'di mna' ma'o zhes smras pa bsod snyoms pas thos nas des bsams pa bdag cag gnyis ni shi bla'i gnas ngan len kun spyod pa 'di dag dang 'grog mi phod do snyam nas des slar log ste gtam byas pa las don nyung ba'i dge slong gis dpyas pa las bcas/ thog ma ma 'thams par lam du phrad de/ </text></item>
<item><p>192b.4</p><section></section><text>'grogs na nyes pa med/ dus la bab pa ni rgyal po'i khab tu dge slong ma phal mo che zhig tshul du zhugs te dbyar zla ba gcig 'das nas mnyan du yod par sangs rgyas la phyag 'tshal du dong ba'i tshe/ dge slong dang bcas pa'i 'gron po mang po mthong nas de dag gis dge slong dang 'grogs su mi rung snyam</text></item>
<item><p>192b.5</p><section></section><text>nas mgo sri zhing dong ba las chom pos bcom nas dge slong dang 'grogs su gnang ba yin te/ 'gron po mang po rgyu ba'i lam zhig 'gro dgos te/ dpung gis mi thub na 'jigs pa'i rkyen gyis dge slong ma dang 'thams te 'grogs kyang nyes pa med/ yang dge slong gang 'thams nas dge slong ma'i</text></item>
<item><p>192b.6</p><section></section><text>'gron po mang po dang lhan cig gru cig nang du zhugs te/ gyen du 'gro yang rung thur du 'gro yang rung thad kar pha rol du 'gro ba ma gtogs te ltung ba'o/ /sangs rgyas mnyan du yod pa na bzhugs pa'i tshe/ drug sde rnams slob ma dang bcas dge slong ma bcu gnyis sde slob ma dag dang bcas par</text></item>
<item><p>192b.7</p><section></section><text>'thams nas dga' bo dang dga' mo gnyis kyang rung nye gnas kyi slob ma rnams kyang rung gzhan yang zung zung du sbyar nas/ gud kyi bsod snyoms pa gcig dang 'grogs te gru'i nang du zhugs nas chu 'byam la rtse zhing 'dong ba bram zes mthong nas/ 'di ni dge slong gi chung ma'o/ /'di ni mna' ma'o</text></item>
<item><p>193a.1</p><section></section><text>zhes byas pa bsod snyoms pas thos nas/ de ma rangs te slar log par gtam byas nas/ don nyung ba'i dge slong gis dpyas pa las bcas/ chu 'byam du song na rgyang grags phyed cing nyes byas/ rgyang grags gcig cing ltung ba re rer 'gyur/ skya ba chag gam gad pa las byol na nyes</text></item>
<item><p>193a.2</p><section></section><text>pa med/ yang dge slong gang bud med dang gnyis su dben pa skyabs yod pa na 'dug na ltung ba'o/ /sangs rgyas mnyan du yod pa na bzhugs pa'i tshe/ sbed ma rab tu byung ba khang skyong bab cing phyag dar byed pa'i gan du 'char ba 'ongs nas 'greng zhing gtam zer chos 'chad pa dang dge slong ma rgan mo nad ma zhig</text></item>
<item><p>193a.3</p><section></section><text>gis thos nas phyis dge slong ma rnams lhags pa dang sbed ma phyag dar kyang ma zin par ci byed ces gshe ba dang / rgan mo des smras pa/ 'di gnyis thog ma bag mar 'ongs pa'i gtam 'dzer te las ma zin zhes pa las bcas/ rig pa'i skyes pa yod par dben pa na 'dug pa na nyes pa med do/ /yang dge slong</text></item>
<item><p>193a.4</p><section></section><text>gang dge slong ma dang lhan cig gnyis su dben pa skyabs yod pa na 'greng na ltung ba'o/ /sangs rgyas mnyan du yod pa na bzhugs pa'i tshe/ 'char ba'i chung ma sbed ma rab tu byung nas khang skyong gi res bab ste/ gtsug lag khang phyag dar byed pa'i gan du dge slong 'char ba song nas/ skyabs yod pa na gnyis ka 'greng zhing</text></item>
<item><p>193a.5</p><section></section><text>chos cung zad tsam bshad pa'i 'og tu sngon gyi khyim pa'i tshe longs spyad ci byas pa'i gtam brjod pa la thogs pas phyag dar ma zin par dge slong ma bsod snyoms len pa dag slar 'khor te de dag gis slar smras pa/ tshe dang ldan ma sbed ma 'dug 'dug gam ci byed ci nyes zhes byas pa dang / sbed mas smras pa/ </text></item>
<item><p>193a.6</p><section></section><text>cung zad kyang mi 'dug go zhes so/ /de nas dge slong ma nad ma rgan mo zhig 'dug pas smras pa cung zad ma 'dug pa ni bden no/ /dge slong 'char ba dang gnyis dben pa na 'greng ngo zhes byas nas/ dge slong ma dag gis dpyas pa las bcas/ rig pa'i skyes pa yod na nyes pa med/ yang dge slong ma rnams kyis</text></item>
<item><p>193a.7</p><section></section><text>sbyor du bcug pa'i zas za na/ sngar khyim du song ba ma gtogs te ltung ba'o/ /sangs rgyas mnyan du yod pa na bzhugs pa'i tshe/ khyim bdag dang bram ze dag gis gnas brtan kauN+Di n+ya la sogs pa'i bsod snyoms rtag tu sbyor ba las/ drug sde rnams bcu gnyis sde'i gan du song nas che zhe cag gis</text></item>
<item><p>193b.1</p><section></section><text>gnas brtan 'di dag gi bsod snyoms khyim pas rtag tu sbyor ba de nged cag la bsgyur te byin ces byas so/ /de nas dge slong ma sbom dga' mo khyim bdag gal ba der song nas cang shes kauN+Di n+ya'i bsod snyoms sbyor ba der song nas/ khyed kyis bsod snyoms 'di shAkya'i rigs la rab tu byung ba sde snod gsum</text></item>
<item><p>193b.2</p><section></section><text>dang spobs pa dang ldan pa 'phags pa dga' bo la dbul ba'i rigs so zhes byas nas/ des zos pa dang don nyung ba'i dge slong gis dpyas pa las bcas/ khyim pas sngar bos pa'i 'og tu dge slong mas zos na ltung ba med do/ /mdor na/ yang yang za dang thun mong gnas/ /phye dang zas dang</text></item>
<item><p>193b.3</p><section></section><text>stobs pa dang / /'dus dang dus mi na bzhag pa dang / /kha nas mid dang bza' ba'o/ /yang yang zan dus la bab pa ma gtogs te ltung ba'o/ /de la dus ni 'di yin te/ na ba dus so/ /lam dus so/ /gos byin pa dus te/ de la de ni dus yin no/ /sangs rgyas yangs pa can gyi grong khyer na</text></item>
<item><p>193b.4</p><section></section><text>bzhugs pa'i tshe/ bus pa dwa zhig tshong dpon gyi gan na gla zhing 'dug pa'i sangs rgyas 'khor dang bcas pa tshong dpon gyi khyim du spyan drangs nas/ drug sdes smras pa gla mi pho des bdag cag ded dpon mi byin gyis grong du khye'u sus zos te 'dong ngo zhes byas nas/ tshong dpon gyi khyim du dge 'dun</text></item>
<item><p>193b.5</p><section></section><text>bshos pa ni/ gla mi'i byis pa des drug sde dag legs par zan mi za ba mthong nas mi dga' bar gyur te/ sangs rgyas la gsol pa/ 'phags pa kha cig bshos legs par mi gsol na/ bdag yul du mi skye bar mi 'gyur grang zhes byas pa'i tshe bcas so/ /sangs rgyas yul yangs</text></item>
<item><p>193b.6</p><section></section><text>pa can gyi spre'u rdzing gi 'gram na bzhugs pa'i tshe/ khyim bdag drag shul can gyis dge 'dun spyan drangs pa las bsod snyoms pa gcig dang drug sde rnams lam yongs su bsan po'i khyim du song ste/ shing tog a mra'i khur ba zos pa khyim bdag drag shul can gyis thos nas gral du drug sde</text></item>
<item><p>193b.7</p><section></section><text>rnams spyod pa las bcas/ yang yang ni zin na thang gi dbang ma gtogs par/ yon bdag tha dad pa la la las ni khye'u sus byin/ la la las ni dro zan byin pa lta bu/ snga dro gcig la lan gnyis yan chad zos na ltung bar 'gyur/ nad pa lta bu za gcig gis 'tsho bar 'gyur mi nus pa dang / dge</text></item>
<item><p>194a.1</p><section></section><text>'dun nam mchod rten gyi phyir las byas pa dang / tha na re lde tsam phyags nas ba'i gnas mal tsam skyang nul byas pa dang lam gyi dus na dpag tshad gcig tu song ngam/ dpag tshad phyed dam/ phyed nas slar log pa'o/ /gos byin pa'i dus ni khru gang nas khru bzhi yan chad byin pa ste/ 'di</text></item>
<item><p>194a.2</p><section></section><text>rnams ni yang yang zar dbang ba'i dus so/ /gos dang gos rin med par kha gnyis su bos na snga ma ni bza'/ phyi ma ni spang / gos sam gos rin med pa zhig tu sngar bos la/ gos rin yod pa zhig tu phyis bos na gnyis ka zos na'ang nyes pa med/ snga phyi gnyis ka la gos yod na bzar rung gos rin med par</text></item>
<item><p>194a.3</p><section></section><text>kha gnyis su bos te ma zos par khas blangs na nyes byas/ lo nyes byung na 'grangs par rnyed pa med pas yang yang zos kyang nyes pa med do/ /gnas thun mong par zhag lon te/ dge slong mi na na lhan cig zo shig /de las lhag par zos na ltung ba'o/ /sangs rgyas mnyan du yod pa na bzhugs pa'i tshe/ ri</text></item>
<item><p>194a.4</p><section></section><text>brags kyi grong zhig na khyim bdag gcig gnas pa des/ phyogs bzhi'i dge 'dun dang bram ze'i phyir gnas khang zhig brtsigs te/ der dus gnas pa'i zan sbyor bar byed do/ /de la sangs rgyas kyi cho 'phrul chen po'i zil gyis mur 'dug rnams mnan nas/ gcer bu pa drug cu ri brags kyi grong khyer der</text></item>
<item><p>194a.5</p><section></section><text>phyin nas khyim bdag des 'tsho ba sbyor zhing 'dug pa las/ de nas khyim bdag dad pa zhig gud nas 'ongs ba dang / ri brags kyi khyim bdag gnyis kyis gcer bu pa rnams zin nas/ sbyin bdag des smras pa/ grogs po'i sa bon bzang ngam zhes byas pa dang / chos la dad pa des smras pa/ khyim bdag dad pa khyod</text></item>
<item><p>194a.6</p><section></section><text>kyis sbyar ba'i sa bon ni rab tu bzang na zhing ni ba tsha can mi skye ba ste/ gcer bu pa sdig pa la lta ba zhig byas nas/ gcer bu pa de dag kyang 'khod bzhin du dge sbyong gi 'tsho ba sbyar bar khyim bdag de dad par gyur nas chos la dad pa des dge slong dag sbran pa dang / drug sde rnams ri brags kyi gnas der phyin te/ </text></item>
<item><p>194a.7</p><section></section><text>khyim bdag des 'tsho ba sbyar bar byas so/ /de nas gcer bu pa drug cus drug sde rnams chad chad du brdegs kyang snad par ma nus pa'i 'og tu/ drug sde rnams kyis gcer bu rnams brdegs te rab tu snad par gyur nas/ nged kyis mur 'dug pa bcom mo zhes spyoms pa las bcas/ thun mong gi gnas na</text></item>
<item><p>194b.1</p><section></section><text>gnas pa'i tshe na nyes byas/ zas zos na ltung bar 'gyur/ der gnas shing gud du zan zan nyes byas/ gud na gnas shing der zas za na ltung bar 'gyur/ yon bdag gnyen po dge slong yin nam yon bdag des 'dug shig ces byas na nyes pa med do/ /'di'i nyon mongs pa ni ma dang pa'o/ /na ba la gnang</text></item>
<item><p>194b.2</p><section></section><text>ba ni/ shA ri'i bu rlung nad can 'dug tu gnang ba las bcas pa lta bu'o/ /dge slong mang po khyim rnams su dong ba las gal te de dag la bram ze'am khyim bdag dad pa dag gis phye'am khur ba dus kyi ba dar ba 'dod na/ dge slong dag gis lhung bzed gang ba gnyis sam gsum long shig /de las lhag</text></item>
<item><p>194b.3</p><section></section><text>par blangs na ltung ba'o/ /lhung bzed gang ba gnyis sam gsum blangs nas/ phyi rol kun dga' ra bar deng la bdag cag kyang bza' bar bya dge slong 'god pa rnams kyang bgo bar bya ste de la de ni dus yin no/ /sangs rgyas mnyan du yod pa na bzhugs pa'i tshe/ khyim bdag la bu mo zhar ma zhig yod pa des/ </text></item>
<item><p>194b.4</p><section></section><text>dar la bab kyi bar du sus kyang ma 'dod nas gud kyi khyim bdag gcig gi chung ma bdun rim gyis blangs pa las dus las 'das par gyur nas de phyin chad yugs sa mo yan chad su'ang de'i gan du 'dug par ma dad nas bu mo zhar ma de blang bar byas so/ /de nas len pa'i gnye bo sbyin par zhar ma'i mas khur</text></item>
<item><p>194b.5</p><section></section><text>ba mang po byas pa dang / drug sde rnams der phyin nas rgan mo la khur ba blangs pa dang / rgan mo lag mo che des kyang lhung bzed rnams khur bas bkang ste byin pas gnye bo zan chad nas khros te/ zhar ma bor nas khyim bdag dang rgan mo ma dad par gyur pa las bcas/ lhung bzed rnam pa gsum ste/ chen</text></item>
<item><p>194b.6</p><section></section><text>po'i tshad ni 'bras skam drus pa phul do'i chan dang / tshod ma dang sran tshod dang bcas pa blugs na kha ran la mthe bo'i khyon gang ma thug pa'o/ /chung ngu ni 'bras skam drus pa phul gang gi chan dang / tshod ma dang sran tshod dang bcas pa ni snga ma bzhin no/ /'bring po ni che chung de gnyis bar ro/ /lhung bzed sum</text></item>
<item><p>194b.7</p><section></section><text>char chen pos blangs na/ de len pa ni nyes byas/ zos na ltung bar 'gyur/ gnyis ni chen po gcig ni 'bring po las na'ang de bzhin du 'gyur/ gnyis ni chen po gcig ni chung ngus blangs na yang de bzhin du 'gyur/ thang bzhin du blangs na/ dge slong bzhi po la mi byin na yang nyes byas su 'gyur/ yang dge</text></item>
<item><p>195a.1</p><section></section><text>slong zas zos zin nas spang ba las lhag ma ma byin par bca' ba'am bza' ba 'chos sam zos na ltung ba'o/ /sangs rgyas mnyan du yod pa na bzhugs pa'i tshe/ dge slong rnams spang ba byas pa dang / zas ma za shig par bka' stsal pa las/ drug sde rnams spar ba byas kyang rung</text></item>
<item><p>195a.2</p><section></section><text>zas za bar gyur nas don nyung ba'i dge slong gis dpyas pa las bcas/ spang ba byas la byas par 'du shes bzhin du lhag bor ma byas par bza' ba dang bca' bzos sam/ spang ba byas pa la the tshom du 'gyur bzhin du zos na ltung bar 'gyur/ mi dgos so/ /byin cig /greg go/ /zos zin no/ /chog go/ / </text></item>
<item><p>195a.3</p><section></section><text>'di rnams gcig ltar smras pa lta bus zos na ltung ba/ spang ba ma byas par spang bar 'du shes pa dang / the tshom yod bzhin du zos pa na nyes byas su 'gyur te/ lhag ma'i sngags ni zas zos te spang ba byas pa'i 'og tu bza' ba'am bca' ba zhig 'ongs te/ 'dod la byin len byas na/ grogs po zan spangs</text></item>
<item><p>195a.4</p><section></section><text>kyang rung ma spangs kyang rung ste/ gral nas ma langs pa gcig gi mdun du song la tsog pur 'dug ste/ dgongs shig tshe dang ldan pa bdag ming zhes bgyi ba zas zos nas spang bar bgyis na 'grangs par 'gyur mod kyi/ zas rnyed pa 'di yang za bar 'dod kyis lhag por byos la byin cig ces bya'o/ / </text></item>
<item><p>195a.5</p><section></section><text>des kyang kham gnyis sam gsum zos nas/ da 'di ni khyod kyi yin gyis zos shig ces bya'o/ /rnam pa 'di lngas ni lhag mar byas par mi 'gyur te/ mtshams kyi phyi rol nas byed pa dang / mi rigs pa'i phyogs nas byed pa dang / rgyab nas byed pa dang / glo chos byed pa dang / spyod lam nyams pas byed</text></item>
<item><p>195a.6</p><section></section><text>pa'o/ /zan zos te chog par byas na phyir zos kyang rung chog par byas te langs pa'i 'og tu phyir zos kyang rung ste ltung bar 'gyur/ zan za zhing 'dug pa'i 'phro las langs pa ni zan la skye bos ma reg na byin len zhig par mi 'gyur te/ ldang ba'i tshe na zan spang bar ma byas na phyis zar rung ngo / /yang dge slong gang</text></item>
<item><p>195a.7</p><section></section><text>gis dge slong gang gi dge slong zas zos nas spang bar shes pa klan ka btsal te/ dge slong 'dis ci nas kyang nyes pa byung bar bya snyam nas/ rkyen des tshe dang ldan pa 'di 'cho 'di zo zhes lhag ma ma byas par bca' ba'am bza' ba dus kyis stobs na ltung ba'o/ /sangs rgyas mnyan du yod pa na bzhugs pa'i</text></item>
<item><p>195b.1</p><section></section><text>tshe/ de khyim bdag rgas po zhig dge slong spong ba can gyis rab tu byung ste/ spong ba can gyi slob ma dge slong gsar bu zhig gi ston par khas blangs nas de la gtad do/ /rgan zhugs de yang dran pa nyams pas rtag tu ltung ba byung bas nye gnas kyis bkug ste/ mdun du tsog pur bzhag nas ltung ba 'chags</text></item>
<item><p>195b.2</p><section></section><text>su bcug go/ /de nas rgan zhugs des bsam pa slob dpon 'di yang bdag gi mdun du lan gcig ltung ba 'chags su 'jug go snyam nas dus gzhan zhig na/ khyim bdag gcig gis dge 'dun spyan drangs te bshos gsol ba'i 'og tu rgan zhugs dang nye gnas kyis kyang zan zos na khyim bdag</text></item>
<item><p>195b.3</p><section></section><text>gis der ltad mo ltar dong ngo / /de nas khyim bdag gis bza' ba dang bca' ba byin nas de gnyis phyir log ste/ 'dze ta'i tshal du phyin nas slob dpon des rgan zhugs mngags te/ dge slong de dag gis der lhag ma byed du bcug pa las des bdag gis skal ba ni lhag mar byas/ slob dpon gyi stsal</text></item>
<item><p>195b.4</p><section></section><text>pa de dag ni lhag mar ma byas par slar log na gnod par bya ba'i phyir kha zas dus kyis bstabs te zos pa'i 'og tu rgan zhugs kyis smras pa/ slob dpon la lhag ma ma byas par zos pa'i ltung ba byung gi nga'i mdun du mthol cig ces byas nas/ don nyung ba'i dge slong gis dpyas pa las bcas/ dge slong la</text></item>
<item><p>195b.5</p><section></section><text>gnod pa bya ba'i phyir zas zos zin la lhag mar byas pa'i kha zas bstabs na ltung bar 'gyur/ za bas kyang shes bzhin du zos na ltung bar 'gyur/ mi shes na nyes pa med do/ /'dus shing za na dus la bab pa ma gtogs te ltung ba'o/ /de la dus ni 'di yin te na ba dus so/ /las dus so/ /lam du</text></item>
<item><p>195b.6</p><section></section><text>zhugs pa dang / dus ston chen po dang / dge sbyong gi zas dus te/ de la de ni dus yin no/ /sangs rgyas rgyal po'i khab kyi 'od ma'i tshal na bzhugs pa'i tshe/ dge slong lha sbyin gyis gzhan dag mi mthun par bya ba'i phyir rgya mtshos byin la sogs pa bsdus nas/ ma skyes dgras kha zas byin pa de</text></item>
<item><p>195b.7</p><section></section><text>dag kun dga' ra ba'i nang du 'dus shing zan zos nas/ don nyung ba'i dge slong gis dpyas pa las bcas/ khang pa gnyis te gzhi'i gnas khang dang / so so'i gnas khang ngo / /de la gzhi'i gnas khang ni dge 'dun 'dus pa'i bkad sa lta bu ste/ der zan la 'dus pa rnams kyis so so'i gnas</text></item>
<item><p>196a.1</p><section></section><text>khang nas dge slong dag 'dir lhags sam zhes ma dris par byas na nyes byas su 'gyur ro/ /so so'i gnas khang du 'dus shing za ba dag gis kyang gzhi'i gnas kyi dge slong 'dir 'ongs sam zhes ma dris par zan zos na ltung bar 'gyur/ dge slong gsum mam dge slong 'dres</text></item>
<item><p>196a.2</p><section></section><text>pa bzhi man chad 'dus shing za ba dang / yang na gzhi'i dge slong dang kha zas sna 'ga' tsam sprul pa nyes pa med do/ /yon bdag gcig gis byan tshang gcig nas sbyar ba ni 'dus shing zos kyang nyes pa med/ de la na bar gyur pa ni dge slong mang po zhig na bar gyur te/ 'di mi nus pa'o/ /las dus ni</text></item>
<item><p>196a.3</p><section></section><text>dge 'dun dang / mchod rten gyi phyir las chen po byas pa dang / chung ngu phyag dar re lde tsam byas pa'o/ /lam du ni dpag tshad phyed du song ba phan chad do/ /grur zhugs pa yang dpag tshad phyed du song ba phan chad do/ /dus ston chen po'i dus ni mtshams kyi nang du yon bdag dad pas so sor byin pa'o/ / </text></item>
<item><p>196a.4</p><section></section><text>dge sbyong gi zas dus zhes bya ba ni rgyal po gzugs can snying pos nyid kyi lha khang du dge slong mang po'i 'tsho ba sbyor te bkod pa'i nang du de'i zhang po mu stegs can gcig mtshams de'i nang du rab tu byung nas/ mu stegs las byung ba'i dge slong des zas byin pa yang 'dus shing zar rung ngo zhes gsungs pa lta bu</text></item>
<item><p>196a.5</p><section></section><text>ste/ mu stegs kyi dge slong gis zas byin pa lta bu ni 'dus shing zos kyang nyes pa med/ yang dge slong gang dus yol ba na bza' ba'am bca' ba 'chos sam zos na ltung ba'o/ /sangs rgyas mnyan du yod pa na bzhugs pa'i tshe/ bcu bdun sde rnams bsod snyoms la zhugs pa dang / bud med sred</text></item>
<item><p>196a.6</p><section></section><text>pa can dag gis mthong nas brang brdungs te/ bag btsas ma thag tu kha lan tshwas gang yang ma nus zhes smras pa dang bcu bdun sde skyengs par gyur nas bdag cag zan chad kyang bla'i/ 'di lta bu'i tshig ngan pa thos na ci rung zhes byas nas bsod snyoms mi len par byed do/ /de nas phyi dro grong khyer ba</text></item>
<item><p>196a.7</p><section></section><text>rnams kyis zas skom bsdus te/ skyed mos tshal du dong ba mthong nas bcu bdun sdes zas blangs te zos nas/ don nyung ba'i dge slong gis dpyas pa las bcas/ nyi ma phyed nas phyi de'i nyin par skya rengs shar gyi bar du bza' ba'am bca' ba zos na ltung bar 'gyur/ las byas sam lam ring por</text></item>
<item><p>196b.1</p><section></section><text>song na bu ram dang bcas pa la sogs pa bzar rung / gzhi na 'dug pas zos sam/ nang par zan zos te/ phyi dro kha ma bkrus par skom 'thungs na nyes byas su 'gyur ro/ /'od mi snang ba'i skom 'thungs na nyes byas/ sman pa'i tshogs zan bza' dgos sam nad pa lan cig gis 'grangs</text></item>
<item><p>196b.2</p><section></section><text>mi nus te nyam chung ba ni nyes pa med/ nyon mongs ba ni nye bar ma zhi ba'o/ /yang dge slong bza' ba dang bca' ba gzhag pa 'chos sam zos na ltung ba'o/ /sangs rgyas mnyan du yod pa na bzhugs pa'i tshe/ dge slong nag po bsod snyoms len cing / kha zas khu ba can ni 'phral du za khu ba med pa ni</text></item>
<item><p>196b.3</p><section></section><text>skams nas rdza ma'i nang du stsal te nam yul rmus sam char bab na kha zas skam po de dag chur sbangs shing za'o/ /de nas dus gzhan zhig dgon pa'i gnas khang na/ kha zas mang po skems shing 'dug pa sangs rgyas kyis gzigs nas ma gnang ba las bcas/ dge slong gi kha zas byin len</text></item>
<item><p>196b.4</p><section></section><text>byas nas/ skye bos ma reg par mel tshe thun 'das te zos na len du zos pa ltung ba re rer 'gyur/ dge slong gis btsos pa dang / rang mtshams kyi nang na btsos pa dang / kha zas dang gnas khang gcig tu gyur pa dang / dge slong gis reg pa'i kha zas dang 'di bzhin du nyes byas su 'gyur/ dge</text></item>
<item><p>196b.5</p><section></section><text>'dun gyi byan tshang lta bu'i phyir dang 'brel tam phyi ra'i nang na 'dug pa zhig gsol ba dang zhu ba'i las kyis byan tshang nang du ma brtags par der kha zas zos na nam zos dgur nyes byas re rer 'gyur/ yang dge slong gang ma byin par khas mid pa'i zas zos na chu dang so shing ma gtogs te ltung ba'o/ / </text></item>
<item><p>196b.6</p><section></section><text>sangs rgyas mnyan du yod pa na bzhugs pa'i tshe/ dge slong nag po zhes bya ba dgra bcom pa'i 'bras bu thob pa zhig gos dang zan dang lhung bzed kyang dur khrod nas len pa/ gnas dur khrod du 'cha' zhing mnyan du yod pa'i mi shi ba rnams ro der skyel to/ /ro gcig gi zla la zan cha lnga bskyal ba</text></item>
<item><p>196b.7</p><section></section><text>dge slong des za zhing 'dug go/ /de na mi mang du shin dge slong de bsod snyoms kyang rtag tu mi len la mdog kyang tsho bar snang ngo / /mi nyung ngu shin bsod snyoms kyang rtag tu len la mdog kyang ngan par snang bas/ tshul de la bltas nas mi sha za'o zhes phyogs su grags so/ /de nas bram ze'i bu dag</text></item>
<item><p>197a.1</p><section></section><text>kha cig gis bgros te/ gcig shi ba ltar byas nas/ mang pos bteg ste/ zan cha lnga dang bcas te dur khrod du bskyal to/ /de nas wa zhig 'ongs pas zan zos kyi dogs te/ dge slong de skrod du chas pa dang ro ltar byas pa'i bus pa des khus btab ste bros nas/ grogs po dag</text></item>
<item><p>197a.2</p><section></section><text>gis kyang grogs dngar mda' byas so/ /de lta bur gyur nas byin len byos la zo shig dang de nyid dbang du 'gyur zhes sangs rgyas kyis gsungs pa'i 'og drug sdes byin len ma byas pa las bcas/ bza' ba dang bca' ba dang btung ba gang yang rung ste/ byin len ma byas par zos sam 'thungs</text></item>
<item><p>197a.3</p><section></section><text>na ltung ba'o/ /byin len du mi 'gyur ba ni rgyab dang glo g.yas g.yon nas byin len byas pa dang / bar du me dang chus chod pa dang / sa gzhi mi mnyam pa la 'dug ste byin len byas pa dang / mi lta bu yas bor ba dang / lag pa'i rgyab kyis byos pa dang / mdun na gzhong pa 'dug pa'i 'og tu mas ma</text></item>
<item><p>197a.4</p><section></section><text>bzung bar mdzub mos gtsugs te kha zas blugs pa dang 'di rnams ni byin len du mi 'gyur ro/ /khri stan lta bu mthon po'i steng na 'dug ste byin len byas na mnyes pa med/ yang dge slong gis kha zas byin len byas nas gud du song ba'i 'og tu gzhan gyis der kha zas blugs par gyur te phyis byin len bya</text></item>
<item><p>197a.5</p><section></section><text>ba'i mi med pa dang / smod pa zhes bya ba'i yul na kha zas lag par byin pa las nyes dmigs med par rtsi ba'i yul na ni byang gi sgra mi snyan gyi 'du shes bzhag ste/ byin len ma byas kyang nyes pa med/ dge slong rgyags khur du thogs te lam du 'jug pa byin len byed pa med na thog ma'i nyin par bsnyungs</text></item>
<item><p>197a.6</p><section></section><text>te 'dug shig /phyi de'i nyin par stag gi spar mo gang bza'/ de phyin chad ci bde bar bza'o/ /kha zas brtag pa ni me dang mtshon dang sen mo la sogs pas brtags te/ 'bru 'am shing tog gi phung po lta bu la gnyis sam gsum du mes reg par bya'o/ /gal te mtshon dang sen mos brtags na ni</text></item>
<item><p>197a.7</p><section></section><text>'bru re re nas gdab par bya/ shing tog lta bu byin len byas pa las brul nas skyil mo krung bcas te bsnyab tu slebs pa tshun chad rang gis blangs/ de phan chad 'dug pa ni byin len bya'o/ /bcom ldan 'das kyis dge slong rnams la zas bzang por gsungs pa 'di lta ste/ 'o ma dang zho dang mar sar</text></item>
<item><p>197b.1</p><section></section><text>dang sha dang sha skam ste/ yang dge slong dag gis bdag gi phyir zas bzang po 'di lta bu gzhan gyi khyim dag nas blangs te/ za'am bca' na ltung ba'o/ /sangs rgyas shAkya'i grong khyer ser skya'i gnas na bzhugs pa'i tshe/ shAkya ming chen zhes bya ba'i khyim bdag des sangs rgyas 'khor dang bcas</text></item>
<item><p>197b.2</p><section></section><text>pa spyan drangs nas bshos gsol te slar gshegs pa'i 'og tu drug sde rnams gdod shAkya ming chen gyi khyim du 'ongs so/ /de nas zan gyi lhag ma ci lus pa byin pa dang / drug sde khros nas zas ngan len zhes rnam par smad de/ zan 'di dag kyang za bzhin du khyim bdag 'di zhes bgyi ba'i khyim nas/ </text></item>
<item><p>197b.3</p><section></section><text>'o ma dang zho mar sha la sogs pa bslangs te shog cig ces byas nas blangs te zos pa las khyim bdag dang don nyung ba'i dge slong gis dpyas pa las bcas/ 'di rnams slong ba'i phyir nyes byas zos na ltung ba/ min pa'i tshe blangs la/ na ba'i tshe zos na slong ba'i tshe nyes byas/ na ba'i tshe blangs la mi na ba'i tshe</text></item>
<item><p>197b.4</p><section></section><text>zos na slong ba'i tshe na nyes pa med/ zos na ltung bar 'gyur/ bsrubs pa dang chus bslad pa'i dar ba blangs pa la nyes pa med/ gnyen la blangs na nyes pa med/ mdor na/ srog chags gnas dang mal na 'dug /'greng dang gcer bu dmag rnams dang / /zhag gnyis g.yul du 'gro ba dang / / </text></item>
<item><p>197b.5</p><section></section><text>bsnun dang gzas dang gnas ngan len/ /yang dge slong srog chags dang bcas pa'i chu shes bzhin du spyod na ltung ba'o/ /sangs rgyas kau shAm+bA'i na bzhugs pa'i tshe/ dge slong mos pa srog chags dang bcas pa'i chu shes bzhin du spyod pa las phan 'dogs pa'i dge slong gis bsgo na/ srog</text></item>
<item><p>197b.6</p><section></section><text>chags 'di dag rgya mtsho'i rdzing che bar ci phyir mi 'dong zhes byas pa na/ don nyung ba'i dge slong gis dpyas pa las bcas/ srog chags yod par 'du shes sam/ the tshom za bzhin du spyad na ltung bar 'gyur/ kha zas kyi khu ba sna tshogs dang mar dang sbrang rtsi la sogs pa yod par 'du shes sam/ </text></item>
<item><p>197b.7</p><section></section><text>the tshom za bzhin du zos sam/ 'thungs na ltung bar 'gyur/ yang dge slong gang smyan ngan byed pa'i gnas su shes bzhin nan gyis then te stan la 'dug na ltung ba'o/ /sangs rgyas mnyan du yod pa na bzhugs pa'i tshe/ de nas spos 'tshong gi khye'u zhig chung ma blangs nas ring po ma lon pa des</text></item>
<item><p>198a.1</p><section></section><text>nyin par chung ma la spyad par byas pa dge slong 'char bas tshor nas de'i chung ma'i gan du song ste/ chos 'chad cing 'dug pa dang spos 'tshong gi khye'u yang der 'ongs nas/ btsun pa 'char ba bsod snyoms bzhes la gshegs shig ces byas pa dang / 'char ba 'gror ma</text></item>
<item><p>198a.2</p><section></section><text>btub ste nan gyis 'dug nas khye'u des bdag gi chung ma la yang bdag mi dbang bar gyur to zhes byas nas/ don nyung ba'i dge slong gis dpyas pa las bcas/ mi tshangs par spyod pa'i gnas su nan gyis 'dug cing lta na ltung bar 'gyur/ byol song gi smyan ngan pa lta na nyes byas/ dgras bdas te</text></item>
<item><p>198a.3</p><section></section><text>'dug na nyes pa med do/ /yang dge slong gang smyan ngan byed pa'i gnas su shes bzhin du dben pa skyabs yod par 'greng zhing 'dug na ltung ba'o/ /sangs rgyas mnyan du yod pa na bzhugs pa'i tshe/ spos 'tshong gi khye'u zhig chung ma blangs nas ring por ma lon pa'i nyin mo chung ma dang spyad par 'dod pa dang</text></item>
<item><p>198a.4</p><section></section><text>dge slong 'char bas rig nas 'char ba de'i sgo 'phar gyi lkog tu zhugs te 'greng ngo / /de nas khyo shug mi tshangs par spyod pa'i tshe/ chung mas smras pa/ btsun pa 'char ba ni sgo'i lkog na zhugs so zhes byas nas spos 'tshong gi khye'u de dang don nyung ba'i dge slong gis dpyas pa las bcas/ 'jigs</text></item>
<item><p>198a.5</p><section></section><text>nas 'dug pa dang / na ste 'gro mi phod na nyes pa med/ yang dge slong gang gcer bu pa'am kun du rgyu ba'am kun du rgyu mo yang rung rang gi lag nas bza' ba dang bca' ba byin na ltung ba'o/ /sangs rgyas 'khor dang bcas pa ljongs rgyur gshegs nas khyim pa mo lnga brgya la chos bstan pa'i 'og tu de</text></item>
<item><p>198a.6</p><section></section><text>dag gis sangs rgyas 'khor dang bcas pa bshos gsol ba'i tshe/ 'phags pa dga' bos kyang 'dri ma pa'i grogs byas nas/ mu stegs gcer bu ma dag gis dga' bo la zan blangs te/ kye rgyal ba'i sras sdug bsngal can bdag kyang 'tshal ma stsol ces byas pa dang / dga' bos legs par ma</text></item>
<item><p>198a.7</p><section></section><text>bsams par gcer bu ma rgan mo la ni khur ba gcig byin gcer bu ma gzhon nu la ni gnyis byin nas rgan mos gzhon nu la smras pa/ skyes pa ni chos nyid kyis bud med gzhon nu la dga' bas/ rgyal po'i bu 'dis kyang khyod bzhams so zhes byas nas/ don nyung ba'i dge slong gis dpyas pa las bcas/ </text></item>
<item><p>198b.1</p><section></section><text>gcer bum de dang kun du rgyu ba de dag gnyen yin nam/ de dag na'am sdig pa las zlog pa'i phyir byin nam gtubs nas so sor bgos te byin nam gzhan sbyin du bcug pa la nyes pa med do/ /yang dge slong gang dmag chas pa la ltar 'gro na ltung ba'o/ /sangs rgyas mnyan du yod pa na bzhugs pa'i tshe</text></item>
<item><p>198b.2</p><section></section><text>rgyal po gsal rgyal gyi 'bangs ri brags kyi grong dag gcig log pa la dmag rnam bzhi bshams te chas pa dang / drug sde rnams kyis lam du bsgugs te/ rta dang shing rta bal glang rkang thang gi tshogs dmag rnams rab tu dpyas so/ /de nas dmag mi phyi ma rnams dge slong de bdag gi khas 'jigs</text></item>
<item><p>198b.3</p><section></section><text>nas lam log par dong ngo / /de nas rgyal pos smras pa dang / de dag gis smras pa/ dge slong mgo byi rgyags shing byung rgyal du smra bas 'jigs zhes byas nas/ rgyal po gsal rgyal gyis bcom ldan 'das la drin du gsol te/ dge sbyong dag dmag chas pa la mi lta ba'i dran pa 'char gsol ba las</text></item>
<item><p>198b.4</p><section></section><text>bcas/ dmag mi gtsug lag khang gi sgor rgyu ba dang rgyal po dang blon po la sogs pas kyang bos te sod bal nyes pa med do/ /de 'dra ba'i rkyen gcig gis dge slong dmag chas pa la ltar 'gro na/ dge slong des dmag de'i nang du zhag gnyis las gnas par mi bya'o/ /de las 'das par gnas</text></item>
<item><p>198b.5</p><section></section><text>na ltung ba'o/ /sangs rgyas mnyan du yod pa na bzhugs pa'i tshe/ ri brags kyi grong log pa zhugs par gyur nas/ rgyal po de nyid du phru ma btab ste 'dug go/ /de nas blon po dag gis gsol pa/ khyim bdag mgon med zas sbyin de ni bsod nams kyi mthu che bas de 'dir mchis na ni ri brags kyi</text></item>
<item><p>198b.6</p><section></section><text>grong yang gdon mi za bar khugs so zhes byas pa dang / rgyal pos kyang mgon med zas sbyin lang khyod dang phrad par 'dod do zhes yi ge spring ngo / /de nas mgon med zas sbyin dge slong dang 'bral du mi dga' ba'i cha bzung nas/ rgyal pos dge 'dun la de bzhin du springs pas/ drug sde rnams kyis khas</text></item>
<item><p>198b.7</p><section></section><text>blangs te dong ngo / /de nas dmag rnam bzhi byung ba la yang rnam par smad/ rkang thang gi tshogs la yang rtswa mi 'dra'o zhes byas nas gnya' nas bzung ste phyogs gcig tu bor ro/ /de nas rgyal pos sangs rgyas la gsol te/ thugs brtse ba'i slad du dge slong dmag chas pa la ltar 'ongs na yang</text></item>
<item><p>199a.1</p><section></section><text>yun ring du mi gnas par dran pa 'cha' ba las bcas/ rgyal pos ma btang ngam btsun mo dang sras dang blon po dang dmag dpon gyis ma btang na nyes pa med/ zhag gnyis dmag de'i nang na gnas pa'i tshe'ang gal te dge slong gis bshams pa dkrugs sam/ rgyal mtshan dang</text></item>
<item><p>199a.2</p><section></section><text>dpung gi phyogs kyi g.yul bshams pa'i dmag dkrugs na ltung ba'o/ /sangs rgyas mnyan du yod pa na bzhugs pa'i tshe/ rgyal po gsal rgyal gyi ri brags kyi grong khyer log pa de dag da rung ma phebs nas rgyal po'i phru ma yang der btab ste/ de nas khyim bdag mgon med 'dug pa de dge slong dang phrad</text></item>
<item><p>199a.3</p><section></section><text>par dga' nas/ rgyal po dge 'dun 'ga' gshegs su gsol ba dang / drug sdes khas blangs so/ /de nas dmag rnam bzhi bshams pa dang drug sde rnams kyis snga ma bzhin du rnam par smad cing dkrugs nas rgyal pos sangs rgyas la gsol nas/ ma gnang ba las bcas/ g.yul bshams pa'i</text></item>
<item><p>199a.4</p><section></section><text>nang du 'gyur na ltung bar 'gyur/ mi dang byol song 'thab pa la bltas na nyes byas/ yi ge'i gnyer gzhan ni brda sprad par zad do/ /rgyal mtshan ni rnam pa gsum snye/ seng ge'i rgyal mtshan dang / chu srin gyi rgyal mtshan dang / khyu mchog gi rgyal mtshan gang yang rung ba'o/ /yang dge slong gang khros</text></item>
<item><p>199a.5</p><section></section><text>'khrugs rngams te/ yid mi dga' bar gyur nas/ dge slong la rdeg na ltung ba'o/ /sangs rgyas mnyan yod na bzhugs pa'i tshe/ maud gal gyi bu chen pos bcu bdun sde rnams byis pa nas rab tu phyung bsnyen par rdzogs par byas de la bsnyen bkur byed cing 'dug pa dang / dge slong 'char bas sgo blas</text></item>
<item><p>199a.6</p><section></section><text>mang po byang chub tu bcug nas/ de dag gis ded kyi mkhan po dang slob dpon ma yin gyis mi byed do zhes byas nas/ 'char bas gcig brdeg pa dang / bcu bdun sde ril gyis sa la nyal te ngus nas/ don nyung ba'i dge slong gis dpyas pa las bcas/ dge slong la khu tshur gyis brdegs na yang ltung</text></item>
<item><p>199a.7</p><section></section><text>ba gcig /thal mos brdegs na ltung ba lnga/ mtshon cha dbyig pa lta bus brdegs na thabs re re ltung ba re re/ phyags ma lta bus brdegs pa dang chung ngu yungs kar lta bus brdegs na yang 'bru re re ltung ba re rer 'gyur/ lus la ma phog na nyes byas re re/ dge sbyong dang skye bo la brdegs na nyes byas</text></item>
<item><p>199b.1</p><section></section><text>re re/ brnangs pa dang sngags byed pa'i phyir ni nyes pa med/ yang dge sbyong khros 'khrugs rngams te yid mi dga' bar gyur nas/ dge slong la brdegs par gzas na/ tha na thal mos kyang rung ste ltung ba'o/ /sangs rgyas mnyan du yod pa na bzhugs pa'i tshe/ dge slong 'char bas bcu bdun sde las</text></item>
<item><p>199b.2</p><section></section><text>byed du bcug pa las gcig la brdeg tu gzas pa dang bcu bdun ril gyis sa la nyal te ngus nas/ don nyung ba'i dge slong gis dpyas pa las bcas/ gzas pa'i rnam pa las ltung ba ni brdegs pa dang 'dra'o/ /byol song la brdegs pa dang gzas pa la yang nyes byas su 'gyur/ mi</text></item>
<item><p>199b.3</p><section></section><text>dge ba las zlog pa'i phyir gzas na nyes pa med do/ /yang dge slong gang dge slong gis gnas ngan len gyi nyes pa shes bzhin du 'chab na ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bos pho bo dga' bo'i slob ma dge slong chos can khrid de dben pa'i</text></item>
<item><p>199b.4</p><section></section><text>gnas kyi shing drung du bu mo zhig shing gcod cing 'dug pa zhig mthong nas bu mo khyod ci'i phyir 'dze ta'i shing gcod ces byas pa dang / bu mo bgad nas nye dga' bo 'dod chags langs te/ bzung nas 'o byas pa dge slong chos can gyis mthong nas/ nye dga' bos smras pa/ khyod kyi mkhan po dga' bo</text></item>
<item><p>199b.5</p><section></section><text>la nyes pa yod pa yang ngas bcabs pa yin gyis 'di yang 'chobs shig ces byas pa las chos can ma rung nas/ don nyung ba'i dge slong gis dpyas pa las bcas/ pham pa dang lhag ma byung ba bcabs pa skya rengs kyis chod na ltung bar 'gyur/ gang zag gcig la bsnyad na yang thub/ </text></item>
<item><p>199b.6</p><section></section><text>mchod tshun chad nyes byas/ gal te nyes pa de bsnyad na bdag tshangs par sbyong ba'i bar du 'gyur ram/ dge 'dun 'khrug gam/ dge 'dun gyi sde gnyis su 'gyur ram/ dbye bar gyur na nyes pa med/ mdor na/ bde dang me dang dang ba dang / /bsnyen par ma rdzogs chos smra dang / /dge sbyong</text></item>
<item><p>199b.7</p><section></section><text>kha dog bsgyur ba dang / /rin po che dang tsha ba'i dus/ /yang dge slong gang dge slong 'di ci nas kyang / dge slong 'di zan gcod do snyam nas zan gcad par bsams te/ rkyen de nyid kyis tshe dang ldan pa tshur shog /khyim bdag tu'o/ /de khyed la bca' ba dang bza' ba 'grangs kyi bar du sbyin du gzhug</text></item>
<item><p>200a.1</p><section></section><text>go zhes de skad smras la/ des de la sbyin du ma bcug gi /de'i 'og tu tshe dang ldan pa dag khyod song zhig /khyod dang lhan cig 'dug gam/ gtam zer ba nga la bden pa gyis gcig tu 'dug gam smra na bden no zhes de skad zer na ltung ba'o/ /sangs rgyas mnyan du yod pa na bzhugs pa'i tshe/ dge slong nye</text></item>
<item><p>200a.2</p><section></section><text>dga' bos sngon gyi kho na ma btang nas/ dge slong chos can la zan sbyin par byas te khrid nas gdugs tshod la ma bab kyi bar du ni tshong 'dus su ltad mo bltas/ de nas zan bza' ran nas grong du khrid de sbyin bdag gi sgor khrid nas nye dga' bos smras pa/ dge slong chos can khyod dang mthun pa ma yin gyi phyir song shig / </text></item>
<item><p>200a.3</p><section></section><text>nga ni gcig tu na bde'o zhes byas te/ chos can smyung bar gyur nas dge ba spyod dus nas/ don nyung ba'i dge slong gis dpyas pa las bcas/ dge slong zan gcad dam gcod du bcug na ltung bar 'gyur/ sman pa'i dpyad dang na ba'i ched la bcad na nyes pa med/ yi ge'i gnyer la gzhan ni brda 'phrad par zad do/ / </text></item>
<item><p>200a.4</p><section></section><text>'dug gam zhes pa ni bsam gtan byed pa'i don/ gtam zer zhes bya ba ni chos kyi gtam brjod pa/ bde ba med ces bya ba ni dge slong de dang 'grogs na yid mi bde ba la bya'o/ /yang dge slong mi na par bdag mi bzhugs pa'i phyir me la reg gam reg tu 'jug na ltung ba'o/ /sangs rgyas mnyan du yod</text></item>
<item><p>200a.5</p><section></section><text>pa na bzhugs pa'i tshe/ dge slong gis dgon gnas mal bgos nas/ drug sde rnams shing skam po zhig gi drung du babs te de dag grang bas shing bsregs pa dang de'i nang nas sbrul gdug pa can zhig byung bar mthong nas drug sde skrag ste sgra chen po byung nas 'gron po rnams seng ge byung snyam nas phyogs</text></item>
<item><p>200a.6</p><section></section><text>bzhir bros so/ /de nas dus gzhan zhig na sangs rgyas rgyal po'i khab na bzhugs pa'i tshe/ drug sde rnams me sgron thogs te/ nyi zla lta bu'i me'i dkyil 'khor gyis rtse bar byed na mu stegs can gyis dpyas pa las bcas/ mes bus sam gsang na ltung ba/ mgal ba bcug ma phyung ba dang bdag brus sam</text></item>
<item><p>200a.7</p><section></section><text>bsdus na ltung ba/ me mur la reg pa dang / mer skra'am spu'am sen mo bor na nyes byas su 'gyur/ bdag bsro ba'i phyir ma yin gyi/ dge slong bsro ba'i phyir dang 'brel ba'i las byas pa'i phyir dang / na ba'i phyir bus na nyes pa med/ yang dge slong gis bya ba chos bzhin du byed pa la/ dge slong dad pa byin</text></item>
<item><p>200b.1</p><section></section><text>nas/ de'i 'og tu khros 'khrugs rngams te/ yid mi dga' bar gyur nas dkrugs pa'i chos su byed de/ dge slong dad pa slar byin cig khyod la mi sbyin no zhes de skad zer na ltung ba'o/ /sangs rgyas mnyan du yod pa na bzhugs pa'i tshe/ drug sde rnams la la ni dgra bcom par gyur/ la la ni dus las</text></item>
<item><p>200b.2</p><section></section><text>'das te/ dga' bo dang nye dga' bo spun gnyis lus pa dge 'dun gyi nang na 'dug go/ /de'i tshe bcu bdun sde dang ste sngon nye dga' bos brdegs pa'i 'khon ma btang nas nye dga' bo spang bar byas so/ /de nas gnas brtan dga' bo dge 'dun gyi las shig byed kyis dad pa stsal du gsol zhes byas nas</text></item>
<item><p>200b.3</p><section></section><text>des kyang dad pa phul ba'i 'og tu nye dga' bos spang ba'i las byas na nye dga' bo ngu bzhin du phu bo dga' bo'i gan du song ngo / /de nas dga' bo khros te nga'i nu bo spang bar bya bar ma shes kyis dad pa mi sbyin no zhes byas nas/ don nyung ba'i dge slong gis dpyas pa las bcas/ dge 'dun gyi las byed pa gang yang rung</text></item>
<item><p>200b.4</p><section></section><text>ba la/ sngar dad pa byin pa las phyis ma dad ces byas na ltung bar 'gyur ro/ /yang dge slong gang bsnyen par ma rdzogs pa'i gang zag dang khyim gcig gi nang du nub gnyis las lhag par nyal na ltung ba'o/ /sangs rgyas mnyan du yod pa na bzhugs pa'i tshe/ de na dge 'dun gyi las byed khyim bdag dang</text></item>
<item><p>200b.5</p><section></section><text>bram ze la ni nam chad chad ston to/ /de nas khang mo'i nang du mar me 'bar bzhin du dge slong dang khyim pa lhan cig tu nyal ba las de na dge slong rgan zhugs dran pa nyams pa zhig nyal ba de sngon chung ma dang ji ltar spyod pa de rmis nas brdol te tshig mi snyan pa zhig smras pa khyim pas thos nas de dag gis</text></item>
<item><p>200b.6</p><section></section><text>rgan po 'di yang 'di 'dra bar byed na gzhon nu dag ci 'dra bar byed ces dpyas pa las bcas/ de'i 'og tu nye dga' bo dag dge tshul tsher ma can dang mchod byed gnyis lhan cig tu nyal ba/ dge slong gzhan gyis sgo nas des smras pa ci ngas chang 'thungs sam sgog pa zos zhes byas pa la don nyung</text></item>
<item><p>200b.7</p><section></section><text>ba'i dge slong gis dpyas pa las bsnyen par ma rdzogs pa dang lhan cig ma nyal cig par bcas/ de nas dge sbyong rA hu la sgra gcan 'dzin gnas khang ma thob nas sangs rgyas kyi zhabs stegs kyi drung du nyal ba'i nub mo sbrul gdug pas zin la thug par mkhyen nas/ dge sbyong de ma sad par</text></item>
<item><p>201a.1</p><section></section><text>sangs rgyas kyis blangs te gzims mal du bsnyal lo/ /de nas nam langs pa dang dge sbyong gi pha ma'i sgo nas dge slong yin gyis zhag gnyis tshun chad nyal du rung ngo zhes byung ba las bcas/ de nas nye dga' bo dge slong dang lhan cig zhag gnyis las 'das par nyal nas/ </text></item>
<item><p>201a.2</p><section></section><text>don nyung ba'i dge slong gis dpyas pa las bcas/ bla gab kyang gcig phyi sgo yang gcig na mi rung / bla gab gcig kyang sgo so sor lta na nyes pa med/ bla gab med phyi sgo gcig kyang rung dge slong nyal ba'i rtsig pa'i rgyab nas 'dom gang tshun chad du ni mtshams so/ /dbye la nyal na 'dom gang</text></item>
<item><p>201a.3</p><section></section><text>tshun tshad dge sbyong dang skya bo bsnyal du mi rung / yang dge slong gang bcom ldan 'das kyis bar du gcod pa'i chos su gsungs pa gang yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes de skad zer na dge slong de la</text></item>
<item><p>201a.4</p><section></section><text>dge slong dag gis tshe dang ldan pa khyod ji ltar bcom ldan 'das kyis bar du gcod pa'i chos su gsungs pa gang yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes de skad ma zer cig bcom ldan 'das la skur pa ma</text></item>
<item><p>201a.5</p><section></section><text>'debs shig /bcom ldan 'das la skur pas legs par mi 'gyur ro/ /bcom ldan 'das ni de skad mi gsung ngo / /tshe dang ldan pa bar du gcod pa'i chos ni bar du gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur ro/ / </text></item>
<item><p>201a.6</p><section></section><text>tshe dang ldan pa khyod 'di 'dra ba'i sdig pa can gyi lta bar gyur pa thong shig /dge slong de la dge slong rnams kyis de skad ces bsgo nas/ gal te de mi gtong na dngos po de spang ba'i phyir na lan gsum du yang dag par bsgo bar bya'o/ /yang dag par bstan par bya'o/ /lan gnyis lan gsum du yang dag</text></item>
<item><p>201a.7</p><section></section><text>par bsgo yang dag par bsten nas dngos po de gtong ba lta na ni legs gal te mi gtong na ltung ba'o/ /sangs rgyas mnyan du yod pa na bzhugs pa'i tshe/ de nas bong rdzi las rab tu byung ba'i dge slong / a ri ta zhes bya ba des phas pham pa nas mang po bslab pa'i bar du bsten kyang bar du gcod par mi</text></item>
<item><p>201b.1</p><section></section><text>'gyur ro zhes byas nas dge 'dun gyis lan gsum gyi bar du bsgo ste ma mnyan pa las bcas/ de ltar gyur ba'i dge slong des ltung ba ma bshags par dge 'dun gyis gsol ba dang zhu ba'i las kyis nang du zhugs na/ 'jug dgur nyes byas re rer 'gyur/ dge 'dun ma tshogs pas chos bzhin bsgo</text></item>
<item><p>201b.2</p><section></section><text>ba dang / tshogs kyang chos ma yin pas bsgo na ltung ba med do/ /thog ma lan gcig tshig 'jam pos bsgo ba dang / dge 'dun tshogs te chos bzhin lan gsum bsgo ste mnyan na nyes byas bzhi dang ltung ba gcig 'byung bar 'gyur/ de ltar gyur pa'i dge slong des ltung ba ma bshags kyi bar du dge slong</text></item>
<item><p>201b.3</p><section></section><text>su dang yang mi bskrad par lkog bur gzhag go/ /dge slong gang de skad smras pa'i dge slong gang zag chos bzhin du ma byas pa dang / sdig pa can gyi lta bar gyur ba ma spangs par shes pa smra kun du smra gnas par byed spyod par byed cing de dang khyim gcig gi nang na nyal na ltung ba la sangs rgyas mnyan du yod pa na</text></item>
<item><p>201b.4</p><section></section><text>bzhugs pa'i tshe/ dge slong a ri ta spang ba'i las byas pa de ngu zhing nye dga' bo'i drung du song ba dang / nye dga' bos 'dug shig dang bzod par bya'o zhes smras te de dang lhan cig 'grogs lhan cig nyal kun du spyod par byed nas/ don nyung ba'i dge slong gis dpyas pa las bcas/ dge slong chad pas</text></item>
<item><p>201b.5</p><section></section><text>bcad de spangs pa de dang gtam byas sam gtam mang po byas sam lhan cig tu gnas sam lhan cig tu gnas spyod dam khang pa gcig gi nang du nyal na ltung ba re rer 'gyur/ na'am sdig pa las zlog pa'i phyir na ni nyes pa med do/ /yang dge slong su yang 'di skad du ji ltar bcom ldan 'das kyis 'dod</text></item>
<item><p>201b.6</p><section></section><text>pa ni bar du gcod pa'o zhes gsungs pa'o/ /de dag gang yin pa bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes zer na dge tshul de la dge 'dun rnams kyis dge tshul khyod ji ltar bcom ldan 'das kyis 'dod pa ni bar du gcod do zhes</text></item>
<item><p>201b.7</p><section></section><text>gsungs pa gang yin pa de dag bsten kyang bar du gcod par mi 'gyur ro/ /bcom ldan 'das kyis chos bstan pa bdag gis shes so zhes de skad ma zer cig /bcom ldan 'das la skur ba ma 'debs shig /bcom ldan 'das la skur bas legs par mi 'gyur ro/ /bcom ldan 'das ni</text></item>
<item><p>202a.1</p><section></section><text>de skad mi gsung ngo / /tshe dang ldan pa dge tshul 'dod pa'i bar du gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyis dge tshul khyod 'di lta bu'i sdig pa can gyi lta bar gyur ba thong shig ces de bsgo shig /dge</text></item>
<item><p>202a.2</p><section></section><text>tshul de la dge slong rnams kyis de skad bsgo nas gal te dngos po de gtong ba na ni legs/ gal te mi gtong na dngos po de spang bar bya ba'i phyir lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo yang dag par bstan</text></item>
<item><p>202a.3</p><section></section><text>nas dngos po de gtong ba na ni legs/ gal te mi gtong na dge tshul de la dge slong dag gis deng phan chad dge tshul khyod bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de la ston pa zhes ma zer cig /tshangs par spyod pa mkhas pa bla ma gang gi phyi bzhin</text></item>
<item><p>202a.4</p><section></section><text>du'ang ma 'gro shig dge slong dang dge tshul zhag gnyis [(]gyi [,]kyi[)]bar du gnas khang gcig gi nang du nyal du dbang ba de yang deng phan chad khyod la med do/ /skyes bu blun po khyod mig lam na mi snang bar byas kyis phar song shig ces bsgo shig /yang dge slong de ltar dge tshul mig lam na mi snang bar byas pa shes</text></item>
<item><p>202a.5</p><section></section><text>bzhin du gnas byin nam de dang khyim gcig gi nang du nyal bar byed na ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bo la dge tshul tsher ma can dang mchod ces bya ba gnyis yod pa las/ 'dod chags ma bral ba'i dge slong rnams mtho nyog rtse/ gad rgyangs byed/ dregs</text></item>
<item><p>202a.6</p><section></section><text>shing rgyug pa ni lus 'tshog par byed pa las/ de'i 'og tu de dag gis ltung ba bshags shing brtson 'grus spyad pa las dgra bcom par gyur te/ rdzu 'phrul gyis mkha' la 'dong ba dge tshul de gnyis kyis mthong nas sngon bdag cag dang 'dod chags kyi dbang gis rtse mo sna tshogs byas pa</text></item>
<item><p>202a.7</p><section></section><text>yang de ltar gyur bas/ 'dod pa ni bar du gcod par mi 'gyur snyam nas sangs rgyas kyis 'dod pa ni bar du gcod pa'o zhes gsungs pa de bsten kyang bar du gcod par mi 'gyur ro zhes zer nas dge 'dun gyis lan gsum gyi bar du bsgo ste/ yang ma mnyan nas mig lam na mi snang ba'i chad pas</text></item>
<item><p>202b.1</p><section></section><text>bcad de/ lkog bur gzhag pa de gnyis ngu zhing nye dga' bo'i gan du song nas/ de gnyis gnas byin zhing lhan cig spyod pa las/ de lta bur gyur ba'i dge slong la gnas shing gtam byas sam lhan cig tu nyal na ltung ba re rer 'gyur/ mi dge ba las zlog pa dang na ba la nyes pa med do/ /dge slong</text></item>
<item><p>202b.2</p><section></section><text>gis go gsar pa zhig rnyed na sngon po'am dmar po'am ngur [(]smig [,]smrig [)]gam kha dog rnam pa gsum las gang yang rung ba cig tu bsgyur cig /gal te dge slong gis sngon po'am/ dmar po'am/ ngur smrig gam/ kha dog gsum gang yang rung ba zhig tu gos kha dog ma bsgyur bar spyod na ltung ba'o/ /sangs</text></item>
<item><p>202b.3</p><section></section><text>rgyas rgyal po'i khab 'od ma'i tshal na bzhugs pa'i tshe/ yul de na rol mo mkhan rol mo la 'tsho ba ltos pa dag gis klu'i rgyal po ri bo dga' skyed gnyis la mchod pa'i phyir/ sangs rgyas lha las babs pa mngon par byang chub pa'i bar du byang chub sems dpa'i spyad pa spyod pa na/ ke'u ra bya</text></item>
<item><p>202b.4</p><section></section><text>zhes bya ba'i gar thabs 'gro ba mang po'i mdun du byas nas drug sde rnams kyis kyang rgyal po'i 'khor nas gos dang rgyan brnyas te/ mang po 'dus pa'i drung du rol mo sna tshogs byas pa dang / de dag mkhas khyad lha'i gar thabs dang rol mo bzhin pas 'gro ba mang po yang der 'dus te mtshar du 'dzin</text></item>
<item><p>202b.5</p><section></section><text>to/ /de nas drug sde 'od ma'i tshal du song nas gos de khrus byas nas/ sgor byung ba'i kha gdong tshon gyis bris pa ma byid pa/ rol mo mkhan snga ma dag gis mthong nas de dag gis smras pa/ bdag cag gis 'tsho ba ni rol mo mkhan la ltos pa yin na 'phags pa bzod pa bzhes te slan chad</text></item>
<item><p>202b.6</p><section></section><text>mi mdzad par cis gnang zhes pa dang / drug sde dag gis smras pa/ khyed kyis ci rnyed pa thams cad de la phul cig dang / gdod bzod par bya'o zhes byas nas shAkya'i bus ci rol mo mkhan la yang nor 'bebs par 'gyur ro zhes dpyas par gyur pa las bcas/ dge slong gis gos sar pa</text></item>
<item><p>202b.7</p><section></section><text>kha dog ma bsgyur bar gyon tam 'tshang na chung ngu lhung bzed dgab pa tsam na yang ltung bar 'gyur ro/ /nam gyon dgur ltung ba re re/ tshon ma brtags pa lta bur gyon dgur nyes byas re rer 'gyur/ tshon chen po brgyad la/ rgya skyegs/ btsod/ mtshal/ gur kum/ mthing shing / li khri/ rma</text></item>
<item><p>203a.1</p><section></section><text>shing / le brgan rtsi 'di rnams ni ma brtags pa'i tshon yin no/ /yang dge slong gang rin po che'am/ rin po che lta bu lag gis reg gam len du bcug na ltung ba'o/ /kun dga' ra ba'i nang na 'dug pa'am gnas khang gi nang na 'dug pa ni ma gtogs so/ /kun dga'</text></item>
<item><p>203a.2</p><section></section><text>ra ba'i nang na 'dug pa'am gnas khang gi nang na rin po che'am rin po che lta bu byed na dge slong gis 'di su yin pa de len grang snyam du long la song shig /de la de ni dus yin no/ /sangs rgyas mnyan du yong ba na bzhugs pa'i tshe/ dge slong 'char ba bsod snyoms la zhugs pas bram ze'i bu rtsal slob pa</text></item>
<item><p>203a.3</p><section></section><text>mthong nas de dag gi thad du song nas/ 'phong slob pa'i slob dpon gyis 'phags pa 'char bas gdong bsnyer nas mda' gzhu blangs te 'phangs so/ /de nas slob ma dag gis smras pa/ btsun pa 'char ba lta bu'i 'phong rtsal ni gzhan gyi brjod du'ang mi rung ngo zhes byas nas/ slob ma kha cig gis</text></item>
<item><p>203a.4</p><section></section><text>'char ba la slob par gsol nas/ 'char pas rngan pa nor 'bul du bcug ste bslabs so/ /de nas khyim bdag gis shAkya'i bu dge slong gis rtsal dang rol mo slob pa la yang dga' 'bebs so zhes dpyas zer ba la bcas/ de'i 'og tu sangs rgyas yangs pa can na bzhugs pa'i tshe/ drug sde</text></item>
<item><p>203a.5</p><section></section><text>rnams kyis pi wang dgu po rgyud mangs dang rnga mo che la sogs pa brdungs shing dkrol nas yul yangs pa can gyi lits+tsha bI rnams kyis thos nas rab tu skrag ste/ go bsgos nas rgyal po ma skyes dgra'i dmag rgol ba'i sgra grag go zhes byas pa dang / drug sde rnams kyis nged kyi rtsed mo byas pa yin no zhes</text></item>
<item><p>203a.6</p><section></section><text>byas nas/ gzhan gyis dpyas pa las bcas/ mtshon cha dang rol mo'i cha byad spyad du rung ba la reg na ltung / spyad du mi rung ba la reg na nyes byas su 'gyur/ de la rin po che ni rnam pa gnyis te/ bdog na dga' ba dang dkon pa'o/ /rin po che yon tan dang ldan pa ni rnyed dka' ba rol mo'i cha byad dang / mtshon</text></item>
<item><p>203a.7</p><section></section><text>cha ni bdog na dga' ba'o/ /kun dga' ra ba'i nang na rin po che 'dug pa blang du rung ba ni/ sngon sangs rgyas yangs pa can na bzhugs pa'i tshe/ ri dwags dgra'i mas ga zhes bya ba sangs rgyas la song ba las/ kun dga' ra ba'i sgor phyin nas ngo tsha ste/ me tog gis shing drung bcings te</text></item>
<item><p>203b.1</p><section></section><text>bzhugs nas/ bu bo gcig bsrung du bcug pa de me tog 'thur song ba'i 'og tu kun dga' bos rgyan de dag mthong nas stor gyis dogs nas sbas te/ phyis dge bsnyen ma sa gas phyir byin pa lta bu'o/ /kun dga' ra ba'i nang na yang rung / phyi rol kyang rung ste/ mtshams su chud pa'i nang du rin</text></item>
<item><p>203b.2</p><section></section><text>po che dang rin po cher gtogs pa zhig rnyed na blangs te gtsug lag khang gi rgyud dag la gdags so/ /nor bu sbyangs pa la reg na ltung ba/ ma sbyangs pa la reg na nyes byas/ sku gzugs ring bsrel dang bcas pa blangs na ltung ba/ ring bsrel med pa blangs na nyes byas/ ston par 'du shes par skyed</text></item>
<item><p>203b.3</p><section></section><text>de blangs na nyes pa med/ zla ba phyed phyed cing khrus gyis shig ces bcom ldan 'das kyis bka' stsal te/ de dang 'gal bar byas na dus la bab pa ma gtogs te ltung ba'o/ /de la dus ni 'di yin te/ dpyid smad kyi zla phyed gnyis dang / dbyar gyi dang po dang / zla ba phyed dang gsum po 'di dag ni rab tu tsha</text></item>
<item><p>203b.4</p><section></section><text>ba'i dus so/ /lam dus so/ /rlung dus so/ /char 'bab pa dus so/ /rdzi char 'bab pa'i dus de de la de ni dus yin no/ /sangs rgyas rgyal po'i khab 'od ma'i tshal na bzhugs pa'i tshe/ rgyal po gzugs can snying po la chu dron gnyis yod do/ /gcig tu ni bdag 'khru/ gcig tu ni</text></item>
<item><p>203b.5</p><section></section><text>btsun mo 'khor 'khru zhing 'dug pa las rgyal pos bsams pa/ bdag gis sangs rgyas 'khor dang bcas pa la yo byad thams cad kyis bstabs kyis chu dron 'di'ang dbul lo snyam du bsams nas/ rgyal pos bsams pa bdag 'khru bar ni 'phags pa dag khrus mdzod cig ces byas</text></item>
<item><p>203b.6</p><section></section><text>pa'i 'og tu/ drug sde rnams rgyal po'i khrus khang du zhugs pa'i tshe/ rgyal po khrus la 'ongs pa mthong nas/ drug sdes kyal ka bya ba'i phyir chu'i nang na rtse zhing 'dug pas rgyal po'ang sdod ngas nas de dag gis nga sdod du gzhug par kyal ka byed kyis chus 'on cig ces byas nas spyi blugs su</text></item>
<item><p>203b.7</p><section></section><text>bkrus te/ rgyal pos cung zad dpyas pa las bcas/ zla ba phyed phyed las sngar 'khru na ltung ba'o/ /blugs chus khrus byed na dus la bab bo snyam du bsams te/ bkru de ltar ma byas na ltung bar 'gyur/ chu'i nang du 'khru ba ni lte ba khung man chad nub na nyes byas/ de las 'das na ltung ba/ de la dus</text></item>
<item><p>204a.1</p><section></section><text>ma yin par 'khrur dbang ba ni dbyar zla ra ba tshes nas dbyar zla tha chungs nya'i bar du ni rab tu tsha ba'i dus yin pas 'khrur dbang ngo / /na ba dus ni ji na rung ste/ chung ngu cham pa yan chad/ las dus ni chung ngu phyag dar re lde tsam yan chad do/ /rlung dus ni gshi'i mtha' ma log</text></item>
<item><p>204a.2</p><section></section><text>pa tsam mo/ /char bab pa'i dus ni lus la thigs pa gnyis sam gsum phog pa yan chad 'di rnams ltar rkyen byung na yang 'khrur dbang ngo / /mdor na/ byol song 'gyod pa mdzub mo dang / /rtse dang lhan cig sdangs byed dang / /sbed dang gdeng med rtsa ba med/ /skyes pa med dang lam 'gro ba'o/ /yang dge slong</text></item>
<item><p>204a.3</p><section></section><text>gis ched du bsams te/ byol song gi skyes gnas su song ba'i srog chags bsad na ltung ba'o/ /sangs rgyas mnyan du yod pa na bzhugs pa'i tshe/ dge slong 'char ba yul rgyur song te 'phong slob pa'i sar phyin nas byis pa rnams kyis 'phangs pa la ma mgu ste/ gdong bsnyer nas mda' gzhu blangs te/ nam</text></item>
<item><p>204a.4</p><section></section><text>mkha' la bya rog 'phur ba'i rkub tu phog nas khar dbyung ngo / /de nas de'i nub mo byis pas slob dpon gyi mdun du gtam byas nas slob dpon gyis bstan te/ bya rog gi ro 'od ma ring bo'i khar btags nas dge slong 'char ba bsod snyoms len dgur 'char bas de lta bus bsgrubs so zhes byas te/ </text></item>
<item><p>204a.5</p><section></section><text>phyi bzhin du 'brangs nas dge slong srog gcod do zhes 'char ba la dpyas pa las bcas/ ched du bsams te byol song bsad na/ chung ngu na khre 'bras 'phangs te bsad kyang ltung bar 'gyur ro/ /bsham pa las ma shi na nyes byas/ nyon mongs pa ni snying rje med pa'o/ /yang dge slong gang gis ched du</text></item>
<item><p>204a.6</p><section></section><text>bsams te/ ji nas kyang dge slong 'di la 'di skad ces bya'o snyam nas/ rkyen de nyid kyis dge slong la 'gyod pa skyes na ltung ba'o/ /sangs rgyas mnyan du yod pa na bzhugs pa'i tshe/ maud gal gyi bus bcu bdun sde byis pa rnams bsnyen par rdzogs par byas pa'i 'og tu/ dge slong 'char bas bcu</text></item>
<item><p>204a.7</p><section></section><text>bdun sde las byed du bcug pa las de dag ma btub nas/ de'i 'khon gyis khyed lo nyi shu ma lon par bsnyen par rdzogs pas dge slong gi dngos po med do zhes byas nas/ bdag gi 'gyod pa dang mi dga' ba skyes nas/ don nyung ba'i dge slong gis dpyas pa las bcas/ dge slong la lhag ma man gyi ltung ba byung dogs</text></item>
<item><p>204b.1</p><section></section><text>so zhes byas sam dge slong gi dngos po med do zhes byas na ltung bar 'gyur/ dge slong gis 'gyod pa skyes na nyes byas/ dge slong la ltung ba man chad kyi the tshom skyes na nyes byas/ de'i nyon mongs pa ni nye bar ma zhi ba'o/ /mdzub mos ga ga tshil byed na ltung ba'o/ /sangs rgyas mnyan du yod pa</text></item>
<item><p>204b.2</p><section></section><text>na bzhugs pa'i tshe/ bcu bdun sde rnams gang zag gi las res gang la bab kyang rung ste/ gzhan gyis kyang rtag tu gtong ba las/ de dag gcig la khang skyong gi res bab nas nub gcig mtshan thog thag tu chos bshad pas gzhan sus kyang ma btang bar khang skyong gcig pu las byas nas/ de mi</text></item>
<item><p>204b.3</p><section></section><text>dgar dogs te gzhan rnams bzod par gsol ba de'i thad du song nas/ bzod par byos shig ces byas pas de cang mi zer bar 'dug go/ /de nas khos ga ga tshil byas nas des bgad pa dang gzhan rnams kyis kyang thabs de bzang ngo zhes byas te/ thams cad kyis kyang ga ga tshil byas nas/ de dgod</text></item>
<item><p>204b.4</p><section></section><text>dgod nas rlung gis btsugs te shi'o/ /de nas de dag phas pham pa byung snyam ste mya ngan byed nas/ don nyung ba'i dge slong gis dpyas pa las bcas/ lus kyi yan lag ji lta bus ga ga tshil byas pas kyang rung ste/ ga ga tshil byas na ltung bar 'gyur/ shing ngam sor mo lta bu mang pos byas</text></item>
<item><p>204b.5</p><section></section><text>na ltung ba re rer 'gyur/ dge sbyong la byas na nyes byas/ rma dang mdzer ba dang sme ba lta bu bstan pa'i phyir reg na nyes pa med/ de'i nyon mongs pa ni nye bar ma zhi ba'o/ /chu la rtse na ltung ba'o/ /sangs rgyas mnyan du yod pa na bzhugs pa'i tshe/ bcu bdun sde las u pA lis dgra bcom pa thob nas</text></item>
<item><p>204b.6</p><section></section><text>des gdul skal yod par mthong nas/ de dag kun chu bo khyim ldan gyi nang du 'khru zhing rtse ba la zhugs pa'o/ /de nas rgyal po gsal rgyal btsun mo dge bsnyen ma phreng ldan dang / yang thog gi steng na 'dug pas mthong nas rgyal pos btsun mo la khyod kyi sbyin gnas kyi mdzes pa la ltos zhes byas</text></item>
<item><p>204b.7</p><section></section><text>pa dang / btsun mos smras pa/ de dag gzhon nu lang tshol bab pa'i tshe/ tshangs par spyod pa ngo mtshar che'o/ /glog byung ba dang 'dra ba'i bar skabs su rtse ba ni ngo mtshar mi che'o zhes byas pa dang / rgyal pos dpyas pa u pA lis rig nas de'i rdzu 'phrul gyis grogs rnams dang nam mkha' la dong nas/ btsun</text></item>
<item><p>205a.1</p><section></section><text>mos rgyal po sbran te gyod btab po/ /de nas btsun mo phreng ldan gyis dge sbyong chu'i nang du mi rtse ba'i dran pa bca' bar sangs rgyas la gsol ba las bcas/ chu'i nang du rnam pa gang ltar rtses kyang rung ste ltung bar 'gyur/ chu'i nang du them thol byas pa dang / kha zas kyi khu ba'am zas</text></item>
<item><p>205a.2</p><section></section><text>kyi khu ba thug pa lta bul ri mo bris sam/ sor mo lnga thabs byas na nyes byas su 'gyur/ de'i nyon mongs pa ni nye bar ma zhi ba'o/ /yang dge slong gang bud med dang lhan cig khyim gcig gi nang na nyal na ltung ba'o/ /sangs rgyas mnyan du yod pa na bzhugs pa'i tshe/ 'phags pa ma 'gags pas gdul</text></item>
<item><p>205a.3</p><section></section><text>skal yod par mthong nas bsod snyoms la zhugs so/ /de nas ri brags kyi grong zhig na bud med yugs sa mo sbyar ma zhig 'dug pa'i thad du phyin nas/ nam sros te der zhag lon na nam phyed tsam ma 'gags pa'i rum du bud med sbyar ma de zhugs pa dang / ma 'gags pa rdzu 'phrul gyis nam</text></item>
<item><p>205a.4</p><section></section><text>mkha' la 'phags te 'bar zhing 'bar ba dang glog lta bu'i rdzu 'phrul bstan nas/ chung ma nges bdag 'dod chags kyi 'dam du byings ba'i lag nas drongs zhes phyag byas nas/ ma 'gags pa babs te chos bstan nas bud med des rgyun du zhugs pa'i 'bras bu thob po/ /de nas nam</text></item>
<item><p>205a.5</p><section></section><text>langs pa dang ma 'gags pa la bza' ba dang bca' ba dag bstabs nas/ de'i dus bud med de'i ming po mi gzhan dang 'thab mo byas nas de dag gis khyod kyi sring mo la ltos shAkya'i bu dge sbyong yang ma shor to zhes byas pa dang / de gnyis kyis bdag cag mis brnyas pa ni sring mo 'dis lan de bsad</text></item>
<item><p>205a.6</p><section></section><text>do snyam nas ral gri thogs te khyim der brgyugs pa dang / ma 'gags pa nam mkha' la 'phags te rdzu 'phrul bstan nas des kyang zhe sdang zhi bar gyur nas sems can mang po 'dus pa la chos bstan nas grangs med pa zhig rnam par grol ba thob po/ /ma 'gags pas gtam de rgyu bsnyad nas/ don</text></item>
<item><p>205a.7</p><section></section><text>nyung ba'i dge slong gis dpyas pa las bcas/ sgo gtan nas bcug par dge slong nang du nyal la bud med lnga gang gi nang du nyal na yang skya rengs ma shar bar nyes byas/ skya rengs shar nas ltung bar 'gyur/ bud med dang khyo dang pha ming gis srung zhing 'dug pa dang lhan cig la ni nyes pa med/ skyes</text></item>
<item><p>205b.1</p><section></section><text>pa dge slong gi nang na bud med yod pa dang lhan cig tu nyal na nyes pa med/ dge slong gcig pu la gzhag khyim pa ltung ba/ bya gag yan chad byol song mo dang khyim gcig gi nang du nyal na nyes byas/ bud med phal mo che dang khyim gcig gi nang du nyal na ltung bar 'gyur/ de'i nyon mongs pa ni</text></item>
<item><p>205b.2</p><section></section><text>ma dad pa'o/ /yang dge slong gang sdong bar byed du bcug na tha na rtsed mo bya bar bsams na yang ltung ba'o/ /sangs rgyas mnyan du yod pa na bzhugs pa'i tshe/ dge slong 'char bas bcu bdun sde las byed du bcug pa las byed du ma btub ste/ logs shig tu kha ton slob tu song ba dang / 'char</text></item>
<item><p>205b.3</p><section></section><text>bas nub mo la ba bzlog ste/ gyon nas mar me bsad de 'byung po 'byung po zhes byas pa dang / don nyung ba'i dge slong gis dpyas pa las bcas/ lus kyi yan lag gis bsdigs kyang rung / sgra dang gtam gyis bsdigs kyang rung / gzugs mi sdug pas bsdigs kyang rung ste/ yid du mi 'ong ba rnam</text></item>
<item><p>205b.4</p><section></section><text>pa sna tshogs kyis bsdigs na skrag kyang rung ma skrag kyang rung / ltung bar 'gyur/ yid du 'ong ba dang dge sbyong la bsdigs na nyes byas/ yid 'byung bar bya ba'i phyir na nyes pa med do/ /nyon mongs pa ni ma dad pa'o/ /yang dge slong gis dge slong ngam/ dge slong ma'am/ dge tshul lam/ dge tshul</text></item>
<item><p>205b.5</p><section></section><text>ma'i lhung bzed dam chos gos sam lhung bzed kyi snod dam pa'am skom btung ba'i snod dam ske rags sam/ dge sbyong gi 'tsho ba'i yo byad gang yang rung ba zhig sbed dam sbed du 'jug na de 'dra ba'i rkyen ma gtogs te ltung ba'o/ /sangs rgyas mnyan du yod pa na bzhugs pa'i tshe/ khyim bdag gcig</text></item>
<item><p>205b.6</p><section></section><text>gis dge 'dun spyan drangs te/ 'dong pa'i lam na rdzing bu chus gang ba zhig yod pa der/ drug sdes bcu bdun sde la'o skol sus byi'u zul ring du thub pa lta'o zhes byas nas sngar gyi byi'u zul byas te/ dbugs ci theb grangs su bzung nas de'i skabs su de dag gis gos drug sdes sbas nas mdun du</text></item>
<item><p>205b.7</p><section></section><text>song ngo / /de'i 'og tu shA ri'i bu dang maud gal gyi bu der 'ongs pa mthong nas shA ri'i bus smras pa/ slob dpon khyod kyi slob ma phun sum tshogs pa la ltos zhes byas pa dang / gos gar sbas pa maud gal gyi bu'i rdzu 'phrul gyi mig gis bltas nas blangs te bskon no/ /de lta bur gyur nas/ don nyung</text></item>
<item><p>206a.1</p><section></section><text>ba'i dge slong gis dpyas pa las bcas/ chung ngu na rtsed mo'i phyir khab skud yan chad sbed dam sbed du bcug na ltung bar 'gyur/ stor gyis dogs pa'i phyir sbas na nyes pa med/ de'i nyon mongs pa ni ma dad pa'o/ /yang dge slong gang gis dge slong la gos byin nas de'i 'og</text></item>
<item><p>206a.2</p><section></section><text>tu gdeng med par gyon na ltung ba'o/ /sangs rgyas rgyal po'i khab na bzhugs pa'i tshe/ dge slong nye dga' bo rgas nas chos gos bgos nas slob ma dag la re re byin no/ /de nas sangs rgyas kyi zha 'bring du slob ma rnams yul rgyur chas te/ de dag gis chos gos sbyar ma rnams mtshan mas btab</text></item>
<item><p>206a.3</p><section></section><text>ste mkhan po la gtams so/ /de nas nye dga' bos chos gos sbyar ma kha cig gyon nas dri mas bsgos te/ gtur bu'i nang du phyir bcug go/ /de nas slob ma dag phyir 'ongs pas chos gos 'di dag mkhan pos bgos pa lta zhes byas pa dang / des bkren pa khyed de ltar mi dga' bar bya'o zhes byas</text></item>
<item><p>206a.4</p><section></section><text>pa nas don nyung ba'i dge slong gis dpyas pa las bcas/ mi 'khrug pa'i gdeng med par dge slong gis gos thug thub tu gyon na ltung bar 'gyur/ thos na dga' bar 'gyur ba dang / mdza' bo ma 'khrugs pa'i gos gyon na nyes pa med/ nyon mongs pa ni ma dad pa'o/ /yang dge slong zhe sdang ba</text></item>
<item><p>206a.5</p><section></section><text>zhig khros nas ma rangs te/ dge slong gtsang ma nyes pa med pa'i dge 'dun lhag ma'i chos kyis skur na ltung ba'o/ /sangs rgyas rgyal po'i khab na bzhugs pa'i skabs/ bya rgod phung po'i ri la rdo skor ces bya ba'i rdzing zhig yod pa'i 'gram na 'phags pa gyad bu nor 'chag 'chag cing 'dug pa</text></item>
<item><p>206a.6</p><section></section><text>la/ 'phags ma ut+pala'i mdog skra gsar du bregs nas phyag 'tshal tu 'ongs pa dang / rlung langs nas gyad bu nor gyis ka shas 'phags pa'i mgo la reg pa dge slong mdza' bo dang sa chen gnyis kyis mthong nas/ lus reg pa'i lhag ma byung yang dge slong gang rang gi lag gis sa rko'am</text></item>
<item><p>206a.7</p><section></section><text>rkor 'jug na ltung ba'o/ /sangs rgyas mnyan du yod pa na bzhugs pa'i tshe/ drug sde rnams rang gi lag gis sa rko zhing snad par byed/ gzhan la rkor 'jug cing rmed gzhan la yang de bzhin du 'chol bas mu stegs can gyis dpyas pa las bcas/ sa 'thas pa dang / rang bzhin du 'dug pa'i sa dang / </text></item>
<item><p>206b.1</p><section></section><text>phyed sa phyed rdo'am phyed bye mal phyed sa lta bu brkos na ltung bar 'gyur/ sa zhag brkos na ltung / gas pa las bkogs pa dang sa mes tshig pa dang sa rol brkos na nyes byas/ sa dang rtsig ngos la phur pa btab na ltung / phyung na nyes byas/ sa rtsig gi ngos la don med par brud dam ri mo bris na nyes</text></item>
<item><p>206b.2</p><section></section><text>byas/ lci ba brkos na ltung / 'dab brkos na nyes byas/ 'dab kyi steng snod 'dug pa blangs na nyes byas/ rtsig pa skam po bshig gam skyang nul srab bkogs na ltung / grub zin pa bshig gam gogs pa bkogs na nyes byas/ sa med pa'i bye ma dang / gram pa lta bu brkos na nyes pa</text></item>
<item><p>206b.3</p><section></section><text>med do/ /zla ba bzhir mgron du byas na dge slong bdag gir gyis shig /de las lhag par bdag gir byas na ltung ba'o/ /so sor mgron du byas pa dang / dus kyis mgron du byas pa dang / rtag tu mgron du byas pa ni ma gtogs te/ de la de ni dus yin no/ /sangs rgyas grong khyer ser skya'i gnas</text></item>
<item><p>206b.4</p><section></section><text>na bzhugs par/ shAkya ming chen zhes bya bas sangs rgyas 'khor dang bcas pa spyan drangs nas zla ba bzhi'i bar du yo byad sna tshogs sbyar bar byas so/ /de nas zla ba bzhi'i bar du sman dang zhal zas dang chos gos la sogs pa yid bzhin du sbyar nas zla ba bzhi lon ma thag tu sangs rgyas 'khor dang</text></item>
<item><p>206b.5</p><section></section><text>bcas pa gshegs so/ /de ltar zla ba bzhi'i tshe/ drug sde rnams kyis sha gtsang ma sna tshogs za 'dod pa'i phyir na zhes byas te/ dus med par zos pa'i steng du zla ba bzhi 'das pa'i 'og tu yang nye dga' bos tshogs pa dang / khu sha byed du bcug pa las byan pos ma ster nas sngon yo byad sbyar ba rnams</text></item>
<item><p>206b.6</p><section></section><text>kyang rnam par smad cing spyos pa las don nyung ba'i dge slong gis dpyas pa las bcas/ so so mgron zhes bya ba ni zla ba bzhi'i tshe yon bdag gzhan gyis kyang mgron na spyi bskor te/ zla ba bzhi 'das kyang rung / yang dang yang mgron zhes bya ba ni dper rgyal po gzugs can snying pos yang dang yang bos te</text></item>
<item><p>206b.7</p><section></section><text>mgron byas pa lta bu dus kyis mgron zhes bya ba ni zla ba bzhi'i tshe dus chen la gzhan gyis mgron du bos na nyes pa med do/ /rtag tu mgron zhes bya ba ni dper na rgyal po gzugs can gyis rtag tu mgron byas pa lta bu zla ba bzhi las 'das kyang nyes pa med/ yang dge slong gang dge slong rnams kyi tshe dang</text></item>
<item><p>207a.1</p><section></section><text>ldan pa bslab pa 'di slobs shig ces bsgo nas/ de 'di skad ces bdag gis dge slong mdo sde 'dzin pa 'dul ba 'dzin pa/ ma mo 'dzin pa rnams la dris kyi bar du byis pa glen pa mi gsal ba mi mkhas pa khyed cag gi tshig gis bslab pa 'di la mi slob po zhes de skad zer na ltung ba'o/ / </text></item>
<item><p>207a.2</p><section></section><text>kun shes par 'dod pa'i dge slong gis kyang bslab pa 'di la slobs shig /dge slong mdo sde 'dzin pa dang / 'dul ba 'dzin pa dang / ma mo 'dzin pa yang dris shig /de la de ni dus yin no/ /sangs rgyas rgyal po'i khab kyi 'od ma'i tshal na bzhugs pa'i tshe/ sangs rgyas kyi bslab pa'i phyir dge 'dun bsdu</text></item>
<item><p>207a.3</p><section></section><text>bar byas pa las/ ma 'dus nas dge slong dang dge slong ma dag la gal te zla ba bzhir mgron du byas na bdag gir gyis shig de las 'das na ltung bar 'gyur ro zhes dga' bos bsgo shig ces bka' stsal nas/ dga' bos dge slong lam bstan mngags te/ lam bstan gyis drug sde la bsgo ba</text></item>
<item><p>207a.4</p><section></section><text>dang / drug sdes byis pa glen pa zhes pa nas/ mi slob po zhes pa'i bar gyi tshig gis spyos nas/ de'i gtam lam bstan gyis dga' bo la bsnyad nas/ don nyung ba'i dge slong gis dpyas pa las bcas/dge slong gis bsgo ba las mi nyan pa dang / glen pa dang mi gsal ba dang mi slob po zhes skur</text></item>
<item><p>207a.5</p><section></section><text>te/ bskrad pa'i las byas na don nyung ba'i dge slong gis dpyas pa las bcas/ lhag ma'i chos kyis skur na ltung bar 'gyur/ ltung bskur na nyes byas su 'gyur/ nyon mongs pa ni mi bzod pa'o/ /yang dge slong gang skyes pa med par bud med dang lhan cig lam du zhugs te 'gro na tha na grong gzhan</text></item>
<item><p>207a.6</p><section></section><text>du phyin na yang ltung ba'o/ /sangs rgyas mnyan du yod pa na bzhugs pa'i tshe/ rgyal po'i khab na tha ga pa'i pu mo zhig khyim thab kyis rtag tu brdegs nas nam langs pa dang bros te mkhar gyi sgor byung nas dge slong zhig mnyan du yod par 'grogs te song ngo / /de nas khyim bdag gis bsnyags na</text></item>
<item><p>207a.7</p><section></section><text>sleb pa dang / dge slong gis nga'i chung ma phrogs so zhes byas nas ri brags kyi grong zhig na tha ga pa lnga brgya 'dug pa bzlog nas/ dge slong de ma shi tsam du byas te brdegs so/ /de nas bud med des 'phags pa khyed ni rgyal po'i sras kyi thabs gnang ba lags kyis gsol cig ces byas</text></item>
<item><p>207b.1</p><section></section><text>pa dang de dag skrag nas dge slong de la bzod pa gsol nas gnas te/ de'i gtam dge slong des bzlas nas/ don nyung ba'i dge slong gis dpyas pa las bcas/ rgyang grags re re la ltung ba re re/ rgyang grags phyed cing nyes byas re rer 'gyur ro/ /tha na grong gzhan du phyin ces bya ba ni grong tshom</text></item>
<item><p>207b.2</p><section></section><text>bur 'dug pa'i bar rgyang grags kyis chod pa lta bur yang rgyu zhing dong na ltung ba'o/ /rig pa'i skyes pa dang 'grogs na nyes pa med/ mdor na/ rku dang nyi shu ma lon dang / /rko dang mgron dang bslab pa dang / /'thab dang mi smra 'gro ba dang / /mi gus chang 'thung dus mi na pa'o/ /yang dge slong gang</text></item>
<item><p>207b.3</p><section></section><text>'gron po mang po rkun ma dang lhan cig lam du zhugs te 'gro na/ tha na grong gzhan du phyin na yang ltung ba'o/ /sangs rgyas mnyan du yod pa na bzhugs pa'i tshe/ dge slong zhig rgyal po'i khab na gnas pa tshul nas byung ste/ mnyan du yod par sangs rgyas la phyag 'tshal du 'gro bar byas te/ tshong pa sho</text></item>
<item><p>207b.4</p><section></section><text>gam las byol ba dang 'grogs nas/ ri brags kyi grong zhig na sho gam 'dug pas 'jigs nas/ gseb lam du zhugs pa las sho gam pas mthong nas kun bzung ste/ dge slong de ma shi tsam du gzhag cing brdegs so/ /de nas tshong pa dag gis smras pa/ 'phags pa khyed ni rgyal po'i</text></item>
<item><p>207b.5</p><section></section><text>sras kyi thabs gnang ba lags kyis stsol cig byas pa dang / sho gam pa skrag ste dge slong la bzod pa gsol nas/ des gnang ba'i gtam mnyan du yod par bsgrags nas don nyung ba'i dge slong gis dpyas pa las bcas/ rkun po dang 'grogs na grong bar yang rung / grong nas dbye la 'gro</text></item>
<item><p>207b.6</p><section></section><text>yang rung ste/ rgyang grags re re nas ltung ba re rer 'gyur/ rgyang grags phyed la nyes byas/ mi rkun rdzas srel bar shes bzhin du 'grogs na ltung bar 'gyur/ yang dge slong lo nyi shu ma lon pa'i gang zag dge slong gi dngos por bsnyen par rdzogs par byas na ltung ba'o/ /gang zag de'ang bsnyen par</text></item>
<item><p>207b.7</p><section></section><text>rdzogs par mi 'gyur la/ dge slong de dag kyang smad par 'gyur te/ de la de ni dus yin no/ /sangs rgyas mnyan du yod pa na bzhugs pa'i tshe/ maud gal chen po'i bus/ bcu bdun sde rnams byis pa nas bsnyen par rdzogs par byas te/ gzhon nu de dag nang par bkres shing ngu ba sangs rgyas kyis</text></item>
<item><p>208a.1</p><section></section><text>gsan nas/ gzhon nu bsnyen par rdzogs par byas na bkres shing grang ba la sogs pa brnags bzod par mi 'gyur gyis/ lo nyi shu ma lon par dge slong gi dngos por ma 'byin ces bcas/ lo nyi shu ma lon par bsnyen par rdzogs par byas na mkhan po la ltung bar 'gyur/ dge 'dun</text></item>
<item><p>208a.2</p><section></section><text>la nyes byas/ lo nyi shu tshang la ma tshang zhes zer ba zhig rdzogs par byas na khrims ni thob/ nyes byas ni yod/ lo du lon mi shes pa zhig rdzogs par byas na khrims ni thob/ dge 'dun ni 'das pa dang bcas par 'gyur/ sngar the tshom med par ma nos pa las/ phyis the tshom skyes pa'i tshe yang lo nyi shu ma lon na</text></item>
<item><p>208a.3</p><section></section><text>zla ba lhag ma dang mngal na 'dug pa'i zla bas snon la tshang na legs/ ma tshang na dge sbyong du dbab/ ma phab par dge 'dun gyi las lan gnyis myong na rkun gnas su 'gyur ro/ /mkhas pa dag tshig 'di rnams gcig smras na ltung bar 'gyur/ de la glen pa ni 'dul ba la mi mkhas pa/ mi gsal ba ni mdo</text></item>
<item><p>208a.4</p><section></section><text>sde/ mi mkhas pa ni ma lta bu la mi mkhas pa'i don to/ /yang dge slong rnams 'thab par 'gyur/ mtshang 'dru bar 'gyur/ mi mthun par 'gyur rtsod par gyur cing 'khod pa dge slong 'di dag ji skad zer ba de bdag gis mnyan te/ de ltar de lta bur sta gon bya'o snyam nas/ rkyen de nyid kyis cang mi smra ba</text></item>
<item><p>208a.5</p><section></section><text>bar bzhag ste nyan cing 'dug na ltung ba'o/ /sangs rgyas mnyan du yod pa na bzhugs pa'i tshe/ drug sde rnams las/ la las ni dgra bcom pa mngon du byas/ la las ni 'das par gyur nas/ dga' bo dang nye dga' bo gnyis bcu bdun sde dar ba'i khrod na 'dug pa las/ bcu bdun sdes sngon gyi 'khon</text></item>
<item><p>208a.6</p><section></section><text>ma btang nas/ nye dga' bo spang pa'i las byas par 'gro bar byas te/ sgo bcad de khang pa'i nang du zhugs pa dang / nye dga' bos 'phrigs nas/ skar khung nas nyan cing nga'i phyir gros byed dam/ tha mal par gtong ba legs kyis/ glang po che gdags 'brengs des kyang yug brgya bcing du bzod do zhes</text></item>
<item><p>208a.7</p><section></section><text>byas so/ /de nas bcu bdun sdes gnas spos te/ me khang du 'dong na yang de phyi bzhin du gnas shing nyan/ de bzhin du yang thog dang sgo gang dang lam du zhugs te gros byed kyang nye dga' bo phyi bzhin 'brang zhing nyan te/ bsdigs pas de dag gis spang ba'i las byed par ma nus pas/ nye dga' bo</text></item>
<item><p>208b.1</p><section></section><text>la bzod par gsol to/ /de nas nye dga' bos mnyan te/ thabs ji ltar bsham pa'i gtam byas nas/ don nyung ba'i dge slong gis dpyas pa las bcas/ bdag dang 'thab bam dge slong la nyan kyang rung / gzhan 'thab mor gyur pa la dpung bca' zhing bsham pa'i phyir nyan na ltung bar 'gyur/ ji skad</text></item>
<item><p>208b.2</p><section></section><text>thos pa las bag bya ba'i phyir nyan nam/ gzhan ci zer ba las 'dun par bya ba'i phyir ched du nyan na nyes pa med/ yang dge slong gang dge 'dun chos bzhin du rnam par gdon mi za ba'i gtam 'dzer ba na cad mi smra bar stan las langs te 'gro la/ 'khod pa'i dge slong la ma smras na/ de 'dra ba'i</text></item>
<item><p>208b.3</p><section></section><text>rkyen ma gtogs te ltung ba'o/ /sangs rgyas mnyan du yod pa na bzhugs pa'i tshe/ bcu bdun sde sngon gyi 'khon ma btang nas/ nye dga' bo spang ba'i las byed pa'i tshe/ dga' bo la skyon te gral na 'dug pas nu bo'i non bya bar bshams pa las bcu bdun sdes smras pa/ su non byed pa nyid spang ba'i las bya'o</text></item>
<item><p>208b.4</p><section></section><text>zhes byas pa dang / dga' bo gral bor nas bzang byol du cang mi smra bar gral nas byung ste song ngo / /de nas nga la 'ongs pas dge slong gi las su mi 'gyur ro zhes byas nas/ de dag gis smras pa/ slob dpon 'ongs pa'i sa ni nged kyis thos so zhes byas pa dang / dga' bos khyod khyed nga'i nu bo spang</text></item>
<item><p>208b.5</p><section></section><text>ba'i las byed pa 'dra nas/ nga byung ste sang zhes byas pa las/ don nyung ba'i dge slong gis dpyas pa las bcas/ dge 'dun ci'i las byed kyang rung ste/ gzhan la ma smras par song na ltung bar 'gyur/ langs te song na sgra byung gi bar du nyes byas/ mi thos par gyur na ltung ba/ de'i nyon mongs pa</text></item>
<item><p>208b.6</p><section></section><text>ni mi bzod pa'o/ /gus par mi byed na ltung ba'o/ /sangs rgyas rgyal po'i khab na bzhugs pa'i tshe/ dge slong mang po zhig rtsod pa zhe bar bya ba'i phyir 'dus nas 'di ni 'dul ba'o/ /'di ni mdo sde'o/ /'di ni ma lta bu'o zer zhing zhi bar byed pa'i tshe/ glang chen gnas rgyun gyi bu dge slong nag pa dge</text></item>
<item><p>208b.7</p><section></section><text>'dun la khros nas/ mi gus shing sdod du mi btub phyir rgol du sems nas/ don nyung ba'i dge slong gis dpyas pa las bcas/ dge 'dun gyi las byed kyis 'dug shig ces byas pa las ma btub bam/ song shig ces byas pa las ma song ngam/ ma 'dug shig ces byas pa las 'dug gam/ </text></item>
<item><p>209a.1</p><section></section><text>ma 'gro shig ces byas pa las song ngam/ mal stan len du bcug pa pas ma blangs sam/ ma len cig ces byas pa las blangs kyang rung ste 'di rnams ltung bar 'gyur ro/ /mkhan po dang slob dpon gyis rigs pa'i las byed du bcug pa las ma gus na nyes byas su 'gyur/ </text></item>
<item><p>209a.2</p><section></section><text>'bru'i chang 'bras bu'i chang myos par 'gyur ba 'thungs na ltung ba/ sangs rgyas mnyan du yod pa na bzhugs pa'i tshe/ bram ze dad pa zhig gis btsun pa legs 'ong mgron du bos te zas zhim pos tshim par byas te/ de nas kha zas mi zhu bar gyur snyam ste/ glang po che la blud pa'i chang gi nang du mdzub mo</text></item>
<item><p>209a.3</p><section></section><text>bcug nas/ btung ba'i nang du bkrugs te legs 'ong la blud nas der ro bar gyur nas/ mnyan du yod pa na lam srang zhig tu brgyal to/ /de nas mi sdug pa de bde ba'i phyir sangs rgyas kyis spyil bu zhig sprul te steng du phul lo/ /de lta bur gyur pa don nyung ba'i dge slong gis dpyas pa las</text></item>
<item><p>209a.4</p><section></section><text>bcas/ de la 'bru'i chang ni 'bru dang phye ma phabs so/ /'bras bu'i chang ni rtsa ba dang / sdong bu dang / lo ma dang / me tog dang / 'bras bu dang 'di rnams gang las byas kyang rung ste/ kha dog dang dri dang ro gsum dang ldan pa 'thungs te ra ro na ltung bar 'gyur/ ra ma ro na nyes byas su 'gyur/ </text></item>
<item><p>209a.5</p><section></section><text>bskol te 'thungs na nyes pa med/ me tog dang 'bras bu dang rtsa ba myos par 'gyur ba 'chos na nyes byas/ yang dge slong gang dus ma yin par grong du 'jug la/ 'khod pa'i dge slong ma la smras na ni de 'dra ba'i rkyen ma gtogs te ltung ba'o/ /sangs rgyas mnyan du yod pa na bzhugs pa'i tshe/ bram</text></item>
<item><p>209a.6</p><section></section><text>ze zhig la chung ma sbyar ma zhig yod pa de/ rkun po lnga brgya'i sde dpon dang rtag tu nyal po byed pa las/ 'phags pa 'char ba chos ston cing de dag tu 'ongs pas/ 'di ltar spyod pa tshor ba yang dag go snyam du mos bsams nas byi bo de la smras pa/ 'phags pa 'char pas pha rol gyi sems shes pas</text></item>
<item><p>209a.7</p><section></section><text>'o skol spyod pa shes pa yang dag gis bsad do zhes smras pa dang / rkun po'i sde dpon gyis smras pa/ 'char ba 'di bram ze nye bran gyi ni bu/ rgyal po gsal rgyal gyi ni shag rag po/ btsun mo phreng ldan gyi ni slob dpon/ rgyal po'i ni sras kyi thabs gnang bas de bsad par gyur na phyin chad bdag cag srid</text></item>
<item><p>209b.1</p><section></section><text>la bab po zhes byas pa dang / mos smras pa/ de ltar khyod mi btub nad phyin nga'i thad du ma yong shig ces byas nas de gnyis kyis bsad par bgros so/ /de nas nyi ma nub pa tsam zhig na mos na ba ltar byas te/ 'phags pa 'char ba bos nas rkun po sde dpon ral gri thogs te/ sgo'i phag tu gab pas</text></item>
<item><p>209b.2</p><section></section><text>'phags pa 'char ba'i mgo bcad nas ro sa'i 'og tu sbas so/ /de nas gso sbyong gi dus la bab pa'i tshe/ gzod 'phags pa 'char ba med pa tshor nas/ sangs rgyas kyis 'char ba ni khong gis gsad kyis med do zhes gsungs nas/ rgyal po gsal rgyal gyi btsun mo phreng ldan gyis rgyal po la</text></item>
<item><p>209b.3</p><section></section><text>gsol pa/ 'phags pa 'char ba lta zhig /rgyal po yi ni thugs dag po/ bdag gi ni slob dpon/ skye bo mang po'i ni bsod nams kyi zhing du gyur pa zhig khong gis bsad par gyur na/ smra ba'i rigs so zhes byas pa dang / rgyal pos smras te khungs byung nas/ rkun po'i sde dpon ni rgya skyegs kyi khang</text></item>
<item><p>209b.4</p><section></section><text>par bsregs/ mo ni rta rgod kyi rkang lag la bcings/ rkun po lnga brgya ni rkang lag gtubs so/ /de ltar gyur nas/ sangs rgyas kyis dus ma yin par dge slong grong du ma 'jug shig pa las bcas/ de la dus ma yin pa ni nyi ma nub nas skya rengs ma shar ba'i bar du ste/ grogs la ma byas par de ltar</text></item>
<item><p>209b.5</p><section></section><text>gyur na ltung bar 'gyur/ mdor na/ zas bzas skya rengs da gdod dang / /khab ral dang ni khri rkang dang / /bdal dang gding ba g.yan pa dang / /ras chen bde gshegs chos gos so/ /yang dge slong gang zag dang bcas pa'i khyim pa'i khyim du mgron du bos nas zas kyi snga rol dang zas zos kyi</text></item>
<item><p>209b.6</p><section></section><text>'og tu grong rgyu zhing dong la khyim pa 'dug pa la bsgo na de 'dra ba'i rkyen ma gtogs te ltung ba'o/ /sangs rgyas mnyan du yod pa na bzhugs pa'i tshe/ dge slong nye dga' bos khyim bdag gcig la chos bshad nas/ de dad par gyur nas sangs rgyas 'khor dang bcas pa spyan drangs so/ /de</text></item>
<item><p>209b.7</p><section></section><text>nas nye dga' bo mdun du chas pas khyim bdag de la bsgo ba khyod kyi mgron skyes bu dam pa rnams myur du gshegs kyi zhal ta legs par byos la/ nga ma 'ongs kyi bar du bshos ma brims shig ces byas nas/ nye dga' bo nyid grong du rgyu zhing don gnyer du song ngo / /de nas sangs rgyas</text></item>
<item><p>210a.1</p><section></section><text>'khor dang bcas pa khyim bdag de'i khyim du byon te/ bshos 'dren du bcug pa las kyang nye dga' bo'i lung bzhin du khyim bdag 'drim du ma btub nas gdugs tshod yol du nye ba zhig na nye dga' bo 'ongs nas gdod bshos brims pa dang / dge slong 'ga' zhig zas za</text></item>
<item><p>210a.2</p><section></section><text>ba'i 'phro las kha cig ni ma khyed par gdugs tshod yol nas zan chad par gyur pa dang nye dga' bo sems 'khrugs nas khyim bdag de'i thad du thal byung du 'dug pas/ de'i nyin par gso sbyong gi dus la bab na/ nye dga' bos dad pa yang ma phul rdos kyang ma 'ongs nas dge slong dag gis de ring snga dro</text></item>
<item><p>210a.3</p><section></section><text>nye dga' bos 'tsho ba'i bar chad byas phyi dro ni chos kyi bar chad byas zhes zer zhing dpyas pa las bcas/ gal te gong ma ltar gyur pa'i tshe khyim bdag la ma bsgo bar khyim gsum las 'das par song na ltung / khyim gnyis tshun chad nyes byas/ de'i nyon mongs pa ni ma dad pa'o/ /yang dge slong gang</text></item>
<item><p>210a.4</p><section></section><text>nam langs skya rengs ma shar rin po che'am rin po che lta bu ma bsdus par rgyal po'am rgyal rigs spyi bo nas dbang bskur ba sgo'i gtan pa'i nyen kor las 'das na/ de dang 'dra ba'i rkyen ma gtogs te ltung ba'o/ /sangs rgyas mnyan du yod pa na bzhugs pa'i tshe/ dge slong 'char ba rgyal po</text></item>
<item><p>210a.5</p><section></section><text>gsal rgyal gyi btsun mo phreng ldan ma la dus dang dus ma yin par rtag tu chos ston pa las/ lan cig dus su don cig gi phyir/ rgyal po gsal rgyal nang par zar te/ ri brags kyi grong zhig tu chas pa dang de'i tshe dge slong 'char bas dung dang mi rta'i sgra thos pas nam langs snyam ste/ dmar rengs yang</text></item>
<item><p>210a.6</p><section></section><text>ma shar bar btsun mo phreng ldan ma nyal ba'i 'og tu song nas se gol gyi sgras btsun mo bslangs te/ btsun mo yang la ba'i gos srab mos g.yogs bzhin du langs te phyag byas so/ /de nas 'char bas mig btsums pa dang / btsun mos kyang don go nas gos stug po gyon te/ chos kyi lung mnos nas/ kha</text></item>
<item><p>210a.7</p><section></section><text>da'i la du lhung bzed gang byin nas nam langs te phyi rol du byung ba dang / shA ri'i bu btsun mo dbyar la lung 'bogs shing nang du song ba dang lam du phrad nas/ 'char bas smras pa/ de lta bu'i brtson 'grus kyis zag pa zad par byas sam zhes byas pa dang / shA ri'i bus smras pa de ltar na go khyod drug sde mod</text></item>
<item><p>210b.1</p><section></section><text>ces byas pa dang / don nyung ba'i dge slong gis dpyas pa las bcas/ nam ma langs par rgyal po btsun mo dang bcas pa'i pho brang btsun mo nyal ba'i sgo gtan 'das na ltung / grong khyer 'das na nyes byas/ rgyal po dang btsun mo lta bus bkug gam/ de dag 'dul ba'i phyir song na nyes pa med/ yi ge'i</text></item>
<item><p>210b.2</p><section></section><text>gnyer la dmar rengs ma shar zhes bya ba ni/ skya rengs ma shar ba'i dus so/ /rin po che zhes bya ba rin po che'am gor rin po che 'chang ba rgyal po'i sngas su 'jog pa la bya/ rin po che lta bu zhes bya ba ni lus bsrung ba'i phyir mtshon cha sngags kyis btab pa'am/ mtshon cha sngas su bzhag cing bkram pa lta</text></item>
<item><p>210b.3</p><section></section><text>bu'o/ /rgyal rigs spyi bo nas dbang bskur zhes bya ba ni rnam pa gnyis te/ blon po rnams kyis spyi bos blangs te/ rgyal por dbang bskur ba dang / sngags mkhan gyi sngags chus spyi bo nas blugs te dbang bskur ba'o/ /de 'dra ba'i rkyen zhes bya ba ni dper na rgyal po shar ba'i btsun mo dpal ldan shA ri'i</text></item>
<item><p>210b.4</p><section></section><text>bus nub mo btul ba lta bu'i gdeng yod na song yang nyes pa med/ de'i nyon mongs pa ni tshul dang mi ldan pa'o/ /yang dge slong gang zla ba phyed phyed cing so sor thar pa'i mdo bshad pa 'don pa'i tshe/ tshe dang ldan pa dag ji ltar chos 'di yang mdo'i nang du gtogs/ mdo'i nang du 'du bar bdag gis gdod</text></item>
<item><p>210b.5</p><section></section><text>shes so zhes de skad zer la gal te dge slong rnams kyis kyang tshe dang ldan pa 'di sngon gso sbyong gi las gnyis sam gsum gyi tshe 'dug par shes na lan mang du lta ci smos/ tshe dang ldan pa de mi shes pas ni mi 'grol te de la ltung ba gang byung ba de chos bzhin du byed gzhug gi steng du khyod zla ba phyed phyed cing so sor</text></item>
<item><p>210b.6</p><section></section><text>thar pa'i mdo bshad pa 'don pa'i tshe bsti stang byed cing chos mi nyan bla mar mi byed/ gces par mi byed yid la mi 'dzin sems rtse gcig tu mi byed rna blags te mi nyan/ sems thams cad kyis bsams te chos mi nyan pas tshe dang ldan pa khyod ma rnyed/ rnyed pa ma yin no/ /legs pa ma rnyed pa'o/ /tshe dang</text></item>
<item><p>210b.7</p><section></section><text>ldan pa de la 'gyod par bya ba ni 'di yin te ltung ba'o/ /sangs rgyas mnyan du yod pa na bzhugs pa'i tshe/ drug sde rnams mos pa dad gus par mi nyan la/ bar skabs su ltung ba 'ga' thos pa'i tshe/ chos 'di lta bu mdo dang 'dul ba'i nang gdod shes so zhes byas so/ /de nas dge slong dag gis khyed</text></item>
<item><p>211a.1</p><section></section><text>gso sbyong la lan du mar mi 'ong na ci gdod shes sam zhes byas pa dang / drug sdes smras pa/ nged kyi las 'di gcig tu ma zad kyi 'dod pa dang sred pa'i rnam par rtog pa la 'jug dgos so zhes byas na/ don nyung ba'i dge slong gis dpyas pa las bcas/ gso sbyong gi tshe gong</text></item>
<item><p>211a.2</p><section></section><text>ma skad du zer na ltung bar 'gyur/ gso sbyong ma myong ma'i gsar bu zhig gis da gdod thos zhes byas na nyes pa med/ gong ma skad du dge 'dun gyis ma bsgo na nyes byas/ yi ge'i gnyer gzhan ni brda phrad par zad do/ /bsti stang med cing mi nyan ces bya ba ni rim gro med spyod lam gyis ston pa ste/ </text></item>
<item><p>211a.3</p><section></section><text>de yang rnam pa drug ni 'og nas byung ba rnams so/ /de la bla mar mi byed pa ni ma dad pa'o/ /ru pa tshul bzhin du mi byed pa ni ma gus pa'o/ /yid la mi 'dzin pa ni ma mos pa'o/ /sems rtse gcig tu mi byed pa ni phyi rol du g.yeng ba'o/ /sems thams cad kyis bsams te chos mi nyan pa ni zhum par 'dug</text></item>
<item><p>211a.4</p><section></section><text>pa'o/ /de'i nyon mongs pa ni ma gus pa'o/ /yang dge slong gang ba so'am rwa'i khab ral byed dam byed du 'jug na ltung ba'o/ /sangs rgyas mnyan du yod pa na bzhugs pa'i tshe/ de na ba so mkhan mu stegs gcer bu ba'i chos la dga' ba zhig 'dug pa de/ dge slong bsod snyoms pa zhig gis btul nas</text></item>
<item><p>211a.5</p><section></section><text>dad par gyur te dge 'dun la gzod bsnyen bkur byed par khas blangs nas/ dge slong dag gis kyang bag ma byas par/ zan mi za zhing ba so dang rus pa'i khab ral byed du bcug ste/ bcom pa mang bas de dbul por gyur nas/ mu stegs can gyis ba so can de nged la phyogs pa'i tshe phyug cing nor mang ba na/ shAkya'i</text></item>
<item><p>211a.6</p><section></section><text>chos la phyogs nas dge slong gi 'dod pa mang pos zas kyang med par gyur to zhes dpyas pa las bcas/ khab ral 'di lta bu byas sam byed du bcug na ltung bar 'gyur ro/ /dngos po ma chag par ltung ba bshags kyang de las blang bar mi 'gyur ro/ /ltung ba gso ba'i tshe/ dge slong gi dngos po bcag gam ma dris</text></item>
<item><p>211a.7</p><section></section><text>na nyes byas/ de'i nyon mongs pa ni ma dad pa'o/ /dge slong dge 'dun gyi khri'am khri'u byed na rkang pa bu gar zhugs pa ma gtogs te/ bde bar gshegs pa'i sor brgyad kyi tshad du gyis shig /de las lhag pa byas nas spyad na ltung ba'o/ /sangs rgyas mnyan du yod pa na bzhugs pa'i tshe/ dge slong</text></item>
<item><p>211b.1</p><section></section><text>yul rgyu ba zhig mnyan du yod par phyin nas mal stan bgos na sgo khang na khri rkang pa thung ngu ma zhig 'dug pa thob nas de'i steng du 'dug ste/ mdun du rkang pa bkrus nas snyoms par zhugs so/ /de nas dge slong lam du 'gro bas dub pas mchog ste/ yang btud yang btud pa dang sbrul gdug pa can zhig</text></item>
<item><p>211b.2</p><section></section><text>bsil bar 'dod de rkang pa bkrus nas de'i sar nyal ba des bdag gsad par 'ong ngo snyam nas mgo gdengs kar byas te/ dge slong yur ltung ma thag tu 'phral bar zin nas dus las 'das par byas so/ /de nas khri'i rkang pa srings shig par bka' stsal pa dang / skas btsugs pa las bcas/ khri'i</text></item>
<item><p>211b.3</p><section></section><text>rkang pa tshad las 'das na ltung / tshad du ma phyin na nyes byas/ de'i nyon mongs pa ni ma dad pa'o/ /yang dge slong gang dge 'dun gyi khri'am khri'u la shing bal bdal tam bdal du bcug na bsdus nas ltung ba'o/ /sangs rgyas mnyan du yod pa na bzhugs pa'i tshe/ dge slong dga' bo gsar bu zhig ste/ nam</text></item>
<item><p>211b.4</p><section></section><text>gud nas dge slong rgan pos 'ongs nas gnas khang 'chugs shing khri stan khyer bas/ re zhig dge slong rgan po zhig gud nas 'ongs pa dang / nye dga' bo nyid nyal ba'i khri de shing bal gyis g.yogs te gzhag go/ /de nas dge slong des 'di su'i zhes smras des 'di ni nga'i shing bal lo zhes byas pa</text></item>
<item><p>211b.5</p><section></section><text>dang / gud nas dge slong gcig gis smras pa/ nye dga' bo ji skad zer ba bzhin te/ khri ni dge 'dun mnga'/ shing bal ni nye dga' bo dbang ngo zhes byas te/ nye dga' bo khros pas shing bal chen po ni bsdus te sbas/ nyung shas shig ni khri'i steng du gtor ro/ /de nas gud nas 'ongs pa'i dge slong de nub mo</text></item>
<item><p>211b.6</p><section></section><text>mun khrod du khri de'i steng du nyal ba dang nang par langs pa'i tshe lus bal gyis yog cing skya bor gyur pa dang / don nyung ba'i dge slong gis dpyas pa las bcas/ de'i nyon mongs pa ni ma dad pa'o/ /dge slong gding ba byed na tshad bzhin du gyis shig /de la gding ba'i tshad ni 'di yin te srid du bde bar gshegs</text></item>
<item><p>211b.7</p><section></section><text>pa'i mtho do/ /zhing du mtho phyed dang do/ /srid du mtho gang gis srings shig /de las lhag par byas nas spyad na ltung ba'o/ /sangs rgyas mnyan du yod pa na bzhugs pa'i tshe/ dge slong gi gding ba gyis shig ces bka' stsal nas/ de dag gis ma 'ongs par che zhing tshad las 'das bar byas</text></item>
<item><p>212a.1</p><section></section><text>nas don nyung ba'i dge slong gis dpyas pa las bcas/ gding ba'i srid mtho dor bcas pa las/ dge slong 'char ba lus ring ches la gding ba thung ro smad kyi dri mas dge 'dun gyi stan la reg nas/ mtho gang gis bskyed pa las bcas/ srid du ni khru phyed dang lnga/ zheng du khru do</text></item>
<item><p>212a.2</p><section></section><text>dang sor drug /gding ba ras sar pa las byas na nyes byas/ gding ba sum sbyar mar bya/ tshad du ma slebs na nyes byas/ dge slong g.yan pa dgab pa byed na tshad bzhin du gyis shig /de la g.yan pa dgab pa'i tshad ni 'di yin te/ srid du bde bar gshegs pa'i mtho bzhi/ zheng du mtho do/ /de</text></item>
<item><p>212a.3</p><section></section><text>las 'das pa byed nas bcang na ltung ba'o/ /sangs rgyas mnyan du yod pa na bzhugs pa'i tshe/ dge slong gis g.yan pa dgab par gyis shig ces bka' stsal nas/ de dag gis ma 'ongs par che zhing tshad las 'das par byas pas don nyung ba'i dge slong gis dpyas pa las bcas tshad las 'das na ltung / </text></item>
<item><p>212a.4</p><section></section><text>tshad las ma 'das na nyes byas/ dge slong dbyar gyi ras chen gyi tshad ni 'di yin te/ srid du bde bar gshegs pa'i mtho drug /zhed du mtho phyed dang sum mo/ /de las lhag par byas nas spyad na ltung ba'o/ /sangs rgyas mnyan du yod pa na bzhugs pa'i tshe/ dbyar gyi ras chen tshol cig ces bka' stsal</text></item>
<item><p>212a.5</p><section></section><text>nas/ de dag gis ma 'ongs par che zhing tshad las 'das par byas pas don nyung ba'i dge slong gis dpyas pa las bcas/ tshad las 'das na ltung / tshad du ma phyin na nyes byas/ chos gos gsher gyis dogs na nyes pa med/ de'i nyon mongs pa ni ma dad pa'o/ /yang dge slong bde bar gshegs pa'i chos gos</text></item>
<item><p>212a.6</p><section></section><text>kyi tshad kyi chos gos byed dam/ bde bar gshegs pa'i chos gos las lhag par byed na ltung ba'o/ /de la bde bar gshegs pa'i chos gos kyi tshad ni 'di yin te/ srid du bde bar gshegs pa'i mtho bcu/ zheng du mtho drug ste/ de la bde bar gshegs pa'i chos gos kyi tshad do/ /sangs rgyas mnyan</text></item>
<item><p>212a.7</p><section></section><text>du yod pa na bzhugs pa'i tshe/ dge slong nye dga' bos bzo mkhan la/ bde bar gshegs pa'i chos gos kyi tshad gcig drub tu bcug nas/ snga dro cung zad ni bgos gzhan ni brtul te phrag pa la bkal nas/ don nyung ba'i dge slong gis dpyas pa las/ dge slong gis chos gos tshad bzhin du byas</text></item>
<item><p>212b.1</p><section></section><text>kyang rung ma byas kyang rung de las 'das par byas na ltung ba'o/ /de'i nyon mongs pa ni ma dad pa'o/ /dge slong lus ring la khru thung na tha gu las lus tshad byas la de mdun du bltab pa'i cha gnyis gzung ba ni khru gang gi tshad do/ /tshe dang ldan pa dag bdag gis ltung ba'i chos dgu bcu po 'di dag bshad zin to/ /de la</text></item>
<item><p>212b.2</p><section></section><text>bdag gis tshe dang ldan pa dag la ci 'di na yongs su dag par gnas sam zhes dri'o/ /ci 'di na yongs su dag par gnas sam zhes lan gnyis lan gsum du dri'o/ /'di na tshe dang ldan pa dag yongs su dag na gang gi phyir cang mi smra bas de de bzhin du 'dzin to/ /dgu bcu ltung ba 'di rnams bton nas/ ltung</text></item>
<item><p>212b.3</p><section></section><text>ba yod na ltag 'og na dge slong yod pa la mthol bar bya gzhan ni lhag ma dang 'dra'o/ /mdor na/ 'gro dang khyim gyi nang nyid dang / /slob pa rnams dang dgon pa ni/ /sangs rgyas phan pa gsung ba yis/ /so sor bshags par bya bar gsungs/ /tshe dang ldan pa dag so sor bshags par bya ba'i chos bzhi</text></item>
<item><p>212b.4</p><section></section><text>po 'di dag ni zla ba phyed phyed cing so sor thar pa'i mdo 'don pa las 'byung ngo / /bsdus pa'i mdo rnam bzhi po smos pa dang / rtag tu thos par 'gyur ro zhes bstan pa ni lhag ma dang 'dra/ yang dge slong gang gnyen ma yin pa'i dge slong ma lam na 'dug pa bsod snyoms kyi phyir grong</text></item>
<item><p>212b.5</p><section></section><text>du 'gro ba las bca' ba dang bza' ba rang gis blangs te 'chos sam zos na/ dge slong de'i phyi rol gyi kun dga' ra bar song ste/ dge slong rnams la tshe dang ldan pa dag bdag smad pa'i gnas su gyur pa mi rigs pa so sor bshags par bya ba'i chos te so sor bshags par bya'o zhes so sor bshags par</text></item>
<item><p>212b.6</p><section></section><text>bya ba ste/ chos 'di so sor bshags par bya'o/ /sangs rgyas mnyan du yod pa na bzhugs pa'i tshe/ dge slong ma ut+pala'i mdog bsod snyoms la spyod de/ rnyed pa thog ma ni dge 'dun la dbul/ tha ma ni bdag rang za ba las glo bur du 'ongs pa'i dge slong ma zhig gis bsod snyoms ma rnyed nas dge</text></item>
<item><p>212b.7</p><section></section><text>slong ma des rang gi bza' ba de byin nas nyid kyi zan chad par gyur to/ /de'i 'og tu dge slong ma des grong du bsod snyoms blangs pa/ dge slong nye dga' bos grong bar gyi srang du bsdad de blangs nas dge slong ma de lam gyis dub ste zan chad pas sa la 'gyel te brgyal nas ma dad pa rnams kyis dge slong</text></item>
<item><p>213a.1</p><section></section><text>mas shAkya'i gzhon nu mthong nas 'dod chags langs nas 'gyel to zhes dpyas pa las bcas/ de'i nyon mongs pa ni ma dad pa'o/ /dge slong mang po khyim du mgron du bos nas/ zan za ba'i tshe na gal te dge slong ma zhig 'di la ni bca' ba byin cig 'di la ni bza' ba byin cig / </text></item>
<item><p>213a.2</p><section></section><text>'di la ni sran tshod byin cig /'di la yang byin cig ces bsgo zhing 'dug na/ dge slong ma la dge slong dag gis che zhe khyod dge slong zan zos kyi bar du sdod ces kyis shig /gal te dge slong gcig gis kyang de la de skad smra ma spobs na/ dge slong de dag thams cad phyi rol kun dga' ra bar dong ste/ dge slong rnams la tshe dang ldan pa</text></item>
<item><p>213a.3</p><section></section><text>bdag cag smad pa'i gnas su gyur pa mi rigs pas so sor bshags par bya ba'i chos de so sor bshags par bya'o zhes so sor bshags par bya ste/ chos 'di yang so sor bshags par bya'o/ /sangs rgyas mnyan du yod pa na bzhugs pa'i tshe/ drug sde rnams bcu gnyis sde'i thad du song nas bcu gnyis sdes</text></item>
<item><p>213a.4</p><section></section><text>'di ru bshos gsol byas pa dang / drug sdes smras pa/ deng khyed kyis mi sbyin na yang gzhan sus sbyin gyi sangs rgyas 'khor dang bcas pa ni gar spyan drangs pa deng khyed kyis de la gsol ba las/ yang dang yang sbyin du chug shig ces byas nas/ nye dga' bo sring mo sbom ma dga' ldan gyis kyang khas blangs so/ / </text></item>
<item><p>213a.5</p><section></section><text>de nas dus gzhan zhig na khyim bdag gcig gis dge 'dun spyan drangs te bshos 'drim pa'i tshe sbom mo dga' ldan gyis bsgo ba/ kye khyim bdag drug sde rnams bram ze dang rgyal rigs las rab tu byung ste/ sde snod gsum dang ldan pa yin gyis de dag la gsol ba 'di dang 'di byin cig ces bsgo nas/ khyim</text></item>
<item><p>213a.6</p><section></section><text>bdag gis de bzhin du brims pas dge slong gcig gi zan chad pa las bcas/ dge slong mas bshams pa la rnam pa gnyis te/ gsong pa dang yang dang yang byin du bcug pa'o/ /de la bca' ba zhes bya ba nas/ sran tshod byin zhes bya ba'i bar du ni bsod pa'o/ /'di la yang byin zhes bya ba ni yang dang yang byin</text></item>
<item><p>213a.7</p><section></section><text>zhes bya ba'i don te/ gal te de lta bur gyur na/ mtshams gcig gi dge 'dun kun gyis shes par byas te bshags so/ /gal te dge slong ma shom pa de sbyin bdag gang yin pa'i gnyen du gyur pa las bshams pa dang / 'di thob 'di ma thob ces rig pas zhal ta byed pa ni nyes pa med do/ /yang dge</text></item>
<item><p>213b.1</p><section></section><text>'dun gyis slob ma'i khyim du gyur pa bslab pa'i sdom pa byin par shes pa la yang / dge slong gang dge 'dun gyi slob ma'i khyim 'di 'dra ba bslab pa'i sdom pa byin par shes pa rnams su yang sngar ma thob par song ste/ rang gi lag gis bza' ba dang bca' ba blangs te 'chos sam zos na/ dge slong de phyi rol</text></item>
<item><p>213b.2</p><section></section><text>kun dga' ra bar song ste/ dge slong rnams la tshe dang ldan pa dag bdag smad pa'i gnas su gyur pa mi rigs pas so sor bshags par bya ba'i chos te so sor bshags par bya'i zhes so sor bshags par bya ste/ chos 'di yang so sor bshags par bya'o/ /sangs rgyas yul yangs pa can na</text></item>
<item><p>213b.3</p><section></section><text>bzhugs pa'i tshe/ yul der sde dpon chen po seng ge zhes bya ba zhig 'dug pa des sangs rgyas dang dge slong rnams la yo byad thams cad kyis ma bstabs pa med pas de dbul por gyur nas/ de ma bas kyi bar du zan mi blang par khrims su bca' ba'i 'og tu shA ri'i bu dang maud gal gyi bu gnyis sde dpon</text></item>
<item><p>213b.4</p><section></section><text>des bos pa dang / drug sde rnams kyang ma bos par der song nas/ sde dpon gyi rgyags ci lus pa las sbyar te/ de dag kyang zan byin pas de'i 'og tu bu rnams kyi zan chad de ngus nas don nyung ba'i dge slong gis dpyas pa las bcas/ yi ge'i 'bru gnyer gzhan ni brda phrad par zad do/ /slob pa'i khyim</text></item>
<item><p>213b.5</p><section></section><text>zhes bya ba ni sde dpon de rgyun du zhugs pa'i 'bras bu thob ste/ slob pa'i sa la gnas pa'o/ /khyim bdag gis bos te zan zos pa dang ma bos par der song ste/ stan tsam la spyod cing chos 'chad pa dang / sbyin bdag de bltas nas 'og khrims btang ba'i 'og tu blangs pa rnams ni nyes pa med/ gang dge</text></item>
<item><p>213b.6</p><section></section><text>'dun gyi dgon pa'i gnas dogs pa dang bcas par shes pa dang / 'jigs pa dang bcas par shes pa dang / 'jigs shing nyams pa dang bcas par shes pa zhig tu yang dge slong gang dge 'dun gyi gnas dogs pa dang bcas par shes pa/ 'jigs pa dang bcas par shes pa 'jigs shing</text></item>
<item><p>213b.7</p><section></section><text>nyam nga ba dang bcas par shes pa dang 'dra ba dag na sngar ma brtags pa'i gnas su kun dga' ra ba'i phyi rol du bca' ba dang bza' ba blangs te 'chos sam zos na dge slong des dge slong rnams la/ tshe dang ldan pa dag bdag smad pa'i gnas su gyur pa mi rigs pas so sor bshags par bya ba'i chos</text></item>
<item><p>214a.1</p><section></section><text>te so sor bshags par bya'o zhes so sor bshags par bya ste/ chos 'di yang so sor bshags par bya'o/ /sangs rgyas grong khyer ser skya'i gnas na bzhugs pa'i tshe/ tshul nas 'byung ba'i khar sangs rgyas kyis yul phyogs der chos bstan pas shAkya'i rigs rnams</text></item>
<item><p>214a.2</p><section></section><text>dad par gyur nas/ phyi de nyin par sangs rgyas dang shAkya'i gnas na gnas pa'i dge slong rnams kyis bshos sbyar nas bza' ba dang bca' ba mang pos shing rta rnams bkang ste/ shAkya mo rnams ni mdun du btang / skyes pa rnams ni phyi bzhin 'ong bar byas pa las/ shAkya mo rnams nags stug po'i nang du</text></item>
<item><p>214a.3</p><section></section><text>rkun pos bcom ste/ rgyan sna tshogs dang gos dang kha zas mang po rnams phrogs nas bud med de dag rtswa dang shing phra mo'i gseb tu zhugs nas gcer bur 'khod do/ /de nas zan bzhin du mi snang bas/ drug sde rnams bsod snyoms la chas pas lam du rkun pos sbyin bdag gyi chung ma rnams bcom zin</text></item>
<item><p>214a.4</p><section></section><text>par mthong nas gcer bur kha zas lhag rol rnams 'drim du bcug ste zos so/ /de nas shAkya rnams phyi bzhin du 'ongs pas rkun po bzung nas rgyan dang kha zas rnams phyir khugs te/ pho mo kun dge 'dun gyi thad du song ste bshos brims so/ /de ltar 'drim pa'i tshe bud med de dag gis drug sde rnams</text></item>
<item><p>214a.5</p><section></section><text>kyi skal ba bcad pa dang / gzhan gyis ci phyir bcad ces dris pa dang / da gdod lam du zos te nged la yang gnas ngan len gyi tshig mang du bcas/ dgon pa'i gnas 'byung ba ni kho ra khor yug dpag tshad phyed brtag par bya ste/ rkun po snang na ni lam du du ba gtul zhing ba dan sngon po bsgreng / shing lo</text></item>
<item><p>214a.6</p><section></section><text>sngon po dag lam du gtong bar bya/ rkun po med na lam du ba dan dkar po bsgreng / gnas ma brtags par 'dug pa'i lha khang gi phyi rol du zan zos na bshags par 'gyur/ brtags par nang du zos na yang phyi rol dang 'dra/ tshe dang ldan pa dag gis so sor bshags par bya ba'i chos bzhi po dag</text></item>
<item><p>214a.7</p><section></section><text>bshad zin to/ /de la bdag gis tshe dang ldan pa dag la ci 'di na yongs su dag par gnas sam zhes dri'o/ /'di na tshe dang ldan pa yongs su dag na gang gi phyir cang mi smra bas de de bzhin du 'dzin to/ /ltag tu smos pa dang 'dra'o/ /mdor na/ sham thabs la ni rnam bdun dang / /stod gos</text></item>
<item><p>214b.1</p><section></section><text>la yang rnam gsum dang / /shin tu bsdams la sogs pa lnga/ /mgo g.yogs la sogs rnam pa lnga/ /mchong la sogs pa rnam pa lnga/ /'dug par bya ba dgu dag dang / /byin len bya ba brgyad rnams so/ /tshe dang ldan pa bslab pa'i chos 'di dag ni zla ba phyed phyed cing so sor thar pa'i mdo 'don</text></item>
<item><p>214b.2</p><section></section><text>pa las 'byung ngo / /bslab pa'i mdo ni rtag tu smos pa dang 'dra/ chos gos dang sham thabs bgo ba ni sangs rgyas grong khyer 'khor mo 'jig gi drang srong gi gnas ri dag rgyu ba na bzhugs pa'i tshe/ dge slong lnga zhig thog mar rab tu byung nas chos gos gyon pa'i thabs khyim pa dag dang bye brag med</text></item>
<item><p>214b.3</p><section></section><text>nas khyim pas dpyas pa dang / sangs rgyas snga ma 'das pa'i slob pa'i tshul ni 'di 'dra snyam ste/ sangs rgyas dgon pa na bzhugs pa dang / 'dod pa'i lha rnams kyis btsun pa de dag gi tshul ni gnas gtsang ma'i rigs kyi lha bzhin du'o zhes gsol nas/ de bzhin du zlum por bgo bar bcas/ </text></item>
<item><p>214b.4</p><section></section><text>sham thabs zlum por bgo bar bslab par bya/ ha cang 'jol ba yang ma yin pa dang / glang po che'i sna ltar ma yin pa dang / ta la'i mgo ltar ma yin pa dang / nas chan gyi phur ma ltar ma yin pa dang / sprul mgo'i gdengs ka ltar ma yin pa dang / sham thabs bgo bar bslab par bya'o/ /'di rnams</text></item>
<item><p>214b.5</p><section></section><text>ltar drug sdes bgos pa las bcas te/ rtsengs pa ni pus mo las mi mtho/ 'jol ba ni long bu las mi dma'/ glang po che'i sna ni thog ma gnyis gang yang rung ste nar bar mi bya/ ta la'i lo ma ni sham thabs g.yas sam g.yon gyi thog mar zheng bltab ma mang por bya ste/ rked pa bkud pa man</text></item>
<item><p>214b.6</p><section></section><text>chad g.yon pa'i 'og ska rags kyi gseb tu bcug nas/ thog ma thod kyi 'be rngag ltar mi bya/ nas chan gyi phur ma ni sham thabs g.yas sham gyi ma thog ska rags kyi gseb tu mi gzhug /sprul mgo ni sham thabs kyi mkhyen ma ska rags las 'das pa rnams sprul mgo ltar gdengs ka yod</text></item>
<item><p>214b.7</p><section></section><text>de 'dug par mi bya/ chos gos ha cang rtsengs pa yang ma yin pa dang / ha cang 'jol ba yang ma yin pa dang / zlum por bgo bar bslab par bya'o/ /drug sdes 'di gsum ltar bgos pa las bcas/ zlum por mthon dman med pas rtsengs pa dang / 'jol ba ni sham thabs la ji lta ba</text></item>
<item><p>215a.1</p><section></section><text>bzhin du shin tu bsdams pa dang legs par bgos pa dang / sgra skyungs pa dang / mig gzums par mi bya ba dang / gnya' shing gang tsam du lta zhing khyim du 'gro bar bya'o/ /drug sdes 'di rnams las bzlog pa ltar byas pa las bcas te/ shin tu bsdams pa ni rkang</text></item>
<item><p>215a.2</p><section></section><text>lag kyog cing mi sdug par mi bya'o/ /legs par bsgo ba ni chos gos brtul nas lag par thogs sam phrag par dgal bar mi bya/ skyungs ba ni tshig cal col mi smra/ mig gzums pa ni dngos su zad de glang po che dregs pa la thug na mi gtsang ba'i khrod du 'gyel ba lta bu'o/ /gnya'</text></item>
<item><p>215a.3</p><section></section><text>shing gang ni gnod par byed pa'i sems can phas 'ong ba mthong bar bya ba'i phyir rkang pa'i rtse mo nas gnya' shing gang tshun chad du blta bar gsungs so/ /mgo mi g.yogs pa dang / mi brdze ba dang / mi gzar ba dang / gnya' gong du mi bsnol ba dang / phrag pa gnyis la mi gzar bar bslab par</text></item>
<item><p>215a.4</p><section></section><text>bya'o/ /drug sde 'di rnams ltar byas pa las bzlog pa las bcas te/ mgo mi g.yogs pa ni chos gos kyis mi g.yogs/ mi brdze ba ni phyogs gcig nas mas mi brdze/ mi gzar ba ni bgos nas phrag pa'i steng du mi gzar/ gnya' gong du mi bsnol ba ni chos gos g.yas g.yon gnyis</text></item>
<item><p>215a.5</p><section></section><text>ka gzar te gnya' ba'i gong du mi bsnol/ phrag pa gnyis la mi gzar ba ni dngos su zad/ brang bsam yin pa dang / 'jal thabs su ma yin pa dang / mi mchong ba dang / tsog pus ma yin pa dang / dkur mi brten par khyim du 'gro bar bslab par bya'o/ /drug sde 'di rnams las bzlog pa</text></item>
<item><p>215a.6</p><section></section><text>ltar byas pa las bcas te/ brang bas ma yin pa ni rkang pa'i rtse mo btsugs te mi 'gro 'jal thabs su ni gom pas 'jal thabs mi bya/ mi mchong ba ni ci la yang rung ste mchong bar mi bya/ tsog pu ni bud med kyi 'dug thabs su 'dug ste 'gro bar mi bya'o/ /dkur mi brten pa ni dngos su zad/ lus</text></item>
<item><p>215a.7</p><section></section><text>mi bsgyur ba dang / lag pa ma kyog pa dang / mgo mi bsgyur ba dang / phrag pa mi sprad pa dang / lag pa mi sbrel bar khyim du 'gro bar bslab par bya'o/ /drug sdes 'di rnams las bzlog pa ltar byas pa las bcas te/ lus mi bsgyur ba ni ma 'os par gcu zhing mi bsgyur/ lag pa mi kyog pa ni lag</text></item>
<item><p>215b.1</p><section></section><text>pa'i bkyungs ka mi bya'o/ /mgo mi bsgyur ba ni glang po che dang rtsangs pa'i mgo bzhin du mi bsgyur/ phrag pa mi sprad pa ni sngon drug sde dag grong du 'jug pa'i tshe mi zhig spos dang rgyan gyi byugs shing rgyan pas brgyan pa dang phrad pa/ drug sde dpung mgo sprad nas khyod la 'byor ba tsam nged la med snyam mam zhes</text></item>
<item><p>215b.2</p><section></section><text>byas nas brdegs bsnun pa las bcas/ lag pa mi sbrel ba ni sngon drug sde rnams grong du 'jug pa'i tshe ltag ma dang 'dra ba'i mi zhig dang phrad nas/ de dag gis lag pa sbrel ba las de dag gis 'phangs nas bsgyel ba las bcas/ ma bsgo bar khyim du stan la mi 'dug pa la bslab par bya'o/ /stan</text></item>
<item><p>215b.3</p><section></section><text>la ma brtags pa dang / lus thams cad kyi ljid kyis mi dbab pa dang / rkang pa mi bsnol ba dang / brla mi bsnol ba dang / long bu'i steng du long bu mi bzhag pa dang / rkang pa mi dgug pa dang / rkang pa mi dbab pa dang / mdoms mi snang bar khyim du stan la 'dug pa la bslab par bya'o/ /ma bsgo bar</text></item>
<item><p>215b.4</p><section></section><text>stan la 'dug pa ni mnyan du yod pa na bram ze gtsang sbra can zhig gi mal sgo gang du bcas nas/ mi khyim du song ba'i 'og tu nye dga' bos ku re bya ba'i phyir lham dang bcas te mal brdzis nas bram ze 'khrug pa las bcas/ khyim du bos kyang rung ste/ stan la 'dug tu rung ngam zhes dris te 'dug par bya/ </text></item>
<item><p>215b.5</p><section></section><text>stan la ma brtags par ni bud med gtum mo'i khyim du dge slong 'char ba rtag tu 'ong bas 'char ba'i stan gcig spags te/ gzhan la des reg na tshe ring bar 'dod pa'i phyir stan de'i 'og tu byis pa gcig bsnyal ba las/ 'char bsam brtags par 'dug ste shi ba las bcas/ lus kyi ljid</text></item>
<item><p>215b.6</p><section></section><text>kyis mi dbab pa ni sangs rgyas mngon par byang chub nas pho brang ser skya'i gnas su slar gshegs te sngon btsun mo'i bshos gsol ba'i tshe/ dge slong 'char bas btsun mo drag 'dzin ma bshos 'drim pa'i rkang pa la rkang pas bsdos te btang bas de'i 'khon gyis dus gzhan zhig na/ btsun mos</text></item>
<item><p>215b.7</p><section></section><text>khri'u rgyud ma brtags pa'i steng du stan gyis g.yogs nas bram ze 'char ba 'bod pa btang ngo / /de nas 'char ba 'ongs pa dang / btsun mos ngas bram ze 'bod du bcug na dge sbyong mgo reg po des ji bya zhes 'bod pa spyos so/ /de nas zho phor gang dang phye phor gang zhig 'char ba la byin nas 'greng</text></item>
<item><p>216a.1</p><section></section><text>bzhin du blangs te/ tshig pa zos nas khri bcag snyam ste ljid kyis mnan cing drag tu 'dug pa dang nang du ltems zhes bying nas phye dang zho yang thong kar bo'o/ /de nas rkang lag bteg ste rdzing gi nang du bor ba las bcas/ rkang pa mi bsnol ba ni rje ngar mi bsnol te/ drug sde</text></item>
<item><p>216a.2</p><section></section><text>las bcas/ brla mi bsnol ba ni drug sde las bcas te/ brla gcig gi steng du gcig mi dgal/ long bu ni drug sde las bcas te/ long bu phyi rgyab gnyis gcig gi steng du gcig mi gzhag /rkang pa mi dgug pa ni drug sde rnams khri'i steng na 'dug pa khri'i 'og tu bkug pa las dge bsnyen ma</text></item>
<item><p>216a.3</p><section></section><text>zhig gis phyag byas pa dang / rkang pa ma gtugs pas nyes zhes spyos nas/ rkang pa bkug pa la mgos gtugs pa'i tshe/ gnya' ba nas rkub tsos kyi bar du khru tshad kyis bcal nas de dag ngo tsha ba las bcas/ rkang pa mi gdangs pa ni drug sde rnams la dge bsnyen ma phyag btsal du</text></item>
<item><p>216a.4</p><section></section><text>'ongs pa dang / de dag rkang pa re re nas phyag 'tshal du gzhug pa'i phyir/ drug sde rnams kyis rkang pa gdangs nas gong ma ltar khru tshad kyis bcal ba las bcas/ mdoms mi snang ba ni drug sde las bcas te mdoms g.yogs par bya'o/ /legs par zas blang bar bslab par bya/ mu dang khad</text></item>
<item><p>216a.5</p><section></section><text>chad du ma yin pa dang / tshod ma dang mnyam pa ma yin pa dang / mthar chag pa dang / lhung bzed lta ba dang bca' ba dang bza' ba ma 'ongs par lhung bzed mi bzed par bslab par bya/ yang 'dod pa'i phyir 'bras chan gyis tshod ma mi dgab/ tshod mas 'bras chan mi dgab par bslab par bya'o/ /sangs</text></item>
<item><p>216a.6</p><section></section><text>rgyas sbra dkar can gyi ri 'jigs byed kyi nags na bzhugs pa'i tshe/ yul der 'di rnams kyi bca' byung ste/ zas legs par blangs pa ni rgyal bu rtogs ldan gyis dge 'dun spyan drangs pa'i tshe/ rgyal bu'i khang pa pad+mo can tshon brgya rtsa gcig gis gzhi bris pa'i nang du kha zas brims pa dang / drug sdes</text></item>
<item><p>216a.7</p><section></section><text>lhung bzed bzur bas tshod ma'i khu ba bo ba las bcas/ mu dang kha da chad du ni drug sdes rgyal bu de'i khyim du zas blang ba'i tshe/ 'bras chan gyis lhung bzed bkang ba'i steng du tshod ma ldugs su bcug nas bo ba las bcas/ tshod ma dang mnyam pa ma yin pa ni drug sde rgyal po de'i khyim du tshod mas</text></item>
<item><p>216b.1</p><section></section><text>lhung bzed bkang ba'i steng du 'bras blugs nas bo ba las bcas/ mthar chag ni drug sde zan za ba'i tshe tshod ma mi len cing phyis ring du song ba dang / bos nas tshod ma 'drim pa 'khrul bar gyur pa las bcas/ lhung bzed blta ba ni mnyan du yod pa na khyim bdag gcig gis dge 'dun spyan drangs te/ phye</text></item>
<item><p>216b.2</p><section></section><text>'drim pa'i tshe drug sdes chan mang du blangs te phye sprus pa'i 'og tu zan zhim po 'drim pa mthong nas drung na dge slong g.yengs par 'dug pa'i lhung bzed zan chang mang pos bkang ba las bcas/ bza' bo ma 'ongs par lhung bzed mi bzed pa ni drug sde bsod snyoms len pa'i tshe/ kha zas ma byin par</text></item>
<item><p>216b.3</p><section></section><text>lhung bzed bzed pa las bcas/ yang 'dod pa'i phyir 'bras chan gyis tshod ma mi dgab pa ni mnyan du yod pa na khyim bdag gcig gis dge 'dun spyan drangs pa las/ drug sdes tshod ma 'dod pa'i phyir 'bras chan gyis bkab pa las bcas/ tshod mas 'bras chan mi dgab pa yang gong ma</text></item>
<item><p>216b.4</p><section></section><text>dang 'dra'o/ /mdor na/ zas la legs par bya ba drug /tsug tsug la sogs rnam pa lnga/ /'bru nas tha dad byed pa lnga/ /lag pa ldag la sogs pa lnga/ /bsdus pa'i mdo ni ltag ma dang 'dra'o/ /legs par zas bza' bar bslab par bya/ kham ha cang chung ba yang ma yin pa dang / kham</text></item>
<item><p>216b.5</p><section></section><text>ha cang che ba yang ma yin pa dang / kham ran par bza' bar bslab par bya/ kham ma gzas par kha mi gdang bar bslab par bya/ kha kham gyis bkang ste mi smra bar basbab par bya'o/ /'di rnams yul mnyan du yod par bcas te/ legs par bza' ba ni drug sde slom cho zhing zas za ban/ dad</text></item>
<item><p>216b.6</p><section></section><text>pa'i khyim bdag gis dpyas pa las bcas/ kham chung ba ni drug sdes ma 'os par bag gsar ma'i thabs su chung ngu nas btsags pa las bcas/ kham chen po ni drug sde dag grong du zan za ba'i tshe gyad kham du gtong ba las bcas/ kham ran par bya ba ni che chung gnyis kyi mtha' spangs </text></item>
<item><p>216b.7</p><section></section><text>pa'o/ /kham ma gzas par kha mi gdang ba ni khyim bdag gis dge 'dun spyan drangs pa'i tshe/ drug sde rnams kyi 'og tu rgan zhugs shig 'dug pa bla ma la zan 'drim tshe kha gdangs nas nye dga' bos khar bong ba cig bcug pa las bcas/ kha zas kyis bkang ste mi smra ba ni drug sdes kha kham</text></item>
<item><p>217a.1</p><section></section><text>gyis bkang ste sgra 'byin nas/ ro nyams te gzhan gyis dpyas pa las bcas/ tsug tsug mi bya ba dang / balcag balcag mi bya ba dang / hu hu mi bya ba dang / phu phu mi bya ba dang / lce phyung ste zan mi bza' bar bslab par bya'o/ /'di rnams kyang yul mnyan du yod par</text></item>
<item><p>217a.2</p><section></section><text>bcas te/ tsug tsug mi bya ba ni khyim bdag gcig gis dge 'dun spyan drangs pa'i tshe tshod ma mngar ru brims pa dang / drug sde rnams kyis tshod ma skyur zhes byas pa dang rkan sgra gtogs pa las bcas/ balcag balcag mi bya ba ni khyim bdag gcig gis dge 'dun spyan drangs te/ tshod ma</text></item>
<item><p>217a.3</p><section></section><text>skyur po brims pa'i tshe/ drug sdes skan sgra phyung nas tshod ma mngar zhes dpyas pa las bcas/ hu hu mi bya ba ni khyim bdag gcig gis dge 'dun spyan drangs pa'i tshe/ 'bras chan tsha mo zhig brims pa dang / drug sdes 'bras chan grang zhes byas te dbugs kyis bsros pa las bcas/ </text></item>
<item><p>217a.4</p><section></section><text>phu phu mi bya ba ni khyim bdag gcig gis dge 'dun spyan drangs pa'i tshe/ 'bras chan grang mo brims pa dang / drug sdes 'bras chan tsha zhes bgyis nas dbugs kyis bsgrang ba ltar byas pa las bcas/ lce phyung ste mi bza' ba ni drug sde rnams khyim na zan za ba'i tshe lce phyung zhing mchu bldags pa</text></item>
<item><p>217a.5</p><section></section><text>las bcas/ 'brum bu las tha dad du mi bya ba dang / phyas mi bya ba dang / mkhur ba mi spo ba dang / rkan mi gtogs pa dang / kham 'phror mi gcad par zas bza' bar bslab par bya'o/ /yul ni mnyan du yod par bcas te/ 'brum bu nas tha dad du mi bya ba ni drug sde rnams zan za ba'i tshe/ 'bras chan</text></item>
<item><p>217a.6</p><section></section><text>gtor te 'brum bu nas thu zhing za ba las bcas/ phyas mi gdags pa ni khyim bdag gi khyim du zan za ba'i tshe/ drug sdes tshod ma 'di kha/ tshod ma 'di skyur ro zhes dpyas pa las bcas/ mkhur ba mi spo ba ni khyim bdag gi khyim du drug sdes mkhur ba kham phan tshun du spos pa las bcas/ rkan mi gtogs</text></item>
<item><p>217a.7</p><section></section><text>pa ni khyim bdag gis tshod ma mngar po sbyar ba las/ drug sdes skyur ro zhes rkan sgra phyung nas khyim bdag skyengs pa las bcas kham 'phror mi gzhag pa ni khyim bdag gi khyim du drug sde rnams kyis zan chang chang por byas nas phyed ni khar bcug phyed ni lhung bzed du bor ba las bcas/ lag pa mi</text></item>
<item><p>217b.1</p><section></section><text>ldag pa dang / lhung bzed mi byog pa dang / lag pa mi sprug pa dang / lhung bzed mi bskyams pa dang / mchod rten 'dra bar sprul te mi bza' bar bslab par bya'o/ /'di rnams kyang yul mnyan du yod par bcas te/ lag pa mi ldag pa ni drug sdes khyim pa'i khyim du lag pa bldags pa las bcas/ lhung bzed</text></item>
<item><p>217b.2</p><section></section><text>mi byog pa de dang 'dra/ lag pa mi sprug pa ni drug sde rnams zan za ba'i tshe lag pa sprugs pas khu ba'i zer mas dge slong gzhan gyi chos gos la phog pa las bcas/ lhung bzed mi bskyams pa ni drug sde zan za ba'i drung na/ dge slong chos gos sbyar ma gyon pa zhig 'dug pa de la kyal ka bya ba'i phyir lhung bzed</text></item>
<item><p>217b.3</p><section></section><text>bkru ba'i tshe chu bskyams pas chos gos ma rung bar gyur pa las bcas/ mchod rten 'dra bar mi bya ba ni khyim bdag gcig gcer bu'i chos la dga' ba las phyis dad par gyur nas dge 'dun spyan drangs te/ phye brims pa dang / drug sdes mchod rten 'dra bar byas nas la phug bsgos pa'i srog shing btsugs</text></item>
<item><p>217b.4</p><section></section><text>shing khur ba'i gdugs bor nas/ 'di ni ngan 'gro rdzogs byed kyi mchod rten zhes byas te/ bshigs nas zos pa las bcas/ mdor na/ 'phya la sogs pa rnam pa bzhi/ /lhung bzed la yang rnam pa bcu/ /'greng bar byed la sogs pa lnga/ /mgo g.yogs la sogs rnam pa lnga/ /do ker can</text></item>
<item><p>217b.5</p><section></section><text>la sogs pa dang / /glang chen la sogs bzhon pa lnga/ /lag na dbyig pa la sogs drug /na ba rnam pa bzhi rnams so/ /bsdus pa'i mdo ni ltag ma dang 'dra/ /drung na 'dug pa'i dge slong gi lhung bzed la 'phyas gdags pa'i phyir mi lta bar bslab par bya/ lag pa zas dang 'bags pas chu</text></item>
<item><p>217b.6</p><section></section><text>snod la mi bzung bar bslab par bya/ drung na 'dug pa'i dge slong zas dang 'bags pa'i chus mi gtor bar bslab par bya/ khyim pa 'dug par ma dris par chu zas dang 'bags pa khyim du mi dbo bar bslab par bya'o/ /'di bzhi yang yul mnyan du yod par bcas te/ drung na 'dug pa'i dge slong gi</text></item>
<item><p>217b.7</p><section></section><text>lhung bzed la mi lta ba ni dge slong mgron du pos te zan za ba'i tshe/ drug sde rnams kyi drung na dge slong lto bo che zhig 'dug pa de la 'dis ci tsam yog pa ltos zhes zer zhing dpyas pa las bcas/ chu snod la mi bzung ba ni drug sde rnams zan za ba'i tshe/ zas kyis 'bags pa'i lag pas chu snod la</text></item>
<item><p>218a.1</p><section></section><text>'dzin par byed nas/ bram ze gtsang sbra can gyis dpyas pa las bcas/ dge slong la zas dang 'bags pa'i chus mi gtor ba ni drug sde rnams zan za ba'i gan na dge slong chos gos bzang po gon pa zhig 'dug pa la snying nas zas dang 'bags pa'i chus gtor ba las bcas/ </text></item>
<item><p>218a.2</p><section></section><text>khyim pa la ma dris par zas dang 'bags pa'i chu mi dbo ba ni sangs rgyas sba dkar can gyi yul na bzhugs pa'i tshe/ rgyal bu rtogs ldan gyis spyan drangs te/ bshos gsol nas drug sde rnams kyis lhung bzed kyi chu khang pa gzhi ri mo can gyi steng du pho nas khyim bdag 'khrug pa las</text></item>
<item><p>218a.3</p><section></section><text>bcas/ lhung bzed kyi nang du zas kyi lhag ma blugs te mi dor bar bslab par bya'o/ /'og gzhi med pa'i phyogs su lhung bzed mi gzhag par bslab par bya'o/ /gad kha ma yin pa dang / g.yang sa ma yin pa dang / dkan gzar po ma yin pa la lhung bzed gzhag par bslab par bya'o/ /'di rnams</text></item>
<item><p>218a.4</p><section></section><text>kyang mnyan du yod par bcas te/ lhung bzed du lhag ma mi blugs pa ni bram ze gtsang sbra can zhig gi bu na nas dpyad mkhan gyis dge slong gi lhung bzed kyi chus bkrus na phan zhes byas pa dang / bram zes nye dga' bo la chu bslangs nas nye dga' bos 'bras dang phye dang khur ba dang rus pa dam dum dang</text></item>
<item><p>218a.5</p><section></section><text>bsres pa'i chu byin nas bram zes ma 'dod pa las bcas/ 'og gzhi med par lhung bzed mi gzhag pa ni dge slong gis 'og gzhi med par lhung bzed bzhag ste bcas zos pa las bcas/ gad kha ma yin pa nas dkan gzar po la mi gzhag ces pa'i bar du ni dge slong gis 'di rnams las bzlog</text></item>
<item><p>218a.6</p><section></section><text>ba'i gnas su gzhag pa las mi gnang bar bcas/ 'greng ste lhung bzed mi bkru bar bslab par bya/ gad kha ma yin pa dang / g.yang sa ma yin pa dang / dkan gzar po ma yin par lhung bzed bkru bar bslab par bya/ 'bab chu drag po'i rgyun las bzlog ste lhung bzed kyis chu mi bcu bar bslab par bya'o/ /'di rnams kyang yul mnyan du yod par</text></item>
<item><p>218a.7</p><section></section><text>bcas te/ 'greng ste lhung bzed mi bkru ba ni dge slong zhig 'greng ste lhung bzed bkru ba las lhung nas chag pa las bcas/ gad kha ma yin pa nas dkan gzar po ma yin pa'i bar du ni dge slong gis 'di rnams las bzlog pa'i gnas su lhung bzed bzhag pa las mi gnang bar bcas/ 'bab chu drag po las lhung bzed kyis chu mi</text></item>
<item><p>218b.1</p><section></section><text>bcu ba ni/ dge slong gis 'di las bzlog pa'i las byas pa las mi gnang bar bcas/ mi na bar 'dug pa la 'greng ste chos mi bshad par bslab par bya/ mi na bar mdun du 'gro zhing chos mi bstan par bslab par bya/ mi na bar lam du 'gro ba la lam gyi 'gram nas 'gro zhing chos mi bshad par bslab par bya/ mi na bar</text></item>
<item><p>218b.2</p><section></section><text>mgo g.yogs pa dang / brdzes pa dang / gzar ba dang / gnya' gong du bsnol ba dang / 'phrag pa gnyis la gzar ba la chos mi bshad par bslab par bya'o/ /do ker can dang / zha gyon pa dang / cod pan can dang / mgo phreng ba can dang / thod bcings pa mi na ba la chos mi bshad par bslab par bya'o/ /yul mnyan</text></item>
<item><p>218b.3</p><section></section><text>du yod par drug sdes 'di rnams las bzlog pa la chos bshad pa las mi gnang bar bcas/ mi na bar glang po che zhon pa dang / khyogs na 'dug pa dang / bzhon pa'i steng du 'dug pa dang / lham mthon por gyon pa la chos mi bshad par bslab par bya'o/ /yul mnyan du yod par drug sdes bzhon pa 'di</text></item>
<item><p>218b.4</p><section></section><text>rnams la 'dug pa dang / lham gong chad dang / shing lham gyon pa dang / lham mthil rtseg ma gyon pa la chos bshad pa las mi gnang bar bcas/ mi na bar lag na dbyig pa thogs pa dang / lag na gdugs thogs pa dang / lag na mtshon thogs pa dang / lag na ral gri thogs pa dang / lag na dgra</text></item>
<item><p>218b.5</p><section></section><text>cha thogs pa dang / go cha gyon pa la chos mi bshad par bslab par bya'o/ /yul mnyan du yod pa na/ drug sdes 'di rnams thogs pa las chos bshad pa las mi gnang bar bcas/ gsol ba lta bu ni ma gtogs so/ /mi na bar 'greng ste bshang gci mi bya bar bslab par bya/ mi na bar chu'i nang du</text></item>
<item><p>218b.6</p><section></section><text>bshang gci dang mchil ma dang / snabs dang skyugs pa dang / sna nas zag pa mi dor bar bslab par bya/ mi na bar rtswa sngon po yod pa'i phyogs su bshang gci dang / mchil ma dang / snabs dang / sna nas zag pa mi dor bar bslab par bya'o/ /gnod par bya ba ma gtogs shing la mi gang tsam las mthor</text></item>
<item><p>218b.7</p><section></section><text>mi 'dzeg par bslab par bya'o/ /'greng ste bshang gci mi bya ba ni mnyan du yod par nye dga' bos 'greng bzhin gshang gci byas pa las bcas/ rtswa sngon po'i steng du bshang gci la sogs mi dor ba ni/ sangs rgyas grong khyer ser skya'i gnas na bzhugs pa'i tshe/ nye dga' bos ldum pa la ldum slong na mi</text></item>
<item><p>219a.1</p><section></section><text>ster nas/ de snying na ste bkru sman 'thungs pa'i rnyong mas gyo mo bkang ste phyags mas nang du byugs shing ldum kun la bskus nas ma rung bar gyur pa las bcas/ chu'i nang du bshang gci la sogs pa ma dor ba ni mnyan du yod par nye dga' bos btso blag mkhan la gos 'khru zhing</text></item>
<item><p>219a.2</p><section></section><text>btsor bcol ba las ma btub nas nye dga' bos bkru sman 'thungs te rnyong mas gyo mo bkang nas khrus rdzing gi nang du khrus kyi rdo leb kyi 'og tu bskus shing blugs pa las bcas/ shing la mi gang las mi 'dzeg pa ni mnyan du yod par khyim bdag gcig gis der dge 'dun spyan drangs nas nye</text></item>
<item><p>219a.3</p><section></section><text>dga' bos sngar zan zos nas gtsug lag khang gi khang skyong gi zan skyal du chas pa dang khang skyong gi zan gcad par bya ba'i phyir gom grangs kyis dal bus lam 'jal zhing song ngo / /de'i tshe khang skyong 'dze ta'i skye shing la 'dzegs te bltas nas/ phyi rabs pa'i 'og tu nye dga' bos zan byin pa dang zar</text></item>
<item><p>219a.4</p><section></section><text>ma btub nas gtam byas pa las mi gnang bar bcas/ gnod pa byung ba ma gtogs pa ni dge slong zhig 'gron po dang 'grogs te/ dgon par zhugs pa'i nub mo stag byung nas 'gron po rnams shing mthon po la 'dzegs/ dge slong mthor 'dzeg tu mi gnang bar shes te/ mi gang tsam du 'dzeg cing</text></item>
<item><p>219a.5</p><section></section><text>'dug pa stag gis zos pa las bcas/ tshe dang ldan pa dag bdag gis bslab pa'i chos mang po rnams bshad zin to/ /de la bdag gis tshe dang ldan pa dag la ci 'di na yongs su dag par gnas sam zhes 'dri'o/ /ci 'di na yongs su dag par gnas sam zhes lan gnyis lan gsum 'dri'o/ /'di na</text></item>
<item><p>219a.6</p><section></section><text>tshe dang ldan pa dag yongs su dag par gnas na gang gi phyir cang mi smra ba de de bzhin du 'dzin to/ /'khor rnams yongs su dag gam zhes 'dri ba'i tshig ste/ ltag tu smos pa dang 'dra'o/ /mdor na/ mngon sum dran pa ma myos pa/ /de bzhin gang mang ngo bo nyid/ /rtswa rnams bkram pa lta bu dang / /khas blang bar yang bya ba'o/ /tshe dang ldan</text></item>
<item><p>219a.7</p><section></section><text>pa dag rtsod pa zhi bar bya ba'i chos bdun po 'di dag zla ba phyed phyed cing so sor thar pa'i mdo 'don pa las 'byung ngo / /mi mthun pa las rtsod pa dang / lung mi ston pa las rtsod pa dang / bya ba las rtsod pa dang / 'di bzhi yod pa zhi bar bya ba'i thabs bdun po yod pa ni 'og nas 'byung ba yin te/ mi mthun pa las rtsod pa ni</text></item>
<item><p>219b.1</p><section></section><text>gang zag gis chos bzhin bshad pa'i rnyed pa de/ dge slong la la ni gang zag la dbang zhes zer/ la la ni chos la dbang zhes lta bu 'am/ chos bdag med pa dang / yod pa la lta ba mi mthun te rtsod pa ni mi mthun pa las rtsod pa zhes bya'o/ /de la lung mi ston pa ni dge slong gis dge slong la ltung ba byung</text></item>
<item><p>219b.2</p><section></section><text>gi mkhan po dang slob dpon gyis kyang lung mi 'bogs/ dge 'dun gyis kyang las kyi nang du 'jug pa'i lung mi sbyin pa'i rigs zhes bsnyon tol du gyur pa las rtsod pa lta bu'o/ /de la ltung ba las rtsod pa ni dge slong la ltung ba lci ba zhig byung zhes gleng ba las/ bar bar ni bsnyon/ bar bar ni legs par mi</text></item>
<item><p>219b.3</p><section></section><text>dran zhes zer/ bar bar ni ltung ba ni ma byung / yang ba ni byung zhes zer zhing las bya ba la bgegs byed pa las rtsod par 'gyur ro/ /de la bya ba las rtsod pa ni dge 'dun gyis gsol ba dang zhu ba'i las gang yang rung ba zhig byed pa'i tshe/ las la 'dur mi btub pa las rtsod par gyur pa</text></item>
<item><p>219b.4</p><section></section><text>lta bu'o/ /mngon sum du 'dul bar 'os pa la/ mngon sum du 'dul ba sbyin no/ /rgyal po'i khab na ri dwags dgra'i bu dge slong nag po dang / drug sde rnams gtsang po'i 'gram na khrus byed pa'i tshe/ chos gos nor te so sor dong ba las/ dge slong nag pos chos gos brkus te pham mo zhes drug sdes</text></item>
<item><p>219b.5</p><section></section><text>skur nas/ sangs rgyas kyis khug pa mngon sum du rtsod pa zhi bar byos shig pa las bcas/ dge slong la la ltung ba byung zhes bsnyon tol du gyur na/ gnyis ka mngon sum du khug ste/ snol bzang ngan la sbyar zhing zhi bar bya/ de la mngon pa ni rnam pa lnga dang ldan na mngon par chud de/ chos dang / 'dul ba</text></item>
<item><p>219b.6</p><section></section><text>dang / mi dang / mtshams dang / dge 'dun no/ /'di ni rtsod pa bzhi char gyi nang du bsdu'o/ /dran pas 'dul bar 'os pa la dran pas 'dun pa sbyin no/ /rgyal po'i khab na dge slong gyad bu nor dge 'dun gyi mal cha dang / kha zas 'god pa'i tshe/ dge slong mdza' bo dang sa can gnyis/ snga ma'i</text></item>
<item><p>219b.7</p><section></section><text>las kyis mal stan ngan pa dang / grong dbul bar bab pas khros te ri dwags kyi mi tshangs par spyod pa'i bag tsam la blangs nas/ gyad bu nor dang dge slong ma mdza' mo gnyis mi tshangs par spyod do zhes brgal ba las bcas/ dge slong la ltung ba byung zhes brgal te rtsod par gyur na snol bzang ngan</text></item>
<item><p>220a.1</p><section></section><text>las sbyar te/ yon tan dang gang ldan pa'i tshig de btsan par bya'o/ /de la tshul khrims kyi yon tan mnyam na/ gang mang du thos pa'i tshig btsan par gzung / mang du thos pa mnyam na yang / gang 'dod pa nyung ba'i tshig btsan par bya'o/ /'di ni ltung ba mi ston pa las rtsod pa'i nang du</text></item>
<item><p>220a.2</p><section></section><text>bsdu'o/ /ma myos pas 'dul bar 'os pa la ma myos pas 'dul ba sbyin no/ /rgyal po'i khab na dge slong bye ma can tshe snga ma'i las kyis myos pas ltung ba mang zhig byung nas phyis dran pa'i tshe gzhan gyis khyod dge slong gi grangs su mi chud do zhes byas pa dang / dge sbyong bye ma can gyis bdag smyos</text></item>
<item><p>220a.3</p><section></section><text>pas ma dran te dbang med do zhes byas nas/ sangs rgyas kyis smyos par gyur to ma dran pas byas na nyes pa med kyis legs par soms shig pa las bcas/ dge slong zhig smyos te mi dran pa las phyis sangs pa'i tshe/ gzhan gyis ltung ba byung zhes brgal na des smyos pa'i tshe byas sam/ sangs pa'i</text></item>
<item><p>220a.4</p><section></section><text>'og tu byas pa phyis sems su bcug ste/ sngon spyod lam rtsing zhib dang / drang mi drang ba'i las dang sbyar zhing zhi bar bya/ 'di ni lung mi ston pas rtsod pa'i nang du bsdu'o/ /gang tshul shing mang po sbyin par 'os pa la tshul shing mang pos 'dul ba sbyin no/ /mnyan du yod pa na dge slong mkhas shing gsal bas</text></item>
<item><p>220a.5</p><section></section><text>sbyang zhing zhi bar bya/ mtshams gcig pa'i dge 'dun chos dang rnyed pa la lta ba mi mthun te rtsod par gyur nas/ sangs rgyas kyis chos dang chos ma yin pa'i tshul shing brims la tshul shing gang mang ba bden par gyis shig pa las bcas so/ /dge slong gnyis shig lta ba ma mthun te rtsod na dge slong</text></item>
<item><p>220a.6</p><section></section><text>mkhas shing gsal bas sbyang zhing zhi bar bya/ mtshams gcig pa'i dge 'dun gyis zhi bar ma nus na/ ring lugs dge slong gcig dang sbrags te rtsod pa gnyis ka gtsug lag khang gzhan du gtang / dge 'dun de dag gis kyang zhi bar ma nus na gnyis ka phyir bkug la/ sngon gnas pa'i</text></item>
<item><p>220a.7</p><section></section><text>dge 'dun gyi nang du chos dang chos ma yin pa'i tshul shing brims te gang mang ba'i yus su bya/ tshul shing mnyam na gang zag chen po brgyad kyi tshul shing gcig gis chos can gyi tshul shing gi steng du bsnan te bden par bya'o/ /chos ma yin pa'i tshul shing de ni khyar khyor can dri bsrung gis ma</text></item>
<item><p>220b.1</p><section></section><text>byugs pa'o/ /'di ni mi mthun pa las rtsod pa'i nang du bsdu'o/ /de'i ngo bo nyid tshol du gzhug par 'os pa la de'i ngo bo nyid btsal bas sbyin no/ /mkhar rtsom pa dang / sangs rgyas seng ge'i khri la bzhugs pa'i tshe/ dge 'dun kun gtsang ma zhes gsungs pa las/ su yang cang mi smra'o/ /'on kyang</text></item>
<item><p>220b.2</p><section></section><text>zhal ston ma gsungs pa dang / de'i nang na dge slong ltung ba can zhig 'dug par maud gal gyi bu'i rdzu 'phrul gyi mig gis mthong nas/ mthol du bcug pa las/ de'i bar bar ni snyog /bar bar ni ltung ba ma byung gi yang ba byung zhes zer/ bar bar ni legs par mi dran zhes byas na/ ltung ba'i ngo bo</text></item>
<item><p>220b.3</p><section></section><text>nyid gang yin pa tshol du chug shig pa las bcas/ dge slong ltung ba byung ste mthol du bcug pa las gtan la bab par khas len du mi btub na ltung ba'i ngo bo gang yin pa tshol du bcug ste/ bshags pa byas nas bzod pa sbyin par bya'o/ /'di ni ltung ba la rtsod pa'i nang du bsdu'o/ /khas blang bar</text></item>
<item><p>220b.4</p><section></section><text>'os pa la khas blang bar bya'o/ /yul ga ya na dge slong glang po'i stobs dang / mu stegs can dang chos rtsod pa'i tshe/ tshul dang 'gal ba mang du byas pas/ khyim pas dpyas nas dge slong gi mdun du khas len cing mthol du bcug pa las bcas/ dge slong ma ltung ba byung ba la gcig gis bsgrel te/ </text></item>
<item><p>220b.5</p><section></section><text>gcugs med par rtsod par gyur na ltung ba gang byung ba ste zhi bar bya/ 'di ni ltung ba la sogs pa'i nang du bsdu'o/ /rtswa dgram pa dgram par sbyin no/ /rgyal po'i khab tu dge 'dun mang po lo'i bar du 'khrugs nas/ sangs rgyas kyis gcig la gcig bzod par byos la rtswa gding ba lta bur 'dum zhing</text></item>
<item><p>220b.6</p><section></section><text>'dres par gyis shig pa las bcas/ gcugs yod pa la rtsod pa rnam gnyis yod de/ spyis rtsod pa dang phyogs su rtsod pa'o/ /de la dge 'dun spyis rtsod de/ so so'i gnas brtan 'dis bsdums shing zhi bar bya/ phyogs kyi rtsod pa ni dge 'dun gyi nang nas bcu tsam zhig phan tshun nas rtsod par gyur na</text></item>
<item><p>220b.7</p><section></section><text>dge 'dun gzhan gyis bsdums shing zhi bar bya/ 'di ni ltung ba la sogs pa'i nang du bsdu'o/ /bya ba la rtsod pa ni 'di bdun char gyi spyir 'gro'o/ /gdul mi dgos par zhi bar 'gyur ba ni rnam pa bzhi ste/ shi 'phos kyi bskal pa dang / nad rgyun rings kyi bskal pa dang / dge slong gi dngos po</text></item>
<item><p>221a.1</p><section></section><text>las byung ba'i bskal pa dang / khams gzhan du gnas 'phos pas bskal ba'o/ /rtsod par byung bar gyur pa rnams rtsod pa zhi ba byung bar gyur pa'o/ /rtsod pa zhi bar bya ba'i chos bdun po 'di dag chos dang 'dul ba dang / ston pa'i bstan pa bzhin du 'dum par bya/ zhi bar bya/ rnam par zhi bar</text></item>
<item><p>221a.2</p><section></section><text>bya'o zhes smos pa rnams ni zhi bar bya ba bdun gyis ci nas kyang zhi ba dang 'dum par gyis shig ces ston pa yin te/ de la chos zhes pa ni mthong ba dang / thos pa dang / dogs pa'i chos so/ /'dul ba zhes pa ni dus dang dben pa dang / don du gyur pa dang / mdza' ba rnams kyi gdul bar bya'o/ /ston pa'i</text></item>
<item><p>221a.3</p><section></section><text>bstan pa bzhin zhes pa ni gsung rab kyi yan lag bcu gnyis bzhin du bya'o/ /yang gcig tu chos zhes pa ni chos mngon pa'i tshul lo/ /'dul ba zhes pa ni lhag pa'i tshul khrims kyi bslab pa'o/ /ston pa'i bstan pa zhes pa ni lhag pa'i shes rab kyi bslab pa'o/ /gdul bar bya zhes pa ni rtsod pa'i</text></item>
<item><p>221a.4</p><section></section><text>nyes pa de dag nyid ci nas kyang mi 'byung bar bya'o/ /zhi bar bya zhes pa ni rtsod par gyur pa rnams ci nas kyang zhi bar bya'o/ /rnam par zhi bar bya zhes pa ni bsdums sam rab tu zhi bar byas nas kyang phyis ci nas kyang rtsod par mi 'byung bar bya ba'o/ /yang gcig tu na 'dul ba zhes bya ba ni rtsod pa zhi bar byed</text></item>
<item><p>221a.5</p><section></section><text>pa dang po sbyor ba'o/ /zhi bar bya zhes pa ni zhi bar byed pa ni dngos po/ /rnam par zhi bar bya zhes pa ni bsdums zin nas kyang phyis ci nas mi rtsod par bya'o/ /rtsod pa zhi ba las gang yang rung ste/ rtsod par gyur na zhi bar gyur pa 'di bdun can gyis bgyis sam 'on te ma lags zhes gsol ba dang / bya ba'i</text></item>
<item><p>221a.6</p><section></section><text>zhi ba ma gtogs par rtsod pa gzhan dag kyang rung ste/ bdun char mi dgos zhes gsungs pa ma yin te/ de la mi mthun pa'i rtsod pa ni rtag pa dang mi rtag pa'am/ skad cig ma'am skad cig ma ma yin pa'am/ chos kyi rnyed pa gang zag dbang ngam/ glegs bam dbang bar bya ba la sogs pa lta bu/ </text></item>
<item><p>221a.7</p><section></section><text>kha mi 'dum pa'i rtsod pa yin pas na mngon sum gyis 'dul ba'am/ tshul shing mang po sbyin pas zhi bar bya'o/ /lung mi sbyin pa'i rtsod pa ni ma nyes pa la glengs pa dang / ltung ba ni gzhan byas pa glengs pa ni gzhan gyis glengs pa dang / nyes pa byung ba rnams bshags pa la sogs pa gnyen po</text></item>
<item><p>221b.1</p><section></section><text>byas zin kyang bskul ba de nyid na re/ nga la nyes pa med do zhes zer ba lta bu la sogs pa dgag pa dang / de na re nga la nyes pa ci yod na/ lung la sogs pa dgag ces rtsod pa yin pas na/ mngon sum gyis 'dul ba dang / dran pas 'dul ba dang / ma myos pas 'dul ba gsum gyis zhi bar bya'o/ / </text></item>
<item><p>221b.2</p><section></section><text>ltung ba la rtsod pa ni ltung ba yin nam ma yin pa dang / lci yang la sogs pa'i sgo nas rtsod par gyur pas na/ mngon sum gyis 'dul ba dang / de'i ngo bo nyid tshol ba dang / khas len pa dang / rtswa bkram pa bzhis zhi bar bya'o/ /bya ba'i rtsod pa ni dngos po ji lta ba nyid la kha ma dum pas gsol ba la sogs</text></item>
<item><p>221b.3</p><section></section><text>pa'i las la mi 'du bar 'gyur ba dang / lung dgag pas mi 'du ba dang / ltung ba byung bas rtsod de mi 'du bar 'gyur ba la sogs pa bya ba ni 'grub pas na zhi bar bya ba'i chos bdun char gyis zhi bar bya dgos so/ /zhus pa las zhi bar bgyi ba bdun mi 'tshal bar zhi bar bgyi ba ma mchis sam mchis zhes</text></item>
<item><p>221b.4</p><section></section><text>gsol ba dang / yod de gnyis rtsod pa las 'ga' zhig shi 'am/ nad yun ring pos mnar tam/ gud du song ngam khyim par babs na'o zhes gsungs pa yin te/ rkyen 'di lta bu zhig byung na zhi bar bya ba 'di bdun mi dgos pa yang yod do/ /tshe dang ldan pa bdag gis rtsod pa zhi bar bya</text></item>
<item><p>221b.5</p><section></section><text>ba'i chos bdun po dag bshad zin to/ /de bdag gis tshe dang ldan pa dag la ci nas yongs su dag par gnas sam zhes dri'o/ /ci nas yongs su dag par gnas sam zhes lan gnyis lan gsum du dri'o/ /ci 'di na tshe dang ldan pa dag yongs su dag na gang gi phyir cang mi smra bas/ de</text></item>
<item><p>221b.6</p><section></section><text>de bzhin du 'dzin to/ /'khor yongs su dag gam zhes dri ba ni lhag ma dang 'dra'o/ /tshe dang ldan pa dag bdag gis so sor thar pa'i mdo bshad pa'i gleng gzhi bshad zin to// //phas pham pa'i chos bzhi dang / dge 'dun lhag ma'i chos bcu gsum dang / ma nges pa'i chos gnyis dang / spang pa'i ltung ba'i chos sum cu dang / </text></item>
<item><p>221b.7</p><section></section><text>ltung ba'i chos dgu bcu dang / so sor bshags pa'i chos bzhi dang / bslab pa'i chos mang po dang / rtsod pa zhi bar bya ba'i chos bdun bshad zin to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i</text></item>
<item><p>222a.1</p><section></section><text>mdor gtogs shing mdor bsdus pa ni 'di dag tu zad do/ /bshad zin ces pa yan chad ni ltung ba sde lnga bsgrags zin pa'i don to/ /mdor na mdor gtogs zhes bya ba'i tshig gi sgo nas 'dus pa'o/ /mdor 'dus zhes bya ba ni don gyis go nas kyang 'dus pa'o/ /yang</text></item>
<item><p>222a.2</p><section></section><text>mdor gtogs pa ni 'dul ba'i yan lag mdo sde las 'byung ba'ang so sor thar pa'i nang du 'dus par ston to/ /mdor 'dus zhes bya ba ni 'dul ba 'bum sde'i mdo ma lus pa so sor thar pa'i nang du 'dus pa'i don to/ /gang gzhan las 'byung ba'i chos dang / gnyen po'i chos de la yang khyed</text></item>
<item><p>222a.3</p><section></section><text>rnams 'dus pa dang mthun pa dang / dga' ba dang / mi rtsod par sems kun du srung ba dang / dran pa dang dga' ba dang / rab tu brtson par bya'o/ /gzhan las 'byung ba'i chos zhes bya ba ni 'dul ba las gzhan pa'i mdo sde las mya ngan las 'das pa'i chos 'byung ba'o/ /rjes su mthun pa'i chos ni</text></item>
<item><p>222a.4</p><section></section><text>gnyen po'i bsgrub pa'i chos mdo sde las 'byung ba'o/ /khyed rnams zhes bya ba man chad gong ma'i chos gnyis po las bag dang nan tan du bya ba bstan to/ /de la 'dun pa ni gzhan gyis mi phyed pa'i don/ mthun pa ni lta ba tha dad du ma gyur pa'i don/ dga' ba ni dge ba'i phyogs la gcig tu mthun pa/ </text></item>
<item><p>222a.5</p><section></section><text>mi rtsod pa ni 'tsho ba dang spyod pa la mi rtsod pa'i don/ sems kun du srung ba ni dge ba'i mtshams las dmigs pa'i 'du shes mi 'da' ba'o/ /dran pa ni ci bya'o cog la dran pa sngon du btang ba'i don/ bag bya ba ni phyogs la bag byed pa'i don du rig par bya'o/ /bzod pa dka' thub dam pa nas/ /gsungs</text></item>
<item><p>222a.6</p><section></section><text>pa'i lam ni thob par 'gyur/ /zhes bya ba'i bar du ni sangs rgyas rab bdun gyis 'dul ba ma bcas pa'i sngon du sems can spyis ji ltar spyod pa las de dag bzlog par bya ba'i thabs su gsungs pa yin no/ /mjug sdud pa'i rnams de ltar bcas nas/ da ni sdud pa pos/ yang dag par rdzogs</text></item>
<item><p>222a.7</p><section></section><text>pa'i sangs rgyas rab bdun gyi so sor thar pa'i mdo ston to/ /bzod pa dka' thub dam pa bzod pa ni/ /mya ngan 'das pa mchog ces sangs rgyas gsungs/ /rab tu byung bas gzhan la gnod pa ni/ /gzhan la 'tsho ba dge sbyong ma yin no/ /rnam par gzigs kyis gsungs te rnam par grol</text></item>
<item><p>222b.1</p><section></section><text>bar 'gyur bar blta ba'o/ /bzod pa dka' thub dam pa zhes bya ba ni/ dge sbyong gi dka' thub la bya ste/ de ni sems phyin ci log gi chos spong par bzod pa spyod pa yin te/ 'dis ston dka' thub kyi rgyu la mos par ston pa'o/ /bzod pas mya ngan las 'das pa mchog ces pa ni 'jig rten</text></item>
<item><p>222b.2</p><section></section><text>las 'das pa'i lam la gnas pa'i tshe/ sdug bsngal yongs su shes pa las/ bzod pa'i ye shes thob pa la bya ste 'di ni mya ngan las 'das pa'i mchog yin par sangs rgyas kyis gsungs pa yin te 'dis ni dka' thub kyi spyod pa la mos par ston pa'o/ /rab tu byung bas gzhan la gnod pa ni/ / </text></item>
<item><p>222b.3</p><section></section><text>gzhan la 'tshe ba dge sbyong ma yin no/ /zhes bya ba ni mu stegs kyi dge sbyong rab tu byung bas gzhan la yang lus la gnod cing sdug bsngal ba'i dka' thub spyod par ston pas na/ des na gzhan la 'tshe ba yin pa'i phyir dge sbyong zhes bya bar ston pa ste/ 'di ni gzhan la ston par mos par ston pa'o/ /mthu rtsal mig dang</text></item>
<item><p>222b.4</p><section></section><text>ldan pa yis/ /nyam nga'i g.yang dag spong pa bzhin/ /mkhas pas 'tsho ba'i 'jig rten 'dir/ /sdig pa dag ni yongs su spong / /zhes bya ba ni sangs rgyas gtsug tor can gyis gsungs te de'i tshe mi kun mtho ris su skye bar smon lam 'debs pa'i gnyen por tshigs bcad 'di gsungs pa yin no/ /de</text></item>
<item><p>222b.5</p><section></section><text>la rtsa ba gnyis ni dpe yin te/ mthu rtsal mig dang ldan zhes bya ba ni skyes bu mthu rdzogs shing mig dang ldan pa des ngam grog dang g.yang sa la sogs pa spong zhing lam drang por 'jug pa yin no/ /mkhas pas 'tsho ba'i 'jig rten 'dir/ /sdig pa dag ni yongs su spong / /zhes bya ba ni dpe lhag ma bzhin</text></item>
<item><p>222b.6</p><section></section><text>du mkhas pa'i blo dang ldan pas/ 'jig rten gyi 'tsho ba'i longs spyod rnams sdig pa yin par shes pas de yongs su spang bar ston pa'o/ /skur ba mi gdab gnod mi bya/ /so sor thar pas bsdam par bya/ /zas kyi tshod kyang rig par bya/ /bas mtha'i gnas su gnas par bya/ /lhag pa'i sems la</text></item>
<item><p>222b.7</p><section></section><text>yang dag 'jug /'di ni sangs rgyas bstan pa'o/ /sangs rgyas thams cad skyob kyis gsungs te/ de'i tshe mi kun gyis tshul khrims tsam gyis chog par 'dzin la/ tshul khrims log pa can la rnam par smod cing ngan sems skyed pa'i gnyen por tshigs bcad 'di gsungs pa yin no/ /de la skur ba</text></item>
<item><p>223a.1</p><section></section><text>mi gdab pa ni tshig gis gzhan la smod par bya ba dang / brdzun la sogs pa'i ngag gi nyes pa'i gzhi spang bar bya'o/ /gnod pa mi bya ba ni ngan sems mi bskyed pa la sogs yid kyi nyes pa gsum spang bar bya'o/ /so sor thar pa bsdam zhes bya ba ni so sor thar pa bzhin du bsdams pas dge sbyong</text></item>
<item><p>223a.2</p><section></section><text>gi 'bras bu thob par bya'o/ /zas kyi tshod rig pa man chod ni yang dag par sgrub par ston pa ste/ de la zas kyi chod rig pa ni zas kyi tshong rig na lus snyom zhing lci ba dang / sems rmongs zhing gnyid spang bar bya ba'o/ /bas mthar gnas bca' ba ni zas kyi tshod rig pa tsam gyis chog pa ma yin gyi lus dang</text></item>
<item><p>223a.3</p><section></section><text>sems gdul ba'i phyir dgon par gnas bca' bar bya'o/ /lhag pa'i sems dang yang dag par 'jug ces bya ba ni gong ma ltar lus dben pa tsam gyis chog pa ma yin gyi nyon mongs pa thams cad 'dul ba'i phyir ting nge 'dzin la mnyam par gzhag pa la brtson par bya'o/ /sangs rgyas bstan pa zhes bya ba ni</text></item>
<item><p>223a.4</p><section></section><text>gong ma ltar sgrubs shig par sangs rgyas thams cad skyob kyis gsungs pa yin no/ /ji ltar bung ba me tog las/ /kha dog dril mi gnod par/ /khu ba gzhibs te 'phur ba ltar/ /de bzhin thub pa grong du rgyu/ /sangs rgyas log par dad sel gyis gsungs te/ de'i tshe mi kun rnyed pa dang bkur</text></item>
<item><p>223a.5</p><section></section><text>sti la chags pas/ tshul khrims dang sems gnyis ka la gnod pas gnyen por tshigs bcad 'di bstan pa yin no/ /de la rtsa ba lhag ma gsum ni dpe yin te/ bung ba ni dge slong / me tog dang kha dog ni tshul khrims/ dri ni ting nge 'dzin/ ji ltar bung bas me tog dri gzhibs nas 'phur ba bzhin du/ </text></item>
<item><p>223a.6</p><section></section><text>dge slong gis kyang rnyed pa dang bkur sti spangs nas/ tshul khrims dang sems gnyis ka la mi gnod par grong rgyu zhing bsod snyoms blang bar ston pa'o/ /bdag gis rigs dang mi rigs la/ /brtag par bya ste gzhan rnams kyi/ /mi mthun pa dang gzhan dag gi /byas dang ma byas rnams la min/ / </text></item>
<item><p>223a.7</p><section></section><text>sangs rgyas gser thub kyis gsungs te/ de'i tshe mi kun skyes bu dam pa'i spyod yul ma yin pa la spyod par mos pa'i gnyen por tshigs bcad 'di gsungs pa yin no/ /de la ngan par spyod pa ji lta bu zhe na/ bdag gi skyon la mi lta bar gzhan gyi skyon byung bar brjod cing chos 'dri ba yod na yang de chos kyi</text></item>
<item><p>223b.1</p><section></section><text>gnas ma yin zhes zer zhing de dag dang mthun par mi spyod pa'o/ /de la dang po'i rtsa ba phyed dang gnyis ni bdag gi skyon la brtag par bya ba ston pa'o/ /tha ma'i rtsa ba phyed dang gsum ni mi brtag par ston pa ste/ de la mi mthun pa zhes pa ni gzhan gyis chos dris pa'i tshe de dang mthun pa</text></item>
<item><p>223b.2</p><section></section><text>mi ston pa yin te/ des ni thos pa'i longs spyod kyi bar chad bya bar ston pa'o/ /lhag ma'i sems la bag bya ste/ /thub pa'i thub gnas rnams la bslab/ /nyer zhi rtag tu dran ldan pa'i/ /skyob pa mya ngan mi 'da'o/ /sbyin pas bsod nams rab tu 'phel/ /bsdams pas</text></item>
<item><p>223b.3</p><section></section><text>dgra sogs mi 'gyur ro/ /dge ba ldan zhing sdig pa spong / /nyon mongs zad pas mya ngan 'das/ /sangs rgyas 'od srungs kyis gsungs te/ de'i tshe mi 'di kun gyis 'jig rten gyi bde ba la chags pa'i gnyen por tshigs bcad 'di gnyis gsungs pa yin no/ /de la lhag pa'i</text></item>
<item><p>223b.4</p><section></section><text>sems la zhes bya ba ni bsam gtan gyi ro'i bde ba btang zhing 'jig rten las 'das pa'i sems la bag dang nan tan bya bar ston pa'o/ /thub pa'i thub gnas rnams la bslab/ /ces bya ba ni thub pa ni sangs rgyas te/ lus dang ngag dang yid thub pa'o/ /thub gnas ni bsgrub pa'i</text></item>
<item><p>223b.5</p><section></section><text>chos te/ 'phags pa'i lam la sogs pa'o/ /bslab ces pa ni gong ma ltar 'jig rten las 'das pa'i ting nge 'dzin gyi ro la chags par mi bya zhing sgrub pa'i chos la bslab cing bsgrub par bya'o/ /nyer zhi rtag tu dran zhes bya ba ni gong ma ltar bslab pas na nyon mongs pa ni rtag tu nye</text></item>
<item><p>223b.6</p><section></section><text>bar zhi zhing yang dag par shes rab kyi dran pa dang rtag tu ldan pas ston pa'o/ /skyob pa ni gong ma lta bur ldan pas/ sems can gyi skyabs su gyur pa'o/ /mya ngan mi 'da' ba ni nyon mongs pa spangs pa'o/ /sbyin pas bsod nams rab tu 'phel/ /zhes pa ni sdig pa spong zhes pa'i bar du rtsa</text></item>
<item><p>223b.7</p><section></section><text>ba gsum mi mthong bas/ nyon mongs pa spang bar ston te/ de la ser sna nas log pa'i shes rab kyi bar du mi mthun pa'i phyogs rnams kyi gnyen po mthong bas na sbyin pa la sogs pa gnyen po'i chos la 'jug par 'gyur ro/ /de la/ sbyin pas bsod nams rab tu 'phel/ /zhes bya ba</text></item>
<item><p>224a.1</p><section></section><text>ni ser sna'i gnyen po 'phel zhing rab tu rgyas par 'gyur ba'o/ /bsdams pas dgra sogs mi 'gyur ba ni yang dag pa'i tshul khrims la brten te srog gcod pa dang mi tshangs par spyod pa la sogs pa'i dgra rnams sogs par mi 'gyur ba'o/ /dge ba ldan zhing sdig pa spong / / </text></item>
<item><p>224a.2</p><section></section><text>zhes bya ba ni yang dag pa'i ting nge 'dzin gyis dge ba la zhugs pas de'i phyogs rnams spong ste/ 'di gsum gyis mi mthong nas spang ba'i nyon mongs pa rnams 'joms par ston pa'o/ /nyon mongs zad nas mya ngan 'das/ /zhes bya ba ni sgom pas spong ba'i shes rab kyis 'dod chags la</text></item>
<item><p>224a.3</p><section></section><text>sogs pa'i nyon mongs pa rnams gtan nas spangs te zad par bya ba ston pa yin no/ /sdig pa thams cad mi bya ste/ /dge ba phun sum tshogs par bya/ /rang gi sems ni yongs su gdul/ /'di ni sangs rgyas bstan pa'o/ /sangs rgyas shAkya thub pas gsungs te/ de'i tshe mi kun mi dge ba sna</text></item>
<item><p>224a.4</p><section></section><text>tshogs spyod cing dge ba spyod na yang cung zad tsam gyis chog par 'dzin pa'i gnyen po'i tshigs bcad phyed dang gsum gsungs pa yin no/ /de la sdig pa thams cad mi bya ba ni dge ba bcu la sogs pa gtan nas spong pa'o/ /dge ba phun sum tshogs par bya ba ni cung zad tsam gyis chog pa</text></item>
<item><p>224a.5</p><section></section><text>ma yin gyi dge ba bcu rdzogs par ston pa'o/ /rang gi sems gdul ba ni dge ba bcu rdzogs pa tsam gyis chog pa ma yin gyi khams gsum du 'jug pa'i sems thul nas yang dag par rnal 'byor du bya'o/ /sangs rgyas bstan ces bya ba ni gong ma ltar sgrubs shig par sangs rgyas shAkya thub pas</text></item>
<item><p>224a.6</p><section></section><text>bstan pa'o/ /lus kyi sdom pa legs pa ste/ /ngag gi sdom pa legs pa yin/ /yid kyi sdom pa'ang legs pa ste/ /thams cad du ni sdom pa legs so/ /tshigs bcad 'dis sgrub pa'i thabs bstan pa ste/ de la lus kyi sdom pa ni srog gcod pa la sogs pa lus kyis ngan par spyod pa gsum</text></item>
<item><p>224a.7</p><section></section><text>spangs pa'o/ /ngag gi sdom pa ni brdzun la sogs pa bzhi spangs pa'o/ /yid kyi sdom pa legs pa ni log par lta ba la sogs pa'o/ /thams cad sdom pa legs pa ni dge ba bcu rdzogs par gyur pa'o/ /kun du bsdams pa'i dge slong ni/ /sdug bsngal gsum las rab tu grol/ /ngag rnams bsrung zhing</text></item>
<item><p>224b.1</p><section></section><text>yid kyis rab bsdams te/ /lus kyis mi dge ba dag mi byed cing / /las lam gsum po 'di dag rab sbyangs na/ /drang srong gsungs pa'i lam ni thob par 'gyur/ /rtsa ba 'di drug ni bsgrub pa'i yon tan ston pa ste/ rtsa ba lhag ma gnyis ni brda phrad par zad do/ /dge ba sdud pa ni gnas ngan</text></item>
<item><p>224b.2</p><section></section><text>len gyi tshig rnams spong ba'o/ /yid kyis rab tu bsdams pa ni sngon myong ba'i dran pa mi nyams par bya'o/ /lus kyis mi dge mi byed pa ni rigs ngan pa'i grong du bsod snyoms mi spyod pa'o/ /las lam gsum po sbyangs pa ni lus dang ngag yid gsum gyi yongs su dag pa'o/ /drang srong gsungs pa'i</text></item>
<item><p>224b.3</p><section></section><text>lam thob pa ni gong ma ltar sbyangs bas sangs rgyas kyi 'phags pa'i lam gsungs pa dag 'thob par 'gyur ba'o/ /sangs rgyas rnam gzigs gtsug tor thams cad skyob/ /log par dad sel gser thub 'od srungs dang / /shAkya thub pa gau tam lha yi lha/ /mi 'dul kha lo sgyur ba bla na med/ / </text></item>
<item><p>224b.4</p><section></section><text>'jig rten mgon po skyob pa'i mchog /sangs rgyas dpa' bo bdun po dag /grags ldan rnams kyi so sor thar/ /'di ni rab tu rgyas par bshad/ /sangs rgyas rab bdun gyi so sor thar ba'i mdo byas par bshad zin par ston pa ste/ yi ge'i 'bru gnyer gzhan ni brda phrad par zad do/ / </text></item>
<item><p>224b.5</p><section></section><text>gau tam zhes bya ba ni dkon mchog yin par ston pa'o/ /lha'i lha zhes bya ba ni sangs rgyas bdun po kun kyang lha mi'i mchog yin mod kyi/ sangs rgyas shAkya thub pa rnyog pa lnga'i dus su byung ba ste/ dka' ba mang po byed pas na lha'i yang lha zhes bya'o/ /de la rnyog pa lnga ni sems can gyi rnyog pa/ </text></item>
<item><p>224b.6</p><section></section><text>bskal pa'i rnyog pa/ tshe'i rnyog pa/ nyon mongs pa'i rnyog pa/ lta ba'i rnyog pa'o/ /'di la sangs rgyas rnams dang gang / /sangs rgyas nyan thos rnams kyang gus/ /'di la gus bcas gyur pa ni/ /'dus ma byas pa thob par 'gyur/ /tshigs bcad 'dis ni so sor thar pa la gus pa skyed pa ston pa ste/ dus</text></item>
<item><p>224b.7</p><section></section><text>gsum gyi sangs rgyas dang nyan thos rnams kyis kyang so sor thar pa la gus pa skyed pa yin no/ /'di la gang gus pas 'dus ma byas pa'i mchog mya ngan las 'das pa 'thob par 'gyur ro/ /brtsam par bya zhing dbyung bar bya/ /sangs rgyas bstan la 'jug par bya/ /'dam bu'i khyim du glang</text></item>
<item><p>225a.1</p><section></section><text>chen bzhin/ /'chi bdag sde chen gzhom par bya/ /tshigs bcad 'dis ni sems can gyi bya ba'i rim pa ston te/ brtsam par bya ba ni rab tu 'byung bar brtsam par bya ba'o/ /dbyung bar bya ba ni gdon mi za bar rab tu byung bar bya'o/ /sangs rgyas bstan la 'jug pa ni/ /rab tu byung</text></item>
<item><p>225a.2</p><section></section><text>ba tsam gyis chog pa ma yin pas na bstan pa'i sde snod gsum bsgrub par bya'o/ /'chi bdag gi sde 'joms pa ni sde snod gsum spyad pa'i 'bras bu yod par bya ba'i phyir/ skye shi'i sdug bsngal gzhom zhing spang bar bya ba ni glang po ches rtswa khyim gzhom bzhin du bya ba'o/ /gang zhig rab tu bag yod</text></item>
<item><p>225a.3</p><section></section><text>par/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug bsngal tha mar phyin par 'gyur/ /tshigs bcad 'dis ni so sor thar pa la zhugs shing bag byas pa'i yon tan ston pa ste/ de la bag yod pa ni sdig pa la bag bya ba'o/ /chos 'dul ba la spyod ces bya ba ni/ chos ni yang</text></item>
<item><p>225a.4</p><section></section><text>dag pa'i lta ba dang / rtog pa dang / rtsol ba dang / dran pa dang / ting nge 'dzin rnams so/ /'dul ba ni yang dag pa'i ngag dang / las kyi mtha' dang 'tsho ba gsum mo/ /gzhan ni brda phrad par zad do/ /phan tshun tshul khrims bsrung ba dang / /bstan pa 'phel bar bya ba'i phyir/ /so sor thar pa bshad pas na/ /dge 'dun gyis</text></item>
<item><p>225a.5</p><section></section><text>ni gso sbyong byas/ /so sor thar pa 'di bsdus te/ de la bslab pa'i yon tan ston pa ste/ de ltar sde snod las bslab pas bdag dang gzhan gyis tshul khrims bsrungs par 'gyur ba dang / ston pa'i sde snod gsum rgyas par 'gyur ba dang / gso sbyong gi las 'grub par 'gyur ba'o/ /gang gi phyir du mdo bshad dang / / </text></item>
<item><p>225a.6</p><section></section><text>gang phyir gso sbyong byas gyur pa/ /tshul khrims de ni bsrung bya ste/ /g.yag rnga'i rtse mo ji bzhin no/ /tshigs bcad 'dis ni so sor thar pa bshad cing gso sbyong bas dge slong rnams bag byed par ston pa ste/ ltung ba snga ma bshags shing phyi ma mi bya bar dam bcas pas na/ de tshul khrims la gnas shing bag byed pa ni ji ltar</text></item>
<item><p>225a.7</p><section></section><text>g.yag gi rngam shing la thogs na bag byed pa bzhin no/ /so sor thar pa bton pa yi/ /bsod nams cung zad gang yod pa/ /des ni 'jig rten ma lus pa/ /thub dbang go 'phang thob par shog /tshigs bcad 'dis bsdus pa'i bsngo ba'o/ /so sor thar pa'i mdo rgya cher 'grel pa rdzogs so// //</text></item>
</text>