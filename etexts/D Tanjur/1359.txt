<p>1a</p>
<p>1b</p>
<p>1b.1\] ]@##/ /rgya gar skad du/ tsa tu ra~M` ga sA d+ha naM TI kA sA ra many+dza ra nA ma/ bod skad du/ yan lag bzhi pa'i sgrub thabs kyi rgya cher bshad pa snying po snye ma zhes bya ba/ bcom ldan 'das
<p>1b.2</p>bdud kyi stobs rab tu 'joms pa la phyag 'tshal lo/ /zab yangs dam pa'i rang bzhin can/ /rnam kun gcig tu rab mdzes pa/ /mchog tu dga' ba rnam mi rtog /'jam pa'i gsung mchog
<p>1b.3</p>la phyag 'tshal/ /ye shes zhabs kyis gang mdzad yin/ /de yi man ngag rjes 'brangs te/ /grags pa'i zhabs kyis bkas bskul bas/ /sgrub pa'i thabs ni bdag gis bya/ /gal te
<p>1b.4</p>'ga' yis bkral gyur kyang / /de kun de yi man ngag gi/ /rjes su 'gro ba ma yin pas/ /de phyir bdag gis cher 'bad do/ /gang phyir bskal pa bye ba brgya/ /snyed du de la yid bsgoms kyang / /ma
<p>1b.5</p>tshang ba dang lhag pa yi/ /nyes pas dngos grub thob mi 'gyur/ /de la re zhig slob dpon 'di sgrub thabs mdzad par bzhed pas mngon par 'dod pa'i lha la mchod pas bsod nams spel ba la 'jug pa ni
<p>2a</p>
<p>2a.1</p>mngon par 'dod pa la bgegs med par bzhed de/ de la mchod pa sngon du 'gro ba can rtog pa dang ldan pa rnams 'jug par byed pa'i brjod par bya ba la sogs pa gsungs pa ni/ gang la dpal ldan zhes
<p>2a.2</p>bya ba la sogs pa'o/ /'dir bcom ldan 'das la mchod pa ni bstod pa dang phyag 'tshal bas so/ /de la bstod pa ni yang dag pa'i yon tan brjod pa'o/ /de la yang 'od zer gyi khyad par gyi sgo nas 'jam dpal nyid la byed
<p>2a.3</p>pa yin te/ de dag dang 'brel pa'i phyir ram/ de kho nar dbye ba med pa'i phyir ro/ /de la dpal ni bsod nams dang ye shes kyi tshogs te/de gang la yod pa de dag ni dpal ldan no/ /'dis ni rang gi don phun sum tshogs
<p>2a.4</p>pa'i rgyu brjod de/ thams cad mkhyen pa'i mtshan nyid can rang gi don phun sum tshogs pa'i rgyu ni bsod nams dang ye shes yin pa'i phyir ro/ /gang dag gis ma rig pa'i mtshan nyid kyi 'khrul pa mtha' dag spangs pa de dag la
<p>2a.5</p>de skad ces bya'o/ /de nyid kyis ni dri ma med cing zhes bya ba la rnam par dag pa yin te/ bag chags dang bcas pa dang nyon mongs pa la sogs pa'i sgrib pa dang bral ba zhes bya ba'i don to/ /'dis ni thams cad mkhyen pa nyid bstan
<p>2b</p>
<p>2b.1</p>pa'i phyir rang gi don phun sum tshogs pa brjod la/ nyan thos la sogs pa las phul du byung bar yang brjod do/ /mtha' yas pa rigs gcig la sogs pa rnams sprul pa ni gdul bya'i skye bo rnams kyi rgyud la bskyed pa'o/ /gang la rgyan de yod pa de dag la de skad ces bya'o/ /'dis ni
<p>2b.2</p>gzhan gyi don phun sum tshogs pa brjod de/ de'i bdag pos gdul bya rnams la de'i rnam par snang ba rab tu 'grub pa'i phyir ro/ /shes rab ni ngo bo nyid med pa'i rang bzhin gyi rig ma'o/ /de'i yan lag ni rang gi snang ba'i rnam pa'o/ /de dang 'brel pa ni thabs dang lhan cig ro gcig
<p>2b.3</p>pa nyid de/ stong pa nyid dang snying rje tha mi dad pa'i sems zhes bya ba'i don to/ /des mdzes pa rnam par gsal ba dang ldan pa ni shes rab yan lag dang 'brel pas mdzes pa'o/ /'dis ni gzhan gyi don phun sum tshogs pa'i rgyu brjod de/ gzhan gyi don phun sum tshogs pa'i rgyu ni chags
<p>2b.4</p>pa chen po'i nye bar mtshon pa can yin pa'i phyir ro/ /des kyang rtsa ba'i rgyud dang po'i sangs rgyas la sogs pa dag las khyad par du gyur par brjod do/ /mngon phyag 'tshal nas zhes bya ba 'dis ni lus la sogs pas rab tu 'dud pa'i mchod pa brjod do/ /de nas gang la rnam
<p>2b.5</p>pa 'di lta bur gyur pa'i 'od zer dag ni rnam par 'tshe ba'i 'jam dpal te/ mngon phyag 'tshal nas de nyid mchod pa'i phyir cho ga brjod par bya zhes 'brel to/ /cho ga 'di phul du byung ba bstan pa'i don du gsungs pa ni dpal ldan zhes bya ba la sogs pa'o/ /dpal ni 'jig rten pa
<p>2b.6</p>dang 'jig rten las 'das pa'i phun sum tshogs pa'o/ /de'i 'bras bu nyid du gang la yod pa de dpal ldan yang yin la 'dus pa yang yin no/ /de'i lugs ni de'i man ngag go/ /de bzhin du rang gi khyad par brjod pa ni bshes gnyen dam pas zhes bya ba la sogs pa'o/ /bshes
<p>2b.7</p>gnyen dam pas bskyangs pa'i zhabs te/ /de ltar slob dpon lnga brgya dag gis bskor ba nyid na 'dus pa'i lugs yang dag par shes par bya ba'i phyir de rig pa tshol bas de'i yul du song bar gyur pa dang / ha cang mi ring ba gang na 'dug pa de 'ong bar shes nas de'i zhabs la phyag bya ba'i
<p>3a</p>
<p>3a.1</p>phyir ye shes zhabs chas par gyur pa de'i tshe mtshan ma thob pas ni de 'dus pa'i don rtogs par dpyad cing 'ong bar yang rig nas bskyangs pa'i zhabs rang nyid de'i thad du song ste 'dus pa'i don bstan pa'i don du de la gsol ba gdab po/ /de nas de'i slob ma yin pas
<p>3a.2</p>de'i dbang du bya ba dang bral ba nas des khas blangs so/ /de nas de la sgrub thabs bya ba'i don du gsol ba btab cing don du gnyer ba des spro bar byas shing bdag brtson pa bskyed pas brjod par bya'o zhes bya ba yin no/ /'dis ni srid par rung bas bdag nyid mi slu par ston par byed do/ /'gro kun
<p>3a.3</p>don ni zhes bya ba la sogs pas ni cho ga khyad par du byed do/ /'gro ba'i don rdzogs pa'i byang chub kyi mthar thug pa 'jig rten pa dang 'jig rten las 'das pa'i phun sum tshogs pa gang yin pa de thams cad kyi gzhir gyur pa ste rgyu nyid du gyur pa'o/ /'dis ni rtog pa dang ldan pa rnams kyi 'jug pa'i yan lag dgos
<p>3a.4</p>pa la sogs pa bstan pa yin no/ /'di ltar 'gro ba'i don phun sum tshogs pa ni 'dir rab tu byed pa'i brjod par bya ba'i dgos pa yin la/ de'i gzhir gyur pa'i cho ga ni brjod par bya ba yin zhing de phyin ci ma log par rtogs pa ni rab tu byed pa dang / nyan pa'i dgos pa yin pa dang / de yang rab
<p>3a.5</p>tu byed pa 'dis bsgrub par bya ba yin pa'i phyir rab tu byed pa dang / dgos pa dag ni thabs dang thabs las byung ba'i mtshan nyid kyis 'brel pa yang don gyis brjod pa yin no/ /gal te bcom ldan 'das kyi lung las sam slob dpon gzhan gyis nye bar bstan pa las 'jam dpal gyi sgrub thabs
<p>3a.6</p>kyi cho gshes par 'gyur ba ma yin nam/ des na 'di ci zhig bya snyam du dgongs pa la/ sgrub thabs 'di'i dgos pa'i khyad par brjod pa ni dal 'byor zhes bya ba la sogs pa'o/ /dal ba bdag gi lus kyi 'byor ba ni mi khom pa brgyad dang bral ba'o/ /de yang mi khom pa brgyad ni 'di yin te/ log
<p>3a.7</p>par lta ba dang / dmyal ba rnams su skyes pa dang / yi dgas rnams su skyes pa dang / dud 'gro rnams su skyes pa dang / sangs rgyas kyi gsung mi grags par skyes pa dang / yul mtha' khob rnams su skyes pa dang / dbang po blun zhing lkugs pa dang / lha tshe rings rnams su skyes pa'o/ /mi khom pa
<p>3b</p>
<p>3b.1</p>brgyad dang bral ba'i mtshan nyid can gyi dal 'byor g.yo ba ste 'jig pa 'di dang drug pa dang bdun pa dag tha mi dad pa'i phyir na 'jig rten zhes bya ba 'jig rten gyi dam pa'i skye bo 'dus pa'i lus su yang dag par ston pa rnams dang 'grogs pa yang rnyed par shin tu dka' ba yin te/ kun
<p>3b.2</p>mkhyen rnams ni 'jig rten du/ /nam zhig 'byung 'gyur srid dam min/ /u dum+WA ra'i me tog ltar/ /la lar 'ga' zhig chen 'byung / /de bas kyang ni gsang sngags kyi/ /spyod tshul shin tu rnyed par dka'/ /zhes gsungs pa yin no/ /'dus pa las kyang bcom ldan 'das sems can
<p>3b.3</p>rnams ni gsang ba'i tshig gi don gyi skal ba dang mi ldan pas na/ de'i tshe de'i dus na bdag gis ma bshad do zhes rdo rje 'chang gis gsol ba dang / de nyid du de'i rjes thogs la de bzhin gshegs pa rnams kyis kyang rigs kyi bu ji ltar khyod kyis spyi'i yi ge ma shes shing ma thos pa de bzhin du de
<p>3b.4</p>bzhin gshegs pa nged cag thams cad dang / byang chub sems dpa' thams cad kyis kyang gsang ba'i yi ge ma thob cing mngon par rdzogs par byang chub bo zhes gsungs so/ /'dis ni sngags kyi tshul rnyed par dka' ba nyid kyis de ston par byed pa rnams kyang rnyed par dka' ba nyid du bstan to/ /
<p>3b.5</p>des na zhes bya ba'i phyir te/ dal 'byor g.yo ba'i khongs su gtogs pa'i sems can 'di thabs dang shes rab la gzhol ba ste zab pa dang rgya che ba'i bdag nyid can stong pa nyid dang snying rje la gnas par zhes bya ba'i don to/ /mchog tu zhes bya ba ni rab tu'o/ /gnyis su med par bya ba'i
<p>3b.6</p>ched du sngar brjod pa'i cho ga zhes snga ma dang 'brel to/ /ji skad du gang gi phyir dal 'byor phun sum tshogs pa 'di shin tu rnyed par dka' zhing 'jig pa dang / bla ma rnams dang 'grogs pa yang rnyed par dka' ba de'i phyir gzhung rgya chen por bshad pa dang nyan pa la sogs pa la bgegs
<p>3b.7</p>srid par dogs pa de bkag nas sems de shes rab dang thabs la mchog tu gzhol bar byas pa'i don du brjod ma thag pa'i cho ga 'di mdor bsdus nas brjod par bya'o zhes bya bar dgongs so/ /da ni sgrub pa po dang gnas dang bsgrub par bya ba phun sum tshogs pa rnams brjod par bya ba yin pa
<p>4a</p>
<p>4a.1</p>las/ grub pa la sgrub pa po nyid gtso bo yin pa'i phyir na/dang po de'i dngos grub skal ba yod pa nyid ston te/ bsgrub par bya ba ni rnam par gnas pa yin yang rgyu sngon du 'gro ba nyid kyis phyis 'byung ba yin pa'i phyir phyis ston to/ /de'i phyir ji ltar sgrub pa po skal
<p>4a.2</p>ba yod par gyur pa de ltar de la zhes bya ba la sogs pa'i khyad par du 'phags pa gnyis kyis brjod do/ /de la zhes bya ba ni gang nye bar bkod pa'o/ /sngags pa zhes bya ba ni rnal 'byor pa ste/'jam pa'i dbyangs zhes bya ba rab tu bsgrub pas zhes bya bar 'brel to/ /sdug bsngal dang sdug bsngal gyi
<p>4a.3</p>rgyu las bsgral bar 'dod pa ni snying po'o/ /de'i mthu nyid las byang chub nyid du ste/ sangs rgyas nyid du yid de sems gang gis rab tu bskyed par gyur pa de la de skad ces bya'o/ /de ltar yang brtse ba dang ldan pa ni gdon mi za bar skye bo la phan par 'dod pas de'i thabs tshol ba la gzhol par 'gyur ro/ de
<p>4a.4</p>nas snying rje mchog tu gyur pa de rnam pa thams cad mkhyen pa ma yin pas ni rnam pa thams cad du 'gro ba'i don bya bar mi nus so zhes mthong bas thams cad mkhyen pa nyid du sems skyed par byed do/ /de nas de'i thabs goms par byed do/ /de nas ni de mngon par rdzogs par sangs rgyas nas chos bstan pas 'gro ba la phan
<p>4a.5</p>pa sgrub par byed do zhes bya ba ni rim pa yin no/ /shes rab 'byung gnas sbas pas/ pha rol sdug bsngal de bzhin du/ /sdug bsngal rgyu dang bral 'dod gang / /de brtse des na de ldan pa/ de yi thabs ni bsgrub par 'dod/ /ces gsungs so/ /de nyid kyi phyir de'i de bzhin gshegs pa nyid ni zhar la yin no zhes de
<p>4a.6</p>dang der gsungs so/ /thabs de dag nyid mdor bsdus te/ sgrub pa po'i khyad par du brjod pa ni gtong sogs te/ sbyin pa'i pha rol tu phyin pa la sogs pa'o/ /de dag nyid yang dang yang du goms par byas pa na yon tan te/ sgrub pa po gang la rgyan de dag yod pa de la de skad ces bya'o/ /zab mo'i
<p>4a.7</p>tshul ni bdag med pa'i rang bzhin sngags kyi tshul lo/ /de la lhag par mos pa ni 'di kho na nyid yin no zhes nges pa dang ldan zhing 'dod pa dang ldan pa'o/ /gtong ba la sogs pa'i yon tan gyi rgyan dang ldan pa yang yin la zab mo'i tshul la lhag par mos pa yang yin zhes bsdu ba'o/ /
<p>4b</p>
<p>4b.1</p>dpal ldan 'dus pa'i man ngag gi dkyil 'khor gyi cho ga gang yin pa des legs par dbang bskur ba gang yin pa ste/ mdzes par dbang bskur ba'o/ /mdzes pa yang bla ma dam pa dang phrad pa'i phyir ro/ /de dag gi phun sum tshogs pa dang ldan pa ni bcas pa'o/ /tshul bzhin du zhes bya ba ni chu
<p>4b.2</p>dang cod pan la sogs pa'i rim pas bla ma las rjes gnang thob par gyur pa ste/gang gi rjes su gnang ba thams cad thob pa de ni tshul bzhin rjes su gnang ba thob pa yin no/ /rang sngags ni rang gang gi 'dod lha'o/ /de mnyes pa ni bsnyen pa la sogs pa thabs kyis rab tu bsgrub po/ /
<p>4b.3</p>de la blo ldan ni yan lag bzhi la sogs pa bsgom pa'i rim pa byas pa ste/ bcom ldan 'das kyis/ /yan lag ma nyams gsang sngags brjod/ /ces gsungs pa yin no/ /yang na rang sngags ni rang gi 'dod pa'i lha'i sngags so/ /de mnyes pa ni bsgom pa la sogs pa'i rim
<p>4b.4</p>pa'o/ /der blo ldan ni bsam du med pa nyid kyi rang bzhin gyis mi phyed pa'i blo dang ldan pa zhes bya ba'i don to/ /'dir gtong ba la sogs pa ni ma 'brel pa rnam par gcod pa nyid kyi khyad par yin pa'i phyir gsang ba shes pa nyid dang / rnal 'byor gyi de kho na shes pa nyid la sogs pa yang sgrub
<p>4b.5</p>pa po'i khyad par du brtag par bya ste/ de ltar ma yin na don thams cad la skal ba yod pa nyid du mi 'thad pa'i phyir ro/ /de skad du yang bzang po'i zhal snga nas/gang phyir sngar bshad yon tan mchog /de dag med na gtong rten sogs/ /ldan te sems can don la ni/ /skal med
<p>4b.6</p>pas na de yod 'gyur/ /zhes gang gsungs pa yin no/ /gnas yid du 'ong bar sems bde ba la ting nge 'dzin 'byung ngo / /sems mnyam par gzhag pa ni yang dag pa ji lta ba bzhin du shes par 'gyur ro/ /yang dag pa ji lta ba bzhin du shes pa ni rnam par grol bar 'gyur ro snyam du
<p>4b.7</p>yid la bzhag nas yid dga' ba'i yul phyogs nye bar mtshon pa'i don du gnas kyi khyad par gsungs pa ni chu gtsang zhes bya ba la sogs pa'o/ /chu gtsang ma phun sum tshogs pa dang / shing mchog rnams kyi phreng ba de gnyis kyis mdzes par byas pa ni snga par byas pa'o/ /
<p>5a</p>
<p>5a.1</p>sa 'dzin te ri go skabs zhes bya ba phyogs kyi cha gang yin pa de la de skad ces bya ste der ro/ /'ga' zhig tu zhes bya ba ni khyad par ma bstan pa'o/ /bcom ldan zhes bya ba la/ nyon mongs pa'i sgra la sogs pa 'joms pa'i phyir na 'joms pa la b+ha ga zhes brjod do/ /nyon
<p>5a.2</p>mongs shes rab kyis gzhom pa/ /des na shes rab 'joms par brjod/ /ces gsungs pa'i phyir na nyon mongs pa dang / phung po dang / 'che ba dang / lha'i bu'i bdud rnams 'joms par byed pa rnam par dag pa'i shes rab kyi rang bzhin gyis 'joms pa dang ldan pa'o/ /yang na/ dbang
<p>5a.3</p>phyug phun sum tshogs pa dang / /gzugs dang grags dang dpal dang ni/ /ye shes dang ni brtson 'grus don/ /drug po la ni skal zhes brjod/ /ces gsungs pa'i phyir ro/ /dbang phyug dang gzugs dang grags pa dang / dpal dang / ye shes dang / rtsol ba'i mtshan nyid can
<p>5a.4</p>gyi don chen po ni b+ha ga yin te de gang la yod pa'o/ /'jam pa ni bde ba ste nye bar gdung ba thams cad sel pa'i phyir ro/ /dbyangs ni gsungs te de gang la de nyid du grags pa yod pa'o/ /'di ltar zhes bya ba ni/ 'chad par 'gyur ba'i rim pas so/ /rab tu bsgrub ces bya ba ni khyad par
<p>5a.5</p>du 'phags pas thun bzhir bsgom par bya'o zhes bya ba'i don to/ /'di ni 'jam pa'i rdo rje rnal 'byor pa'i dbang du byas nas de'i sgrub pa brjod pa yin te/ lha gzhan gyi rnal 'byor pas ni rang gi lha bsgrub par 'dod pa yin no zhes shes par bya ste/ 'khor lo de ni gang zhig de nyid kyi/ /dbus
<p>5a.6</p>su gnas pa de'i yin par 'gyur ro zhes 'chad par 'gyur ro/ /de ni ting nge 'dzin gsum gyi bdag nyid can gyi sgom pa de nyid brjod pa ni nang par zhes bya ba la sogs pa'o/ /nang par ni tho rangs kyi thun mtshams te/ 'di ni rnal 'byor pa brel ba'i khyad par yin te/ sgom pa tsam
<p>5a.7</p>gyi bya ba dang ldan pa'i sgrub pa pos thun mtshams gzhan dag tu yang thams cad bsgom par bya ba yin no/ /de la ni de'i tshe phal cher sems brel ba med pa'i phyir nang par zhes bya'o/ /thog mar zhes bya ba ni bsgom pa rtsom pa na'o/ /snying ga ni rang gi snying ga'o/ /zla dbus zhes bya ba ni zla ba'i
<p>5b</p>
<p>5b.1</p>dkyil 'khor gyi dkyil du'o/ /zla ba'i dbus su yi ge maM bkod nas sgo la sogs pa yongs su dag par bya'o zhes 'brel te/ yi ge maM gang la dri med 'od zer rnam par 'phro ba yod pa'o/ /de nyid ni de nyid ces grags pa yin te/ phyin ci ma log pa'i rang bzhin gyi ming dang ldan pa yin no/ /dri
<p>5b.2</p>med 'od zer rnam par 'phro ba'i maM/ /de nyid ces grags zhes bya ba ni gur kum lta bur dmar ser gyi rnam pa can no/ /snying rje'i mthu las zhes bshad zin yang brtser ldan gyis zhes yang brjod pa ni brtse ba nyid kyang 'jug pa la gtso bo yin par bstan pa'i don du'o/ /sgo ni rnam par
<p>5b.3</p>thar pa'i sgo gsum ste/stong pa nyid dang mtshan ma med pa dang smon pa med pa'i mtshan nyid can no/ /de la sogs pa ni lus dran pa nye bar gzhag pa la sogs pa rnams so/ /de dag bsgoms pas rnal 'byor pa rang gi rgyud yongs su dag pa ngo bo nyid med par gyur pa nyid du bya'o/ /
<p>5b.4</p>des ni 'dir sa bon bkod pa'i de ma thag tu rnam par dag pa brjod pa yin no/ /bzang po zhabs kyis ni snga ma dang phyi ma'i ngo bo 'gal ba med par nges par bzung nas rnam par thar pa'i sgo gsum rnam par dag pas na/snying ga'i zla bar 'od zer 'phro ba'i maM/ /zhes bya ba 'dis
<p>5b.5</p>sa bon bkod pa las rnam par dag pa sngar gsungs te/ rtag tu nye bar mkho bar bstan pa'i don du'o/ /de nas bla ma dang sangs rgyas la sogs pa'i spyan sngar mchod pa sngon du 'gro bas sdig pa bshags pa la sogs pa bya'o zhes gsungs pa ni/ cha mchog ces bya ba la sogs
<p>5b.6</p>pas gsungs so/ /cha mchog ni cha dam pa'o/ /tsan+dan la sogs pa byugs shing bsgos pas me tog dri zhim pos mngon par bkram pa nyid mchog tu gyur pa gang yin pa'i bsam gtan gyi khang pa der gnas te'o/ /'di ni bsgom pa dang rjes su mthun pa'i tshogs pa gzhan nye bar
<p>5b.7</p>mtshon par blta bar bya'o/ /de ltar gnas pa'i blo ldan bshags par bya ba dang bshags par byed pa la sogs pa tha mi dad pa'i sems dang ldan pa des dus gsum bzhugs pa'i zhes bya ba ni 'das pa dang ma byon pa dang da ltar gyi dus na bzhugs pa'i sangs rgyas rnams so/ /gal
<p>6a</p>
<p>6a.1</p>te 'das pa dang da ltar ba rnams kyi spyan sngar sdig pa bshags par bya ba la sogs pa yin yang ma 'ongs pa rnams kyi spyan sngar ni mi 'thad de de dag ni med pa'i phyir ro zhe na/ ma yin te/ sangs rgyas kyi bdag nyid can gyi dkyil 'khor gyi 'khor lo mtha' dag gi bdag nyid du
<p>6a.2</p>gyur pa'i ye shes la dbang ba yongs su rdzogs pa rnams nyid sangs rgyas kyi yon tan phun sum tshogs pa nyid kyis 'dir ma 'ongs par brjod pa'i phyir ro/ /dmigs nas zhes bya ba ni yid la bsams nas so/ /mchod pa'i sprin sna tshogs pa ni yi ge maM gyi 'od zer rnams kyis sprul pa ste/ 
<p>6a.3</p>nye bar spyad pa lnga dang rin po che sna bdun dang / gar dang glu la sogs pa'i phyi rol pa dang / gzugs rdo rje ma la sogs pa gsang ba'o/ /de dag gi sprin ni tshogs so/ /de spro ba ni nam mkha'i dbyings khyab par byed pa'o/ /de la sogs pa gang yin pa ste bstod pa la sogs pa'o/ /
<p>6a.4</p>de sngon du 'gro ba gang yin pa de la de skad ces bya'o/ /'di ni bya ba 'am las kyi khyad par yin no/ /sdig pa bshags pa la sogs pa gang yin pa bsod nams la rjes su yi rang ba la sogs pa de ni sdig pa bshags pa la sogs pa dag go/ /'di ltar zhes bya ba ni 'chad par 'gyur ba'i
<p>6a.5</p>tshul du bya'o/ /bya zhes bya ba ni sgrub pa'o/ /ci'i don du byed ce na brjod pa dge ba mngon par 'phel ba'i don du ste/ bsod nams 'phel ba'i ched du'o/ /'di ltar sdig pa bshags pa la sogs pas ni mtshams med pa lnga'i las zad par byed pa yin te/ /sdig pa shin tu mi bzad byas pa ni/ /
<p>6a.6</p>bdag la rnam par smod pas srab 'gyur te/ /rab tu bshags dang sdom par byed pas ni/ /de dag rtsad nas 'byin par ngas bshad do/ /zhes gsungs pa yin no/ /de las nyes pa thams cad bral ba ni bsod nams la rjes su yi rang ba la sogs pas bsod nams 'phel bar 'gyur te/ 
<p>6a.7</p>dper na legs par 'dus byas pa'i zhing la sa bon btab na skye ba dang / legs par bkrus pa'i gos la gur kum la sogs pa'i tshon len la shin tu gsal bar 'chags so/ /de bzhin du sdig pa med pas bsod nams bsgrubs na bgegs med pa kho nar 'grub par 'gyur ro/ /de
<p>6b</p>
<p>6b.1</p>nyid kyi phyir dang po sdig pa bshags pa gsungs pa ni/ thog med ces bya ba la sogs pa'o/ /thog ma dang tha ma med pa'i srid pa'i chu bo ste/ 'khor ba'i rgyun du bdag dang bdag gi ba la sogs pa'i rnam par 'jug pa'i kun du rtog pa kun gyi nyes pa ste/ sdig pa gang zhig bsags shing
<p>6b.2</p>bsgrubs pa de dag thams cad brtse ba chen po can sangs rgyas rnams kyi spyan sngar zhes bya ba mdun du bshags par bgyi'o/ /tshul bzhin du zhes bya ba ni ngan song la 'jigs pas bla ma dang mchod par 'os pa la sogs pa rnams kyi rkang pa la spyi bos skyabs su song zhing me tog lag
<p>6b.3</p>pa'i snyim pas yongs su bzung ba'o/ /gzhan dag ni tshul bzhin du sgra'i don ni mchod pa la sogs pa sngon du 'gro ba can yin no zhes rnam pa gzhan du bshad pa ni mi rigs te/ mchod pa'i sprin sna tshogs spro ba la sogs sngon 'gro bas zhes dngos su brjod pa'i phyir ro zhes bya ba ni
<p>6b.4</p>gzhan gyi'o/ /sogs pa'i sgras bsdus pa'i don rnams las re zhig bsod nams la rjes su yi rang ba brjod pa ni rdzogs sangs rgyas zhes bya ba la sogs pa'o/ /rdzogs sangs rgyas ni rnam par snang mdzad la sogs pa'i de bzhin gshegs pa rnams so/ /byang chub sems
<p>6b.5</p>dpa' ni sa'i snying po la sogs pa'o/ /'phags pa ni 'phags pa bdud rtsi 'khyil pa la sogs pa rnams so/ /de dag ni rgyud las sangs rgyas kyi sgra dang byang chub sems dpa'i sgras ma bstan pa'i phyir dang / 'phags pa'i sgras ni bstan pa'i phyir te/ dpa' bo 'phags pa bdud
<p>6b.6</p>rtsi 'khyil pa zhes gsungs pa yin no/ /gzhan ni rgyud gzhan gyi he ru ka la sogs pa ste/ de dag ni rnam pa gsum kar yang tha snyad du byas pa'i phyir ro/ /'dir sangs rgyas la sogs pa'i dbye ba dang dngos po ni ma yin te/ de dag ni rdo rje 'chang gi rang bzhin yin pa'i phyir ro/ /bcom
<p>6b.7</p>ldan 'das kyis kyang bcom ldan 'das de nyid ni shar gyi zla gam la bzhugs par gyur pa yin no zhes bya ba la sogs pa gsungs pa yin no/ /tha snyad tsam du tha dad pa yin te/ de la tha snyad mtha' dag 'grub pa'i phyir ro/ /gzhan dag ni rdzogs sangs rgyas ni yang dag par rdzogs pa'i byang
<p>7a</p>
<p>7a.1</p>chub thob pa'o/ /byang chub sems dpa' ni rab tu dga' ba la sogs pa'i sa la zhugs pa ste/ yang dag par rdzogs pa'i byang chub don du gnyer ba'o/ /'phags pa ni rgyun du zhugs pa la sogs pa ste/ nyan thos dang rang sangs rgyas rnams so/ /gzhan
<p>7a.2</p>ni sangs rgyas la mngon par dad pa ste/dge ba'i las byed pa rnams te de dag gi dge ba'i rtsa ba gang byas pa lam mo/ /yang dag yongs su bsngo ba zhes bya ba la/ dad pa mchog gi rjes su yi rangs nas so/ /de'i lhag ces bya ba ni rjes su yi rang ba las bskyed pa'i dge ba ste/ rjes
<p>7a.3</p>su yi rang ba dang mtshungs par ldan pa'am zhes bya ba'i don to/ /lhag pa'i bsam pa phun sum tshogs pa'i dge ba'i rtsa ba la yang dag par rjes su yi rang bas ni bsod nams 'phel bar 'gyur te/ dge ba dang sdig pa dag la ni sems gtso bo yin pa'i phyir ro/ /des ni rjes
<p>7a.4</p>su yi rang ba dang ldan pa'i dge ba rnams yang dag par rdzogs pa'i byang chub tu yongs su bsngo ste/ rdzogs pa'i byang chub kyi rgyu mtshan du bya'o zhes bya ba'i don 'di yin no/ /dkon mchog gsum la skyabs su song bas ni bsod nams kyi tshogs bsags pa rnams gzhan thams cad
<p>7a.5</p>kyis 'phrog par mi nus par 'gyur te/ des na dang po sangs rgyas la skyabs su 'gro ba gsungs pa ni/ yid kyi mdzes pa zhes bya ba la sogs pa'o/ /yid kyi mdzes pa zhes bya ba las ni nyes pa thams cad dang bral ba'i sems rin po che brjod pa yin no/ /de nyid 'gro ba'i mi shes pa'i
<p>7a.6</p>rab rib sel ba nyid kyis zla ba dang 'dra ba'i phyir dri med zla ba ste/ shin tu rnam par dag pa'i rang bzhin gyi shes rab ces bya ba'i don to/ /de dang yang dag par 'brel bas rab tu bsgrubs pa ste/ sgro btags pa bkag nas don dam pa'i rang bzhin snang bar yongs su grub par byas pa
<p>7a.7</p>mtha' yas pa ste sems can thams cad la khyab cing dmigs pa med pa'i brtse ba dam pa gang yin pa'o/ /de nyid ni rang dang gzhan gyi don gyi rgyu yin pas na thabs yin te/ de gang la yod pa'i bde bar gshegs pa de dag la de skad ces bya'o/ /thabs dang shes rab kyi rang bzhin can zhes bya
<p>7b</p>
<p>7b.1</p>ba'i don to/ /de dag la skyabs su mchi'o zhes 'brel to/ /yang de nyid khyad par du byed pas brjod pa ni rang yid la ni gnas pa'i zhes pa'o/ /stong pa nyid du ro gcig pas na rang gi sems las tha mi dad pa'i rang bzhin la zhes bya ba'i don to/ /rtag tu zhes bya ba ni dus mu mtha' med pa ji srid
<p>7b.2</p>par ro//chos la skyabs su 'gro ba gsungs pa ni rtog pa kun las zhes bya ba la sogs pa'o/ /gang gis gzung ba dang 'dzin pa la sogs pa'i mtshan nyid can gyi rtog pa kun las nges par rnam par grol zhing spangs pa'i chos la skyabs rab mchi zhes 'brel te/ ci 'dra ba zhig na zhe na/ sems
<p>7b.3</p>can zhes bya ba la sogs pa gsungs te/ sems can dam pa ni byang chub sems dpa' rnams so/ /de dag gi 'byor ba rdzogs pa'i byang chub mthar thug pa'i de dag ma lus pa'i gzhir gyur pa ste/ gang gi phyir chos kyi de kho na nyid ji lta ba bzhin bsgoms pas byang
<p>7b.4</p>chub sems dpa' rnams kyis phun sum tshogs pa thams cad thob pa yin no/ /dngos po kun ro gcig pa'i rang bzhin zhes bya ba ni spyir rtogs pa tsam du tha mi dad pas na dngos po thams cad mnyam pa nyid kyi rang bzhin la'o/ /dge 'dun la skyabs su 'gro ba gsungs pa ni
<p>7b.5</p>'ching ba zhes bya ba la sogs pa'o/ /gang gis yang dag pa'i don rtogs pa 'dod chags dang zhe sdang dang gti mug ces bya ba'i 'ching ba spangs par gyur ba dang / snying rje mchog gis bsgrubs pa ste gtad pa'i dpal 'byor rang dang gzhan gyi don phun sum tshogs pa dang ldan pa dang / gang
<p>7b.6</p>zhig rab tu dga' ba la sogs pa ste/ rab tu dga' ba la sogs pa legs pa'i blo gros kyi mthar thug pa'i sa dgu po rnams su bzhugs pa ste/gang gi phyir byang chub sems dpa'i sa bcu pa ni sangs rgyas kho na yin gyi yang dag par rdzogs pa'i sangs rgyas ni ma yin pas so/ /sdom brtson
<p>7b.7</p>dbang po'i tshogs la zhes bya ba la/ sdom brtson ni nyan thos la sogs pa la'o/ /de dag gi dbang po ni byang chub sems dpa' rnams te/ de dag gi tshogs la bdag skyabs su mchi'o zhes 'brel to/ /yang de kho na nyid du sangs rgyas la sogs pa rnams tha mi dad kyang 'dir sangs rgyas
<p>8a</p>
<p>8a.1</p>la sogs pa la tha dad par skyabs su 'gro ba brjod pa gang yin pa ni sems can rnams kyi bsam pa'i dbang tsam gyis yin no/ /de skad du yang / du ma'i snod kyi chu zlar zla ba yi/ /gzugs bzhin sems can mos pa sna tshogs kyi/ /bsam pa tha dad pa yi dbang gis
<p>8a.2</p>na/ /gcig kyang dbye ba rnam pa du mar 'gyur/ /zhes gsungs so/ /sngar bskyed zin pa'i byang chub kyi sems nyid brtan par bya ba'i don du smon pa byang chub kyi sems gsungs pa ni/ /bsam pa dang ni zhes bya ba la sogs pa'o/ /bsam pa rnam par dag pa ni sems can thams cad
<p>8a.3</p>gnod pa'i bsam pa'o/ /rnam smin rnam par dag pa ni phyi ma la las dang 'bras bu dri ma med pa dang rjes su 'brel ba'o/ /bsam pa dang rnam smin dag pa des sems ni byang chub mchog sangs rgyas nyid du bskyed par bgyi zhes 'brel to/ /nyon mongs pa'i sgrib pa la sogs pa'i mtshan nyid can
<p>8a.4</p>gyi sgrib pa'i bag chags thams cad ni sgrib pa kun gyi bag chags te/ nyon mongs pa la sogs pa'i rnam pa skyed par byed pa'i nus pa gang yin pa de la de skad ces bya'o/ /de yang dag par 'joms pa'i ngang tshul gang la yod pa de ni sgrib pa kun gyi bag chags 'joms par byed pa'i sems
<p>8a.5</p>so/ /lhag par mos pa ni de kho na nyid nges par de la mngon par 'dod pa'i rgyan de nyid gang la yod pa de la de skad ces bya ste/ de lta bur gyur pa'i sems bskyed par bya'o/ /'dod rgyal ba dang the tshom gyis nyams pa ni ma yin gyi 'on kyang lhag par mos pa kho nas brgyan pa'i sems bskyed par bya'o
<p>8a.6</p>zhes bya ba'i don to/ /gang gis smon pa 'di 'grub par 'gyur ba'i lam de gsungs pa ni/ sbyin sogs zhes bya ba la sogs pa'o/ /sbyin sogs rnam bcu ni ye shes kyi pha rol tu phyin pa'i mthar thug pa rnams so/ /de dag nyid dmigs pa'i dri ma dang bral ba nyid kyis dkar po'i yon tan yin
<p>8a.7</p>no/ /de'i rang bzhin te de'i ngo bo nyid gang la yod pa de la de skad ces bya'o/ /bde gshegs sras bcas ni byang chub sems dpa'i sras dang ldan pa'i bde bar gshegs pa gang dag yin pa de dag gi lam gcig pa ste thun mong ma yin pa gang yin pa de la yang dag par brten par bgyi zhes bya
<p>8b</p>
<p>8b.1</p>ba'i don to/ /rdzogs sangs rgyas ni rdo rje 'chang ste bsam gyis mi khyab pa'i bdag nyid do/ /de nyid kyi bdag nyid can thams cad kyi bdag nyid 'byung ba las gyur pa'i rang bzhin 'jig rten gsum gyi rnam par dag pa'i rang bzhin can/ dkyil 'khor dang bcas pa'i dkyil 'khor gyi
<p>8b.2</p>bdag po'i lha'i 'khor lo gang la yod pa'i ngo bo kun rtogs pa ste/ dkyil 'khor gyi 'khor lo de nyid lam gyi bden pa yin no zhes nges pas lam la brten par bgyi'o zhes bya ba'i don to/ /lam la brten pa'i sems 'di ni de kho nar smon pa byang chub sems kyi rang bzhin nyid yin
<p>8b.3</p>pa'i phyir na smon pa dang 'jug pa'i sems tha dad par brjod pa dag gi bar du lam gyi sems brtan pas slob dpon gyis nang du 'du bar shes par byas pa yin no/ /de lta mod kyi 'di'i dgongs pa ni lam gyi sems gdon mi za bar logs su bstan par bya bar mngon par bzhed pa yin te/ 
<p>8b.4</p>'di ltar dgongs pa 'di nyid gsal ba'i don du bzang po'i zhal snga nas kyi lam la brten pa brjod nas byang chub kyi sems spyir brjod par mdzad do/ /smon pa byas shing lam la brten pa'i rnal 'byor pa ni sngags kyi dngos grub la 'jug par 'gyur te/ des na ye shes kyi tshogs kyi don du
<p>8b.5</p>'jug par byang chub kyi sems gsungs pa ni lta ba'i zhes bya ba la sogs pa'o/ /lta ba'i dra bas yongs su bcings pa'i zhes bya ba la/ 'jig tshogs la lta ba la sogs pa de dag nyid ni dran pa yin te de dang chos mthun pa'i phyir ro/ /des yongs su bcings pa ni 'gro ba rnams
<p>8b.6</p>'khrul pa tsam gyis bsdams pa yin no zhes bya ba'i don to/ /brtse ba zhes bya ba ni thams cad du brtse ba kho na gtso bo yin no zhes shes par bya ba'i phyir ni brjod zin pa yin pa yang 'jug pa la yang brtse ba brjod pa yin no/ /des 'jig rten la rnam par bltas nas so/ /rdzogs pa'i
<p>8b.7</p>byang chub sems ni zhes bya ba ni rdzogs pa'i byang chub kyi rang bzhin du zhugs pa'i byang chub kyi sems te chos bdag med par shes pa zhes bya ba'i don to/ /mnyam pa med pa zhes bya ba ni nyan thos la sogs pa dang thun mong ma yin pa'i phyir ro/ /'di ltar zhes bya ba ni ngo bo bral
<p>9a</p>
<p>9a.1</p>phyir stong pa zhes bya ba la sogs pa 'chad par 'gyur ba'i cho gas bsgoms nas so/ /sngags ldan 'gyur zhes bya ba ni oM shUn+ya tA zhes bya ba la sogs pa'i sngags brjod pa dang bcas par 'gyur ba'o/ /yang na de rjes ston ka'i zla ba ltar dkar zhing zhes bya ba la sogs
<p>9a.2</p>pa 'chad par 'gyur ba'i tshul gyi sngags kyis lha ma nyes par bya'o zhes bya ba'i don to/ /de la da ni 'jug pa byang chub kyi sems bsgom pa'i cho ga brjod pa/ ngo bo bral phyir zhes bya ba la sogs pa'o/ /gzung ba dang 'dzin pa dang gcig dang du ma la sogs pa'i ngo bo dang bral ba'i
<p>9a.3</p>phyir dngos po ma lus pa stong pa nyid yin no/ /de bzhin du dpyad cing zin pa'i rgyu dang mi ldan pa'i phyir na mtshan ma med pa yin no/ /tha snyad pa'i rgyu ni ma bkag go zhes pa'i sgras bstan to/ /dpyad pa ni lha dang mi la sogs pa'i 'gro ba dang bde ba la sogs pa la rnam par rtog pa ste/ 
<p>9a.4</p>de dang bral ba'i phyir na ma lus pa'i dngos po rnams smon pa las ni nges par grol te/khyad par gyi 'gro ba dang longs spyod phun sum tshogs pa la sogs pa mngon par 'dod pa'i rnam pa ni smon pa yin te/ de las nges par grol zhes bya ba'i don to/ /rnam par thar pa'i sgo rnam pa
<p>9a.5</p>'di gsum ka yang tshig gi don thams cad stong pa nyid kho nas 'grub bo/ /dngos po'i rigs thams cad ni gzung ba dang 'dzin pa dang bral ba yin te/ 'di nyid du gzugs sogs rnam pa las grol zhes bya ba la sogs pa bshad par gyur pa yin no/ /gcig min zhes bya ba la
<p>9a.6</p>sogs pas thams cad gcig dang du ma'i rang bzhin dang bral ba yin no zhes bya ba 'di nyid du ston par 'gyur ro/ /rnam 'grel mdzad pas kyang / /gang gis dngos po rnams dpyad pas/ /de nyid du na de dngos med/ /gang gi phyir na de dag la/ /gcig dang du ma'i rang bzhin
<p>9a.7</p>med/ /ces gsungs so/ /de'i phyir na ngo bo nyid med pa'i phyir stong pa yin no/ /de nyid kyi phyir rgyu dang rkyen dag dang mi ldan pas gdod ma nas ma skyes pa'i phyir mtshan ma med do/ /ji skad du rkyen brtags pa las/ /yod dam med pa'i don la yang / /rkyen ni 'thad pa ma yin
<p>9b</p>
<p>9b.1</p>te/ /yod na gang gi rkyen du 'gyur/ /med na rkyen gyis ci byar yod/ /ces gsungs so/ /slob dpon chos kyi grags pas kyang /grub phyir gzhan rag ma las pa'i/ /'bras bu 'ang gang gi rgyu dag dang / /rtog pa yis ni 'brel par byed/ /ces gsungs so/ /de bzhin du 'brel pa ni
<p>9b.2</p>gzhan la ltos pa yin no/ /de med ji ltar ltos/ /yod pa cha med pa'i dngos po yang ji ltar ltos zhes bya ba la sogs pa'o/ /de nyid kyi phyir smon pa med de/ ngo bo nyid med pa la ni rgyu 'bras kyi dngos po dang bcas pa'i smon pa 'thad pa ma yin no/ /'di ltar med pa la ni mo gsham gyi bu
<p>9b.3</p>bzhin du rgyu mi 'thad la/ yod pa la yang don med de/ rgyus stong pa'i yod pa'ang 'thad pa ma yin no/ /des na dngos po'i rigs thams cad ni sgyu ma lta bur thog ma dang tha ma med pa ma brtags na nyams dga' bar snang ba tsam du zad do zhes gnas so/ /'thad pa 'di yang
<p>9b.4</p>skabs ji lta ba bzhin du bstan par bya'o/ /dngos po'i de kho na nyid thams cad la dmigs pa'i 'jug pa byang chub kyi sems 'di brtan par bya ba'i don du byin gyis brlab pa'i sngags gsungs pa ni oM zhes bya ba la sogs pa'o/ /bsam gyis mi khyab pa'i rnam pa can gyi lha la sogs
<p>9b.5</p>pa'i rnam pa khas len pa la yi ge oM la shU n+ya tA ni chos thams cad bdag med pa'i rang bzhin gyi ye shes so/ /de nyid mi phyed pa'i phyir rdo rje ste/ da ni de'i bdag nyid can yin no zhes bya'o/ /bcom ldan 'das kyis gzugs las stong pa nyid gzhan ma yin/ stong pa nyid las kyang
<p>9b.6</p>gzugs gzhan ma yin zhes gsungs pa yin no/ /da ni lha bsgrub pa'i cho ga bshad pa ni de rjes ston ka'i zhes bya ba la sogs pa'o/ /de rjes te byin gyis brlab pa'i sngags kyi de ma thag tu chos 'byung zhes bya ba'i phyag rgya bsgom par bya zhes 'brel to/ /ston ka'i zla ba ltar
<p>9b.7</p>dkar zhing zhes bya ba ni mtha' dag dag par byed pa'i mdog dkar ba'o/ /sna tshogs 'od kyis phyogs 'khor kun khyab pa/ /zhes bya ba la/ mtha' yas pa'ang de nyid yin phyogs kyang yin pas na mtha' yas phyogs so/ /phyogs de dag gi 'khor ni tshogs te/ de la
<p>10a</p>
<p>10a.1</p>khyab pa ni der 'phro ba'o/ /'od der snang ba sna tshogs pa ste/ rnam pa du ma'i rang bzhin gang la yod pa de la de skad ces bya'o/ /spyi'u tshugs su gnas zhes bya ba ni maM 'gyel ba'i rang bzhin can zhes bya ba'i don to/ /gru gsum zhes bya ba ni 'dir man ngag gis
<p>10a.2</p>gru gnyis steng du yin par shes par bya'o/ /nang gi ni khong ba'o/ /de nam mkha'i rang bzhin yang yin la de bzhin gshegs pa rnams 'dzin par byed pas na rdo rje 'dzin yang yin pas na nam mkha'i rang bzhin can rdo rje 'dzin no/ /gang yang nang gi cha nam mkha'i rang bzhin can ni
<p>10a.3</p>stong pa nyid kyi rang bzhin gyi rdo rje yin la de 'dzin par byed pas na rdo rje 'dzin yin no zhes bshad pa de ni yid 'phrog par byed pa ma yin no/ /'di ltar stong pa nyid ces bya ba ni ci dngos po bkag pa tsam yin nam/ 'on te sgyu ma lta bu'i dngos po yin/ /de la phyogs dang po ltar na/ 
<p>10a.4</p>nang nam mkha'i rang bzhin can nyid kyis dbus stong pa nyid du bstan pa'i phyir rdo rje 'dzin zhes bya ba don med do/ /'on te rdo rje la byed na ni de'i tshe nam mkha'i rang bzhin can gyi sgra bzung ba don med do/ /des na nang nam mkha'i rang bzhin can nam mkha'i rdo rje 'dzin zhes brjod pas
<p>10a.5</p>sbyar bar 'gyur te/ dbus stong pa nyid du gang rung cig gis ston pa'i phyir ro/ /de'i phyogs phyi ma yin na snga mas phyi ma dag brjod pa yin te/ snga mas ni nang gi bu ga dang / phyi mas ni sgyu ma lta bu'i dngos po bstan pa'i phyir ro/ /stobs la sogs pa chos rnams gang du 'byung
<p>10a.6</p>zhing skye ba de la de skad ces bya ste/ de skad ces grags pa'i phyag rgya'i dbus gnas pa'i mtsho skyes sna tshogs rdo rjes phyug gyur zhes bya ba ni dbus su gnas pa'i pad+ma 'dab ma sna tshogs pa la gnas pa'i sna tshogs rdo rjes phyug par gyur pa ste/ phun sum tshogs par gyur pa'o/ /
<p>10a.7</p>don ni 'di yin te chos 'byung skye ba dang dus mtshungs pa kho nar paM ser po las skyes pa'i sna tshogs pad+ma'i steng du khaM ljang gu las byung ba'i sna tshogs rdo rje bsam par bya'o zhes bya ba yin no/ /kun du bzang po las byung zhes pa ni 'chad par 'gyur ba'i dkar po'i rnam pa'i rdo rje sems
<p>10b</p>
<p>10b.1</p>dpa' yongs su gyur pa'i chos 'byung ngo / /gang du bsgom zhe na/brjod pa hUM gis zhes bya ba la sogs pa'o/ /nyi ma la gnas pa'i yi ge hUM gis zhes bya ba la sogs te/ nyi ma la gnas pa'i yi ge hUM las skyes pa'i rdo rje 'bar bas spros pa'i rdo rje'i rang bzhin gyis gzhi la'o/ /
<p>10b.2</p>'di ni bdud zad par byed pa'i bsrung ba'i 'khor lo nye bar mtshon pa'i don yin par shes par bya'o/ /de la bsrung ba'i 'khor lo bsgom pa'i rim pa ni 'di yin te/ oM shU n+ya tA zhes bya ba la sogs pa'i byin gyis brlab pa'i sngags kyi de ma thag tu bar snang gi zla ba la yi ge ho
<p>10b.3</p>gnyis dang spel ba sku gsung thugs kyi rang bzhin can oM AHhUM zhes bya ba'i yi ge gsum gyi gzugs can du bdag nyid rnam par bsgoms nas/ mdun du bgegs kyi tshogs tshar gcad pa'i don du nyi ma la gnas pa'i yi ge hUM sngon po yongs su gyur pa las rdo rje sa bon de dang ldan pa'o/ /
<p>10b.4</p>oM hUM phyogs bcings shing mtshams bcings te rdo rje ra ba dang rdo rje dra ba dang / rdo rje'i rang bzhin gyi sa gzhi bsgoms nas de'i nang du bgegs med par snang bas lte ba'i rdo rje 'chang yongs su gyur pa las bshad zin pa'i mtshan nyid can gyi chos 'byung gi phyag rgya bsgom par bya'o zhes bya ba yin no/ /
<p>10b.5</p>'di yang sems rgya chung ba la brjod pa yin la/ sems rgya chen po'i bsrung ba'i 'khor lo ni 'di nyid kyis bstan par 'gyur te/ hUM yig ces bya ba la sogs pas bzang po'i zhal snga nas gsal bar mdzad pa yin no/ /gzhan dag gi bsrung ba'i 'khor lo gzhan brjod pa gang yin
<p>10b.6</p>pa de ni ye shes zhabs kyi rjes su 'brangs pa dang mkhas pa rnams kyis gus par byas pa ma yin pa'i phyir ma bstan to/ /da ni khang pa brtsegs ma bstan pa'i don du gsungs pa ni/ der ni zhes bya ba la sogs pa ste/ chos 'byung gi nang na gnas pa sna tshogs pad+ma'i rdo rje der ni ji skad
<p>10b.7</p>bshad pa'i khyad par gyis khyad par du byas pa'i khang pa brtsegs ma bsgom par bya zhes 'brel to/ /b+hUM yig dang des bskyed pa'i 'khor lo ste/ de las skyes shing byung ba'i rnam snang rig bcas ni rang snang ba'i shes rab dang ldan pa'i rnam par snang mdzad b+hUM yig dang bcas pa'i 'khor
<p>11a</p>
<p>11a.1</p>lo las byung ba'i rnam par snang mdzad rig ma dang bcas pa de'i yan lag ste de las skyes shing rdzogs pa'o/ /sna tshogs 'od kyis phyogs kyi 'khor lo kun/ /khyab byed thub dbang 'bar ba'i dkyil 'khor can/ /zhes pa la/ thub dbang 'bar ba ni rnam par
<p>11a.2</p>snang mdzad la sogs pa rnams kyi dkyil 'khor gyi tshogs so/ /de'i sna tshogs kyi ste mdog rnam pa du ma dang ldan pa'i 'od de/ 'od zer gang yin pa de dag gis phyogs 'khor te/phyogs kyi tshogs khyab par byed pa dang ldan pa gang yin pa de ni thub dbang 'bar ba'i dkyil 'khor sna tshogs
<p>11a.3</p>kyis phyogs 'khor thams cad khyab byed can yin no/ /mi mnyam med phyir zhes bya ba la sogs pa la/ sangs rgyas dang ma rgyas pa'i chos nyid du mnyam pa'i phyir zur bzhi pa'o/ /bzang po zhabs kyis kyang / sangs rgyas ma rgyas mnyam pas na/ /mi mnyam med phyir gru bzhi
<p>11a.4</p>pa/ /zhes gsungs so/ /dran dbang sgo bzhi rnams kyi mchog gyur pa/ /zhes bya ba la/ dran pa ni lus la sogs pa'i dran pa nye bar gzhag pa'o/ /'dis ni yang dag pa'i spong ba bzhi dang / rdzu 'phrul gyi rkang pa bzhi yang nye bar mtshon par lta'o/ /dbang po ni dad pa la sogs
<p>11a.5</p>pa'o/ /dran pa la sogs pa'i yul can gyi dbang po ni dran pa'i dbang po yin no/ /de dag nyid rnam par dag par gyur pa ni sgo bzhi po rnams te/ /de rnams kyi mchog tu gyur pa zhes bya bar rab tu gyur pa'o/ /don ni 'di yin te/ lus dang tshor ba dang sems dang chos rnams gcig la
<p>11a.6</p>sogs par mi 'thad pa'i phyir ro/ /dran pa nye bar gzhag pa zhes bya ba'i dran pa gang yin pa thos pa dang bsams pa dang / bsgoms pa las byung ba'i shes rab kyi rang bzhin gyis rnam pa gsum du gyur pa de dag gi yang chos la 'jug pa'i rgyu yin pa nyid kyi sngon du 'gro ba yin pa'i
<p>11a.7</p>phyir na dad pa tsam yin pa'i phyir/ der dad pa gang yin pa de'i rnam par dag pas ni shar gyi sgo'o/ /bzang po'i zhabs kyis kyang / lus tshor sems dang chos rnams ni/ /gcig dang du sogs mi 'thad phyir/ /de dran der dang gang yin pa/ /shar sgo sogs pa'i
<p>11b</p>
<p>11b.1</p>don du 'dod/ /ces gsungs so/ /kha cig na re lus dang tshor ba dang sems dang chos kyi rang gi mtshan nyid ni 'byung ba dang 'byung ba las gyur pa yin no zhes zer ba gang yin pa de ni mi 'thad do/ /mtshan nyid 'di ni tshor ba dang sems la yod pa ma yin te/ 'di ltar tshor ba dang sems
<p>11b.2</p>ni sa la sogs pa 'byung ba'i rang bzhin yang ma yin la/ gzugs la sogs pa 'byung ba las gyur pa'i rang bzhin yang ma yin no/ /de ste 'di dag 'byung ba las gyur pa'i rang bzhin du khas len na ni 'byung ba sems dpa' can nyid la rnam 'grel mdzad pas gsungs pa'i
<p>11b.3</p>skyon 'ong bar rtogs par bya'o/ /de nas khas blangs pa'i grub pa'i mtha' dang yang 'gal te grub pa'i mtha' las ni rkyen gyi dngos por khas blangs la/ 'byung ba sems can du khas blangs na ni de bkag par 'gyur ro/ /de bkag na ni dge ba'i las bsgrub pa dang mi
<p>11b.4</p>dge ba 'gog pa'i bsgom pa la sogs pa'i cho ga mtha' dag bkag pa yin no/ /gzhan yang zab mo'i chos sems pa na tshu rol mdzes pa'i lta ba spyod pa ni btsun par mi 'gyur te/ /des na dpyad pas chog go/ /gang yang de nyid kyis spyi'i mtshan nyid kyang mi rtag pa dang bdag
<p>11b.5</p>med pa la sogs pa yin te/ mtshan nyid 'di gnyis gcig la sogs par mi 'thad ba'i phyir ro/ /zhes brjod pa de yang shin tu snying po med pa nyid kyi snying po'i rjes su 'gro ba ma yin no/ /'di ltar mi rtag pa zhes bya ba ni skad cig gnyis pa la sogs par mi gnas pa'i chos nyid yin
<p>11b.6</p>la/ de la ni rags pa nyid yod pa ma yin te/ rags pa ni yan lag can cig yin par 'dod de/ de la ni lag pa la sogs pa gcig g.yon thams cad g.yo bar 'gyur ro zhes bya ba la sogs pa 'gal ba'i chos gnas pa'i nyes pa 'byung bar 'gyur ro/ /de bzhin du 'di ni don
<p>11b.7</p>du ma yin par mi nus te/'di ltar du ma zhes bya ba ni rdul phra rab kyi tshogs yin par 'dod la/ de la yang / drug gis cig car sbyar bas na/ /zhes bya ba la sogs pas bshad pa'i skyon gyis zin par 'gyur ro/ /mi rtag pa nyid ni rdul phra rab kyi tshogs kyang ma yin te/ 'on kyang
<p>12a</p>
<p>12a.1</p>rdul phra rab kyi tshogs kyi don gyi rigs ni rtag pa nyid la sogs pa yin no/ /'on kyang don dam par tha mi dad pa'i phyir log pa nyid la mngon par 'dod na de'i tshe sgra'i tha snyad 'jig par 'gyur te/ khyad par gzhan spong ba dang mi spong ba dag gi 'jig rten gyi chos dang chos can
<p>12a.2</p>brjod pa'i sgra dang sbyor ba yin na/ 'di ni chos brjod pas chos can ston par byed pa'i phyir 'di la ci zhig byar yod/ de bzhin du sdug bsngal la sogs pa dag la yang blta bar bya'o/ /de nas lus la sogs pa chos can nyid du bstan par bya ba rnams ni gcig la sogs par mi 'thad pa nyid kyi
<p>12a.3</p>ngo bo nyid kyis ngo bo nyid med par dran na ni dran pa nye bar gzhag pa yin gyi/ ji skad brjod pa'i spyi dang khyad par mi 'thad pa'i phyir ni ma yin no zhes bya ba 'di ni gnas pa yin no/ /de bzhin du phyin ci log gi bag chags skyes pa bshig pa'i phyir dang / 'byung bar 'gyur ba'i log pa'i bag
<p>12a.4</p>chags mi skye bar bya ba'i phyir dang / ma skyes pa'i de kho na'i bag chags bskyed pa'i phyir dang / skyes pa'i de kho na'i bag chags brtan par bya ba'i phyir dad pa'i nor can gyi yang dag par spong bzhes bya ba'i brtson 'grus bzhi po gang yin pa dge ba dang mi dge ba bskyed pa dang 'phel ba dang
<p>12a.5</p>spang ba dang mi skye ba'i don du spro ba'i rang bzhin de'i rang bzhin ni lho'i sgo yin no/ /de skad du yang / de nas byung dang 'byung 'gyur ba'i/ /log pa spang dang mi skyed dang / /ma skyes skyes pa de nyid ni/ /skye ba dang ni gnas pa'i phyir/ /brtson pa lho yi sgo yin no/ /zhes gsungs pa yin no/ /
<p>12a.6</p>de bzhin du phung po lnga po gzung ba dang 'dzin pa'i rang bzhin gyis stong pa la 'dun pa dang spro ba dang gnas pa dang blo gros su gyur pa rdzu 'phrul gyi rkang pa bzhi'o/ /nam mkha' la 'gro ba la sogs pa rdzu 'phrul gyi rgyur gyur pa nyid kyi rkang pa ni yan lag ste rgyu zhes bya ba'i don to/ /bdun pa
<p>12a.7</p>la sogs pa yul du gyur pa de dag la ma brjed pa'i mtshan nyid kyi dran pa ni brtson 'grus brtsams pa kho na la nye bar gnas par 'gyur ro/ /des na chos rnam par 'byed pas bskyed pa'i dran pa rnam par dag pas nub kyi sgo yin no/ /de skad du/nub phyogs 'dir ni 'dun pa dang / brtson
<p>12b</p>
<p>12b.1</p>gnas blo gros rdzu 'phrul gyi/ /rkang pa de dag dran pa'i sgo/ /zhes gsungs so/ /de bzhin sngar brjod pa'i dngos po rnam par rtog pa spangs pa rnams la sems mngon par dang ba dang spro ba la dmigs pa dran pa'i 'khor dang ldan pa'i chos rab tu rnam par 'byed pa la mngon du phyogs par byed pa
<p>12b.2</p>ni de las bzlog pa'i ma dad pa la sogs pa mthar byed pa dran pa nye bar gzhag pa la ni sems rtse gcig pa'i mtshan nyid ting nge 'dzin mngon du 'gyur bas de rnam par dag pa'i rang bzhin ni byang gi sgo yin no//'di yang / /dad brtson dran dang bsam gtan dang / /shes rab dbang po mnyam
<p>12b.3</p>med pa'i/ /ting nge 'dzin ni byang sgo yin/ /zhes gsungs so/ /de nyid kyi phyir gzhan dag gi dad pa la sogs pa lnga po nyid gsal ba'i dngos po nyid du gyur pa na stobs lnga zhes bya bar gyur pa rnams kyi rnam par dag pa ni rim pa ji lta ba bzhin gshin rje mthar byed la sogs pa brten
<p>12b.4</p>par gyur pa'i khro bo bzhi yin no zhes gang brjod pa de mi 'thad de/ stobs zhes bya bar gyur pa rnams kyang byang gi sgo'i rnam par dag pa'i rang bzhin nyid du bstan pa'i phyir ro/ /gzhan yang / dad dang brtson 'grus rnam dag pa/ /zhes bya ba la sogs pa'i 'phags pa'i don yang de dag
<p>12b.5</p>ma shes pa yin no/ /skye ba'i bsam gtan dang po la sogs pa bzhi dang / snyoms par 'jug pa'i bsam gtan dang po la sogs pa bzhi ste/ bsam gtan brgyad po de dag nyid mngon par bsdus nas bsam gtan bzhir bstan to/ /de'i rnam par dag pas rta babs bzhi gang la yod
<p>12b.6</p>pa de ni bsam gtan bzhi'i rta babs zhes bya'o/ /ting nge 'dzin ni dpa' bar 'gro ba dang / nam mkha' mdzod dang / dri ma med pa dang / seng ge rnam par bsgyings pa zhes bya ba rnam pa bzhi'o/ /de dag nyid mtha' skor yin te/de dag nyid kyis kun nas te thams cad nas rab tu
<p>12b.7</p>mdzes shing legs par bsgrubs pa'i bsam gtan bzhi'i rta babs can yang de yin la/ ting nge 'dzin gyi mtha' skor gyis kun nas mdzes pa yang yin no zhes las 'dzin pa'o/ /mtha' skor de la zhes bya ba la sogs pa la/ brjod ma thag pa'i mtha' skor gang yin pa de la
<p>13a</p>
<p>13a.1</p>yang dag par rten cing gnas pa'i mchod pa dam pa thogs pa ste/bsams pa las 'das pa'i gzugs dang gar dang glu dang rol mo la sogs pa'i mchod pa rnams kyis brel par gyur pa'i gzugs te chos dang don dang nges pa'i tshig dang spobs pa so so yang dag par
<p>13a.2</p>rig pa'i mtshan nyid can bzhi po rnams kyi tshogs khang pa brtsegs ma gang la yod pa de la de skad ces bya'o/ /gang gi phyir chos thams cad kyi nye bar mkho ba mngon par 'dod pa la sogs pa'i bsam pa rdzogs par byed pa gang yin pa de'i rnam par dag pa bstan pa'i don du khang ba brtsegs pa de
<p>13a.3</p>rgyan rnams kun gyis spras pa yin no/ /gdul bya'i ni sems can gdul bar bya ba rnams so/ /de'i ched du phyar zhing bkram pa'i yan lag dgu ni/ mdo dang / dbyangs kyis bsnyad pa dang / tshigs su bcad pa dang / lung bstan pa dang / gleng gzhi dang / de lta bu byung ba dang / 
<p>13a.4</p>skyes pa'i rabs dang / shin tu rgyas pa dang / rmad du byung ba dang / bstan pa'i rang bzhin gyi gsung rab bo/ /dam pa'i chos de nyid de dag kun du 'gro ba zhes bya ba 'jug par byed cing khongs su 'du bar byed pas de skad ces bya'o/ /rgyal mtshan dkar po dang / smug po dang / nag po dang / 
<p>13a.5</p>dud ka dang / dmar po dang / khra bo dang / ser po dang / ljang gu'i mdog can dbang po'i phyogs la sogs pa'i yul du bsgreng ba rnams kyi phreng ba dang / rlung gis bskyod pa de'i dril bus phyogs sgo kun du sgra bsgrags pa ste/ sbra dang ldan par byed pa gang la yod pa de la de skad ces bya'o/ /
<p>13a.6</p>rgyu gang gi phyir gdul bya la phyar ba'i yan lag dgu'i gsung rab dam pa'i chos kun du 'gro ba nyid khang pa brtsegs ma de gang yin pa de'i phyir na de'i rnam par dag pas rlung gis 'phyar ba'i rgyal mtshan gyi phreng ba'i dril bus phyogs kyi sgo thams cad du sgra sgrogs par byed pa yin no/ /ye shes
<p>13a.7</p>me long zhes bya ba la sogs pa la/ ye shes kyi sgra ni me long lta bu la sogs pa'i ye shes rnams bzung ste/ me long ni nye bar mtshon pa'i don yin pa'i phyir ro/ /ye shes kyi me long yang yin la/ byang chub kyi yan lag bdun po chos rnam par 'byed pa dang / brtson 'grus dang / ting nge 'dzin
<p>13b</p>
<p>13b.1</p>dang / dran pa dang / dga' ba dang / shin tu sbyangs pa dang / btang snyoms gang yin pa'o/ /de ni rtag tu dri ma med pa yang yin la de nyid byang chub kyi yan lag kyang yin zhing de nyid me tog dga' ba'ang yin zhes pa las 'dzin pa'o/ /de dag gi phun sum tshogs pa thob pa'i rgyu
<p>13b.2</p>des na de'i rnam par dag pa'i ngo bo dra ba la sogs pas do zla med pa yin te/ khang pa brtsegs ma de 'dra ba med pa yin no/ /rnam thar brgyad po zhes bya ba la sogs pa la/ rnam thar ni rgyab kyis phyogs pa ste 'dod chags dang bral ba zhes bya ba'i don to/ /de yang rnam pa brgyad de/ 
<p>13b.3</p>gzugs can dang rnam par bsngos pa dang rnam par rnags pa la sogs pa'i rnam pas gzugs rnams la lta ba zhes bya ba ni rnam par thar pa dang po'o/ /nang gzugs med pas snga ma ltar phyi rol gyi gzugs rnams la lta ba zhes bya ba ni gnyis pa'o/ /de dag ni mi sdug pa'i rang
<p>13b.4</p>bzhin can yin te/ rnam par bsngos pa la sogs pa'i rang bzhin yin pa'i phyir ro/ /'di gnyis ni grangs ji lta ba bzhin du 'dod pa na spyod pa dang / bsam gtan dang po nyid dag gi 'dod chags gnyis kyi gnyen po yin pas bsam gtan dang po dang gnyis pa dag yin no/ /sa
<p>13b.5</p>gzhan la sdug pa'i rnam par thar pa lus kyis mngon sum du byas te bsgrubs nas gnas pa zhes bya ba gsum pa sdug pa'i rnam par thar pa ni bsam gtan bzhi la yod pa'o/ /de yang ma chags pa'i rang bzhin yin gyi mi sdug pa'i rang bzhin ni ma yin te/ sdug pa'i rnam pa can yin
<p>13b.6</p>pa'i phyir ro/ /rnam par thar pa bzhi pa ni gzugs med pa yin no/ gzugs med pa zhes bya ba ni rnam par thar pa dag kyang dge ba mnyam par gzhag pa kho na nyid yin gyi 'chi ba'i srid pa la sogs pa ji lta ba bzhin du nyon mongs pa can yang ma yin pas mnyam par ma bzhag pa yang
<p>13b.7</p>ma yin no/ /'du shes dang tshor ba 'gog pa ni rnam par thar pa brgyad yin te 'gog pa'i snyoms par 'jug pa ni 'du shes dang tshor ba la rgyab kyis phyogs pa yin pa'i phyir ro/ /de ltar rnam par thar pa brgyad po rnams kyis rnam par dag pas na lha rdzas ka ba brgyad kyis nye bar mdzes
<p>14a</p>
<p>14a.1</p>pa ste/ 'khor lo la sogs pa'i ka ba brgyad po de dag gis mdzes par byas shing rnam par brgyan pa mtho ris kyi'ang 'dra bas na lha rdzas so/ /rdo rje'i tshul ni sngags kyi tshul te/ de'i sgo nas chos kyi 'khor lo bskor ba'i phyir na rdo rje'i thig ste rdo rje'i phreng ba dang
<p>14a.2</p>yang dag par ldan pa yin no/ /gzugs sogs zhes bya ba la sogs pa la/ sogs pa smos pas ro dang / dri dang / reg bya dang / sgra rnams bzung ngo / /yul de dag nyid ni tshu rol mthong ba'i mthong ba la bltas nas de kho nar yul gyi ngo bor mi 'thad pa'i phyir de rnams dag
<p>14a.3</p>pa ste/ rnam par dag pa'i ngo bo nyid dang bral ba yin pa'i rgyu des na 'dod pa'i yon tan lnga po bla na med pa de bsam gyis mi khyab pa'i rang bzhin no/ /de nyid kyi phyir/ mtha' yas pa ste de lta bu gang la yod kyang de skad ces bya'o/ /rnam dag ni shin tu rnam par dag pa'i
<p>14a.4</p>chos kyi dbyings kyi ngo bo nyid de/ dam pa'i chos ni stobs bcu dang mi 'jigs pa la sogs pa'o/ /de dag gi dbyings ni rigs te shes rab kyi pha rol tu phyin pa'i sems so/ /de'i rgyu mthun pa'i 'bras bu'i rang bzhin te stobs bcu la sogs pa'i yon tan ma lus
<p>14a.5</p>pa rnam par dag pa'i rang bzhin zhes bya ba'i don to/ /mchod pa lnga ni me tog dang / bdug pa dang mar me dang / dri dang lha bshos kyi rang bzhin te/ de dag gis rnam par brgyan pa yang de yin la rnam par dag pa'i chos kyi dbyings kyi rgyu mthun pa yang yin no/ /'dab ma sna
<p>14a.6</p>tshogs pa ste 'dab ma kha dog du ma can gyi pad+ma dang / 'chad par 'gyur ba'i tshul du ji ltar rigs pa bzhin gnas pa'i nyi ma dang zla ba de dag gis lha bcu dgu po rnams kyis gnas pa rnams yongs su bzung zhing byin gyis brlabs pa gang na yod pa de la de skad ces bya'o/ /khang pa
<p>14a.7</p>brtsegs ma rin chen ma lus pa ste ma rgad dang pad+ma rA ga la sogs pa rnams kyis ji ltar mdzes par rnam par spras par rab tu bsgom par bya zhing bsam par bya'o zhes bya ba'i don to/ /dbu ma'i zhes bya ba la sogs pa'o/ bcu drug gi cha can ni a la sogs pa'i yi ge rnams so/ /
<p>14b</p>
<p>14b.1</p>tshogs ni ka la sogs pa rnams so//de dag dang de dag las skyes shing byung ba gang yin pa'i zla ba'i dkyil 'khor yongs su rdzogs pa de la de skad ces bya'o/ /rigs kyis gcig gi tshig go/ /rim pa ji lta ba bzhin shes rab dang thabs mtshon par byed pa'i zung gnyis zhes bya ba'i don
<p>14b.2</p>to/ /zla ba gnyis po 'di ni dpag tu med pa'i 'od kyi tshogs dang ldan pa yin no/ /dbu ma'i gdan dbus su bsam par bya'o/ /cho ga bzhin du zhes bya ba ni 'di'i don 'di yin te/ yi ge a ni chos thams cad kyi sgo yin te/ gdod ma nas skye ba med pa'i phyir ro zhes gsungs
<p>14b.3</p>pa'i phyir na/ dngos po mtha' dag 'gog pa'i bdag nyid shes rab kyi rang bzhin can de bzhin gshegs pa'i rang bzhin sems can mngon par rdzogs par byang chub pa'i dus su nye bar 'gro bar khas blangs shing dam bcas pa ye shes bskul ba'i don du 'jig rten gyi khams
<p>14b.4</p>kA kan di can nas byon pa'i a la sogs pa nyi rim du gyur pa rnams yongs su gyur pa ni smon pa'i sems kyi rang bzhin shes rab kyi ngo bo skyes bu chen po'i mtshan sum cu rtsa gnyis rnam par dag pa'i rang bzhin gyi zla ba dang po yin no/ /de'i steng du snying rje'i bdag nyid can thabs kyi rang
<p>14b.5</p>bzhin can de bzhin gshegs pa'i ngo bo de kho na bzhin byon pa/ ya ra la wa Da D+ha lhag par byas pa'i ka la sogs pa'i gsal byed rnams kyis 'jug pa'i sems kyi rang bzhin dpe byad bzang po brgyad cu rnam par dag pa'i rang bzhin can gyi zla ba'i dkyil 'khor gnyis pa yin no/ /
<p>14b.6</p>zla ba gnyis po 'di ni thogs pa dang dri ma dag dang bral bas bsal ba yin pa'i me long lta bu'i mtshon par byed pa yin la/gcig tu gyur pas ni mnyam pa nyid mtshon par byed pa yin no/ /de ltar 'dis ni mngon par byang chub pa rnam pa lnga las rnam pa gnyis brjod pa yin
<p>14b.7</p>no zhes rnam pa gzhan gsum gsungs pa ni/ der ni zhes bya ba la sogs pa'o/ /der ni zhes bya ba la sogs pa ni zla ba gnyis kyi gnas su ste/ de yongs su gyur pa las zhes bya ba'i don to/ /de'i steng du rdo rje mchog bsgoms nas de'i nga rgyal dang ldan pas rgyal ba skyed byed
<p>15a</p>
<p>15a.1</p>skur bdag nyid blta zhes 'brel te/ de bzhin gshegs pa thams cad mngon par rdzogs par byang chub pa'i rang bzhin yin pas mchog kyang yin la/ thams cad kyi rgyu yin pas dang po yang yin pa ni dang po mchog ste rdo rje 'chang ngo / /de'i snying po ni sa bon te yi ge hUM
<p>15a.2</p>ngo / /de las byung zhing skyes pa gang la yod pa de la de skad ces bya'o/ /nor bu dmar 'dra zhes bya ba ni/ pad+ma rA ga dang 'dra ba'o/ /thub dbang dpag tu med cing grangs med pa 'phro bzhin pa rnams kyi 'od zer rnams kyis mtha' yas pa'i phyogs kyi sgo kun nas yongs su khyab par byed pa dang / 
<p>15a.3</p>mchog snying po rdo rje sems dpa'i sa bon des mgon dang bcas shing byin gyis brlabs pa ste/ yi ge hUM gyis byin gyis brlabs pa'i lte bar zhes bya ba'i don to/ /de'i nga rgyal dang ldan pas zhes bya ba ni 'di yang bya rog gi mig gi tshul gyis 'brel par bya ste/ de lta bu'i rdo rje bsgoms
<p>15a.4</p>nas oM badzra At+ma ko\u0f85haM/ zhes rdo rje'i nga rgyal dang ldan pa'i sngags pas bya ba yin no/ /'dis so sor rtog pa'i ye shes bstan to/ /rnam par snang mdzad la sogs pa'i rnam pa can mtha' yas pa'i sprul pa spro ba rnams kyis 'gro don mchog sangs rgyas nyid kyi mtshan nyid can gang
<p>15a.5</p>gis bsgrubs pa de la de skad ces bya'o/ /de'i nga rgyal dang ldan pas bsams nas ni zhes bya ba la/ 'dis ni 'di skad du yi ge hUM las skyes pa'i de bzhin gshegs pa rnams kyis de bzhin gshegs par byas pa'i sems can rnams nang du 'dus shing / oM ya thA sarba ta thA ga ta sta thA a haM/ 
<p>15a.6</p>zhes nga rgyal byas pa ni bya ba sgrub pa yin no zhes brjod pa yin no/ /don 'di yang lus can rgyal bar snang bar byas pa'i don can de'i nga rgyal dang ldan pas zhes bya ba 'dis gsal bar byas pa yin te/'dis de'i nga rgyal du byas pa zhes gnyi ga'i nga rgyal gzung ba'i phyir ro/ /de 'dra
<p>15a.7</p>ba'i lhag par mos par byas nas rdo rje 'chang du byas pa'i de bzhin gshegs pa rnams nang du 'dus pa na zla ba dang rdo rje yongs su gyur pa las rgyal ba skyed byed skur blta'o/ /ci 'dra bar zhe na brjod pa thub mchog ces bya ba la sogs pa'o/ /thub pa mchog gi rnam pa can gyi rdul phra rab
<p>15b</p>
<p>15b.1</p>rnams kyis rnam par spras pa nyid kyis na zla med pa mtshungs pa dang bral ba'o/ /tha mal pa rnams kyi lus ni sa la sogs pa'i rdul phra rab kyis spras pa nyid kyis mtshungs pa med pa yin no//g.yas g.yon gyi zhal sngo ba dang dmar bar snang ba yang yin la/ zla ba nya ba lta bur dkar ba'i
<p>15b.2</p>mdog kyang yin no zhes bsdu ba'o/ /rdo rje sems dpa'i zhal g.yas pa dang cig shos ni sngo ba dang dmar ba yin la/ rtsa ba'i zhal dang sku thams cad ni dkar ba yin no zhes bya ba'i don to/ /rnam pa sna tshogs pa'i rgyan dang ldan zhing gzi brjid 'bar ba'i phyag gnyis kyis
<p>15b.3</p>rig ma dam pa de la 'khyud nas rdo rje dang ral gri dang pad+ma dang nor bu 'dzin pa'i phyag lhag ma zung gnyis kyis phyug pa ste/ g.yas dang cig shos kyi lhag ma phyag bzhi na rim pa bzhin du rdo rje dmar po dang ral gri dang nor bu dang pad+ma bsnams pa zhes bya ba'i don to/ /khams gsum pa'i
<p>15b.4</p>khongs te nam mkha'i dkyil 'khor du sna tshogs pa'i 'od tshogs las 'thon pa'i thub pa'i dbang po rnams nam mkha'i khongs khyab par byed pa'i rgyal ba rgyun mi 'chad par spro zhes bya ba'i don to/ /rnam thar gsum zhes bya ba la/ rnam par thar pa'i sgo gsum ni stong pa nyid dang mtshan ma med pa
<p>15b.5</p>dang smon pa med pa'i rang bzhin te/ de'i rang bzhin gyi rnam par dag pas shes rab dang thabs kyi bdag nyid can no/ /dngos po ni shes rab kyi ngo bo nyid yin yang thabs gtso bor gyur pa yin no/ /'gro ba kun gyi de nyid gcig pu ba/ /zhes bya ba ni 'gro ba thams cad kyi gnyis su med pa'i rang
<p>15b.6</p>bzhin yin pa nyid kyis rang gi snang ba las tha mi dad pa yin pa'i phyir de nyid gcig pu gang la yod pa de la de skad ces bya'o/ /rgyal ba skyed byed skur ni zhes bya ba ni rgyal ba'i ngo bo'i lha'i 'khor lo skyed pa'i rgyu rdo rje sems dpar zhes bya ba'i don to/ /bdag nyid ces bya ba ni rnal 'byor pa'i snang ba
<p>15b.7</p>las tha mi dad par ro/ /blta ba zhes bya ba ni bsgom par bya'o/ /'dis ni chos kyi dbyings rnam par dag pa'i ye shes ston to/ /rdo rje sems dpa'i mngon par byang chub pa rnam pa lnga brjod nas gdul bya'i sems can rnam par dag par bya ba'i don du dbang bskur ba sbyin pa'i phyir pad+ma'i
<p>16a</p>
<p>16a.1</p>nang gi dkyil 'khor bkod pa'i ched du sems can gyi bsam pa'i dbang gis shes rab dang thabs mnyes par byed pa re zhig brjod pa/ mchog tu zhes bya ba la sogs pa'o/ /mchog tu dga' ba bde ba chen po phun sum tshogs pas gdul bya'i 'jig rten kun la
<p>16a.2</p>gzigs nas te/ bltas nas dga' ba'i sgra sgyu ma'i rang bzhin sgyu ma lta bu des rgyal ba'i tshogs rnams thams cad ba spu'i bu ga rnams nas lus kyi nang du zhugs par bya'o/ /'dis ni shes rab mnyes par byed pa brjod do/ /'dus pa las de nas zhes bya ba la sogs pas rgyal ba lha
<p>16a.3</p>mo'i gzugs su song nas mnyes par byed pa ni gnyis pa thabs mnyes par byed pa'i don nyid du brjod pa'i phyir ro/ /de dag ces bya ba ni rgyal ba'i tshogs so/ /spyan sogs zhes bya ba ni spyan ma la sogs pa'i lha mo bzhi'o/ /gzugs la sogs pa yul rnams thams cad ni gzugs
<p>16a.4</p>dang / sgra dang / dri dang / ro dang / reg bya rnam par dag pa'i rang bzhin gzugs rdo rje ma la sogs pa lnga'i ste/ de rnams kyi ngo bor spros nas zhes bya ba ni de dag rang bzhin du ba spu'i bu ga nas spros nas rang gi rigs kyi rgyal ba'i tshogs kyi ngo bo spyan ma la sogs pa gzugs
<p>16a.5</p>can de dag nyid mdor bsdu bar byas pa yin no/ rig ma thams cad ni zhes bya ba ni rig ma rnam pa dgu po rnams so/ /rang gi rig ma'i nang du bsdu bar bya/ /zhes bya ba ni bdag nyid kyi phyag gnyis kyis 'khyud pa'i na chung gi lus su gzhug par bya'o/ /'dis ni thabs mnyes par byed
<p>16a.6</p>par brjod do/ /de skad du yang 'dus pa las de nas de bzhin gshegs pa thams cad bcom ldan 'das sku dang gsung dang thugs kyi bdag po mnyes par bya ba'i don du rang gi gzugs rnams su mngon par sprul to zhes bya ba la sogs pa gsungs so/ /rang rang gi rigs kyi de bzhin
<p>16a.7</p>gshegs pa rnams su yongs su gyur nas lha mo rnams spros nas bstan pa'i phyir de nyid las de la kha cig ni sangs rgyas spyan gyi rnam par zhes bya ba la sogs pa gsungs te/ sangs rgyas ni rnam par snang mdzad do/ /de'i spyan ma ni rang bzhin du grub par gyur pa'o/ /de bzhin du
<p>16b</p>
<p>16b.1</p>dam tshig sgrol ma'i rnam par zhes bya ba la de bzhin du dam tshig ni don yod pa ste/ de ni sgrol ma'i gzugs su grub pa'o/ /de bzhin du gzhan rnams la yang nye bar mtshon pa'i don du yin pas der rang gi rigs yongs su gyur par blta bar bya'o/ /chos kyi dbyings dbang phyug
<p>16b.2</p>ma'i spro ba ni ma gsungs te/ chos kyi dbyings kun du 'gro ba yin pa'i phyir ram/ rdo rje 'chang gis 'khyud pa'i phyir ram/ yang dag par rtogs pa la reg pa las skyes pa'i bde ba chen po nyid gtso bor shes par bya ba'i don gyi phyir ro/ /de'i phyir yang 'dir rig ma thams cad ces bya
<p>16b.3</p>ba ni lha mo rnam par dag pa yin par gzung ngo / /de'i pad+ma zhes bya ba la sogs pa la/rang gi rig ma gang yin pa de'i pad+ma'i lte ba ste/ snying rje'i rang bzhin can de'i nang ste dbus so/ /dri med zla ba ni byang chub kyi sems so/ /de nyid mi shes pa'i mun pa mtha' dag sel ba'i
<p>16b.4</p>phyir 'od zer te/ de las byung ba'i dkyil 'khor der dkyil 'khor pa dang / dkyil 'khor gyi bdag po bsams nas so/ /dkyil 'khor der ni skye bo'i tshogs ma lus pa rnams blo yis gzhug par bya'o/ /de nas de la dbang bskur bar bya'o zhes gsungs pa ni gsang ba'i rdo rje
<p>16b.5</p>zhes bya ba la sogs pa'o/ /kha nas bcug pa'i rgyal ba'i tshogs rnams gsang ba'i rdo rje pad+ma'i dbus su bcug nas zla ba zhu ba'i gzugs su yongs su gyur pa ste/ byang chub kyi sems kyi rnam par byung bas rgyal ba'i tshogs de la dbang bskur bar bya'o zhes bya ba'i don to/ /de nas
<p>16b.6</p>dbang bskur ba'i mthar de bzhin gshegs pa thams cad kyi bde ba dang yid bde ba thob pa'i sems can de dag zla ba zhu ba'i dngos po k+ShiM yig la sogs pa yongs su gyur ba las skyes pa des byin gyis brlab pa'i rang rang gi phyag mtshan gyi rim pas mig la sogs pa rnam par
<p>16b.7</p>dag pa sa'i snying po la sogs pa'i rang bzhin du mos pa ji lta ba bzhin rnam par dag par gyur pa na dgye bar bya'o zhes bstan pa'i don du sa'i snying po zhes bya ba la sogs pa'i tshigs su bcad pa 'phags pa lnga gsungs pa ni/ rdo rje la zhes bya ba'o/ /dbang bskur ba ni de ma thag tu sa'i snying
<p>17a</p>
<p>17a.1</p>po la sogs pa drug mig la sogs par brjod pa zhes bya ba ni rim pa ji lta ba bzhin mig dang / rna ba dang / sna dang / lce dang / lus dang / yid rnam par dag pa rnams so/ /gzugs dang / sgra dang / dri dang / ro dang / reg bya chos dbyings rdo rje ma rnams dang
<p>17a.2</p>zhes bya ba ni rim pa bzhin du gzugs la sogs pa rnam par dag pa gzugs rdo rje la sogs pa drug go/ /sa dang chu dang me dang rlung rnams kyi/ /ngo bor gyur pa zhes bya ba ni rim pa ji lta ba bzhin sa la sogs pa rnam par dag pas spyan ma la sogs pa grags pa bzhi'o/ /gzugs myong
<p>17a.3</p>mtshan ma dang ni de bzhin du/ /'du byed rnams dang yid du rab brjod pa/ /zhes bya ba ni rim pa ji lta ba bzhin du gzugs dang / tshor ba dang / 'du shes dang / 'du byed dang / rnam par shes pa zhes bya ba'i phung po lnga'i ngo bo nyid du grags pa rnam par snang mdzad la sogs pa'i bde
<p>17a.4</p>bar gshegs pa rnams so/ /rang gi sa bon gyis ni zhes bya ba ni de ma thag tu brjod pa'i yi ge k+ShiM la sogs pa rnams kyi cho ga bzhin du bskyed pa'i phyir ro/ /spro bar bya zhes bya ba ni blo kho nas lha mo'i pad+ma'i nang gi khang pa brtsegs ma las phyir dbyung bar bya ste/ blo de nyid kyis
<p>17a.5</p>bcug pa'i phyir ro/ /da ni rim pa bzhin du sa'i snying po la sogs pa'i sa bon rnams nyid brjod pa ni k+ShiM zhes bya ba la sogs pa'o/ /rtag pa ni rnam par snang mdzad do/ /rim pa bzhin zhes bya ba la sogs pa ni thams cad la sbyor bar bya'o/ /'jam pa'i rdo rje bslang ba'i phyir yi ge
<p>17a.6</p>gsum gzhug pa brjod pa ni oM dang zhes bya ba la sogs pa'o/ /sems zhes bya ba ni sngar brjod pa'i chos thams cad bdag med pa la dmigs pa bar ma do'i sems kyi rang bzhin ni 'bar ba'i yi ge chos spel zhes bya ba ni rang rdo rje 'chang mnyes par byed pa 'od dang bcas pa'i ho dmar po
<p>17a.7</p>gnyis kyi bar du bcug pa'o/ /cho ga bzhin zhes bya ba ni kha nas zhugs nas rdo rje'i lam nas rang gi rig ma'i pad+ma'i nang du brtan par bya ste/ pad+ma'i nang na gnas pa'o/ /mnyam med ces bya ba ni sku la sogs pa'i rang bzhin min pa'i phyir ro/ /yi ge gsum po de shes rab kyi chags
<p>17b</p>
<p>17b.1</p>pa mchog tu dga' bas zhu bar byas par blta'o/ /de'i zhes bya ba la sogs pa la de yis zhes bya ba de ma thag tu brjod pa'i yi ge'i rnam pa can gyi sems zhu bar gyur pa'i 'od kyi mthu yis lha mo dang rdo rje 'chang gnyi ga yang zla ba'i khu ba ste mer mer por byas par blta'o/ /bcom ldan 'das
<p>17b.2</p>kyis nye bar bstan pa ston pas mngal nas skyes pa'i rim pa bstan pa mdzad pa yin no/ /de de ltar byas nas spyan ma la sogs pa'i lha mo rnams rang gi bdag po slong bar byed pa ni glu'i sgras 'chad par 'gyur ba'i rnam par 'di skad du bskul bar bsam mo/ /bcom ldan 'das mkha'
<p>17b.3</p>khyab kyi ting nge 'dzin la snyoms par zhugs pa na byams pa la sogs pa'i ngo bo spyan ma la sogs pa rnams rgud pas rang dang gzhan gyi don med par 'gyur ro snyam pas/ skyes bu chen po'i mtshan sum cu rtsa gnyis la sogs pa dang ldan pa/ zab pa dang rgya che ba'i rnam pa can gyi
<p>17b.4</p>lha'i rnam pa khas blang ba'i don du thabs rgya chen po yang brjod par 'dod pa na gtsor thabs med par rtogs te/ sngar thabs nyid du bskyed pa brtse ba la sogs pa'i sems kyi khyad par zla ba'i khu ba las rim pa ji lta ba bzhin spyan ma la sogs pa'i ngo bor gyur pa rnams rang gi rigs kyi bdag
<p>17b.5</p>po thugs rdo rje la sogs pa'i rang bzhin gyi rdo rje 'chang chen po la/ /bstod nas skul bar mdzad do/ /de la yang 'phags pa'i ma mo'i ngor spyan ma dang por brjod kyang der sems gtsor bstan pa'i phyir mA ma kI'i bskul ba dang por gsungs pa de bas na re zhig de nyid dang por rdo rje thugs khyod ces
<p>17b.6</p>bya ba la sogs pas bstan to/ /rdo rje thugs ni thugs rdo rje sems dpa' ste/ chos kyi dbyings shin tu rnam par dag pa'i ye shes kyi rang bzhin yin pa'i phyir ro/ /sa'i 'khor lo'i dbang phyug sems can dbyings te de dag gi don byed pa'i phyir ro/ /de ltar bstod pas sad par byas nas
<p>17b.7</p>rdo rje 'chang la zhus pa ni bdag la skyob pa zhes bya ba ste/ bdag la skyob par mdzod cig pa'o/ /ji lta zhe na/ brjod pa dga' ba yid 'ong don chen gyis te/ 'jig rten dang 'jig rten las 'das pa'i dgos pa chen po can gyis/ kye mgon po gal te bdag ni gson par bzhed ce na/ dam
<p>18a</p>
<p>18a.1</p>pa'i ngo bo ni sems dpa' ste sangs rgyas nyid do/ /de'i skyed par byed pa ni skyed byed sems dpa' ste sems bskyed ces pa'i don to/ /yang na 'jam pa'i rdo rje la sogs pa skye ba'i rgyu yin pas na skyed byed sems dpa'o/ /de nyid kyi phyir gnyen chen mchog yin no/ /bdag
<p>18a.2</p>la dgyes par rol zhes bya ba ni bdag la ni 'dod pa rol pa mdzod cig /mtshan dang dpe byad thams cad dang ldan pa bsam gyis mi khyab pa nye bar mtshon par byed pa lha'i rnam par bzhengs la rnam par dag pa'i yul la longs spyod cig pa ste byams pa la sogs pa'i rang bzhin kho mo la brten nas 'jig
<p>18a.3</p>rten gyi don mdzod cig ces pa'i tha tshig go/ /de ltar na bdag bsrung bar 'gyur ba yin te gzhan du na sems can gyi don la 'jug pa med na kho mo 'gum par 'gyur ro zhes bya ba'i don to/ /da ni snying rje'i rang bzhin spyan mas bskul ba brjod pa ni rdo rje'i sku khyod ces bya ba la sogs pa'o/ /me long lta
<p>18a.4</p>bu'i ye shes sku'i ngo bo yin pa'i phyir rdo rje'i sku'o/ /sku'i rdo rje ni bcom ldan 'das nyid yin te/ bsam gyis mi khyab pa'i rnam pa can yin pa'i phyir ro/ /sems can yang yin mang po yang yin pa de dag dga' bar byed pa 'di la yod pas ni sems can gang dga'o/ /bka'i 'khor los sgyur
<p>18a.5</p>ba yin pa'i phyir na bka'i 'khor lo sangs rgyas don du ste dgos pas byang chub mthar thug ste byang chub kyi mtha' mtshams la thug par sems can la phan pa'i thabs dang don ston par byed pas na sangs rgyas don du byang chub mthar thug pa phan don ston pa'o/ /de ltar bos nas rdo rje 'chang
<p>18a.6</p>la gsol ba ni mgon po zhes bya ba la sogs pa'o/ /chags pa zhes bya bas ni bde ba chen pos so/ /'dod chags ni 'gro ba bsgral bar 'dod pa'o/ /'da' bar mi bya ba'i phyir dam tshig de nyid gang la yod pa 'dod chags kyi dam tshig can de la ste/brtse ba'i bdag nyid can de la
<p>18a.7</p>zhes pa'i don te/ bdag la ni mA ma kI la'o/ /lhag ma ni snga ma dang 'dra'o/ /dga' ba'i rang bzhin gos dkar mos bskul ba brjod pa ni rdo rje gsung khyod ces pa la sogs pa'o/ /rdo rje gsung zhes bya ba ni gsung rdo rje'i ngo bo yin pa'i phyir de skad ces bya ste/ snga ma bzhin bcom
<p>18b</p>
<p>18b.1</p>ldan 'das nyid yin no/ /sems can gyi tshogs thams cad la phan pa rjes su brtse ba'i ngang tshul can dang ldan pa 'jig rten rnams kyi don te dam pa'i don sangs rgyas nyid dang 'bras bu 'jig rten pa'i bde ba ste de gnyis mdzad pa la rtag tu 'jug pa ste/ so sor rtog pa'i bdag nyid can yin pa'i
<p>18b.2</p>phyir ro/ /de ltar bcom ldan 'das la bos nas gsol ba ni mgon po zhes bya ba'o/ /rab dgyes te shin tu rnam par dag pa'i mchog tu dga' bas spyod pa gang la mnga' ba de la de skad ces bya'o/ /kun du bzang zhing dge ba 'di las byung bas na de skad ces bya'o/ /gzhan ni snga ma
<p>18b.3</p>bzhin no/ /bdag la dgyes par rol zhes bya ba ni gos dkar mo la'o/ /da ni btang snyoms kyi rang bzhin sgrol mas bskul ba brjod pa ni/ rdo rje 'dod khyod ces bya ba la sogs pa'o/ /rdo rje'i rang bzhin gnyis su med pa ye shes kyi bdag nyid kyi 'dod pa gzugs la sogs pa 'di la
<p>18b.4</p>yod pas rdo rje 'dod pa'o/ /dam tshig ni don yod de de'i rang bzhin yin pas so/ /mchog kyang yin te bya ba sgrub pa'i rang bzhin nyid kyis sems can gyi don byed pa'i phyir dam tshig mchog go/ /phyi ma la phan pa chen po'i gdul bya rnams kyi don 'dod pas 'byung bas na phan chen don to/ /
<p>18b.5</p>rdzogs sangs rigs ni de'i thig le ste mchog tu gyur pa'o/ /mnyam nyid stong pa nyid kyi rjes su brtse ba'i phyir mnyam nyid rjes brtse can no/ /de 'dra ba'i rdo rje sems dpa' la gsol ba ni mgon po gal te zhes bya ba la sogs pa'o/ /yon tan gyi gter du gyur pa nyid kyi phyir rin
<p>18b.6</p>chen mang ldan yin no/ /bdag la rol zhes bya ba ni sgrol ma la ste/ lhag ma ni snga ma bzhin no/ /da ni sa bon dang phyag mtshan gyi rim gyis 'jam pa'i rdo rje bzhengs pa brjod pa ni/ de lta'i blo ngor zhes bya ba la sogs pa'o/ /thams cad sgyu ma lta bur rtogs pa'i sngags pas zhu ba
<p>18b.7</p>las byung ba'i yi ge maM mdangs gsal ba las skyes pa'i ral gri'i yu ba'i dbus kyi zla ba la gnas la 'od kyi dkyil 'khor 'phro ba'i yi ge maM gyi rnam par bdag nyid gyur te/ yi ge maM de'i 'od zer rnams kyis yi ge maM de nyid kyi nang du/ rang gi lha 'jam pa'i rdo rje de'i rnam par sprul
<p>19a</p>
<p>19a.1</p>pa'i thub pa'i tshogs ma lus pa rnams yid kyis bcug pas na 'chad par 'gyur ba'i khyad par can 'di 'dra ba'i/ dpal ldan 'jam pa'i rdo rjer 'gyur/ /zhes bya ba ni bdag nyid 'jam pa'i rdo rje blta'o zhes bya ba'i don to/ /'di 'dra ba'i sgras bstan pa'i
<p>19a.2</p>khyad par gzhan yang brjod pa ni/ gur kum mchog 'dra zhes bya ba la sogs pa'o/ /skyob pa nyid kyis gzigs pa'i lam gsungs pa'o/ /'gro ba bsgral ba'i don du de gang la yod pa ni skyob can no/ /gang gis nam mkha'i dkyil 'khor thams cad de bzhin gshegs pa la
<p>19a.3</p>sogs pa'i rigs ma lus pa spros pa rnams kyis rgyan par mdzad pa de la de skad ces bya'o/ /srid pa chags pas srid mtha' med/ /zhi la chags pas rgyud la brten/ /zhes gsungs pas na/'dis ni chos kyi dbyings kyi rang bzhin du bstan pa'i phyir gsungs pa ni gzung
<p>19a.4</p>'dzin dag pa dang zhes bya ba la sogs pa'o/ /de kho nar gzung 'dzin dang bral ba'i phyir dngos po mtha' dag ngo bo med pa yin te/ ngo bo'i rang bzhin gzung ba dang 'dzin pa nyid yin pa'i phyir ro/ /de skad du yang / gzung dang 'dzin pa'i rnam pa las/ /gzhan pa'i mtshan nyid yod
<p>19a.5</p>ma yin/ /des na mtshan nyid stong pa'i phyir/ /ngo bo med par rab tu bstan/ /zhes gsungs so/ /ngo bo med par bsams nas rnam par byang ba mya ngan las 'das pa la mngon par zhen pa gang yin pa de zad phyir te zad pa'i don du/ oM d+harma d+hA tu swa b+hA ba At+ma ko\u0f85haM/ zhes 'di ltar
<p>19a.6</p>byin gyis brlab par bya'o/ /yi ge oM la sogs pa swa b+hA ba At+ma ko\u0f85haM/ zhes bya ba ni tshig gnyis su byas nas tshig drug gis lus la sogs pa rnam pa drug gi de nyid bskul ba'o/ /stobs bcu dang mi 'jigs pa bzhi la sogs pa chos kyi dbyings ni rten te sgrub par byed pa yin pa'i phyir
<p>19a.7</p>ro/ /'di ltar bsam pa ji lta ba bzhin du thabs du mas sems can don rnam pa du ma sgrub pa'i phyir/ 'khor ba dang mya ngan las 'das pa la mi gnas pa chos kyi dbyings kyi ngo bo nyid shes rab dang thabs kyi rang bzhin 'jam pa'i rdo rje'i bdag nyid can ni nga yin no zhes bya ba'i don to/ /
<p>19b</p>
<p>19b.1</p>chos thams cad bdag med par rtogs pa ni srid par mngon par zhen pa spangs pa kho na yin te/ 'on kyang mya ngan las 'das par mngon par zhen par 'gyur la/de yang nges par legs par 'jig par byed pa yin pa des na de yang spang pa'i phyir chos kyi dbyings kyi rang bzhin du byin gyis
<p>19b.2</p>brlab par bya'o/ /de skad du yang / bcings pa dang thar pa brtag pa las kyang / nyon mongs med par mya ngan 'da'/ /mya ngan 'das pa bdag gi zhes/ /gang dag sems dpa' de dag ni/ /'dzin pa chen po nye bar len/ /gang la mya ngan 'das pa dang / /'khor ba snon dang 'bri
<p>19b.3</p>med pa/ /de la mya ngan 'das pa dang / /'khor bar gang zhig rab tu brtag /ces gsungs so/ /mya ngan las 'das pa brtag pa las kyang / mya ngan 'das pa'i mtha' dang ni/ /'khor ba'i mtha' ni gang yin pa/ /'di dag bar na phra mo yang / /'ga' zhig yod pa ma
<p>19b.4</p>yin no//zhes gsungs so/ /don ni 'di yin te/ mtha' bzhi las rnam par grol ba'i de kho na rig pa'i rang bzhin bsam gyis mi khyab pa'i rnam pa can 'jam pa'i rdo rje'i nga rgyal ni thun mong ma yin pa nyid kyis bla na med pa yang dag par rdzogs pa'i byang chub kyi rgyu'i dngos po
<p>19b.5</p>nyams su myong ba yin no zhes bya ba'o/ /'dis ni bsnyen pa zhes bya ba yan lag dang po rgyu dang 'dra ba'i lha zhes bya ba rgyu mthun pa'i 'bras bu chung ngu brjod pa yin no// //yan lag gnyis pa brjod pa ni de rjes zhes bya ba la sogs pa ste bsnyen pa'i de ma thag tu'o/ /rang gi sa bon 'od
<p>19b.6</p>rnams las sa'i snying po la sogs pa rnams kyi yi ge k+ShiM la sogs pa rim pa ji lta ba bzhin mig la sogs pa'i gnas rnams su rang rang gi mtshan ma'i lte ba la gnas pa rnams dang / de dag gi 'od rnams las te/ 'od zer dang bcas pa de dag nyid rgyur gyur pa las grub pa'i sa'i
<p>19b.7</p>snying po la sogs pa drug po gang dag yin pa de dag gis mig sogs bkang nas bsgom par bya zhes gzhan dang 'brel to/ /bdag nyid ji lta ba bzhin du zhes bya ba ni mig dag gi dbus su zla ba la k+ShiM dkar po'i 'khor lo yongs su gyur pa las sa'i snying po dkar po'o/ /rna ba'i bu ga las
<p>20a</p>
<p>20a.1</p>j-i nag po'i rdo rje las byung ba phyag na rdo rje sngon po'o/ /sna'i bug dag tu khaM ser po'i rin po che ljang gu las byung ba nam mkha'i snying po ser po'o/ /lce'i dkyil du gaM dmar po'i pad+ma las byung ba spyan ras gzigs dmar po'o/ /dpral ba la kaM ljang gu'i ral gri las byung ba'i sgrib
<p>20a.2</p>pa rnam par sel ba ljang gu'o/ /lte ba'i steng du saM dkar po'i rdo rje yongs su gyur pa las kun du bzang po cho ga bzhin du bsam par bya'o zhes bya ba'i don to/ /'dis ni nye bar bsgrub pa'i yan lag thams cad mkhyen pa nyid rnam par smin pa'i 'bras bu chung ngu brjod pa yin te/ mig la
<p>20a.3</p>sogs pa rnams sa'i snying po la sogs pa'i rang bzhin lha'i rnam par byed pa'i phyir dang / so so la rna ba la sogs pa'i dbang po drug yod pas sgra la sogs pa'i yul yongs su shes pa srid pa'i phyir dang / yul gyi khyad par phra ba la sogs ba la yongs su shes pa srid pa'i
<p>20a.4</p>phyir ro// //yan lag gsum pa brjod pa ni rang snying dri med zlar zhes bya ba la sogs pa ste rang gi snying ga zla ba dri ma med pa la'o/ /rdo rje lte ba'i nang gnas zhes bya ba ni hUM nag po las skyes pa'i rdo rje'i lte ba la gnas pa'o/ /hUM yig las rdo rje thugs bsgom zhes bya ba ni hUM las skyes
<p>20a.5</p>pa'i rdo rje'i dbus na gnas pa'i yi ge hUM las skyes pa'i thugs kyi rdo rje phyag na rdo rje kho na 'dra ba zhig bsgom par bya'o zhes bya ba'i don to/ /kha dang mgo bo la pad+ma 'khor lo dag gi lte ba'i zhes bya ba ni lce'i rtsa bar AHdmar po las skyes pa'i pad+ma'i dbus kyi dang mgo bor yi ge oM las
<p>20a.6</p>skyes pa'i 'khor lo'i lte ba la'o/ /AHdang srog las zhes bya ba ni AHdmar po las skyes pa'i pad+ma la gnas pa'i yi ge AHdang / oM dkar po las skyes pa'i 'khor lo la gnas pa'i yi ge oM dag las rim pa ji lta ba bzhin gsung gi rdo rje 'jig rten dbang phyug ji lta bu zhig
<p>20a.7</p>dang / sku rdo rje sa'i snying po 'dra ba bsgom par bya zhes 'brel to/ /thugs rdo rje la sogs pa de dag gi snying po ni de dag gi snying po zhes bya'o/ /snying po de dag gi 'od zer tshogs zhes bya ba ni thugs rdo rje la sogs pa'i thugs ka na gnas pa'i zla ba'i gdan gyi rdo rje dang / pad+ma dang
<p>20b</p>
<p>20b.1</p>'khor lo'i dkyil 'khor na gnas pa hUM dang AHdang oM gyi yi ge'i 'od zer rnams kyi zhes bya ba'i don to/ /shes rab mchog dang 'brel pa mdzes pa rnams kyis ni zhes bya ba ni 'od zer las 'thon pa gzugs rdo rje ma la sogs pa rnam pa bcu po rnams kyis so/ /phyogs bcu na bzhugs
<p>20b.2</p>pa'i thub pa'i dbang po rnams kyi thugs ka na gnas pa'i thugs kyi rdo rje la sogs pa rnams kun du mchod nas kun du mchod pa'i rgyal dbang rnams kyis ni zhes bya ba thugs kyi rdo rje la sogs pa shes pa mchog dang 'brel pas mdzes pa rnams kyis so/ /dpal ldan thugs kyi rdo rje 'chang / /
<p>20b.3</p>zhes bya ba la sogs pa ni rim gyis thugs kyi rdo rje la sogs pa byin gyis brlabs pa'o/ /rdo rje mi phyed gsum bsgoms pa/ /zhes bya ba ni sku rdo rje la sogs pa rnams tha mi dad par bsgoms pa ste de'i rang bzhin zhes bya ba'i don to/ /gsung gi lam ldan zhes bya ba ni lce'i rtsa bar
<p>20b.4</p>bskyed pa'o/ /gzhan ni grags par zad do/ /de nas tshigs su bcad pa rnams kyis byin gyis brlabs pa'i rdo rje gsum po bsam gyis mi khyab pa'i rnam pa nyid du bstan pa'i phyir brjod pa ni mtshan nyid dang bral ba zhes bya ba la sogs pa'o/ /tha dad pa'i mtshan nyid dang bral ba nyid kyi
<p>20b.5</p>phyir na nam mkha' lta bu'i ngo bo nyid yin te/bsam gyis mi khyab pa yin no zhes bya ba'i don to/ /de ni 'di 'dra ba'i rdo rje gsum po kun du rtogs te/ rang rig bdag po'i cod pan gyis brgyan gyur/ /ces gzhan dang 'brel to/ /'dis ni bsgrub pa'i yan lag chos dang longs spyod
<p>20b.6</p>rdzogs pa dang sprul pa'i mtshan nyid sku gsum gyi rang bzhin thugs dang gsung dang sku rdo rje zhes bya ba skyes bu byed pa'i 'bras bu chung ngu brjod pa yin no//de skad du/ chos dang longs spyod sprul pa rnams/ /'gro ba'i don nyid sgrub byed pa/ /de phyir thugs kyi rdo rje sogs/ /byin rlabs sgrub
<p>20b.7</p>pa'i don du 'gyur/ /zhes gsungs so/ /phyogs 'khor kun na zhes bya ba la sogs pas ni yan lag bzhi pa bshad do//'dir yang thugs kyi rdo rje la sogs pa grub pa'i dus nyid na/ gsung rdo rje dang thugs rdo rje gnyis kyi bar du zla ba la gnas pa'i ral gri'i yu ba'i dkyil du skyes pa
<p>21a</p>
<p>21a.1</p>ye shes sems dpa' dam tshig sems dpa' dang 'dra bar blta bar bya'o/ /phyogs kyi 'khor lo kun na bzhugs pa'i thub pa'i dbang po rnams ni de'i 'od zer rnams kyis bskul nas bskul ba'i thub pa'i mchog de rnams nyid kyi 'od zer rnams las nges par 'byung
<p>21a.2</p>ba'i rig ma'i tshogs gzugs rdo rje ma la sogs pa gang dag yin pa de dag rnams kyi lag pa rnams kyis bzung ba ye shes kyi chus gang ba'i bum pa gang dag yin pa de dag rnams kyis ye shes kyi chus dbang bskur bar gyur pa ni 'jam pa'i rdo rje'i rnal 'byor pa rang gi rigs kyi bdag po'i
<p>21a.3</p>cod pan gyis brgyan 'gyur zhes bya ba mi bskyod pa'i cod pan gyis mdzes par 'gyur ro zhes bya ba'o/ /dbang bskur ma thag tu dbang bskur ba'i lha mo nang du 'dus pa dang / lha mo'i khu ba dag gis bskyed pa'i mi bskyod pa 'jam pa'i rdo rje'i cod pan du blta bar bya'o zhes bya ba'i don to/ /
<p>21a.4</p>'dis ni sgrub pa chen po'i yan lag dbang bskur ba'i rang bzhin dri ma dang bral ba'i 'bras bu chen po brjod pa yin te/ dbang bskur ba'i dri ma dang bral ba skye ba'i phyir ro/ /bsnyen pa la sogs pa yan lag bzhi po de nyid ni bdag po la brten pa nyid kyi mchog tu gyur pa dang / mi mthun
<p>21a.5</p>pa ma lus pa zad par mi nus pas na chung ngu'i sgras brjod pa yin no/ /rgyu mthun pa'i 'bras bu la sogs pa chung ngu brjod zin to/ /de ni bsnyen pa'i yan lag gzhan bzhi rgyu mthun pa la sogs pa'i 'bras bu dang bcas pa shes rab sbyong bar byed pa chung ngu dang chen po'i yan lag bzhi po
<p>21a.6</p>dag gi bar na gnas pa'i phyir na 'bring gi sgra'i khyad par du brjod par bzhed nas de bzhin zhes bya ba la sogs pa gsungs so/ /de bzhin zhes bya ba ni 'jam pa'i rdo rje bzhin du'o/ /bsnyen pa la sogs pa'i rim gyis rig ma mchog rnam par bsams nas de nyid shes pa'i
<p>21a.7</p>sngags pas bde bar gshegs pa rnams mnyes par bya'o snyam du lhag par mos pas de dang lhan cig dga' bar brtsam mo zhes 'brel to/ /bsnyen pa la sogs pa de nyid ston pas na lha mo khyad par du byed pa ni rang gi snying gis te 'jam pa'i rdo rjes sprul pa'o/ /man ngag ni 'di yin te/
<p>21b</p>
<p>21b.1</p>mdun du zla ba la gnas pa'i 'od kyis bskul bar gyur pa'i 'jig rten gyi khams kA kan di na gnas pa'i yi ge a la sogs pa'i rang bzhin can gyi de bzhin gshegs pa rnams nang du 'dus pa la sogs pa gnyi ga'i mnyes par byed pa dang sems can dbang bskur ba dang bral ba'i tshogs
<p>21b.2</p>bskyed pa zhes bya ba'i rang lha'i snang ba zhes bya ba ni 'jam pa'i rdo rje'i rnam pa can yin no/ /'dis ni rgyu mthun pa'i 'bras bu 'bring po de'i bsnyen pa bstan pa yin no/ /mig sogs khengs gyur cing zhes bya ba ni snga ma bzhin du rang rang gi sa bon las skyes pa'i sa'i snying po la sogs pas
<p>21b.3</p>mig la sogs pa drug po byin gyis brlab pa'o/ /'dis ni nye bar bsgrub pa rnam smin gyi 'bras bu 'bring mtshon pa yin no/ /yi ge gsum ni hUM AHoM ste 'di rnams snga ma bzhin du rdo rje thugs la sogs pa'i rang bzhin gyis sngar brjod pa'i gnas rnams su bsams pa ni bkod pa
<p>21b.4</p>yin no/ /de ltar 'dis ni sgrub pa skyes bu byed pa'i 'bras bu 'bring bstan to/ /de nas snga ma bzhin du ye shes kyi chus dbang bskur ba la sogs pas mdangs dang ldan pa'i lus tsan ma ste/ dri ma med pa'i lus gang la yod pa de ni yi ge gsum bkod mdangs ldan lus can ma'o/ /
<p>21b.5</p>'dis ni sgrub pa chen po dri ma dang bral ba'i 'bras bu 'bring mtshon to/ /de nyid rigs lnga'i tshogs dang ldan pa de nyid kyis khyad par du byed pa brjod pa ni spyi bo zhes bya ba la sogs pa'o/ /spyi bo snying ga dang lte ba dang gsang ba bral gnyis la'o/ /sogs pa smos pas ni cha rnams bdag
<p>21b.6</p>nyid ji lta ba'i rdul phra mos khyab pa'ang bsdu'o/ /rim pa ji lta ba bzhin oM hUM swA AHhA zhes bya ba rnams kyis so/ /sku yid rdo rje'i rigs mchog ces bya ba ni sku la sogs pa'i rigs lnga'i rang bzhin gyi lha ste sngags dang lha dag tha mi dad pa'i phyir na lnga po'i rnam pa can nyid kyi lus po byin gyis
<p>21b.7</p>brlab pa ni de la sku rdo rje zhes bya ba'i rigs mchog dang yid kyi rdo rje zhes pa'i rigs mchog zhe sdang gi rigs dang / sogs pa smos pas rin po che'i rigs dang pad+ma'i rigs dang las kyi rigs kyang bsdu'o/ /'gro ba gsum po khyab par byed pa'i 'od kyi dkyil 'khor mchog ldan
<p>22a</p>
<p>22a.1</p>zhes bya ba ni 'od zer gyi tshogs thams cad du khyab par 'phro ba'o/ /da ni yi ge hUM gis rang gi rdo rje dang / yi ge oM gyis snying po rnam par sbyangs ma thag tu rang gi rig ma'i mtsho skyes yongs su sbyong ba nye bar bstan pa'i don du'ang khyad par byed pa ni a
<p>22a.2</p>yig gis zhes bya ba la sogs pa gsungs so/ /yi ge a yis rmad du byung ba'i snying po mchog tu byas pa'ang yin la/ hUM gi yi ges 'dab ma brgyad sprul pa'ang yin pa'i pad+ma gang la yod pa de la de skad ces bya'o/ /de lta bur gyur pa sa bon gyi yi ges bskul ba'i man ngag las
<p>22a.3</p>gnas skabs las thob pa nang du 'dus pa de ni rnam par bsams nas so/ /ji ltar gyur pas dga' ba brtsam zhe na/ brjod pa de nyid shes pa'i sngags pas zhes bya ba la sogs pa'o/ /rig ma dam pa ni rgyu'i rdo rje 'chang gi rig ma ste/ de'i rgyu mthun pa'i ngo bo'o/ /thabs dang
<p>22a.4</p>bcas par gyur pa'i rang gi lus gang la yod pa'i sngags pa de la de skad ces bya'o/ /bcom ldan 'das kyi rdo rje ni yi ge hUM gis dang de'i snying po yi ge maM gyis bskyed par bya ba yin te/ de nyid kyi phyir de ma thag tu/ hUM gi rdo rje las 'thon dri med pa/ /zhes bshad par 'gyur ro/ /rjes su
<p>22a.5</p>mnyes pa'i rnal 'byor byin gyis rlob pa'i sngags gsungs pa ni oM zhes bya ba la sogs pa'o/ /gzhung de dag gi bar gyis ni dang po'i rnal 'byor pa'i zhes bya ba'i ting nge 'dzin dang po brjod pa yin no/ /da ni dkyil 'khor rgyal po mchog brjod pa'i don du gsungs pa ni/snying ga'i zla ba'i zhes bya ba la
<p>22a.6</p>sogs pa'o/ /snying ka'i zla ba'i sngags ni ye shes sems dpa'i thugs ka'i zla ba la gnas pa'i mtshan ma'i dbus ni gnas pa'i zla ba la gnas pa'i yi ge maM ste/ de'i 'od rnams kyis ma lus par rgyal ba'i tshogs rnams bdag nyid la kha nas bcug nas de nyid yi ge hUM las skyes pa'i rdo rje'i
<p>22a.7</p>lam nas byung ba'ang yin la/ rig ma'i mtsho skyes su gnas par byas pas na/ mtsho skyes kyi nang na gnas pa'ang de yin zhing / zla ba'i khu bar gyur pa nyid kyis yid mchog gi rang bzhin can yang yin no zhes de las 'dzin pa'o//phyi nas de nyid rang gi snying pos rang gi dkyil 'khor pa kun
<p>22b</p>
<p>22b.1</p>gyi ngo bor bskyed pa ste/ khu ba de las bskyed pa'i yi ge maM las skyes par bsam byas te'o/ /'gro ba dang rang gi shes pa sbyang ba'i don du brten pa'i sems dang ldan pas 'chad par 'gyur ba'i cho ga 'di yis su'o/ /yang dag spros zhes bya ba ni rang gi dkyil 'khor pa bzhag pa'i don du
<p>22b.2</p>pad+ma'i nang gi dkyil 'khor las gdon par bya'o zhes bya ba'i don to/ /spro ba'i cho ga brjod pa ni/ badzra d+h+r-ika ces bya ba la sogs pa'o/ /thugs kyi rdo rje mi bskyod pa'i dang po mchog 'dra ba'i phyag na rdo rje la sogs pa 'dzin pa dang ldan pa'o/ /bsdus nas zhes bya ba ni spros pa'i
<p>22b.3</p>rnam pa bsdus pas khyer te 'ongs pa'o/ /blo dang ldan pas zhes bya ba ni 'jug pa po dang gzhug par bya ba la sogs pa 'dzin pa dang bral ba'o/ /bdag nyid la dngos po kun gyis rab tu gzhug pa ni bdag nyid thams cad kyis gzhug pa'o/ /dzi na dzika ces bya ba dang spros pa'i
<p>22b.4</p>sngags kyis bskul nas so/ /sku rdo rje ni rnam par snang mdzad do/ /de bzhin zhes bya ba ni thugs kyi rdo rje bzhin du sngags kyis bskul bas so/ /shar gyi zla ba la bsam mo/ /zhal ras gzhon nu lta bu'i zhes bya ba ni zhal 'jam pa'i rdo rje dang 'dra ba'o/ /gser mchog btso ma'i
<p>22b.5</p>mdog 'dra ba/ /margad sogs kyis phyag drug mdzes pa'i zhes bya ba ni gser gyi mdog can rin po che ljang gul sogs pas g.yas dang cig shos kyi phyag drug spras pa'o/ /lhor rat+n-i d+h+raka ces bya bas rin chen dbang bsgom par bya'o zhes 'brel to/ /pad+ma rA ga ni nor bu pad+ma rA ga'o/ /
<p>22b.6</p>de'i mdog dang 'dra ba'i 'od dpag med do/ /zhal gnyis zhes bya ba ni g.yas dang cig shos kyis so/ /de bzhin zhes bya ba ni gzhon nu bzhin du sngo ba dkar po'o/ /de'i nub tu ni A ro l-i ka ces bya bas bskul nas 'od dpag med bsgom par bya'o zhes bya ba'i don to/ /nor bu
<p>22b.7</p>margad ltar snang zhes bya ba ni rin po che ljang gu ltar snang ba'o/ /snga ma bzhin/ zhal ras la sogs phun sum tshogs ldan zhing / /zhes bya ba la phun sum tshogs pa dang bcas pa'o/ /don yod ces bya ba ni pradz+nyA+e d+h+r-ika ces bya bas bskul nas byang phyogs su bsgom par bya'o zhes bya
<p>23a</p>
<p>23a.1</p>ba'i don to/ /rgyal ba'i thun mong gi khyad par brjod pa ni/ ral pa'i cod pan gyis mdzes pa'ang yin la 'od 'bar ba'i rin chen dam pa sna tshogs kyi rgyan dang ldan pa'ang yin pas de skad ces bya'o/ /rig mas 'khyud cing rang gi snang ba'i rig mas mgon dang bcas pa
<p>23a.2</p>ni rig mas yongs su bzung ba'i sku can gang yin pa de dag la de skad ces bya'o/ /thams cad ces bya ba ni brjod pa rnams nyi ma'i gdan la brjod pa yin no/ /rnam par snang mdzad ni zla ba'i gdan dang ldan par khyad par brjod pa'i phyir de'i gdan nyi ma yin par thal ba med do/ /de ltar
<p>23a.3</p>yang sgra shes pa'i gzhung lugs ni spyir byas pa'i sgrub pa ni khyad par du byas pas gnod pa yin no zhes bya ba yin no/ /mchog ces bya ba ni snying rje dang sa dang thabs dang ring du song ba rnam par dag pa'i rang bzhin yin pas phul du phyin pa'o/ /sgeg ma rdo rje sku bzhin snang ba zhes bya ba ni
<p>23a.4</p>sgeg pa'i ros brgyan zhing zhal la sogs pa rnam par snang mdzad dang 'dra ba'o/ /spyan ma ni mo ha ra ti zhes bya bas bskul bas me'i phyogs kyi yul gyi char gyur pa'o/ /dga' chen bde ba la mchog tu brtson pa gang la yod pa de la de skad ces bya'o/ /byams pa dang chu dang smon lam
<p>23a.5</p>dang mi g.yo ba'i rang bzhin gyi mA ma kI ni dwe Sha ra ti zhes bya bas bskul nas bden bral gyi mtshams su bsgom mo zhes bya ba'i don to/ /gsung gi dbang phyug lta bur dri ma med pa ni lus gang la yod pa de la de skad ces bya ste mdog dmar po zhes bya ba'i don to/ /dam pa zhes
<p>23a.6</p>bya ba ni dga' ba dang me dang stobs dang legs pa'i blo gros rnam par dag pa'i ngo bo nyid kyis mchog tu gyur pa ste/ gos dkar zhes bya ba rA ga ra ti zhes bya bas bskul nas rab 'jig gi phyogs su bsgom par bya'o/ /btang snyoms dang rlung dang ye shes kyi pha rol tu phyin pa dang
<p>23a.7</p>chos kyi sprin rnam par dag pa'i sgrol ma ji skad bshad pa'i mtshan nyid can no/ /badzra ra ti zhes bya bas bskul nas dbang ldan du bsgom par bya'o/ /'di dag gi gtso bo'i mtshan ma rnams brjod pa ni 'khor lo mchog dang zhes bya ba la sogs pa'o/ /lhag ma zhes bya ba ni ral gri la
<p>23b</p>
<p>23b.1</p>sogs pa'i mtshan ma lhag ma rnams so/ /dkyil 'khor gyi grwa bzhi po rnams dang rtsa ba'i sgo'i ngos gnyis su ni gzugs rdo rje ma la sogs pa'i lha mo drug po rnams rin pa ji lta ba bzhin du zhes sku la sogs bzhin zhes bya ba rnam par snang mdzad la sogs pa dang 'dra ba ste bdag nyid ji lta
<p>23b.2</p>ba bzhin rigs kyi bdag po'i mdog 'dra ba yin no zhes bya ba'i don to/ /chos kyi dbyings rdo rje ma ni mdog dkar po yin no/ /de nyid gsum gyis zhes bya ba ni/ oM AHhUM zhes bya ba'i sngags kyis spros nas 'chad par 'gyur ba'i me long la sogs pa'i rtsa ba'i mtshan ma dang ldan
<p>23b.3</p>par bsgom mo zhes bya ba'i don to/ /da ni sgo'i khro bo rnams brjod pa ni ya mAn+ta kr-ita ces bya ba la sogs pa'o/ /nyi mar zhes bya ba ni nyi ma'i gdan la'o/ /'di ni shes rab mthar byed la sogs pa la'ang rjes su 'jug par bya'o//mtha' yas pa 'jigs su rung zhing phyogs
<p>23b.4</p>kun du khyab par byed pa'i 'od gang la yod pa de la de skad ces bya'o/ /'jigs byed dus mtha'i me mi bzad pa'i sprin gang yin pa de'i tshogs te phung po de lta bu'i mdog 'di gang la yod pa de la de skad ces bya'o/ /thugs bdag rgyal po ni mi bskyod pa ste de dang mtshungs pa'i zhal la
<p>23b.5</p>sogs pa mtshungs pa'i sku ni gshin rje mthar byed do/ /de las drag po'i rigs du ma spros pa'i 'od rnams kyis mtshon pa'i gshin rje mthar byed do/ /brang 'gro gdug pa ste mi srun pa'i lus kyis rab tu brgyan pa gang yin pa de la de skad ces bya'o/ /don ni 'di yin te bung ba ltar gnag
<p>23b.6</p>pa'i mtha' yas thod du bcings pa/ le brgan gyi mdog can gyi 'jog po bsnyems pa dang bcas bas rna cha byas pa/ pad+ma dkar po chen pos do shal gyi rgyan byas pa/ karko Ta ljang gu'i mchod phyir thogs pa dang ldan pa/ dung skyong ser bos lag gdub byas pa/ mdog sna
<p>23b.7</p>tshogs pa can gyi rigs can gyi dpung rgyan gyis kun nas spras pa/pad+ma dkar bo lta bu'i nor can gyis ske rags byas pa/ pad+ma'i rtsa ba ltar dkar bas rkang gdub byas pa'o/ /brang 'gro gdug pas brgyan pa'i khyad par ni shes rab mthar byed la sogs pa'i khro bo dag la
<p>24a</p>
<p>24a.1</p>yang blta bar bya'o/ /de lta bur gyur pa'i gshin rje mthar byed ni ya mAn+ta kr-ita ces bya bas bskul nas spro bar bsam mo/ /'gro ba'i rmongs pa rab rib 'joms pa'i phyir bla na med pa'i 'od ldan no/ /nyon mongs pa'i bdud la sogs bas thub par dka' ba'i phyir
<p>24a.2</p>na gzhan gyis mi thub pa'o/ /drag shul can zhes bya ba ni rab tu gtum pa'i rnam pa can no/ /drag shul nyid kyang bzhin khro gnyer dang bcas pa'i mche ba rnam par gtsigs pa/ zhal gdangs shing khro ba dang bcas pas bzhad pa/gsus khyim dang brla dang brang gi khyon dag che zhing
<p>24a.3</p>mkhregs la shin tu rgyas pa/g.yon brkyang bas bzhugs pa/ lce yug pa/ lus kyi yan lag thung zhing rgyas pa mi thung gi rnam pa can/ sma ra kham ser gyen du 'bar zhing dbu skra gyen du bsgreng ba/ 'od 'bar zhing mig zlum po nyi ma lta bur rab tu g.yo ba zhes bya ba'i don to/ /
<p>24a.4</p>gtum pa'i khro bo nye bar mtshon pa nyid kyis ni khyad par 'di ni gshin rje mthar byed la sogs pa rnams la'ang sbyar bar bya'o/ /'di lta bu'i mtshan nyid dang ldan pa'i shes rab mthar byed ni pradz+nyAn+ta kr-ita ces bya bas bskul bas na lho sgor bsam mo/ /ji skad brjod pa'i khyad par can gyi rta
<p>24a.5</p>mgrin te pad+ma mthar byed ni pad mAn+ta kr-ita ces bya bas bskul nas nub kyi sgor bsam mo zhes bya ba ni mdor bsdus pa'i don to/ /dus mtha'i me ltar rab tu mi bzad pa//zhes bya ba ni 'jig pa'i dus kyi me dpung ltar drag po'o/ /dpa' bo ni bgegs 'jigs par mdzad pas so/ /
<p>24a.6</p>'phags pa bdud rtsi 'khyil pa bgegs mthar byed ni big+hanAn+ta kr-ita ces bya bas bskul ba byung gi sgor bsgom mo zhes bya ba'i don to/ /da ni khro bo rnams la dbang bskur ma thag pa'i bdag po'i cod pan dang gtso bo'i mtshan ma rnams rim pa ji lta ba bzhin brjod par 'dod pas gsungs pa ni
<p>24a.7</p>rnam snang zhes bya ba la sogs pa'o/ /rdo rje sogs zhes bya ba 'dir sogs pa smos pas ni mtshan ma lhag ma ral gri la sogs pa sdud pa'o/ /'di la'ang brjod pa lha thams cad zhal gsum pa phyag drug pa/ rtsa ba'i phyag gnyis kyis rang gi rig ma dang thabs la 'khyud pa/ de la
<p>24b</p>
<p>24b.1</p>dkar po rnams ni g.yas dang g.yon pa'i zhal gnag pa dang dmar ba'o/ /sngon po dag ni g.yas dang g.yon pa'i zhal dkar ba dang dmar ba'o/ /ser po dang dmar po dang ljang gu rnams ni g.yas g.yon gyi zhal sngo ba dang dkar ba'o/ /phyag lhag ma rnams kyis ni rim pa ji lta ba
<p>24b.2</p>bzhin ral gri dang nor bu dang pad+ma bsnams pa'o/ /gang dag ral gri gtso bor 'dzin pa de dag gi g.yas pa'i phyag gnyis par 'khor lo'o/ /gang dag pad+ma dang rin po che gtso bor 'dzin pa de dag la ni g.yon pa'i phyag gnyis par 'khor lo bsgom zhes bya'o/ /ye shes kyi dkyil
<p>24b.3</p>'khor spyan drang ba brjod pa'i don du gsungs pa ni/ de ltar zhes bya ba la sogs pa'o/ /brjod ma thag pa'i tshogs kun nas te thams cad nas rdzogs pa'i dkyil 'khor la dngos po kun gyis rnam par bltas nas ni/ snying ga'i sngags kyi 'od zer nyid lcags kyu yin
<p>24b.4</p>pa des so/ /don ni 'di yin te/ rang rang gi sa bon gyi 'od zer gyi lcags kyu rnams dang yi ge dzaH brjod pa las gshin rje mthar byed kyi thugs ka nas spros pa'i khro bo rnams kyis bskul nas bkug pa 'jam pa'i rdo rje'i bdag po can gyi dkyil 'khor gyi rnam pa dam tshig gi
<p>24b.5</p>'khor lo'i mdun na gnas pa'i pad+ma la gnas par bsgom mo/ /gang dag gis mthar byed 'joms pa ste gshin rje mthar byed la sogs pas ye shes kyi 'khor lo bsrung ba byas pas te/ gang gis bgegs dang bral bar bsgrub pa'i rnal 'byor pa de ltar gyur pa des bsam byas te'o/ /
<p>24b.6</p>shes rab thabs te rig ma dang skyes bu'i ngo bo dag gi rang bzhin gyi ting nge 'dzin dri ma med pa de las skyes pa'i bde mchog gang yin pa des khengs pa yang de yin la/ drangs pa'i thub pa'i 'khor lo yang yin pa'o/ /rang gi snying pos mngon bsngags ni rang gi sngags kyis byin gyis
<p>24b.7</p>brlabs pa'o/ /tsan+dan dang me tog sogs ldan ni bdud rtsi lnga dang ldan pa ste lhan cig tu byed pa ldan pa zhes bya ba'i don to/ /yon chab ni nye bar mtshon pa yin pa'i phyir 'thor 'thung la sogs pa yang ngo / /phul nas ni zhes bya ba ni bsnams nas dkyil 'khor gyi 'khor lo de rim gyis
<p>25a</p>
<p>25a.1</p>rang gi snying ga'i 'od zer gyis bskul ba'i shes rab mthar byed la sogs pa brjod pa/ dzaH hUM baM hoH zhes bya ba'i sngags rnams kyis gzhug pa dang bcing ba dang mnyes par bya ba'i rim pas dam tshig gi dkyil 'khor du grib ma bzhin gzhan bcug pa ltar
<p>25a.2</p>gzhug par bya'o/ /de ltar bsnyen pa byas pas ni rang nyid bzhin du dbang bskur sogs byas la zhes bya ba 'jam pa'i rdo rje kho na ltar bsnyen pa la sogs pa'i rim gyis dbang bskur ba byas pa la 'chad par 'gyur ba'i cho ga 'dis ni 'bad nas mchod par bya ba yin no/ /'dir bsnyen pa la
<p>25a.3</p>sogs pa'i yan lag bzhi ni de'i rgyu mthun pa'i 'bras bu yang yin la gsal bar gyur pa nyid kyis mi mthun pa'i phyogs zad par byed par nus pa'i phyir chen po'i sgra'i khyad par yin zhing / lha thams cad brten pa nyid kyis spyi yang yin no/ /dbang bskur ma thag tu rgyal ba rnams
<p>25a.4</p>dang / mA ma kI dang sgra rdo rje dang / chos kyi dbyings kyi rdo rje ma rnams kyi cod pan ni mi bskyod pa yin par bsgom mo/ /de bzhin du spyan ma dang / gzugs rdo rje ma dag ni rnam par snang mdzad do/ /dkar mo dang rdo rje ma dag la ni 'od dpag med do/ /sgrol ma dang reg rdo rje ma dag
<p>25a.5</p>ni don yod do/ /dri rdo rje ma dag ni rin chen dbang ngo / /de ltar dbang bskur ba byas pa'i 'khor lo mchod pa'i don to/ /rang gis bon gyis ni zhes bya ba la sogs pa mchod pa'i sngags kyi mthar thug pas brjod pa yin no/ /gzugs la sogs pa thams cad ces bya ba la/ 
<p>25a.6</p>gzugs ni gzugs kyi phung po ste de'i rnam par dag pa yin pa'i phyir rnam par snang mdzad do/ /tshor ba la sogs pa'i phung po rnam par dag pa rin chen dbang la sogs pa gang la de dang por yod pa gzugs la sogs pa de dag thams cad rang rang gis bon gyi 'od rnams kyis drangs
<p>25a.7</p>nas kha nas rang gi lus la bcug ste/ rdo rje las byung 'od kyi dkyil 'khor can byang chub yid kyi ngo bos te/ 'od kyi dkyil 'khor dang bcas pa'i zla ba'i khu ba'i rang bzhin du rig ma'i pad+ma'i nang du bsgom par bya'o/ /de nas zhes bya ba ni bsgom pa de'i de ma thag tu shes rab kyi ba
<p>25b</p>
<p>25b.1</p>spu so so nas byung ba rnam pa sna tshogs pa'i 'od zer gyi tshogs rgya chen po nam mkha'i dkyil ma lus pa khyab par byed pa rnams spro ba po dang / spro ba po la sogs pa'i shes pa dang bral ba'i blo gros dang ldan pas kun du ste mtha' dag nas spro bar bya'o/ /de nas 'od zer sgo nas 'thon
<p>25b.2</p>pa dri ma med pa'i rgyan rnams kun gyis legs par brgyan pa'i lus gzugs la sogs pa'i lha mo rnams kyis rim bzhin zhes bya ba go rims ji lta ba bzhin me long la sogs pas rtsa ba'i phyag mtshan drug po yid du 'ong zhing mdzes par gyur pa lag pa'i yan lag rnam par sgeg pa
<p>25b.3</p>dang bcas shing snang ba can dang / gang yang 'od zer gsal bas sprul pa sna tshogs kyi mchod pa'i sprin sna tshogs rnam par spro ba ste gzugs la sogs pa'i mchod pa'i sprin gyi tshogs spro bar byed cing gang dag dngos po rnams sgyu ma la sogs pa dang / gang yang 'jig rten gyi lta ba
<p>25b.4</p>yul de la rjes su chags pa'i 'jig rten dang rjes su mthun pa'i gar dang glu la sogs pa bsten pa'i rang bzhin te gnyis la mkhas shing rtogs pa dang bral bar gyur pa'i bde ba skye ba'i rgyur gyur pa/ rdzogs pa'i byang chub kyi yid kyis bskyed pa rang gi 'od zer gyis bkug pa'i gzugs
<p>25b.5</p>la sogs pa'i khyad par bya ba'i sa bon bcu'i 'od zer las 'thon pa'i lha mo rnams dang / de bzhin du phyi rol gyi dril sogs pa thams cad kyis kyang mchod par bya ba dang mchod pa la sogs pa tha dad pa'i rtog pa las nges par grol ba'i sngags pas dkyil 'khor gyi nang du chud pa'i rgyal
<p>25b.6</p>ba'i dbang po rnams la/ oM sarba ta thA ga ta pU dza badzra swa b+hA ba At+ma ko\u0f85haM zhes bya ba'i sngags kyis byin gyis brlabs pas de ltar mchod par bya'o/ /bstod pa brjod pa ni/ der rjes zhes bya ba la sogs pa ste/ mchod pa'i de ma thag tu sgra brnyan lta bur bstod pa'i rang bzhin
<p>25b.7</p>sgra'i tshogs mtha' dag nges par rtog cing kun du lta bar byed pas snang ba'i rang bzhin stod pa po'i chos rnams rang gi yid kho na lhag pa'i lha 'dod pa'i lha yin te/ de la bstod pa 'di skad ces bya ba/ /mi bskyod rdo rje ye shes che/ /zhes bya ba la sogs pa'i tshigs su bcad pa
<p>26a</p>
<p>26a.1</p>rnams kyis bstod pa brjod pa bsgom par bya'o/ /bskyod du med pas ni mi bskyod pa ste/ skye ba med pa'i rang bzhin nyid kyis na nyon mongs pa'i bdud la sogs pas bskyod pa med pa'i phyir ro/ /sna tshogs pa'i rnam pa rnams gsang ba gsum gyi rang bzhin yin
<p>26a.2</p>pas dbyer med pa'i phyir rdo rje ste shin tu rnam par dag pa'i ston pa'o/ /ye shes chen po mtshan nyid nges pa med pas kun du bzang po'i rnam pa yin pas 'gro ba me long lta bu'i ye shes kyi ngo bo yin pa'i phyir ro/ /chos med pas chos nyid la ldan pa med pa'i phyir byed pa med pa nyid
<p>26a.3</p>kyis mtha' bzhi rnam par dag pas sems can gyi don yin pa'i phyir rdo rje'o//stobs bcu ni chos kyi gzhi yin pa'i phyir dbyings so/ /de nyid kyi phyir na chen po yin no/ /khams gsum pa'i rang bzhin rdo rje gsum gyi bdag nyid can yin pas na bsam gyis mi khyab pas
<p>26a.4</p>sangs rgyas la sogs pa rnam pa du ma'i rang bzhin rtogs pa'i phyir mkhas pa yin te/ mnyam pa nyid kyi ye shes kyi bdag nyid nye bar mtshon pa'o/ /chos thams cad bdag med pas chos kyi sku sna tshogs pa'i rnam pa byang chub kyi sems kyi rang bzhin yin pa'i phyir na dkyil
<p>26a.5</p>'khor gsum mo//de kho na nyid bzhin du gyur pa'i rdo rje gsum du gyur pa'i rang bzhin yin pas na mchog ste so sor rtog pa'i ye shes kyi bdag nyid du brjod do/ /rdo rje'i tshul du chos kyi 'khor lo bskor ba'i phyir na rdo rje'o/ /sgrogs zhes bya ba ni sgrogs shig ces bya
<p>26a.6</p>ba ste bla na med pa'i sangs rgyas kyi chos zhes bya ba ni lhag ma'o/ /bya ba sgrub pa'i ye shes kyi rnam par dag pa brjod pa'i don du de lta bu'i mi bskyod pa la sogs pa la tshig so sos bos nas khyod la phyag 'tshal zhes bya ba phyag 'tshal lo zhes brjod pa'i chos rnams kyis sgrogs
<p>26a.7</p>zhes brjod pa yin no/ /de bzhin du phung po la sogs pa bdag med pa'i rnam pa yin pas na bye brag tu snang ba'i las khyad par du 'phags par snang ba'i phyir rnam par snang mdzad de/shin tu rnam par dag pa brjod do/ /chos thams cad bdag med pas rgya che ba la sogs pas
<p>26b</p>
<p>26b.1</p>sku gsum gyi spyod pa zab mo'i rang bzhin yin pa'i phyir dag pa ste me long lta bu'i dag pas brjod pa'o/ /rgyu dang 'bras bu bdag med par mnyam pa nyid kyis rtog pa'i dra ba rnam par bsal bas dri ma dang bral ba'i phyir rdo rje zhi ba ste/ mnyam pa nyid kyi rang bzhin du brjod pa'o/ /mtshan
<p>26b.2</p>ma med pa'i rnam par dag pa yin pas sgyu ma'i chags pa chen po'i rang bzhin yin pa'i phyir dgyes pa che ba ste so sor rtog pa'i khyad par ro/ /thun mong ma yin pa'i stong pa nyid ston pas dri ma med pa'i chos 'chad pa'i phyir dang / dbyer med pa'i byang chub kyi sems kyi rang
<p>26b.3</p>bzhin yin pa'i phyir mchog gi yang mchog yin pas rang bzhin 'od gsal ba mchog gi mchog ste bya ba sgrub pa'i rnam par dag pa'o/ /de ltar bskul nas/ rdo rje khyod la phyag 'tshal bstod/ /ces snga ma bzhin smras pa'o/ /dngos po med pa'i rang bzhin byang chub
<p>26b.4</p>sems kyi rang bzhin ni rin po che yin te/ dga' ba'i rgyu yin pa'i phyir ro/ /des mdzes pas na rin chen rgyal po ste shin tu rnam par dag pa nyid brjod do/ /mtshan nyid dang bral ba rab tu gsang bar bya ba gzugs brnyan dang mtshungs pa'i 'gro ba'i rnam par spyod pa'i rang bzhin
<p>26b.5</p>yin pas na shin tu zab ste/ me long lta bu'i rnam par dag pa'o/ /dbye ba med pa nam mkha' dang mnyam pa bdag med pa'i bdag nyid chen po nyid kyis dri ma med pa'i phyir rdo rje nam mkha' dri ma med de mnyam pa nyid kyi khyad par ro/ /rten cing 'brel bar 'byung ba'i chos nyid rnam par
<p>26b.6</p>dag pa gos pa med cing tha mi dad pa nyid mtshon par byed pa'i phyir ngo bo nyid dag gos pa med de so sor rtog pa'i ye shes rnam par dag pa'o/ /byang chub kyi tshul gyi rang bzhin byang chub sems kyi ngo bo nyid dbyer med pa'i chos bsdus pa ston par byed pa nyid kyis na rdo rje'i sku ste bya ba grub
<p>26b.7</p>pa rnam par dag pa'o/ /de ltar bos nas smras pa ni snga ma bzhin no/ /skye ba med pa'i sems kyi rang bzhin nyid kyis dpag pa'i yul ma yin pa'i rdo rje dpag med de shin tu rnam par dag pa nyid do/ /dngos po la mngon par zhen pa la stong pa nyid kyi lhag par ston pas mdzes pa'i
<p>27a</p>
<p>27a.1</p>phyir rgyal po che ste me long lta bu rnam par dag pa'o/ /gzung ba la sogs pa'i rtog pas stong pa'i phyir mi rtog go/ /stong pa nyid kyi gzhi yin pa'i phyir nam mkha' rdo rje 'dzin pa'o/ /yang na dag pa nyid kyis brtags pa'i tha dad pa dang bral ba nyid kyis dang rdo rje sems dpa'i
<p>27a.2</p>ngo bo nyid yin pa'i phyir mi rtog nam mkha' rdo rje 'dzin te mnyam pa nyid kyi khyad par ro/ /nam mkha' las skyes pa'i mtshan ma can nyid kyis 'dod chags chen po'i bdag nyid can sku dang gsung dang thugs kyi rang bzhin yin pa'i phyir ro/ /'dod chags pha rol phyin pa brnyes te/ so sor rtog
<p>27a.3</p>pa rnam par dag pa'o/ /sna tshogs pa nyid ni de kho nar dbyer med pa'i mthar thug pa nyid kyis 'gro ba tshim par byed pa'i phyir rdo rje ste bya ba grub pa rnam par dag pa'o/ /de ltar bos nas rdo rje gsung khyod la phyag 'tshal zhes gsungs te snga ma bzhin smos so/ /rang bzhin rnam par dag
<p>27a.4</p>pas sku la sogs pa dbyer med pa'o/ /de bzhin gshegs pa'i rang bzhin nyid kyis sems can gyi don la sogs pa 'bras bu med pa dang mi ldan pas na don yod rdo rje ste shin tu rnam par dag pa nyid bstan to/ /gzod nas dag pas shes rab kyi bdag nyid kyis sangs rgyas kyi ye shes
<p>27a.5</p>kyi dri ma med pa'i rang bzhin yin pa'i phyir rdzogs pa'i sangs rgyas te me long lta bu bstan to/ /nam mkha' dang mnyam pa'i spyod pa'i bdag nyid can ston pas chos kyis thams cad kyi 'dod pas thams cad rdzogs par byed pa'i phyir 'dod pa thams cad yongs dgongs mdzad de mnyam pa nyid
<p>27a.6</p>brjod do/ /ngo bo nyid med pa'i byang chub kyi sems kyi ngo bo las byung bas na dag pa'i ngo bo las byung ba ste so sor rtog pa'i rnam par dag pa brjod pa'o/ /stong pa nyid kyi tshul rang bzhin yin pa nyid kyis dbyer med pa'i sems kyi rang bzhin yin pa'i phyir rdo rje sems dpa' ste bya ba
<p>27a.7</p>sgrub pa rnam par dag pa'o/ /de ltar bos nas smras pa ni khyod la 'dud ces bya ba ste/ snga ma bzhin no/ /bstod pa brjod nas da ni bdud rtsi myong ba brjod pa ni/ rlung dang zhes bya ba la sogs pa'o/ /yi ge yaM las skyes pa rgyal mtshan sngon pos mtshan pa gzhu lta bu'i rlung gi dkyil
<p>27b</p>
<p>27b.1</p>'khor ro/ /der yi ge raM las skyes pa me'i dkyil 'khor ni me'i dkyil 'khor ro/ /der ni yi ge a las skyes pa'i ro 'dzin gyi snod dang / de la gnas pa'i rdzas lnga po so sor sa bon gyis byin gyis brlabs shing sa bon gyi 'od kyis drangs pa'i thub pa'i dbang po dpag tu med pa rnams nang du
<p>27b.2</p>zhugs pa hUM yig dkar po'i rdo rjes spar zhing spos pas cho ga bzhin du bdud rtsi lngar gyur pa pad+ma'i nang na gnas pa 'bar ba'i yi ge oM gyis byin gyis brlabs shing mdangs gsal ba skad cig la rab tu sbar te/ de nas zhes bya ba de'i 'og tu ji srid 'dod pa yi ge gsum gyis mngon par
<p>27b.3</p>bsngags pa 'chi ba la sogs pa'i sdug bsngal sel ba nyid kyis ye shes kyi bdud rtsi'i rang bzhin du gyur pa bsgoms nas/ hUM yig sngon pos bskyed pa rdo rje rtse gsum gyi bdag nyid can gyi lce dang ldan par bdag nyid kyang bsgoms te/ snying ga'i zla ba'i dkyil na gnas pa rgyal ba'i
<p>27b.4</p>tshogs ma lus pa rnams rang gi sa bon 'od kyis bskul bas so so'i lag na gnas pa'i bdud rtsi des ma chags par tshim par bya'o zhes bya ba'i don to/ /'dir yang gtsang ba dang mi gtsang ba'i rnam par rtog pa bor bar bya ste thams cad ngo bo nyid kyis dag pa'i phyir ro/ /'di yan chad kyis ni
<p>27b.5</p>dkyil 'khor rgyal po mchog ces bya ba'i ting nge 'dzin gnyis pa brjod pa yin no/ /da ni snying ga'i zhes bya ba la sogs pa thams cad yongs su dag par bya zhes bya ba'i mthar thug pa 'dis thig le'i rnal 'byor brjod pa yin no/ /ye shes sems dpa'i snying ga'i 'od kyis sprul pa mtha'
<p>27b.6</p>yas pa'i thub pa'i dbang po gang dag yin pa de dag gis rdzogs par sangs rgyas su byas pa dang / de nyid kyi phyir kun nas 'khrul pa dang bral bar gyur pa'i 'gro ba ma lus pa rang gi sngags te ye shes sems dpa'i snying ga'i sngags la bsdus te/ gzugs sogs rnam pa
<p>27b.7</p>dag las nges grol ba zhes bya ba la sogs pas brjod pa'i don dran par byas nas sngags kyi thig le'i rang bzhin rang gi yid yongs su bsgom mo zhes bya ba'i don to/ /gal te phyi rol gyi don yod na ye shes sems dpa'i thugs ka na gnas pa'i ral gri la 'dug
<p>28a</p>
<p>28a.1</p>pa'i sa bon gyi lus su rdzogs pa'i sangs rgyas su byas pa'i 'gro ba ma lus pa ji ltar nang du sdud/ de grub na ni thams cad kyi rang bzhin gyi dkyil 'khor gyi 'khor lo rnam par bsgom pa 'thad par 'gyur ba yin no snyam pas don yod pa la sgrub byed kyi tshad ma med
<p>28a.2</p>pa nyid re zhig brjod pa ni/gzugs sogs rnam pa zhes bya ba la sogs pa'o/ /gzugs sogs rnam pa dag las nges grol ba/ /zhes bya ba ni gzugs la sogs pa'i rnam pa dang bral ba'o/ /de 'dzin zhes bya ba ni gzugs la sogs pa de 'dzin pa mngon sum gyis mthong ba
<p>28a.3</p>med la gzung ba 'ga' zhig kyang mngon sum gyis mthong ba med kyi/ 'on kyang gzugs la sogs pa'i rnam pa can rang rig pa'i mngon sum gyis rang bzhin rnam par rtog pa med cing ma 'khrul ba'i mngon sum nyid rab tu gsal bar zad do/ /gzung ba'i rang bzhin la sogs pa'i
<p>28a.4</p>rnam par rtog pas bzor byas pa yin no zhes 'ongs pa'o/ /ji skad du/ /blo yis nyams myong bya gzhan med/ /de yis myong ba gzhan yod min/ /gzung dang 'dzin dang mi ldan phyir/ /de ni de ltar rang bzhin gsal/ /zhes gsungs pa'o/ /de bzhin du/ /blo bdag rnam par
<p>28a.5</p>dbyer med kyang / /mthong ba phyin ci log rnams kyis/ /gzung dang 'dzin pa myong ba rnams/ /tha dad bcas bzhin rtogs 'gyur te/ /zhes gsungs so/ /gal te don shes pa'i myong ba ni chos ma yin nam/ de ji ltar rig pa po med par 'gyur/ /chos ni chos can la ltos par
<p>28a.6</p>mthong ste/ dper na chos pa la sogs pa bzhin no/ /des na myong ba'i bya ba 'di la gdon mi za bar nyams su myong mkhan byed pa po gzhir gyur pa'i chos can 'ga' zhig yod dgos so/ /de gzugs la sogs pa'i yul can yin pa'i phyir na phyi rol yang 'grub bo/ /des na rjes
<p>28a.7</p>su dpag pa 'am don gyi go bas gzung ba dang 'dzin pa grub pa yin pas de ji ltar bkag snyam du dgongs nas gzhan gyis kyang ma yin 'brel ba mthong ba med phyir ro zhes gsungs te/ gzugs la sogs pa'i rnam pa las nges par grol ba gzung ba dang 'dzin pa mthong ba ma yin no
<p>28b</p>
<p>28b.1</p>zhes 'brel to/ /bsam pa ni 'di yin te rjes su dpag pa don gyi go ba 'am gzhan gyis nye bar brtags pa'i tshad ma gzhan gyis kyang rang nyid kyis lkog tu gyur pa'i don rtogs pa ni ma yin te/ mngon sum du gyur pa'i phyir ro/ /'brel pa gzhan las kyang ma yin te/ thams cad
<p>28b.2</p>las thams cad rtogs par thal pa'i phyir ro/ /'brel pa yang de'i bdag nyid dang de las byung ba dag las mi 'khrul pa dang ldan pa gzhan ni yod pa ma yin no/ /de la de'i bdag nyid kyi 'brel pa khas len na chos dang chos can dag dngos po la gcig kho na yin pa'i phyir gzugs
<p>28b.3</p>la sogs pa'i rnam pa can gyis myong ba nyid 'ba' zhig yod pa yin la 'dzin par byed pa la sogs pa'i dbye ba ni ldog pa'i rgyu mtshan can yin pa'i phyir rtogs pa po'i zhen pa'i dbang gis brtags pa kho na yin pa'i phyir yang dag par rtogs pa yin no/ /de las byung ba'i 'brel pa
<p>28b.4</p>yang nges par byed pa'i mngon sum dang mi dmigs pa srid pa ma yin te chos can 'dzin pa po la lkog tu gyur pa ni de dag yod par mi 'os pa des na de las byung ba'ang srid pa ma yin no//gzugs la sogs pa'i shes pa gzhan du mi 'thad pas gzugs la sogs pa bzhin du
<p>28b.5</p>'dzin pa po rjes su dpag par bya ba yang ma yin te/ rgyu'i tshogs snga ma tsam gyis gzugs la sogs pa'i rnam pa can gyi shes pa skyed pa'i phyir ro/ /de lta na yang rgyu mtshan gzhan khas len na thug pa med par thal ba'i nyes pa bsal bar dka'o/ /des na gzung ba dang 'dzin pa dang rig
<p>28b.6</p>pa'i dbye ba ni dngos po ma yin no/ /chos la sogs pa ni don dam par de lta de ltar skyes pa'i don gyi rang bzhin nyid la ldog pa tsam gyis brtags pa'i tha dad pa yin no/ /de la yang dngos po nyid du bya ba dang byed pa po tha dad pa'i chos dang / chos can yod pa ni ma yin no/ /myong ba las
<p>28b.7</p>gzhan pa'i 'dzin pa po med mod/nang du yang dag par myong bar 'gyur ba'i bde ba la sogs pa de nyid ni phyi rol na gnas pa'i gzugs la sogs pa 'dzin pa yin par yang dag par myong ba yin pa des na ji ltar gnyis su med par 'grub snyam du dogs pa la brjod pa ni bde
<p>29a</p>
<p>29a.1</p>sogs la ni zhes bya ba la sogs pa'o/ /bde ba la sogs pa myong ba la ni gzugs la sogs pa de dag 'dzin par byed pa la 'ga' yang mthong ba med do/ /gang gi phyir bde ba la sogs pa rab tu 'jug pa ni gzugs la sogs pa dang / lhan cig gcig pa
<p>29a.2</p>nyid du rtogs pa de'i phyir gzugs la sogs pa bzhin du 'dzin pa ma yin par 'thad pa yin no/ /ji ltar gzugs la sogs pa cig car rtogs pa nyid kyis g.yas g.yon gyi rwa ltar phan gdags par bya ba dang phan 'dogs par byed pa med pa'i phyir bde ba la sogs pa 'dzin pa ma
<p>29a.3</p>yin pa bzhin du bde ba la sogs pa yang gzugs la sogs pa 'dzin par byed pa ma yin te/lhan cig dmigs pa nges pa'i phyir tha dad pa med pa kho na'o/ /tha dad pa ni mthong ba phyin ci log pa rnams kyis mthong ba yin te zla ba tha dad pa med pa mthong ba bzhin no zhes dgongs so/ /
<p>29a.4</p>de skad du/ nang gi longs spyod cha gzhan 'di/ /phyi rol lta bur gnas pa ste/ /tha dad med can shes pa yi/ /tha dad snang ba bslad pa yin/ /zhes gsungs so/ /gal te shes pa skyed par byed pa yin pa nyid kyis gzugs la sogs pa sngar nye bar gnas pa la phyis bde ba la
<p>29a.5</p>sogs pa myong ba skye ba ma yin nam/ des na ji ltar/ cig car rtogs pa yin zhe na/ 'di la brjod pa re zhig gal te bye brag tu smra ba'i 'dod pas rnam pa med pa'i rnam par shes pa de las byung ba'i 'brel pa las rnam pa dang ldan pa'i don 'dzin par 'dod pa de'i rtogs pa
<p>29a.6</p>tsam don thams cad la khyad par med pa nyid kyis 'di ni sngon po'i rtogs pa'am ser po'i rtogs pa yin no zhes rtogs pa so sor nges pa med pa'i phyir tshon rtsi bya ba don du gnyer ba sngon po la sogs pa la nges par 'jug par mi 'gyur ro/ /des na don rig pa ni shin tu chos
<p>29a.7</p>med do/ /'on te mod sde pa'i lugs kyis rnam pa dang ldan pa'i rnam par shes pas skyed par byed pa'i don gyi skad cig sngar yod pa de las byung ba las 'dzin par 'dod pa de'i tshe skad cig ma nyid kyis shes pa'i dus na skyed par byed pa'i don med pa'i phyir dang rnam pa gnyis myong
<p>29b</p>
<p>29b.1</p>ba med pa'i phyir shes pa'i rnam pa 'ba' zhig kho na rig pa'i phyir don gyi rang bzhin ni nam mkha'i me tog las khyad par med pa'i phyir ji ltar don khas len/ 'on te rmi lam la sogs par yang yul gzhan du mthong ba'i phyir phyi rol nyid rgyu mtshan yin te/ ji skad du/ rmi sogs
<p>29b.2</p>shes las tha dad du/ /phyi rol don med 'dod ma yin/ /kun du dmigs pa la 'khrul pa/ /yul dang dus gzhan bdag nyid yin/ /zhes brjod pa yin no/ /des na ji ltar rmi lam la sogs pa'i dpe sad pa'i gnas skabs su 'byung ba'i rnam par shes pa yul la
<p>29b.3</p>sogs pa nges par brjod ce na/ de ni ma yin te/rmi lam la sogs pa'i shes pa la dmigs pa mi 'thad pa'i phyir ro/ /de ltar 'dzin pa'i rang bzhin nam dran pa'i rang bzhin zhig yin/ de la re zhig 'dzin pa ni ma yin te/ 'dzin pa ni sngon gyi 'dzin pa la mi ltos
<p>29b.4</p>pa'i phyir ro/ /sngon mthong ba'i yul 'dzin pas ni so sor nges par mi 'gyur te mthong ba gzhan bzhin no/ /'di ni dran pa'i rang bzhin du yang mi 'thad de/ rnam par rtog pa med pa'i phyir dang / lta ba'i yul can yin pa'i phyir dang / gsal bar snang ba'i phyir ro/ /des na yul
<p>29b.5</p>gzhan du mthong ba la sogs pa'i dngos po'i yul ji ltar yin pa mi shes so/ /'on te de rgyu mtshan yin du chug kyang yul la sogs pa nges pa ni rgyu mtshan des byed par mi nus so/ /gal te yul la sogs pa gang du phyi rol nye ba de nyid rmi lam du yang snang na de ni de'i rgyu mtshan
<p>29b.6</p>du 'gyur ba zhig na/ de ltar na mi srid de slu ba med par thal ba'i phyir ro/ /de dang bral ba 'ga' zhig kho nar de snang na ni 'di rgyur 'thad pa ma yin no/ /gal te de'i rang bzhin du bral bar snang bar byed na ni khyad par med pa'i phyir gang yang rung bar byed par 'gyur ro/ /thun
<p>29b.7</p>mong ba'i don med kyang rgyu nges pa med par skye ba ni gang gi tshe gnyid kyi rmi lam mtshungs par dmigs pa 'am/'khrul pa'i shes pa can mang po rnams la skra la sogs pa snang ba bzhin no/ /de bzhin du phyi rol gyi don med kyang don byed pa ni rmi lam du dmigs pa kho na'o/ /
<p>30a</p>
<p>30a.1</p>ji ltar sad pa'i gnas skabs na bud med kyi rgyu mtshan can gyi bde ba la sogs pa dang de dang 'brel pa sa bon 'byung ba la sogs pa'i don bya ba la dngos su myong ba de kho na bzhin du rmi lam gyi gnas skabs su yang yin no/ /de'i phyir ji ltar rmi lam la sogs par
<p>30a.2</p>phyi rol gyi don med par yul nges pa la sogs par 'gyur ba de bzhin du sad pa'i gnas skabs su yang 'gyur ba gang gis zil gyis mnan/ ji skad du/ 'ga' yi nang gi bag chags ni/ /'ga' zhig nyid kyis zad byed pa/ /de phyir blo ni rnam nges kyis/ /phyi rol don ltos ma yin no/ 
<p>30a.3</p>zhes gsungs pas so/ /de na rig pa la phyi rol gyi rgyu mtshan med pa ni gzugs la sogs pa dang / bde ba la sogs pa dag snga phyir gyur pas cig car rtogs pa dang bral ba'i nyes pa brjod pa ji ltar 'thad par 'gyur ba ni mi shes so/ /gal te cig car rtogs pa yin yang / 
<p>30a.4</p>gzugs la sogs pa 'dzin par byed par nges par byas pa'i bde ba la sogs pa'i 'dzin pa kho na yin la/gzugs la sogs pa'i don rtogs pa thams cad la thun mong ma yin pa nyid kyis gzung ba kho na yin te/ rgyu'i tshogs snga ma snga ma nyid las yul dang shes pa'i skad cig
<p>30a.5</p>rnams gzung ba dang 'dzin pa nyid du skyed nges pa'i phyir ji ltar gzung ba dang 'dzin pa 'chol bar 'gyur zhe na/ 'di la snying po ye med de/ gang gi phyir rnam par rtog pa med pa'i phyir bdag nyid mngon sum la ni sngon po la sogs pa'i rnam pa bzhin du gzung ba dang 'dzin pa nyid dam sngon po'i
<p>30a.6</p>thun mong ba nyid ni snang ba med do/ /sngon po rtogs pa po gzhan gyis ba lta bar bya ba nyid ni mngon sum gyis rtogs par byed pa ma yin te/ gzhan gyis rtogs pa yang mngon sum nyid du thal ba'i phyir ro/ /spu langs pa la sogs pa'i rtags las skyes pa'i rjes su dpag pas
<p>30a.7</p>rtogs par bya ba yang ma yin te/ de'i yul ni spyi yin pa'i phyir ro/ /des na thun mong ma yin pa'i gzugs la sogs pa dus gcig tu rtogs pa ni shes pa kho na yin te/ yul rung bas na gnas pas ma shes pa rang gi shes pa yin pa'i phyir ro/ /gal te phyi rol gyi don ni skad
<p>30b</p>
<p>30b.1</p>cig ma yin pa yan lag can la sogs pa'i rang bzhin gcig pa kho na ma yin nam zhes dogs pa la brjod pa ni dkar po la sogs pa'o/ /dkar po la sogs pa ste gzugs dkar ba la sogs pa mthong ba ste/ mngon sum gyis rtogs pa gang yin pa de nyid ni des gzhan
<p>30b.2</p>snga ma'am phyi ma dag tu mthong ba med do/ /snga phyi stong pa nyid mthong ba yin no zhes bya ba'i don to/ /gtan tshigs bshad pa mthong zin pa dang / mthong ba'am mthong bzhin pa dang mthong bar 'gyur ba 'di dag ni rtag tu phan tshun du gcig la gcig bde ba la sogs pa bzhin du 'gal
<p>30b.3</p>ba'i phyir ro/ /mig la sogs pa'i rnam par shes pa ni nye bar gnas pa da ltar ba tsam 'dzin par byed pa yin te/ de lta ma yin na thag ring ba dang bar chod pa la sogs pa dang / 'das pa dang / ma 'ongs pa dang / byis ba dang / rgan pa la sogs pa yang cig car 'dzin par
<p>30b.4</p>thal ba bzlog dka' bar 'gyur ro//de ltar 'di yan chad kyis ni gzung ba dang 'dzin pa sgrub pa'i tshad ma bkag pas bstan to/ /da ni gnod pa can gyi tshad ma las don rnams med pa'i phyir rnam par rig pa tsam ston pas brjod pa ni thog ma tha zhes bya ba la sogs pa'o/ /bsam pa
<p>30b.5</p>ni 'di yin te/ phyi rol gyi don ni yon tan dang rdzas la sogs pa'i dbye bas rnam pa mang pos pha rol po rnams kyis brtags pa yin no/ /de la yon tan la sogs pa chos rnams kyi rten ni rdzas yin pas de bkag pa'i rdzas de dag rtsa ba dang bcas pa du ma 'byung bar 'gyur
<p>30b.6</p>ro/ /des na logs su su na 'byin pa ma brjod de/ /du ma yang 'du ba can med par ma yin pa des na de'i lugs su sun 'byin pa mi brjod do/ /rdzas kyang sa dang / chu dang / me dang / rlung dang / nam mkha' dang / dus dang / phyogs dang / bdag dang / yid ces bya ba rnam pa dgu
<p>30b.7</p>yin no/ /de la bdag ni de ma thag tu bsam par bya'o/ /sgra yang nam mkha'i rang bzhin gyi yon tan can du 'dod do//de yang ci yin pas mtshungs pa'i phyir na sgra thams cad tha dad par thos par mi 'gyur ro/ /des na rang dang nye ba'i yul bzhin du bar chod pa'i yul du mngon par
<p>31a</p>
<p>31a.1</p>'dod par yang sgra grags pa thos par 'gyur ba'am gzhan du yang mi 'gyur ro zhes pa ni gcig tu nges pa yin no/ /phyogs dang yul dag kyang gcig yin pa'i phyir na snga ma dang phyi ma la sogs pa'i rkyen du mi 'thad do/ /'di snyam du rnam par dbye ba 'di ni
<p>31a.2</p>khyad par du byed pa rnams tha dad pas yin no/ /ci khyad par du byed pa dag gi snga ma dang phyi ma rang las yin nam 'on te gzhan las yin/ de la phyogs dang po ltar na de nyid las rtogs pa de grub pa'i phyir de dag don med do/ /phyogs gnyis pa ltar na yang gal te phyogs dang yul
<p>31a.3</p>dag kho na las yin na de ni de'i tshe gcig yin pa'i phyir na 'di nyid kyi tshe 'gyur ba de dag mi 'thad do/ /gzhan yang yin no zhe na/ de dag don med pa por 'jug go/ /nam mkha' dang phyogs dang yul 'di rnams ni rtag pa yin pas lhan cig byed pa dang ldan pa'am/ de dang bral ba
<p>31a.4</p>yang rung ste/ rang bzhin gyi khyad par ma thob par rang gi 'bras bu res 'ga' kho na skyed par byed par ji ltar 'gyur/ 'di ltar/ de dag nus pa'am nus med pa/ /ngo bo nyid kyis gang gnas ni/ /rtag pa nyid phyir gso min na/ /de zad bya phyir nus pa gang / /zhes so/ /'dis ni yid
<p>31a.5</p>kyang bsal to/ /yid smra ba rnams kyis yid 'di ni shes pa cig car mi skye ba las dpag par bya ba yin na/ gar lta ba la sogs pa la rnam par shes pa cig car nyams su myong ba yin na/ de ltar yin na ni nam yang mi 'thad par 'gyur ro/ /des na nam mkha' la sogs pa ni med
<p>31a.6</p>pa kho na'o/ /sa la sogs pa lus pa yin na de yang yan lag can dang rdul phra rab kyi dbye bas rnam pa gnyis su brtags so/ /de la yan lag can yod pa ma yin la rdul phra rab kyang med de/ de gnyis ka la yang sgrub par byed pa med pa'i phyir ro/ /de nyid la gnod par byed pa rim pa
<p>31a.7</p>ji lta ba bzhin du rjod par byed pa ni/ thog ma tha ma zhes bya ba la sogs pa'o/ /snam bu la sogs pa dag ni rdul phra rab gnyis la sogs pas brtsams pa'i rim gyis brtsams pa yan lag can gyi rang bzhin du rab tu grags par yod pa ma yin no/ /ci'i phyir zhe na/ gzugs la
<p>31b</p>
<p>31b.1</p>sogs pa ni thog ma dang tha ma dang dbus la sogs pa'i dbye bas phan tshun 'gal ba'i rang bzhin rags pa gcig dang bral ba kho nar mthong ba'i gtan tshigs kyi phyir ro/ /de ltar 'dis ni shes pa gcig dang 'dres pa'i rang bzhin gyi dngos po dmigs pa'i mtshan nyid can mi dmigs pa'i
<p>31b.2</p>gtan tshigs brjod do/ /de lta de ltar gnas 'gyur ba'i/ /cha shas 'ba' zhig snang ba ste/ /de dang ldan pa cha med pa/ /gzhan ni snang ba yod ma yin/ /yan lag gcig kha bsgyur ram g.yon na'ang de la 'du ba'i yan lag can yang kha bsgyur ba'am g.yo ba mthong bar 'gyur ro/ /'on
<p>31b.3</p>te yan lag kha bsgyur ba dang g.yo ba yin gyi yan lag can ni ma yin no zhe na/ 'on de kha bsgyur ba dang mi g.yo bar mthong bar 'gyur ro/ /yan lag gcig bsgribs pa na yang de mi mthong ba kho nar 'gyur ro/ /de ma bsgribs na ni dmigs par thal bar 'gyur ba bzlog dka' bar 'gyur
<p>31b.4</p>ro/ /de ltar tha dad pa'i bdag nyid can 'gal ba'i chos gnas pa'i phyir yan lag can gcig yin par mi 'os pas na 'di ni med pa'i tha snyad kyi yul du 'gyur ba'i dus la bab par mthong ngo / /de ltar gcig bkag pas da ni du ma'i rang bzhin lus pa yin no/ /de yang du ma rnams
<p>31b.5</p>kyis rnam pa du mar nye bar brtags te/ dper na bye brag tu smra ba rnams kyis dang po dngos su dbang po'i spyod yul yin pa dang / bye brag pa rnams kyis ni yan lag can rtsom par byed pa nyid dang / mdo sde pa rnams kyi sha za ltar rtag tu lkog tu gyur pa rang gi rnam par gtod pa nus pa
<p>31b.6</p>yin no zhes rdul phra rab 'dod pa lta bu'o/ /de la re zhig bye brag tu smra bas brtags pa'i rdul phra rab bsal ba'i phyir gsungs pa ni/ phra rab rdul rnams zhes bya ba la sogs pa'o/ /ji ltar rags pa gcig med pa de bzhin du du ma nyid kyang yod pa ma yin no/ /gtan tshigs brjod pa
<p>31b.7</p>ni phra rab rdul rnams mthong ba med pa'i phyir zhes bya ba'o//rdul phra rab kyi rang bzhin phan tshun tha dad pa ni mi dmigs pa'i phyir ro zhes bya ba'i don to/ /de ste rags pa gzhan du mi 'thad par rdul phra rab rjes su dpog go zhe na/ brjod pa ni/ rdul phran cha med yin na zhes bya ba la
<p>32a</p>
<p>32a.1</p>sogs pa'o/ /bsam pa ni 'di yin te/ re zhig rdul phra rab rnams cha shas dang bcas par ni 'dod par mi bya ste/ cig car 'gal ba'i yul ni gnas pa bcu po rnams dang drug gis sbyar ba la sogs pa 'gal ba'i chos dang ldan pas rags pa bzhin du du
<p>32a.2</p>mar thal ba'i phyir ro/ /rdul phran cha med yin na ste/ yan lag gi mtshan nyid cha dang bral ba yin par gyur na du ma'i rdul phran du ma rnams kyis bskor ba ste/ du ma'i nang du bcug pa med par 'gyur ro/ /'di ltar rdul phra rab kyis bskor ba yin na steng dang 'og phyogs bzhi'i rdul
<p>32a.3</p>phra rab kyi dbus na gnas pa de gdon mi za bar cha drug tu 'gyur te/ 'di'i rang bzhin gang zhig rdul phra rab gzhan dang nye ba de nyid du rdul phra rab de las gzhan dang nye bar ni mi 'byor te/ de dag yul gcig par 'gyur ba'i phyir ro/ /gal te de yang de na yod pa de lta na/ shar gyi rdul
<p>32a.4</p>phra rab dang nye ba'i rang bzhin nyid nub kyi rdul phra rab dang nye bar gnas par 'gyur ro/ /nye bar gnas pa med pa na mngon du bltas pa tsam la yang nye ba 'di nyid yin no/ /de'i phyir gong bu'i rang bzhin rdul phra rab tsam du thal ba'i phyir ro/ /sa'i dkyil 'khor la sogs rang bzhin gyis/ 
<p>32a.5</p>bsags pa 'ga' yang 'di la med par 'gyur/ /ji skad du/ 'byar ba dang ni bskor ba'am/ /bar med rnam par gnas kyang rung / /dbus gnas rdul phran rdul gcig la/ /bltas pa'i rang bzhin gang yin pa/ /de nyid rdul phran gzhan dag la/ /gal te bltas par
<p>32a.6</p>rtogs byed na/ /de ltar yin nas 'dzin las/ /sogs pa'i rags pa mi 'thad do/ /zhes gsungs so/ /gcig ma grub na du ma mi 'grub pa'i phyir rdul phra rab dag ni med pa kho na'o/ /'dis ni thun mong du sun phyung bas rdul phra rab tu smra ba rnams thams cad bsal ba'i phyir
<p>32a.7</p>so sor sun phyung bsam gtan pa la thag pa gus par ma byas so/ /'di yan chad kyis ni sgrub byed kyi tshad ma med pa'i phyir dang gnod byed kyi tshad ma yod pa'i phyir phyi'i don ni med do zhes bstan nas da ni 'gro ba ma lus pa 'di rnam par rig pa tsam kho na'o zhes nye bar sdud par byed pas/ des
<p>32b</p>
<p>32b.1</p>na zhes bya ba gsungs so/ /des na zhes bya ba brjod ma thag pa'i rigs pa'i mthus 'dzin pa la sogs pa dang bral ba'i phyir rang rgyud kyi gzugs la sogs pa rtogs pa'i phyir rang bzhin can gyi rgyu ba dang mi rgyu ba'i dngos po thams cad ni phyi rol gyi don dang bral bas rang gi bag chags tsam las byung
<p>32b.2</p>ba nyid kyis dri za'i grong khyer lta bu yin no/ /rnam par shes pa tsam yin mod de la snga ma bzhin du gcig dang du ma'i rang bzhin du mi bzod pas na nam mkha'i pad+ma bzhin du yod pa'i tha snyad du bya bar mi 'os so/ /yod pa'i dngos po la ni rnam pa gzhan med pa'i phyir des ni gcig dang du ma dag
<p>32b.3</p>las gang yang rung ba gcig 'gyur dgos na de lta ma yin no/ /des na 'di ji ltar yod pa'i tha snyad kyi yul du 'gyur zhes bya ba mi shes so/ /'on te rnam par shes pa la ni gcig dang du ma dang mi ldan pa nyid mi srid do zhes bya bar sems na/ de ni mi bden te/ shes pa rnams dang
<p>32b.4</p>bcas pa la ni phyi rol bzhin du gcig dang du ma'i rang bzhin dang bral ba nyid bsal ba'i phyir ro/ /gang yang 'jig rten gyis phyi rol gyi don du tha snyad byas pa de nyid rnam pa dang bcas par smra ba'i shes pa yin no/ /des na phyi rol gyi don yin pa la gnod pa gang yin pa de nyid ni nang gi
<p>32b.5</p>dngos po yin pa la yang gnod pa kho na'o/ /'di ltar gnod pas ni rags pa gcig gam rdul phra rab ma yin pa sel bar byed do/ /shes pa'i rang bzhin du gyur pa'i rnam pa 'di yang gal te rags pa gcig yin nam/ gal te rdul phra rab mang po tha dad pa yin yang rung ste/ gnyi ga
<p>32b.6</p>ltar yang phyi rol gyi don la 'byung ba'i sun 'byin pa spangs par mi nus so/ /gang gis de med pas med par 'gyur ba de rnam par shes pa las phyi rol yin pa'i rgyu mtshan gyis sun 'byin pa ni ma yin no/ /lus can gyi rgyu mtshan gyis gnod par byed pa ni lus can ma yin pa rnam
<p>32b.7</p>par shes pa'i bdag nyid la yod pa ma yin no zhes bya ba yang snying po med de/ sngon po la sogs pa'i rnam par shes pa nyid yin na rnam par shes pa yang lus can nyid yin pa'i phyir ro/ /yul khyab par byed pa dang ldan pa'i rnam pa 'di nyid lus can yin la de ni 'di la yod
<p>33a</p>
<p>33a.1</p>pa kho na'o/ /bde ba la sogs pa gsal ba bsnyon par mi nus pa nyid kyang ma yin te/ 'di ltar dub pa'i lus ji srid chu bur zhugs pa de srid du khyab pa'i bde ba skye bar nyams su myong ba yin la/ de lta bur gyur pa ni yul khyab pa ma yin pa yang ma yin te/ lus kyang de
<p>33a.2</p>ltar yin par thal ba'i phyir ro/ /yul khyab par byed pa yin na lus bzhin du de las lus can yin pa'i phyir ro/ /des na rnam pa gzhan du rnam par shes pa rnam pa med pa yang phyi rol gyi don gyi sun dbyung ba las ma 'das pa'i phyir slob dpon gyis logs shig tu sun dbyung ba lhur ma byas so
<p>33a.3</p>zhes rtogs par bya'o/ /des na rnam par shes pa de yang yod pa'i tha snyad du bya ba ma yin no zhes bya ba 'di gnas pa yin no/ /'o na rnam par shes pa dang shes bya dag med pa'i phyir med pa'i rang bzhin de kho na yin no zhes bya bar 'gyur ro zhe na/ ma yin te/ rnam par shes pa de kun rdzob tu
<p>33a.4</p>yod pa yin te/ kun rdzob ni bsnyon par mi nus pa yin pa'i phyir ro/ /yod pa nyid bkag pa'i phyir med pa nyid nan gyis byung ba yin nam zhe na/ ma yin te/med pa nyid ni yod pa nyid sngon du 'gro ba can yin pas de ma grub na de yang mi 'grub pa'i phyir ro/ /ji skad du/ med pa yod pa'i zlas
<p>33a.5</p>drangs te/ /yod pa med pa'i zlas drangs yin/ /de phyir med pa mi brjod na/ /yod pa nyid du mi rtag go/ /zhes gsungs pa yin no/ /yod pa dang med pa'i bdag nyid gnyi ga'i rang bzhin yang ma yin te/ yod pa dang med pa dag ni 'gal ba'i phyir ro/ /yod pa med pa dag las
<p>33a.6</p>gzhan gnyi ga ma yin pa'i ngo bo yang ma yin te/ gzhi gang la phyi rol du gyur pa gzhan ni mi 'thad pa'i phyir ro/ /'o na ni de kho na nyid 'ga' yang yod pa ma yin no zhes bya bar 'gyur ro zhe na/'di nyid de kho na nyid ma yin nam/ 'di lta ste de kho na nyid dang bral ba zhes bya'o/ /
<p>33a.7</p>des na mtha' bzhi las nges par grol ba'i rnam par shes pa snang ba'i phyir ro/ /de kho nar de kho na med pa nyid de kho na rig pa'i de kho na yin no zhes bya ba 'di gnas pa yin no/ /gal te de ltar yin na de'i tshe rtag tu rtag pa yin pa'i phyir ji ltar 'khor ba yin/ de med pa'i phyir
<p>33b</p>
<p>33b.1</p>rnam par byang ba yang ji ltar 'gyur zhes dogs pa la brjod pa ni/ 'di la zhes bya ba la sogs pa'o/ /mtha' bzhi dang bral ba'i sems 'di nyid la bdag la sogs par sgro 'dogs pa rnam par rtog pa'i rgyun gyi ngo bos ni 'khor ba'i rnam pa yin la bdag la sogs par
<p>33b.2</p>sgro 'dogs pa las bzlog pa la bdag med pa'i rang bzhin tsam gyis mthar thug par rnam par shes pas ni rnam par dag pa ste thar pa yin no/ /'dir rtog pa sbyang ba la 'bad par bya'o zhes kyang gsungs ba yin no/ /'di ltar phyi rol gyi don du lhag par zhen pa'i rnam par rtog pa ni
<p>33b.3</p>'khrul pa dang bcas pa yin pa'i phyir srid pa dang rjes su mthun pas tha mal pa yin no/ /gang gi rang bzhin tsam la gnas pa nyid kyis rtog pa med cing ma 'khrul pa'i phyir mngon sum gyi rang bzhin ni yongs su dag pa yin no/ /ji skad du/ don la rnam par rtog pa'i phyir/ /rtog
<p>33b.4</p>pa'ang rang rig la mi 'dod/ /ces gsungs pa bzhin no/ /de'i phyir rnam par rtog pa yang rang gi rang bzhin la rnam par mi rtog pa yin pa'i phyir ngo bo nyid kyis chos thams cad yongs su dag pa yin no/ /de nyid gsungs pa ni 'di la zhes bya ba la sogs pa'o/ /de nyid kyi phyi slob
<p>33b.5</p>dpon klu sgrub kyi zhal snga nas kyang / mya ngan 'das dang srid pa nyid/ /gnyis po 'di ni yod min te/ /srid pa yongs su shes pa nyid/ /mya ngan 'das pa yin par brjod/ /mya ngan 'das pa 'khor ba las/ /khyad par cung zad yod min te/ /'khor ba mya ngan 'das pa las/ /khyad
<p>33b.6</p>par cung zad yod ma yin/ /zhes gsungs so/ /'on te gal te de nyid du srid pa dang zhi ba'i rang bzhin dag la dbye ba med na 'o na ji ltar/ gang phyir gzugs sogs rnam pa dang bral ba/ /thams cad la ni zhes bya ba la sogs pa brjod pa'o/ /thams cad kyi sgra ni don du ma'i yul can
<p>33b.7</p>yin no zhes grag go/ /de yang tha dad pa med na sbyor bar 'os pa ma yin no snyam pa'i dogs pa bsu nas gsungs pa ni/thams cad nyid kyang zhes bya ba la sogs pa'o/ /kun rdzob tu ni zhi ba dang srid pa la sogs pa tha dad pa yod pa kho na ste/ des na kun rdzob pa'i dngos po snang ba rang
<p>34a</p>
<p>34a.1</p>bzhin gyis kun du rtog pa gang yin pa de las gzhan pa'i thams cad ces bya ba ni 'ga' yang yod pa ma yin te thams cad kyi sgra ni rnam par rtog pas sgro btags pa'i yul can yin no/ /des na de lta bur gyur pa thams cad la de kho na nyid dang ldan pa'i tha dad pa'i don bden
<p>34a.2</p>pa yin na bdag med pa bdag med pas srid pa yod pa yin pa'i phyir/ srid pa dang zhi ba'i rang bzhin rnams ji ltar tha dad pa med pa yin zhe na de ni ma yin te/ bdag tu lta ba ni rnam pa gnyis te/ mngon par 'du byed pa las byung ba dang / lhan cig skyes pa'o/ /de la lus la sogs
<p>34a.3</p>pas tha dad pa dge ba dang mi dge ba'i las byed pa po dang / de'i 'bras bu spyod pa po rtag pa dang khyab pa ni bdag yin no zhes bdag tu mngon par smra ba gzeg zan pa la sogs pa'i bstan bcos la sogs pa goms pas nye bar bskyed pa 'du byed las byung ba ni mngon par 'du byed las byung
<p>34a.4</p>ba ste/ bye brag pa la sogs pa yin no/ /thog ma med pa'i ma rig pa'i bag chags kyi dbang gis rnam par shes pa'i rgyun la brten par 'dzin pa la sogs pa'i rang bzhin zhes pa bdag tu rtogs pa gang yin pa de'i rang bzhin ni lhan cig skyes pa ste/ srog chags thams cad la thun
<p>34a.5</p>mong du yod pa'i so so'i skye bo rnams kyi yin no/ /de la phyogs dang po la re zhig bdag yod pa sgrub par byed pa'i tshad ma yod pa ma yin no/ /mngon sum gyis ni bdag rtogs pa ma yin te/ mig la sogs pa'i rnam par shes pa rnams kyi yul ni gzugs la sogs pa so sor nges
<p>34a.6</p>pa yin pa'i phyir ro/ /rjes su dpag pas rtogs pa yang ma yin te/ 'bras bu dang rang bzhin gyi rtags med pa'i phyir ro/ /rtag tu lkog tu gyur pa yul dang dus su ldog pa dang bral ba'i bdag dang gzhan 'ga' zhig lhan cig 'gro ba dang ldog pa'i bdag nyid bskyed par bya ba dang
<p>34a.7</p>skyed par byed pa'i dngos po ma grub pas 'bras bu'i rtags med pa'i phyir dang / chos can yod par ma grub pa'i phyir na rang bzhin gyis rtags mi 'thad pa'i phyir ro/ /gang gi rjes su dpogs par 'gyur ba yod pa sgrub pa'i rtags gzhan yang srid pa ma yin no/ /rtags gzhan du gyur pa yang
<p>34b</p>
<p>34b.1</p>bsgrub byas khyad par 'gyur dgos na bsgrub par bya ba bdag ni 'ga' yang ma grub pa'i phyir khyab par byed pa nyid du gtan la ma phebs pas 'ga' yang des khyab par nges par mi nus pa'i phyir 'di la ni rtags 'ga' zhig kyang 'byung ba med do/ /mig la sogs pa'i rnam par shes pa'am rjes
<p>34b.2</p>su dpag pa sgrub byed ma yin mod/ nga zhes rtogs pa'i rang bzhin can bdag gi sgrub byed yin gyi mngon sum ni yod pa kho na snyam pa'i dogs pa bsu nas gsungs pa ni/ nga zhes bya ba la sogs pa'o/ /nga zhes bya ba rang rtogs pa'i yul du gyur pa sems las gzhan pa bdag la
<p>34b.3</p>sogs pa ni 'ga' yang yod pa ma yin te/ srid pa ma yin no/ /ngar rtogs pa'i yul ni gzugs la sogs pa yin pa'i phyir te/ nga skem pa nga sbom nga 'gro'o zhes bya ba la sogs pa'i rnam par nga'o snyam pa'i rtog pa skye ba yin no/ /skem pa nyid dang sbom pa nyid de ni lus las
<p>34b.4</p>gzhan du gyur pa'i chos ma yin no/ /khyab dang lus can ma yin pa la ni lus can gyi rdzas kyi rjes su byed pa can 'gro ba'i bya ba yang 'thad pa ma yin no/ /de nas bdag sgrub par byed pa'i tshad ma med pas yod pa'i tha snyad du byar rung ba las 'das pa dang / gnod par byed
<p>34b.5</p>pa'i tshad ma yod pas kyang 'di med pa kho nar 'thad do zhes bya ba 'di gnas pa yin no/ /bdag ces bya ba yod pa yin na rtogs pa'i rang bzhin nam 'on te rtogs pa ma yin pa'i rang bzhin yin grang / de la phyogs dang po la ni mig la sogs pa 'bras bu med par thal ba
<p>34b.6</p>bzlog dka'o/ /rtag tu gzugs la sogs pa la dmigs pa'i bdag nyid can gyi bdag la ni mig la sogs pa rnams yod pa 'bras bu dang bcas pa ma yin no/ /bdag rtogs pa med pa'i rang bzhin yin yang yod pa'i dngos po mi dmigs pas gnod do/ /des na 'di ni med
<p>34b.7</p>pa kho nar 'thad do zhes gnas so/ /yang 'jig tshogs su lta ba lhan cig skyes pa ni 'jig rten kun la ji ltar grub pa ji ltar bsnyon par nus snyam du dogs pa bsu nas gsungs pa ni/ nga zhes bya ba la sogs pa'o/ /dgos pa ni 'di yin te/ ji skad brjod pa'i tshul du
<p>35a</p>
<p>35a.1</p>shes pa po dang / shes bya la sogs pa'i rang bzhin gyi dngos po thams cad med pa'i phyir/ nga zhes bya ba ngar 'dzin pa'i yul du gyur pa brtan pa dang / ngar 'dzin pa po la sogs pa'i rang bzhin ji skad brjod pa'i rang bzhin gyi sems las gzhan pa ni 'ga'
<p>35a.2</p>yang yod min te/ srid pa ma yin te/ des na bdag thams cad du med pa'i phyir na skra la sogs pa'i shes pa bzhin du bdag tu lta ba ni bden pa'i don can ma yin no/ /de'i phyir bdag med pa med pas srid pa dang dngos por yod pa'i phyir srid pa dang zhi ba'i dngos po rnams tha
<p>35a.3</p>dad pa med pa bkag pa med pa yang ma yin no/ /ji skad du brjod pa mi 'thad pa nyid 'chad par byed pa brjod pa ni/gang phyir zhes bya ba ste/ gtan tshigs gang gi phyir kun rdzob pa byis pa rnams kyis rtogs pa'i rang bzhin gang yin pa de'i rang gi ngo bo ste de kho na nyid kyi rang bzhin blo
<p>35a.4</p>ldan ma 'khrul ba rnams kyis rtogs pa de nyid de dang rang rang de nyid de'i rang bzhin no/ /des ni zhi ba dang srid pa'i rang bzhin thams cad tha dad pa med pa stong pa nyid du ro gcig pa nyid kyis dbyer med par rtog pa ste/tha dad pa med pa khong du chud pa'i phyir dngos po thams cad tha dad
<p>35a.5</p>pa med pa nyid yin no/ /thams cad kyi 'ga' med ces bya ba de nyid gsal bar byed pas brjod pa ni/ yul gang zhes bya ba la sogs pa'o/ /gzugs la sogs pa gzung ba'i yul gang zhig snang bar 'gyur ba rnams dang / ngar 'dzin pa'i yul 'dzin pa po'i rang bzhin gzhan
<p>35a.6</p>gang yin pa 'ga' zhig rtog pa'i rten du gyur pa ste/ gzhir gyur pa gzung ba dang 'dzin pa po de dang de ni dbye ba ste so sor gyur cing bral bar gyur pa de dang bral ba'i phyir thams cad phan tshun dbyer med pa yin no/ /des na thams cad min te thams cad ces bya ba ni 'ga' yang yod pA ma
<p>35a.7</p>yin no zhes bya ba ni de kho na yin no/ /du ma nyid ni rtog pa las gyur pa yin no zhes dgongs pa'o/ /de'i phyir de kho nar sangs rgyas dang sangs rgyas ma yin pa mnyam pa'i phyir sangs rgyas rnams ni tha mi dad la/ sems can rnams ni kun rdzob kho nar tha dad pa yin no/ /de ltar na
<p>35b</p>
<p>35b.1</p>yang rdzogs pa'i sangs rgyas su byas pa'i 'gro ba ma lus pa zhes gang brjod pa de 'thad pa nyid do zhes rtogs par bya ste/ 'gro ba ni ngo bo nyid kyis rnam par dag pa'i phyir ro/ /don dam pa goms pas ni rnam par rtog pa rnam par dag par bya ba yin te/ rtog pa'i dbang gis sangs
<p>35b.2</p>rgyas la sogs pa'i dbye ba sgro 'dogs par bstan pa'i phyir ro/ /de bzhin du rdzogs pa'i sangs rgyas su byas pa'i 'gro ba ma lus pa rang gi sngags de'i thig ler bcug pa thams cad kyi rang bzhin gyi dkyil 'khor gyi 'khor lo'i rnam par bsgom pa ni 'thad pa nyid do zhes shes
<p>35b.3</p>par bya ste zhes bya ba la sogs pa med na rang gi snang ba de kho na de ltar skye ba'i phyir ro/ /des na thams cad legs par gnas so/ /da ni thal zin pa la chos nyid sbyor bar byed pas thams cad rnam par dag pa thams cad kyi rang bzhin yin pas rtogs pa po'i lhag par zhen pas gshin
<p>35b.4</p>rje mthar byed la sogs pa'i rang bzhin dkyil 'khor gyi 'khor lo'i rnam pa can gyi sems la dad pa la sogs pa rnam par dag pa nges pa nyid du brjod pa ni dad dang zhes bya ba la sogs pa'o/ /'di ltar dad pa la sogs pa'i sgras ni dad pa'i stobs la sogs pa gzung gi / dbang po
<p>35b.5</p>rnams ni shin tu gsal bar gyur pa nyid kyis stobs kyi tha snyad brten pa ni ma yin te/ de dag ni sgo'i rnam par dag pa'i rang bzhin du brjod zin pa'i phyir ro/ /des na de rnams kyi rnam par dag pas go rims ji lta ba bzhin du gshin rje mthar byed la sogs pa sgo srung dam pa
<p>35b.6</p>bzhi'i rang bzhin dang / gzugs rdo rje ma la sogs pa yul mtha' dag gi rnam pa can gyi sems yin zhes de ltar brtags nas/ rang gi yid ni rnam par bsgom/ /zhes 'brel to/ /yang sems de nyid khyad par du byed pa ni mtshan ma med pa'i zhes bya ba la sogs pa'o/ /dga'
<p>35b.7</p>ba ni bde ba chen po ste/ mtshan ma med pa'i dga' ba chen po de rnam par dag pa'i phyir spyan ma la sogs pa'i lha mo'i tshogs mtha' dag gi rang bzhin ni dkyil 'khor gyi 'khor lo'i rnam pa can gyi sems de yin no/ /sems can ni sems can gyi tha snyad kyi rgyu yin pa'i phyir mig la
<p>36a</p>
<p>36a.1</p>sogs pa lnga'o/ /don ni gzugs la sogs pa yul gyi don to/ /bdag ni nyon mongs pa can gyi yid kyi rang bzhin te kun gzhi la 'jig tshogs su lta ba'o/ /rnam rtog ni rtog pa'i bdag nyid kyi rnam par shes pa'o/ /'jug pa'i rnam shes ni mig la sogs
<p>36a.2</p>pa'i rnam par shes pa lnga'o/ /de rnams kyi rnam par dag pa ni dmigs su med pa ste/de'i phyir rim pa ji lta ba bzhin me long lta bu dang mnyam pa nyid dang so sor rtog pa dang bya ba grub pa dang shin tu rnam par dag pa'i ye shes rnams te/ me long la sogs pa de dag nyid dri ma med pa'i
<p>36a.3</p>yid yin no/ /rnam par snang mdzad la sogs pa lnga de'i rang bzhin can yin pa'i phyir rang bzhin can sangs rgyas thams cad kyi ngo bo nyid ni sems de nyid yin no/ /des ni 'di skad du rim pa ji lta ba bzhin du phung po lnga rnam par dag pa'i rang bzhin me long lta bu la sogs pa lnga'i
<p>36a.4</p>rang bzhin can rdzogs pa'i sangs rgyas lnga'i rang bzhin ni sems de yin no zhes brjod pa yin no/ /de bzhin nyid ni stong pa nyid de'i rnam par dag pa dang ldan pas 'khor lo'i dbang por te dkyil 'khor gyi bdag po nyid du rnam par gnas pa 'di ni sems yin no/ /gzugs la
<p>36a.5</p>sogs pa 'khrul pa gang yin pa gcig nyid la sogs par sgro 'dogs pas de spangs pas dri ma med pa'i phung po dang khams gang dag yin pa de dag ni ngo bo don dam pa'i rang bzhin der grub par gyur pa de'i rang bzhin du yongs su rdzogs par gyur pa 'khor lo de'i dbang bo'i ngo
<p>36a.6</p>bor rnam par gnas pa 'di ni sems yin no/ /ser sna mi gtong ba nyid do/ /de dang por byas pa gang dag yin pa 'chal ba'i tshul khrims dang bzod pa dang mi spro ba dang sems rnam par g.yeng ba dang / ma rig pa dang rnam par g.yeng ba dang thabs dang bral ba dang / smon lam
<p>36a.7</p>med pa dang stobs med pa dang ye shes med pa ste de dag las log pa ste/ yang mi 'byung bar 'gyur ba de'i phyir rim pa ji lta ba bzhin sbyin pa la sogs pa'i pha rol tu phyin pa bcu dang de yongs su gyur pa'i rang bzhin rab tu dga' ba dang dri ma med pa dang 'od byed pa dang 'od 'phro ba dang spyang dka'
<p>36b</p>
<p>36b.1</p>ba dang mngon du gyur pa dang ring du song ba dang mi g.yo ba dang legs pa'i blo gros dang chos kyi sprin zhes bya ba bcu'o/ /de dag nyid gzugs rdo rje ma la sogs pa'i rang bzhin yin pa nyid kyis dag pa'i phyir dkar po'i chos te kun nas nyon mongs pa'i dri ma dang bral ba nyid do/ /de'i rang bzhin gyi pha rol
<p>36b.2</p>tu phyin pa dang / sa dkar po'i chos kyi rang bzhin ni sems nyid yin no/ /rnam par mi rtog pa ni 'bad pa med pa ste rang gi ngang gis 'jug pa nyid do/ /des rang dang gzhan gyi dge legs gang yin pa 'jig rten dang 'jig rten las 'das pa'i 'bras bu de'i rgyu mtshan nyid yin pas rim
<p>36b.3</p>gyis te/ goms pa yongs su smin pa'i rim pas de zab pa dang rgya che bas na shes rab dang thabs kyi bdag nyid can gyi sems yin no/ /'dis ni 'di skad du shes bya'i sgrib pa la sogs pa spangs pa'i mtshan nyid kyi lhun gyis grub par 'jug pa rang ni dge legs kyi rgyu yin pas stong pa nyid
<p>36b.4</p>kyis dpag dka' ba yin pa'i phyir zab pa nyid kyis shes rab kyi rang bzhin no/ /rten dang brten pa'i rang bzhin can dkyil 'khor dam pa'i rnam pa can 'di ni sems yin te zhes bya ba ni 'di shes rab dang thabs kyi rang bzhin can 'di ni 'dir de'i rang bzhin gyi rig ma dang skyes bu'i rang bzhin
<p>36b.5</p>kho nar shes par bya'o/ /de skad du/ ngo bo nyid med gang yin pa/ /shes rab dngos po'i mtshan nyid thabs/ /zhes gsungs so/ /'di 'dra ba nyid kyis sems ni yang dag par rdzogs pa'i byang chub kyi lam gyi bden pa yin te/ stong nyid snying rje dbyer med ni/ /byang chub sems zhes bya bar
<p>36b.6</p>brjod/ /ces gsungs pa yin no/ /da ni 'di la chos nyid ni/ /zhes bya ba la sogs pas gang zhig tha dad par snang ba'i srid pa dang zhi ba'i rang bzhin tha dad pa med par brjod pa de yang dngos po ma yin zhes gsungs pa ni don dam du na zhes bya ba ste/ de kho na nyid du ni gzhan las cung zhig
<p>36b.7</p>tha dad min pa zhes bya ba tha dad pa dang bral ba dang / tha mi dad pa min pa zhes bya ba tha mi dad pa dang bral bar 'dod do/ /ci'i phyir zhe na/ gzhan rang bzhin tha dad pa'i 'dzin pa ste yongs su gcod pa de ldog pa'i rgyu'i phyir ro/ /'di ltar bsam pa yin te/ shes pa ni rang nyid yang dag
<p>37a</p>
<p>37a.1</p>par rig pa tsam gyis mthar thug pa yin te/ de gzung bar nus pa ma yin te/gnyis su thal ba'i phyir ro/ tha dad par 'dzin pa med na tha mi dad par 'dzin pa yang med do/ /tha mi dad pa na tha dad pa la ltos pa'i phyir te tshu rol dang pha rol bzhin no/ /de bzhin
<p>37a.2</p>du blo ni sna tshogs pa nyid kyang ma yin te/ sna tshogs pa ma yin pa las tha dad par ma rtogs pa'i phyir ro/ /des na tshad ma 'dis ni dngos po'i rang bzhin mtha' dag dang bral ba'i rtogs pa tsam ni kun rdzob pa'i de kho na yin no zhes gnas so/ /de ltar yin na yang tha dad pa dang tha mi dad
<p>37a.3</p>pa la sogs pa tha snyad pa rnams kyis nges par byas pa gang yin pa de dag thams cad ni rtogs pa'i tshul las te rnam par rtog pas bzor bkod pa tsam yin no zhes bya ba'i don to/ /de ltar ni rnam pa de bzhin du zhes bya ba'i don to/ /bstan ma thag pa'i don de ltar brtags nas
<p>37a.4</p>rnam par bltas nas rang gi snying ga'i ste ye shes sems dpa'i snying ga'i dri ma med pa'i zla ba gang yin pa de la gnas pa'i mtshan ma'i dbus na gnas pa'i sngags mchog maM gyi rang bzhin no/ /de nyid rang gi 'od zer las skyes pa'i rgyal ba rnams kyis rgyal ba'i ngo bor byas pa'i
<p>37a.5</p>'gro ba nang du zhugs pa ni 'od zer dang bcas pa 'od gsal ba'i thig le'i rnam pa can yin pa'i phyir thig le'o/ /rang bzhin rnams ngo bo de gang la yod pa'i rang gi yid de ni sngags mchog gi thig le 'od gsal ba'i rang bzhin rang gi yid de/ der rnam par bsgom zhes pa'o/ /
<p>37a.6</p>thig le'i rnam pa can maM gyi rang bzhin gyi sa bon de'i 'od zer gyi phreng ba zhugs par rnam par bsam zhes 'brel to/ /ci zhig byas nas she na/ rtogs byas nas zhes bya ba gsungs so/ /gsung dang ni sku'i rdo rje'i lus mi phyed pa nyid kyi mchog tu gyur pa mtshan ma'i snying po can la
<p>37a.7</p>sogs pa rim gyis gsal bar byas nas so/ /'od zer gyi phreng bas dam tshig sems dpa' dang 'brel pa'i sku rdo rje la sogs pa'i nang gsal bar byed pas bstan pa 'di ni da ltar de phyi rol gyi spro ba bkag pa yin te/phyi rol du yang spro ba ni de ma thag tu 'chad par 'gyur ba yin no/ /slar
<p>37b</p>
<p>37b.1</p>yang thig le'i rnam pa can gyi maM gyi rang bzhin de nyid la zhugs shing nang du 'dus par gyur pa na ye shes kyi bdud rtsi'i rgyun 'bebs par byed pa zhes bya ba ni ye shes kyi dkyil 'khor gyi 'khor lo'i rnam pa can gyi rnam par shes pa nyid nyon mongs pa'i gdung ba thams cad sel bar byed
<p>37b.2</p>pas bdud rtsi ste/ de 'bab par byed pa rnam par bsam mo zhes bya ba'i don 'di yin no/ /da ni nam mkha'i mthas gtugs par spro ba sngon du 'gro ba can gyi bsdu ba gsungs pa ni/ de nas zhes bya ba la sogs pa'o/ /de nas zhes bya ba ni thig ler dang po'i rnal 'byor dang thig
<p>37b.3</p>le'i rnal 'byor pa mthar thug par bsgoms te/ snang ba gzhan gyi thig ler bcug nas bskyed pa'i rim pas snga ma bzhin du 'di yud tsam gyis ting nge 'dzin gsum gyi rang bzhin rang gi bdag po lhag par mos par byas pa zhes bya ba'i de ma thag tu de ltar zhugs pa'i 'od kyi
<p>37b.4</p>phreng bas 'jam pa'i rdo rje'i lus kyi nang mtshan ma'i snying po can la sogs pa'i rim gyi gsal bar byas nas ba spu so so nas byung ba'i 'od kyi dkyil 'khor gyi bkod pa mtha' yas pa rnams kyis thams cad yongs su dag par byas te de nyid du 'od zer gyi phreng ba'i rim gyis
<p>37b.5</p>zhugs par rnam par bsam zhes snga ma dang 'brel to/ /don ni 'dir thig le'i dbus su yang 'khor lo sgom par byed pas ji srid 'dod pa'i bar du de ltar bsdu bar bya'o zhes bya ba'i don 'di yin no/ /'di yan chad kyis ni thig le'i rnal 'byor las rgyal po mchog gi ming can
<p>37b.6</p>ting nge 'dzin gsum pa brjod pa yin no/ /phra mo'i rnal 'byor la sogs pa yang de dang nye ba'i phyir las rgyal po mchog gi ting nge 'dzin du 'dus pa yin no/ /thig le'i rnal 'byor mjug bsdus ma thag tu phra mo'i rnal 'byor bsgom pa'i cho ga brjod pa ni/ de nas zhes bya ba la
<p>37b.7</p>sogs pa'o/ /gang gis shes rab dam pa yongs su gzung ba de ni shes rab dam pa yongs su gzung ba ste/ thabs dang shes rab kyi lus can gyis zhes bya ba'i don to/ /rang gi mtshan ma ni ral gri'o/ /phra mo ni nas 'bru'i tshad tsam mo/ /'od bcas shing zhes bya ba ni 'od
<p>38a</p>
<p>38a.1</p>gsal ba dang bcas pa'i rang gi mtshan ma gang la thub pa'i tshogs yod pa de ni thub tshogs nang zhugs so/ /rig ma'i sna'i rtse mo na gnas pa nor bu dang sbyar ba bsgom par bya'o/ /don ni snga ma ltar pad+ma'i nang du zhugs pa de bzhin gshegs pa zhu ba las skyes pa maM gyi
<p>38a.2</p>rang bzhin gyi ral gri phra mo'i chang gzungs kyi nang du chud pa'i khang pa brtsegs pa na gnas pa'i rdo rje 'chang la sogs pa phra mo'i rnal 'byor gyi mthar thug par rdzogs pa'i thub pa'i 'khor lo rang gi rdo rje rtse mo lcags kyu'i rnam par byas pas pad+ma'i steng gi rig ma'i nang nas phyung ste rig ma'i sna'i
<p>38a.3</p>rtse mo na gnas par byas par bsgom mo zhes bya ba 'di yin no/ /brtse bas zhes bya ba ni thabs kyis so/ /mtshan ma brtan po zhes bya ba ni/ dang po smig rgyu'i rnam pa ste/ /gnyis pa du ba'i rnam pa yin/ /gsum pa nam mkha'i rnam pa can/ /bzhi pa sgron ma lta bur 'bar/ /sprin med
<p>38a.4</p>nam mkha' lta bur ni/ /rtag tu gsal ba lnga pa yin/ /phra mo'i rnal 'byor de'i mtshan ma brtan po 'di 'dra ba mthong nas de'i zhes bya ba mtshan ma phra mo'i 'od zer gang dag yin pa de dag las byung ba'i thub pa'i dbang po de dag dang rang gi mtshan ma rnam pa sna tshogs pa pad+ma'i
<p>38a.5</p>mchog gi spugs lta bu'i phyag mtshan dang ldan pa'i byang chub sems dpa'i sprin chen po rnams blo dang ldan pas yang nas yang du spro bar bya'o/ /'dis ni phra mo'i rnal 'byor bstan to//thig le'i rnal 'byor dang phra mo'i rnal 'byor gnyi ga yang 'jam pa'i rdo rje dang / de'i rig
<p>38a.6</p>ma dang / dkyil 'khor pa rnams kyi bsnyen pa dang / nye ba'i sgrub pa dang / sgrub pa chen po rgyu mthun pa la sogs pa ji skad brjod pa rnams ni rim pa ji lta ba bzhin du/ chung ngu dang 'bring dang chen po yin te snga ma bzhin shes par bya'o/ /thig le'i rnal 'byor dang phra
<p>38a.7</p>mo'i rnal 'byor gnyi ga'i yang rgyu mthun pa'i 'bras bu la sogs pa'i yan lag bzhi po rnams ni chen po kho na yin no zhes kha cig gis brjod pa gang yin pa de ni mi 'thad de/ 'dir bcom ldan 'das kyis yan lag dang de'i 'bras bu ni chung ngu yin la shes rab kyis ni 'bring
<p>38b</p>
<p>38b.1</p>yin no zhes brjod par rigs kyi rgyu mthun pa'i 'bras bu chen po ni ma yin no/ /'on te ting nge 'dzin gsum pa la mi mthun phyogs mtha' dag zad par byed nus pa'i phyir bcom ldan 'das kyi yang chen po yin no/ /des na chung ngu med pas chung ngu dang chen po dag gi bar na gnas pa nyid med pas
<p>38b.2</p>'bring yang mi srid do/ /des na chen po yin no zhes brjod pa yin no zhe na/ de yang shin tu ma 'brel te/'di ltar de'i tshe bcom ldan 'das la brten pa'i yan lag bzhi bo nyid kyis mi mthun pa'i phyogs zad par mi nus pa'i phyir shes rab dang dkyil 'khor ba la sogs pa'i don med par thal
<p>38b.3</p>ba bzlog dka'o/ /de ltar gyur na ni 'dir 'jam pa'i rdo rje tsam bsgom par bya bar 'gyur ro/ /de ltar ni 'thad pa ma yin te/ 'di ltar ye shes zhabs kyis ni 'di nyid du thub tshogs nang zhugs zhes gsungs pa yin no/ /des na mi mthun pa'i phyogs zad pa'i rim gyis don de las
<p>38b.4</p>gzhan pa'i rgyu mthun pa la sogs pa'i yan lag ni gdon mi za bar 'dod par bya'o/ /des na 'dir yang ltos pa'i tha dad pas chung ngu la sogs pa nan gyis lhung ba yin no/ /gzhan yang / de bzhin sbyor ba bsnyen sogs ltar/ /rgyu mthun yongs su lhag mos pa/ /chu sogs dbye
<p>38b.5</p>bas phra mo dang / /thig le gsang gsum las skyes bsgom/ /zhes bzang po zhabs kyis gsungs ba gang yin pa de yang chen po'i yang chen po de skad du smra ba rnams kyis gsal bar 'gyur te/des na shin tu dpyad pas mchog go/ /des na thig le dang phra mo gnyi ga'i yang bsnyen pa la sogs pa'i
<p>38b.6</p>yan lag dang de'i rgyu mthun pa'i 'bras bu la sogs pa rnams kyang chung ngu la sogs pa'i dbye bas tha dad pa yin no zhes bya ba 'di gnas pa yin no/ /'di thams cad kyang dkyil 'khor snga ma la gnas pa'i rnal 'byor pa kho nas snang ba gzhan du lhag par mos pas bya ba yin no/ /
<p>38b.7</p>bzlas pas brjod pa'i don du gsungs pa ni/ dngos po kun gyis zhes bya ba la sogs pa'o/ /dngos po kun gyi bdag nyid de thams cad kyi bdag nyid can gyi dkyil 'khor gyi 'khor lo'i rang bzhin rang sems kyi dbang po ste/ sems kyi rgyal po la sems gang gis gzhag cing gtad
<p>39a</p>
<p>39a.1</p>pa de ni sems gzhag pa'o/ /dkyil 'khor gyi 'khor lo'i rnam pa can gyi sems kyi bdag nyid kyis zhes bya ba'i don to/ /rang gi sku rdo rje la sogs pa'i snying ga na gnas pa'i mtshan ma la sogs pa'i nang du chud pa'i oM la sogs pa'i rang bzhin rnams
<p>39a.2</p>dang 'brel ba'i phyir sna tshogs pa'i 'od zer can gyi rang gi gsang sngags te ye shes sems dpa'i thugs ka na gnas pa'i maM gyi rang bzhin sgom par byed pa'i sngags pas bzlas par bya'o/ /ji ltar zhe na brjod pa 'byung dang 'jug pa ste/ dbugs dbyung ba dang rngub
<p>39a.3</p>pa dag gis legs par dbang bskur ba sna tshogs kyi 'od zer can gyi gsang sngags kyi rgyal po'o/ /myur ba la sogs pa dang bral bas gsal bar brjod nas te/ spro ba dang brjod pa dag dus mtshungs pa yin yang brjod pa rtsom pa sngar byung bar bstan pa'i don du nas
<p>39a.4</p>zhes twa'i rkyen gyis bstan to/ /des na don 'di yin te/ brjod pas spro bar bya'i spros pas brjod par bya ba ni ma yin no zhes bya'o/ /dpal gsang ba 'dus pa las kyang brjod pas/ rdo rje spro bya ste/ rdzogs pa yis ni bsdu bar bya zhes gsungs so/ /des na de ltar
<p>39a.5</p>brjod nas sku la sogs pa rnams ni rim gyis dang / cig char dag ni rab tu spro bar bya/ /zhes bya ba ni sku la sogs pa'i yi ge rnams las rim pa bzhin cig car ram so sor lha mo bcu dang de bzhin gshegs pa dang bcas pa'i sku la sogs pa rnams spro zhing ye shes sems
<p>39a.6</p>dpa'i sa bon las ni lha mo dang de bzhin gshegs pa rnams spro bar bya ba'i gnyi ga ltar yang ye shes sems dpa' ni spro bar mi bya'o/ /de nas 'od zer gyis gsal ba rnams kyis ni nam mkha'i khongs te nam mkha'i nang kun du bkang nas de nas sngar bzhin zhes bya ba'i ting
<p>39a.7</p>nge 'dzin pas/rang gi sa bon gyi ni 'od rnams kyis/ gzugs la sogs pa thams cad drangs nas ni/ /pad+ma'i nang du 'od kyi dkyil 'khor can/ /byang chub yid kyi ngo bor bsgom par bya/ /zhes bya ba la sogs pa'i brjod pa'i cho gas gzugs rdo rje ma la sogs pa
<p>39b</p>
<p>39b.1</p>mchod pa'i sprin gyi bkod pa rnam pa sna tshogs pa kun du spro bar bya'o/ /de nas spros pa'i tshogs rnams gsang sngags brjod pa'o/ /mthar rang gi sa bon du gzhug par bya'o zhes brjod pa ni rig ma mchog dang zhes bya ba la sogs pa'o/ /rig ma mchog dang kun du 'khyud pa'i bde ba
<p>39b.2</p>chen po gang yin pa de bstar zhing nyams su myong ba de'i gzhan gyi dbang du gyur pa de'i rang bzhin gyi thub pa'i dbang po mdzes pa'i tshogs la bltas nas rang gi lus nyid la gzhug par bya'o/ /'dis ni 'di skad brjod pa yin te/ phra mo'i rnal 'byor bsdus nas 'khor lo la sogs pa'i
<p>39b.3</p>mtshan ma'i dbus na gnas pa'i oM la sogs pa'i rang bzhin rnams las lha mo dang de bzhin gshegs pa dang bcas pa'i sku rdo rje la sogs pa rnams so sor brjod pa'i dus su rim pa dang cig car spros nas mchod nas bsdus te 'jug par byed pas bzlas pa bya'o zhes bya ba ni
<p>39b.4</p>sngags bzlas pa'o/ /tshim par byed pa brjod pa'i don du gsungs pa ni/ rang gi snying po zhes bya ba la sogs pa'o/ /rang gi snying po ni maM gyi rang bzhin no/ /de nyid ni dang po'i sbyor ba la sogs pa'i rang bzhin yin pa'i phyir de nyid do/ /de nges par rtog pa ni bsgom pa ste/ des
<p>39b.5</p>skyo zhing ngal ba des na rang gi sems kyi rgyu ba dman zhing zhan pa de la de skad ces bya'o/ /de ltar sbyor bar gyur na snga ma bzhin spyan ma la sogs pa rig ma'i tshogs kyi glu dbyangs rnams kyi rab tu sad pas des bskul bas 'khor lo mngon par mchod do/ /tshim par byed pa nyid brjod pa ni
<p>39b.6</p>'byung dang 'jug pa ste 'byung ba dang rngub pa'o/ /de nyid 'od yin la de nyid lcags kyu yang yin te/ des dam pa'i sems de byang chub kyi sems de'i rang bzhin gyi chu rgyun bkug ste/ skyo ba gsal ba'i don du skyo ba zhi bar bya ba'i phyir sku rdo rje la sogs pa dag la dbab par bya ste bab par
<p>39b.7</p>bsgom mo//cho ga bzhin zhes bya ba ni mtho gang tsam 'das pa'i spyi bo'i steng na zla ba mtho gang tsam la yod pa'i phyir rdzas lnga po sa bon lngas byin gyis brlabs pa rang rang gi 'od zer gyis bkug pa'i de bzhin gshegs pa rnams dang gcig tu gyur pa pra Na ba la bskor ba rang gi sa bon gyi 'od
<p>40a</p>
<p>40a.1</p>kyis reg pas khu bar gyur cing oM gyis reg pas thams cad bdud rtsir gyur pa rnam par bsams nas byang chub kyi sems kyi chu rgyun gyi rang bzhin des bshad ma thag pa'i cho gas so/ /de nyid shes pas sngags mchog gi sngags la yang ma chags par bya'o/ /gshegs
<p>40a.2</p>su gsol ba brjod pa ni sngags pa zhes bya ba la sogs pa'o/ /sngags pa 'khor lo bsgom pa la sogs pa gshegs su gsol ba la spro ba skyes shing brtson pa langs pa'o/ /snga ma bzhin du bstod dang mchod pa la sogs byas gyur cing / gang gis srog la sogs pa yi ge gsum gyis ye
<p>40a.3</p>shes sems dpa'i 'khor lo la phyi rol gyi 'khor lo bcug cing nang du bsdus pa'i srog la sogs pas 'khor lo byas pa des sku la sogs pa ji lta ba bzhin du yongs su brtags pa bsgom par bya'o/ /rnam pa 'di 'dra'i de nyid mthong ba gang yin pa lha'i 'khor lo la sogs pa'i rnam pa de dang bral
<p>40a.4</p>ba'i sems can gyi khams la blos dmigs nas 'gro ba la phan pa'i don du brtse bas rtag tu thams cad nas sems can gyi don byed par gyur cig ces bya ba la sogs pa byas zin pa'i smon lam la phyogs par bya'o/ /de nas bsam gtan la langs nas rang nyid kyi lha'i rnam pa'i nga rgyal 'dzin par byed
<p>40a.5</p>pa'o/ /de nyid kyi phyir dag pa'i sems can yin te/ lha'i nga rgyal nyid kyis tha mal pa'i rang bzhin spong ba'i phyir ro/ /yul rnams yongs su sgom byed pas/ /bya ba mtha' dag yang dag bsgrub par bya/ /zhes 'brel to/ /yul ji lta bur gyur pa zhig ce na brjod pa/ snga ma bzhin
<p>40a.6</p>du gzung ba dang 'dzin pa dang rnam par bral ba'i phyir sgyu ma lta bu'o/ /de nyid kyi phyir snang bar gnas pa'i yul lo/ /snang ba ni rang rig pa'i rang bzhin du snang ba'i tshul gyis so sor snang ba tsam ste/ shes pa'i rnam pa zhes bya ba'i don to/ /der gnas pa ni rnam par gnas pa ste/
<p>40a.7</p>gzugs dang sgra dang dri la sogs pa so sor nges pa'i yul rnams de tsam yin pas so/ /don ni 'di yin te/ phyi rol gzugs la sogs pa'i dngos po mtha' dag med pas gzugs la sogs pa yul rnam par gnas pa mtha' dag ni de'i bag chags tsam las skyes pa'i
<p>40b</p>
<p>40b.1</p>kun rdzob pa gzugs la sogs pa'i rnam par snang ba kho na yin no zhes bya ba'o/ /gzhan yang khyad par du byed pa de dag ni tshor ba dang dri dag rnam par dag pas rin chen 'byung ba'o/ /'du shes dang ro rnam par dag pas ni 'od dpag med do/ /'du byed dang reg bya rnam par dag pas
<p>40b.2</p>ni don yod pa'o/ /rnam shes dang sgra'i skye mched rnam par dag pas ni thugs kyi rdo rje'o/ /rnam par dag pa 'di 'dra ba ni sems can mos pa sna tshogs can gyi ngor byas pa yin par blta bar bya ste/ don dam par ni sangs rgyas rnams thams cad rnam par dag pa'i rang bzhin du
<p>40b.3</p>rtogs par bya'o/ /de'i phyir de ltar yul rnams sku rdo rje la sogs pa'i rang bzhin du gyur pa yin no/ /chos nyid kyis na zhes bya ba de kho nar ni phan tshun dbyer med pa'i phyir dpal ldan rdo rje 'chang gi rnam pa dang ldan pa ste/ gnyis su med pa'i ye shes kyi rang bzhin du yongs su sgom
<p>40b.4</p>par byed pa'o/ /de nyid kyi phyir gzung ba la sogs pa'i rang bzhin can nam tha mal pa'i nga rgyal gyi bdag nyid can phyin ci log gi rtog pa dang bral zhing spangs pas dam pa'i chos bshad pa dang rgyu ba la sogs pa'i bya ba mtha' dag bsgrub par bya ste/ rjes su bsgrub par bya'o/ /de ltar ji skad
<p>40b.5</p>brjod pa'i cho gas lha'i nga rgyal dang ldan pa'i rnal 'byor pa'i bya ba mtha' dag bsgrub pa 'di ni rnal 'byor pa de'i dus thams cad du thub pa'i 'khor lo mchod pa'i dam pa yin te/ rtag tu mnyam par gzhag pa yin pa'i phyir ro/ /'dis ni tho rangs kyi thun mtshams brjod do/ /zas kyi cho
<p>40b.6</p>ga gsungs pa ni zas kyi dus su zhes bya ba la sogs pa'o/ /zas kyi dus su dam tshig sems dpa'i snying ga'i zla ba la dkyil 'khor pa dang bcas pa'i 'khor lo'i dbang po dmigs shing bsams nas/ rang nyid kyi sa bon bdud rtsi skyed par byed pa'i yi ge rnams kyis snga ma ltar bdud
<p>40b.7</p>rtsi myang ba'i cho gas byang chub kyi sems kyi ngo bor bskyed pa'i rang gi bza' ba oM gyi rang bzhin gyis kun du 'od gsal bar gyur pa de nyid gsum po oM AHhUM gi rang bzhin rnams kyis mngon par bsngags shing mnyam pa nyid kyis rnam par dag par bsgoms te/ des sku rdo rje la
<p>41a</p>
<p>41a.1</p>sogs pa'i lha rnams la hUM gis rdo rje sems dpa'i lce bkod de des tshim par bya'o/ /des na de ltar sngags pas snying ga'i nang du chud pa'i thub pa'i tshogs mtha' dag tshim par lhag par mos pas bza' bar bya'o/ /rnal 'byor pa za ba ni sbyin sreg gi rang bzhin
<p>41a.2</p>yin pa ni yid kyi kho na ste/ de'i nga rgyal du lhag par mos pa kho nas yin par rtogs par bya'o/ /phung po la sogs pa rnams nyid ni bud shing ste/de rnams bsregs pas na ye shes me la zhes bya ba dngos po thams cad mnyam pa nyid du shes pa'i me la ni bla na med par brjod do/ /des
<p>41a.3</p>na de ltar phyi rol dang yid kyi dang bla na med pa ste sbyin sreg rnam pa gsum brjod pa yin no/ /de ltar zhes bya ba brjod zin pa'i tshul gyis gzugs la sogs pa 'dod pa kun gyis rang rang gi lha'i rang bzhin dang ldan pa rang nyid dam pha rol po'i dag kyang rung ste yang dag par mchod par bya'o/ /
<p>41a.4</p>brjod zin pa'i lha'i rang bzhin can rang nyid dam pa pha rol po dag kyang rung ste yang dag par mchod par bya'o/ /brjod zin pa'i lha'i rang bzhin can rang ngam gzhan dag rnam par dag ba'i gzugs la sogs pas mchod pa 'da' bar mi bya ba'i phyir dam tshig tu gyur pa 'di ni bde
<p>41a.5</p>gshegs rnams kyis yang dag par bzhed pa yin no/ /de skad du/ 'dod pa kun gyi longs spyod ni/ /ji ltar 'dod pa bzhin ston zhing / /rang lhag lha yi rnal 'byor dang / /ldan pas rang dang gzhan mchod bya/ /dka' spyod nges pa'i sdug bsngal rnams/ /bsten pas
<p>41a.6</p>'grub par mi 'gyur gyi/ /'dod pa kun gyi longs spyod ni/ /bsten pas myur du 'grub par 'gyur/ /zhes gsungs so/ /dpal 'dus pa las kyang / dka' thub nges pa mi bzad pa/ /lus bskams pas ni sdug bsngal te/ /sdug bsngal ba la sems rnams
<p>41a.7</p>g.yengs/ /g.yengs pas dngos grub las gzhan 'gyur/ /zhes gsungs so/ /'di yang lha'i nga rgyal brtan ba'i rnal 'byor ba'i dbang du byas nas gsungs pa yin te/ de lta ma yin na ni ngan song du ltung bar 'gyur ro/ /de skad du yang dpal gsang ba'i thig le
<p>41b</p>
<p>41b.1</p>la sogs pa dag las/ mkhas pas nges par legs brtags shing / /legs par bsams nas 'jug par bya/ /de lta min na mer mchod pas/ /'di ni bcu drug char mi phod/ /gang zhig de nyid de nyid du/ /shes pa mos pa bsten pa ste/ /'grub 'gyur de lta ma yin na/ /dmyal
<p>41b.2</p>ba chen po rnams su ltung / /zhes gsungs so/ /da ni langs nas dag pa'i yid can rang gi ni/ /lha yi rnam pa 'dzin pa'i sems ldan pa/ /zhes bya ba la sogs pa 'phags pa rnams kyis de ma thag tu bshad zin pa'i don gyi bye brag nyid spros pa dang bcas shing 'thad pa dang bcas te
<p>41b.3</p>tshigs su bcad pa bzhi gsungs pa ni/ rjes su mthun pa'i zhes bya ba la sogs pa'o/ /rjes su mthun pa ste bdag dang pha rol gyi nus pa dang rjes su mthun pa'i 'jig rten dang 'jig rten las 'das pa'i 'gro ba'i don la yongs su rtogs pa dang / bde gshegs ma lus mchod pa
<p>41b.4</p>ste/ phyi rol gyi me tog la sogs pas mchod pa la yongs su rtogs pas lus la sogs pa las dag pa'i bdag nyid can rgyu ba la sogs pa de dang de rtag tu mnyam par gzhag pa'i phyi rol dang nang gi bdag nyid can gyi lha'i nga rgyal dang ldan pas bsgrub par bya'o/ /rnam pa 'di lta bu'i
<p>41b.5</p>lha'i nga rgyal gyis khengs pa'i sems la lus dang ngag gi rang bzhin gyi lus cung zad yod pa gang yin pa ni phyag rgya dang sngags kyi rnam pa yin no zhes bya ba ni sangs rgyas thams cad kyis gsungs so/ /rnam pa gzhan du rtogs pa'i lus la sogs pa'i las phyag rgya la sogs pa'i rnam pa
<p>41b.6</p>ga la 'gyur snyam du dogs pa bsu nas gsungs pa ni/dngos gcig nyid la zhes bya ba ste/ bud med la sogs pa'i dngos po gcig la chags pa dang bral ba dang chags pa can dang de kho na nyid rig pa rnams kyi kun du rtog pa rim pa ji lta ba bzhin du ro dang bud med dang sgyu ma yin
<p>41b.7</p>no/ /snyam pa rnam pa sna tshogs pa de rnams kyis yang dag par bsags pa'i rnam pa ste bskyed pa'i rang bzhin gong nas gong du rjes su bsgrub pa la sogs pas bde ba dang sdug bsngal dang thar bsgrub par byed pa'i las kyi khyad par 'byung bar 'gyur ba'o/ /de brjod pa ni mang
<p>42a</p>
<p>42a.1</p>po zhes bya'o/ /de bzhin du dngos po thams cad la ji lta ji ltar kun du brtags pa de lta de ltar goms pa las rtogs par shes par bya'o/ /de bzhin du/ phyi rol don gyi tshul la yang / /phyi rol khyad par med na yang / /dga' dang yongs su gdung ba dag /goms las khyad par
<p>42a.2</p>'gyur ba'i phyir/ /bde sogs don gyi bdag nyid min/ /zhes gsungs so/ /de bzhin du/bud med lus ni gcig nyid la/ /ro dang 'dod pa bza' bya zhes/ /kun du 'dod can mi rnams kyi/ /rnam par rtog pa rnam gsum mo/ /zhes so/ /phyi rol don med na ni rtogs bzhin pa tsam
<p>42a.3</p>'dod pa'i dbang du gyur pa yin pa'i phyir ji ltar goms pa de ltar 'grub pa'i phyir thams cad legs par gnas so/ /gang gi phyir zhes bya ba gang gi phyir de ltar nyams su myong bas grub pa de'i phyir lus la sogs pa'i las dge ba dang mi dge ba'i rnam pa ni sems kyi dbang gis te/ dge ba dang
<p>42a.4</p>mi dge ba kun du rtog pa'i dbang gi yin gyi dngos po nyid du ma yin no zhes gsungs pa de'i phyir kun du rtog pa'i dbang gis lus la sogs ba'i las rnams phyag rgya la sogs pa'i rang bzhin nyid dang kun du rtog pa yongs su dag pas dag pa nyid du 'thad pa kho na yin no/ /de skad du/ dngos po
<p>42a.5</p>gang dang gang dang ni/ /mi rnams yid ni 'brel ba des/ /de yi rang bzhin nyid 'gyur te/ /sna tshogs nor bu ji bzhin no/ /zhes bshad pa yin no/ /des na zhes bya ba brjod ma thag ba'i rigs pas dge ba'i rang bzhin yin pa'i phyir nyes skyon mtha' dag med pa'i sems la nag po'i
<p>42a.6</p>las ni ga la srid/ de skad du/ byang chub sems dpa' rnams kyi ni/ /dge ba'am gal te mi dge 'ang rung / /rtog pa thams cad dge 'gyur te/ /gang phyir de yid dbang byas yin/ /zhes gsungs so/ /dam tshig nyams na zhes bya ba la sogs pa la bsrung bar bya ba la sogs pa'i
<p>42a.7</p>dam tshig de nyams na de bshags ba'i don du dbang bskur blang zhes 'brel to/ /ji ltar zhe na/ ji bzhin zhes gsungs so/ /ji ltar nye bar bstan pa'i rim pas so/ /snying ga'i zla ba la sna tshogs rdo rje bkod par gyur pa ste/ sna tshogs pa'i 'gro ba dang ldan pas sna tshogs pa ste gdong
<p>42b</p>
<p>42b.1</p>bzhi pa'i rdo rje'o/ /khaM gi rang bzhin dang ldan pa'i rdo rje ni thugs kyi rdo rje'o/ /gang gis de ltar gyur pa de ni thugs kyi sna tshogs bkod par gyur pa yin no/ /dpal ldan dam tshig rdo rje ni don yod rdo rje'o/ /de'i rnal 'byor ni dang bo'i rnal 'byor la sogs ba bsgom pa'o/ /de gang la yod
<p>42b.2</p>pa de ni/ dpal ldan dam tshig rdo rje'i rnal 'byor pas/ /'gro ba rang bzhin dag par bsgoms nas ni/ /zhes bya ba yin no/ /sna tshogs 'dab ma can gyi 'dab ma'i dbus ni zhes bya ba ni sna tshogs rdo rje'i zla ba la'o/ /snga ma'i tshul gyis zhes bya ba ni/ thub mchog 'od zer las
<p>42b.3</p>'thon rigs tshogs kyi/ /phyag gis bzung ba'i bum pa rnams kyis ni/ /zhes bya ba la sogs pas brjod zin pa'i tshul gyis dbang bskur blang ste dbang bskur bar bya'o/ /bla ma la smod pa'i nyes pa la yang cho ga 'di ltar rjes su bsgrubs nas ston mo yon dang bcas pa
<p>42b.4</p>la sogs pa lhag par bya ba yin no zhes shes par bya'o/ /dbang bskur ba'i tshul 'di nyid phyi rol gyi khrus kyi cho ga la yang bsgom par bya ba yin no zhes sbyor ba ni phyi rol zhes bya ba la sogs pa'o/ /thun mtshams gzhan du'ang zhes bya ba ni gong gi thun mtshams la sogs
<p>42b.5</p>pa la yang rnal 'byor brel bas bde ba'i stan la rnag gi lha'i mtshan ma la sogs pa brtags te yi ge gsum gyis dkyil 'khor du spros nas dbang bskur blang zhing de bzhin du zhes bya ba snga ma ltar mchod pa la sogs pa sngon du 'gro bas bzlas pa byas nas gshegs su gsol ba
<p>42b.6</p>la spro ba skyes pas mchod pa dang bstod pa dang bdud rtsi myang ba byas nas yi ge gsum gyis 'khor lo'i snying du chud par gyur pas snga ma bzhin gzhan las gzhan pa dag rjes su bsgrub par bya'o zhes bya ba ni lhag ma'o/ /mtshan phyed la ni mu'i mtha' can gyi yi ge gsum gyis
<p>42b.7</p>ye shes kyi 'khor lo bkrol nas yi ge gsum gyis phyi rol gyi 'khor lo nang gi 'khor lor bcug nas brtse bas shes rab dang ldan pas rang nyid nyal bar bya'o/ /rtse gcig pa'i rnal 'byor pas ni dang po'i rnal 'byor la sogs pa'i rim gyis de bzhin du mchod pa la sogs pa
<p>43a</p>
<p>43a.1</p>sngon du song bas bzlas pa byas nas gshegs su gsol bar 'dod pas mchod pa dang bstod pa dang bdud rtsi myang ba byas la yi ge gsum gyi 'khor lo nang du chud par gyur par snga ma bzhin gzhan rjes su bsgrub par bya'o/ /mtshan phyed la ni de kho na bzhin gnyid
<p>43a.2</p>log par bya ba yin no/ /mal nas ldang ba'i dus kyi bsgom par bya ba brjod pa/ langs pa'i dus kyi tshe gang yin pa ste nang par gyi thun mtshams kyi dus der lha mo'i glu dbyangs dag gis bskul bar gyur pas na dpal ldan snying ga'i zla ba'i sa bon tsam dang ldan ba tha mal ba'i rang bzhin
<p>43a.3</p>gyi thub pa las dang po pas bzlas par bya'o/ /cho ga kho na bzhin du zhes bya ba ni rang gi gsang sngags sgom par byed pa'i blo ldan gyis ni de nas bzlas pa bya zhes brjod zin pa'i cho ga rnal 'byor pa dang po la sogs pa'i cho gas snga ma bzhin bzlas pa la sogs pa bsgrub par bya'o zhes bya
<p>43a.4</p>ba'i don to/ /cung zad ye shes la dbang bas ni lha mo'i glu dbyangs kyis bskul bas nang par langs nas 'jam pa'i rdo rje'i rang bzhin dang bcas pas/ oM d+harma d+hA tu swa b+hA ba At+ma ko\u0f85haM zhes bya ba'i byin gyis rlob par byed pas byin gyis brlabs la/ de nas gzhan de ma yin pa thams
<p>43a.5</p>cad rdzogs par byas te/ de ltar brtul zhugs can thun mtshams la sogs pa'i nges pa dang ldan pa yang dag par bsdams pas de kho na ltar bzlas pa la sogs par bya'o/ /ye shes la dbang thob pas ni goms pa shin tu legs par sems brtan zhing mdzes par
<p>43a.6</p>gyur pa thun mtshams la sogs pa'i rtog pa las nges par grol ba dngos po kun gyi rdul phra rab tu gyur cing rnam pa thams cad shin tu rdzogs pa spro ba dang bsdu ba'i bdag nyid can gyi 'khor lo la sems par byed pas rgyun mi 'chad pa kho nar rnal 'byor la brten par bya'o/ /yang
<p>43a.7</p>dag par ye shes la dbang bas ni goms pa ches shin tu legs par brtan pa'i phyir 'khor lo gsum gyi bdag nyid lhun gyis grub par 'jug cing thams cad du song ba skad cig gi rtog pa las nges par grol bas bsgom zhing 'gro ba'i don bya'o/ /dngos grub grub pa'i cho ga mtshon
<p>43b</p>
<p>43b.1</p>par byed pa gsungs pa ni grub pa zhes bya ba'o/ /dngos grub phra mo dang dngos grub chen po'i mtshan ma ji lta bu yin pa thob pas te/ le'u bco lnga pa las gsungs pa'i lhas bstan pa'i rmi lam la sogs pa'i mtshan ma bzang po thob pa dang ldan pas rang sems te bdag nyid kyi yid la de nyid gsum
<p>43b.2</p>gyi mchod pa ste sku rdo rje la sogs ba'i mchod pa byas te/ sngar bshad ba'i dkyil 'khor la gnas par gyur pas 'dod pa'i dngos grub ral gri la sogs pa grub pa rnams le'u bcu gcig pa nas bshad pa'i cho gas rab tu bsgrub par bya'o/ /dngos grub bsgrub pa'i dkyil 'khor la
<p>43b.3</p>sogs pa bri ba'i dus na gal te bgegs byung na de'i tshe de'i bzlog pa'i cho ga gsungs pa ni/ bdud rtsi 'khyil pa zhes bya ba la sogs pa'o/ /bdud rtsi 'khyil ba zhes bya ba'i 'khor lo snga ma bzhin du dbang bskur bzung na lha'i rnal 'byor de'i bdag nyid du gyur pa'i phyir 'bad pa med par
<p>43b.4</p>bgegs 'joms par 'gyur ro/ /bdud rtsi 'khyil pa zhes bya ba'i 'khor lo de gang yin snyam na brjod pa/ 'khor lo de ni zhes bya'o/ /lha'i dkyil 'khor gyi 'khor lo de ni gang zhig dkyil 'khor gyi 'khor lo de'i dbus su gnas pa de ni yin par 'gyur ro zhes bya ba ni thun mong
<p>43b.5</p>gi tshul yin no/ /de'i phyir de'i dbus su gnas pa nyid kyis 'khor lo de ni bgegs mthar byed nyid kyi yin pas bgegs gzhom pa'i ched du de bdag por gyur pa la bgegs 'joms kyi cho gas dbang bskur blang bar bya'o zhes bya ba'i don to/ /de ltar las rgyal po mchog dang
<p>43b.6</p>nye ba'i phyir las rgyal po mchog ces bya ba'i ting nge 'dzin gsum pa brjod pa yin no/ /da ni skabs kyi don bsdu bar bzhed nas bsam gyis mi khyab pa'i rnam pa lha'i 'khor lo ni 'dir srid pa'i sdug bsngal gyi gnyen po nyid du bstan pa'i phyir gsungs pa ni/ tha mal pa'i zhes pa la
<p>43b.7</p>sogs pa'o/ /tha mal pa'i rnam par rtog pa ni bdag dang bdag gi ba la sogs pa'i rtog pa ste/ de'i 'jug pa ni rgyun skye ba'o/ /de ma yin pa gzhan ni srid pa'i sdug bsngal cung zad kyang yod pa ma yin te/ de nyid srid pa'i sdug bsngal yin/ /zhes pa'i don to/ /
<p>44a</p>
<p>44a.1</p>tha mal pa'i rnam par rtog pa de dang dngos su 'gal ba ni chos thams cad bdag med pa'i ngo bo sems kyis rtogs pa'i dkyil 'khor gyi 'khor lo'i rnam pa 'di yin te/ bdag tu lta ba dang bdag med par lta ba ni dngos su 'gal ba'i phyir ro/ /'gal ba de
<p>44a.2</p>nyid bstan pa'i phyir gsungs pa ni/ gang phyir zhes bya ba la sogs pa'o/ /gang phyir ni gang gi phyir te/ 'dir zab pa dang rgya che ba'i bdag nyid thabs dang shes rab kyi rang bzhin dkyil 'khor gyi 'khor lo'i rnam pa lam gyi bden pa'i bdag nyid kyi sems so/ /snang ba
<p>44a.3</p>med pa ni tha mal pa'i rnam par rtog pa mi mngon pa ste nyams su myong ba nyid tshad ma yin zhes pa'i don to/ /gal te bdag med pa'i shes pa ni bdag tu lta ba dang 'gal ba yin mod kyi bdag med pa nyid mi sgrub po zhes dgos pa bsu nas gsungs pa ni/ yang dag rig pa las ni
<p>44a.4</p>zhes pa ste/ kun rdzob kyi shes pa las ma gtogs pa gzhan bdag la sogs pa ci yang yod pa ma yin te/ gzugs sogs rnam pa dag las nges grol ba/ /zhes pa la sogs par sngar bsgrubs zin te/ ma lus pa mtha' bzhi las grol ba'i shes pa tsam mo zhes brjod
<p>44a.5</p>zin to zhes pa'i don to/ /'o na gal te yang bdag tu lta ba dang bdag med par lta ba ni 'di ltar 'ga' zhig tu 'gal bar mthong ngo / /de lta mod kyi zhe sdang la sogs pa la byams pa la sogs pa bzhin du gtan nas ldog pa ni ma yin no zhes dogs pa bsu nas gsungs pa ni gang
<p>44a.6</p>zhig ces pa la sogs pa'o/ /gang zhig ste dngos po gang gis lan cig gi tshe yang 'gal bar 'gyur te/ thams cad tshad mas nges par mthong ba goms pas 'phel ba rab tu song bar gyur pa ste/ rab kyi mtha' thob pa na'o/ /thod pa can gtsang sbra med par 'gyur ba bzhin du gtsang
<p>44a.7</p>sbra la sogs par rang gi 'gal zla gtan nas 'gog pa de'i phyir bdag med par lta bas bdag tu lta ba gtan nas ldog par 'dod pa kho na'o zhes pa ni rig pa yin no/ /byams pa la sogs pa'i dmigs pa thams cad kyang zhe sdang la sogs pa gtan nas ldog par byed pa ma yin te/ gnyi ga'i yang
<p>44b</p>
<p>44b.1</p>rtsa ba 'jig tshogs su lta ba yin pa'i phyir ro/ /byams pa la sogs pas ni sdang ba la sogs pa'i dus su de srid kho nar sel ba yin te/ me la sogs pas g.yo ba la sogs pa byed pa bzhin no zhes bya ba ni rigs par brjod pa yin no/ /gal te sdug bsngal mang po dang 'gal pa sbyin
<p>44b.2</p>pa la sogs pa'i thabs nyid yod pa ma yin nam/ des na dkyil 'khor gyi 'khor lo'i rang bzhin gyis ci zhig bya snyam du dogs pa bsu nas gsungs pa ni tha mal zhes bya ba la sogs pa'o/ /so so'i skye bo tha mal pa'i bdag gi ste/ rang gi rang bzhin de dag gis byas pa'i sbyin pa la
<p>44b.3</p>sogs pa ni gal te yang don dam bdag med pa dang ldan pa de lta na yang srid pa'i sdug bsngal dang lhan cig tu 'gal ba ma yin te/ gang gi sbyin pa la sogs pa 'di yod pa yin na yang tha mal pa'i bdag gi rang bzhin srid pa'i sdug bsngal de la log par ma gyur pa'i phyir ro/ /
<p>44b.4</p>don ni 'di yin te/ re zhig dmigs par lta bas byas pa'i sbyin pa la sogs pa ni tha mal pa'i rnam par rtog pa'i rang bzhin gyi srid pa'i sdug bsngal dang mi 'gal ba kho na'o/ /bdag med pa'i lta ba dang ldan pa'i sbyin pa la sogs pa yang yongs su 'gal ba ma yin te/ 
<p>44b.5</p>der ni bdag med par lta ba ni dngos su 'gal ba yin pa des na de dang dngos su 'gal ba med pa'i phyir bskal ba mang pos thob par bya ba'i byang chub kyi dka' ba spyod pa'i tshogs kyi ngal ba pha rol tu phyin pa'i tshul yang rdzogs pa'i byang chub kyi tshul mchog tu gyur pa ma yin no/ /'khor
<p>44b.6</p>lo'i rnam pa can gyi sems 'di ni dngos su 'khor ba'i sdug bsngal ldog par byed pa'o/ /dam pa'i bden pa thabs bde ba mdor bsdus nas byed pa'i phyir na dam pa rnams kyi lam gyi bden pa de nyid bstan par bya ba yin no/ /yang na rang bzhin las byung bdag rang gis/ /byas
<p>44b.7</p>pa'i sbyin pa la sogs bdag med dang / /ldan yang 'gal ba ma yin gang gi phyir/ /'di yod na yang de yod ma gyur phyir/ /zhes bya ba yin no/ /rang bzhin las byung ba ni rang bzhin las byung ba'o/ /de nyid kyi phyir bdag gi ste sems kyi rang bzhin 'od gsal ba stong pa nyid la sogs pa'i rang bzhin
<p>45a</p>
<p>45a.1</p>yin pa sbyin pa la sogs pa'i 'bras bu rang gi mtshan nyid mang ba'i phyir mang po'i tshig go/ /de dag gis bcug pa'i sbyin pa la sogs pa yang lha'i 'khor lo'i rnam pa can gyi sems dang lhan cig 'gal ba ma yin te/ bdag med pa nyid yin pas na 'gal ba ma yin no zhes
<p>45a.2</p>bya ba'i don to/ /'di nyid gsal 'debs pa ni gang gi phyir dkyil 'khor gyi 'khor lo'i rnam pa can thabs dang shes rab snyoms par 'jug pa'i rang bzhin chos thams cad bdag med pa'i sems nyid yod na yang sbyin pa dang tshul khrims la sogs pa'i brtul zhugs de log par
<p>45a.3</p>ma gyur ba'i phyir ro/ /da ni rtser ldan su zhig ces bya ba la sogs pas mjug bsdu bar byed do/ /bshad ma thag pa'i don de ltar rtogs nas ji skad du brjod pa'i sems sdud pas yid la rab tu bsgrub pa'i grub par bya ba'i byung zin pa'i bstan pa ni 'di 'bad pa med par sgrub par byed pa yin
<p>45a.4</p>par rtogs par byed do/ /myur du tshegs med par grub par byed nus pa yin no zhes bya ba'i don to/ /de nyid sems can thams cad kyi yul ma yin pa'i phyir bsam gyis mi khyab pa yin no/ /rang gi don phun sum tshogs pa ma lus pa'i gzhi yin pa'i phyir dpal ldan no/ /kun du ma
<p>45a.5</p>lus par bzang po ste dge legs 'di las byung ba'i phyir gzhan gyi don phun sum tshogs pa'i rten yin pas kun du bzang po'o/ /thams cad rang gi snang ba'i rang bzhin yin pa nyid kyis na rang bzhin rtser ldan skye bo la phan par 'dod pa su zhig sgom par mi byed pa'o zhes bya ba'i sgra ni mi
<p>45a.6</p>bzod pa ste/ gang phyir blo dang ldan pas mi bsgom pa ji ltar zhes pa 'di ni mi bzod pa'o/ /da ni slob dpon bdag nyid kheng skyung bar bzhed nas blo gros dri med ces bya ba la sogs pa'o/ /blo gros dri med nyid 'od yin te/ de rmongs pa'i mun pa mtha' dag bsal ba'i chen
<p>45a.7</p>po rnams kyis rnam par bkod par nus shing rung ba 'jam pa'i rdo rje sgrub pa'i thabs 'dir bdag 'dra ba'i go skabs ga la yod/ de lta mod kyis 'on kyang gang gi phyir te rgyu gang gis skye bo bla mar gyur pa ni bla ma'i skye bo ste/ de bzhes pa cung zad zin cing len pa sgrub thabs su byas
<p>45b</p>
<p>45b.1</p>shing bkod pa des thog mar te/ dang po srid par shin tu dam par bcings pa lhod par byed ces grags pa de'i phyir na sgrub thabs byed pa'i 'grel pa 'di byas kyis/ bdag nyid bdag nyid chen po ston par byed 'dod pas byas pa ni ma yin no zhes bya ba'i tshig gi lhag ma'o/ /da ni sgrub
<p>45b.2</p>thabs bkod pa las byung ba'i bsod nams yongs su bsngo ba gsung pa ni 'di zhes bya ba la sogs pa'i sgrub thabs 'di bkod pa las byung ba'i dge ba dri ma med pa gang yin pa des ni 'gro ba rnams kyi yid kyis sangs rgyas kyi ye shes kyi mgon dang bcas shing der gzhol zhing der phyogs pa'i
<p>45b.3</p>rang bzhin rang gi lha'i 'khor lo rtag tu bsgom par shog cig pa'o/ /yan lag bzhi pa'i sgrub thabs kyi rgya cher bshad pa snying po snye ma zhes bya ba slob dpon dpal kun du bzang po'i zhal snga nas kyis mdzad pa rdzogs so// //paN+Di ta chen po n+ya ya na shrI dang / bod kyi lo tsA ba
<p>45b.4</p>chen po shAkya'i dge slong blo ldan shes rab kyis bal yul mthil du bsgyur ba'o/ /[ ]@##/ /rgya gar skad du/ muk+ti ti la ka nA ma byA khyA naM/ bod skad du/grol ba'i thig le zhes bya ba'i rnam par bshad pa/ dpal rdo rje sems dpa' la phyag 'tshal lo/ /dpal ldan
<p>45b.5</p>'khrul pa bsal bas dri ma med/ /'od zer mtha' yas rigs kyi sprul 'phro ba/ /shes rab yan lag gis 'khyud 'bar zhing mdzes/ /'jam dpal de la dngos po kun gyis 'dud/ /ces bya ba la sogs pa'i tshigs su bcad pa gsum gyis ni rab tu byed pa 'di brtsam par
<p>45b.6</p>'dod pa'i rje btsun chen po lha sangs rgyas ye shes zhabs zhes bya bas khyad par gyi rin po che gsum la skyabs su 'gro ba ston te/ gang gi phyir 'dod pa'i don grub cing bgegs kyi bar chad mi 'ong bar bsam pa rdzogs par 'gyur bas de'i phyir de nyid mdzad nas yang dag pa'i shes pa dang
<p>45b.7</p>ldan pa rnams 'jug pa'i rgyu gsungs so/ /de la dang po dpal ldan zhes bya ba la sogs pa'i tshig dang po 'dis ni 'dod pa'i lha'i sgo nas sangs rgyas la skyabs su 'gro ba ston to/ /de yang dpal ldan zhes bya ba nas/ mdzes zhes bya ba'i bar gyi khyad par gyis 'jam dpal zhes bya
<p>46a</p>
<p>46a.1</p>ba khyad par du byas pa'i yul la thabs dngos po kun gyis 'dud pas phyag 'tshal lo/ /de ltar bsdus pa'i don bstan nas/ yan lag gi don dgrol ba'i phyir gsungs pa/ dpal ldan zhes bya ba la sogs pa'o/ /de la dpal zhes bya ba ni bdag gi dpal
<p>46a.2</p>dang gzhan gyi dpal dang lhan cig skyes ba'i dpal lo/ /de rnams gang la yod pa de la dpal ldan zhes bya ba'o/ /de rnams kyang rdo rje snying po rgyan gyi rgyud las gzhung 'dis bstan te/ stong dang bdun cu gnyis las/ /bcu drug gnas su yang dag gnas/ de las snying dbus rab
<p>46a.3</p>zhugs te/ /rlung gi sbyor bas phul byas pas/ /steng mdog rab mdzes bde rdzogs sku/ /bdag gi dpal du shes par bya/ /nor bu'i bar du mthong byas pa/ /de yi bde ba rtog bral ba/ /mkha' 'dra rab tu gsal ba ni/ /lhan cig skyes par shes par bya/ /de las thig le 'gog pa
<p>46a.4</p>ste/ /nam mkha'i khams kun gang ba'i gzugs/ /bral ba'i shes pas don byed pa/ /gzhan gyi dpal du shes par bya/ /zhes bya ba gsungs so/ /de nyid kyang gang zhe na/ 'khrul pa bsal bas zhes bya ste/ nyon mongs pa'i sgrib pa la sogs pa ni yang dag pa'i don mthong ba la
<p>46a.5</p>bgegs su gyur pa'i 'khrul pa ste/ de bsal ba ni mi skye bar byas pa ste/ rgyu gang gi stobs kyis de rnams bsal ba de'i stobs kyis mtshan bzang po sum cu rtsa gnyis dang / dpe byad bzang po brgyad cus yongs su dag pa'i sku chen po snang ba nyid na ma skyes pa'i gzugs yongs su dag
<p>46a.6</p>pa'i gdul bya rnams la snang ba ste/ de ni bdag gi dpal te/dpe med bde rdzogs kyi sku'o/ /dri ma med pa zhes pa ni sgrib pa rnam par bsal ba'i me long lta bu'i ye shes la sogs pa'i ngo bo rnam par rtog pa'i dri ma thams cad dang bral ba/ nam mkha'i dkyil ltar rnam par dag pa
<p>46a.7</p>gnyis su med pa'i gzugs thog ma nas zhi bar ldan pa ste/ de ni lhan cig skyes pa'i dpal te/ thams cad bsdus pa'i sku'o/ /'od zer zhes pa ni lhan cig skyes pa nyi ma lta bu'o/ /mtha' yas rigs zhes pa ni rigs gcig las gsum/gsum las lnga/ lnga las nyi shu rtsa
<p>46b</p>
<p>46b.1</p>lnga/ de las brgya/ de las mtha' yas pa'i rigs ni mtha' yas rigs te/ de dag 'gro ba ni sprul pa 'phro ba'o/ /de yang rang rig pa'i ye shes brnyes pa'i dus na rang bzhin gyis thob pa ste/rigs gcig la sogs pas gdul bya'i rgyud la snang bar 'gyur bas/ de'i rgyud yongs su dag
<p>46b.2</p>par byed cing / spyi dang so so'i las kyi mtha' med pa'i 'khor ba'i bar du gnas te/ de ni gzhan gyi dpal te sprul ba dpag med kyi sku'o/ /de ltar sku gsum po de rtogs par byed pa'i rgyud gsungs pa/ shes rab ces bya ba la sogs pa'o/ /de la shes rab ces bya ba ni shes rab kyi pha rol
<p>46b.3</p>tu phyin pa'i phyag rgya'o/ /de'i yan lag ni yan lag rnams te/ yan lag des 'khyud pa ni 'khyud pa'i sbyor ba'o/ /des 'jam pa'i dbyangs 'bar zhing rnam par mdzes pa'o/ /de yang shes rab kyi pha rol tu phyin pa las byung ba'i lha'i bu mo la sogs pa'am/ mi'i bu mo legs
<p>46b.4</p>par sbyangs pa lo bcu drug ma gzugs la sogs pas dag pa'i ngo bos bcu'i rang bzhin de dang 'dus pa dang gru mo brkyang ba dang dpyang thag la sogs ji skad du gsungs pa'i bya bas gong du gsungs pa rnams dang po dang phyi'i dus su go rims bzhin du mi slu ba dang / ji lta ba
<p>46b.5</p>bzhin de rtogs pa ste/ ji skad du rim pa gnyis pa'i de kho na nyid bsgom pa zhes pa zhal gyi lung las/ byang chub sems dpa' 'jam pa'i dbyangs/ /gsal zhing rab dga' khams mnyam pa/ /gzhan du rig par mi 'gyur bas/ /bud med sgyu ma'i phyag rgya ni/ /sgyu ma kun
<p>46b.6</p>las khyad par 'phags/ /sgyu ma de yang 'jig rten 'dir/ /spyan la sogs pa yongs dag pas/ /rigs ni rnam pa bzhin 'gyur te/ /zhes bya ba la sogs pas phyag rgya'i mtshan nyid rgyas par ston te der shes par bya'o/ /de ltar rgyu dang 'bras bu gnyis kyis bcom ldan
<p>46b.7</p>'das kyi khyad par gyis chos bstan nas/ de'i gzhi bstan pa'i phyir 'jam dpal de la zhes de dga' ba rnam pa gsum pa la zug rngu'i nyes pa thams cad dang bral te/ tshogs gnyis dag pa'i ngo bos rtogs pas 'jam dpal te/ de la phyag 'tshal ba'i thabs ni dngos po
<p>47a</p>
<p>47a.1</p>kun gyis 'dud ces te/lus la sogs pa'i dngos po'i chos kun phyag rgyas dga' ba gsum du bcug pa ste/rang gi bla ma'i kha nas rang gi ye shes rtogs shing de la blo gnas pa la de skad ces bya'o/ /ji skad du/ thams cad dag cing rnam par dag pa'i
<p>47a.2</p>rim pa las/ slob dpon shAkya bshes gnyen gyi zhal snga nas/ /ji ltar bstod cing phyag 'tshal ba/ /gang la phyag 'tshal gang gis 'dud/ /ji ltar chu la chu thim dang / /ji ltar mar la mar zhu bzhin/ /rang gis rang gi ye shes che/ /legs par mthong ba de 'dir phyag /'on
<p>47a.3</p>kyang kun mkhyen ma thob par/ /de ni nye bar mi dmigs te/ /mi shes mun pas bsgribs pas na/ /drin gyi snang ba yang dag skye/ /zhes so/ /de'i snying dbus zhes pa la sogs pas ni/ mi shigs pa'i thig le'i sgo nas chos la skyabs su 'gro ba ston to/ /de la de'i snying dbus
<p>47a.4</p>zhes bya ba bcom ldan 'das de'i snying ga'i pad+ma kha sbyor gyi dbus na zhes gnas ston to//gzhom du med pa'i zhes pa ni 'dis dngos po thams cad 'joms shing / de gang gis kyang gzhom du med pa ste/ 'jig pa'i dus su yang me la sogs pas gzhig par mi nus te/ de 'ba'
<p>47a.5</p>zhig gnas pa de las yang thams cad 'byung bas so/ /ji skad du/ byang chub sems dpa' 'jam pa'i dbyangs kyi lung las/ nga ni gnyis med ye shes nyid/ /kun rdzob gzugs la brten nas kyang / /mi g.yo la sogs g.yo dang bcas/ /tshangs sogs lha dang lha min
<p>47a.6</p>sogs/ /thams cad rab tu mi snang yang / /thig le 'gog par mi 'gyur te/ /rgyu dang mi rgyur bcas pa kun/ /slar yang de las 'byung bar byed/ /de bas skye bo rnams kyis ni/ /yang dag ma rtogs pa yi phyir/ /tshangs pa'i sgo nga las skyes par/ /'khrul pas
<p>47a.7</p>chos kun gyis mi sgul/ /gang gis kyang ni mi shigs pa//ji srid 'di ni lus gnas pas/ /las dang las min rab byed pa/ /brtan po 'jig pa rab spangs pas/ /mi shigs thig le bsgom pa bshad/ /ces pa ste nus pa bstan to/ /dngos kun ro gcig
<p>47b</p>
<p>47b.1</p>ces pa ni rgyu ba dang mi rgyu ba'i chos thams cad lhan cig skyes pa'i ye shes su ro gcig pa ste rang bzhin no/ /mi shigs thig le'i gzugs zhes pa ni snying ga'i kha sbyor na tsa na ka'i gzugs sa ma yungs kar gyi gzugs tsam du gnas te chos thams cad ma spros pa'i phyir na de
<p>47b.2</p>skad de/ thig le'i gzugs so/ /mi gsal ba gsal ba'i bdag nyid du gnas pa zhes pa ni/ de la gzugs la sogs pa'i chos gzung ba la sogs pa'i mngon par zhen pa gang yin pa de ni med pa ste/ lhan cig skyes pa'i ye shes zab mo dang gsal ba gnyis su med pa ni tha
<p>47b.3</p>snyad tsam du gsal ba ste/ de'i bdag nyid du gnas pa'i mi shigs pa'i thig le ste/ 'dis kyang rang bzhin bstan to/ /brgyud rim las byung zhes pa ni bla ma dam pa'i ma nor ba'i lam du brten pa'o/ /bsnyen bkur ba las rna ba nas rna bar brgyud pa ste 'byung ba'i rgyu bstan to/ /
<p>47b.4</p>de 'dra ba'i de nyid la gdul bya zhes pa ni thig le gsum bsgom pa la sogs pa'i cho gas de la blo rnam par gnas pa la de skad ces bya'o/ /de 'dra ba ston byed ces pa la sogs pa ni/ slob dpon gsum gyi sgo nas dge 'dun la phyag 'tshal ba ston to/ /de la de 'dra ston byed ces
<p>47b.5</p>pa ni mi shigs pa'i thig le'i rang bzhin lhan cig skyes pa ston par byed pa'o/ /bla ma gsum zhes pa ni rgyu'i slob dpon chen po dang / rkyen gyi slob dpon dang lhan cig skyes pa'i slob dpon no/ /ji skad du rin chen phreng ba zhes bya ba'i de kho na nyid las/thun mong thun min dam
<p>47b.6</p>tshig gnas/ /chu sogs rim pas rang gi rgyud/ /dag byed slob dpon nyid du bsgrub/ /rgyu yi slob dpon chen po'o/ /de dang lhan cig rtse byed cing / /bcu drug cha yis rang rgyud la/ /zhing dag byed pa'i lha mo che/ /rkyen gyi slob dpon nyid du bshad/ /de yis gnang
<p>47b.7</p>byas rang gi sems/ /lhan cig skyes pa'i byin rlob pas/ /dga' ba lhan cig skyes rtogs pas/ /lhan cig skyes pa'i slob dpon no/ /zhes gsungs so/ /de rnams ni bla ma gzhan las khyad par du gyur pa'i phyir rab mchog go/ /'jig rten gsum zhes pa ni sa
<p>48a</p>
<p>48a.1</p>'og dang sa stengs dang bar snang ngo / /de'i khang pa na gnas pa ni sems can rnams te/ de'i gzung ba dang 'dzin pa'i dri ma rnams rim pa gnyis bstan pas sel bar byed pa ste las bstan to/ /de dang 'dra ba de la 'dud par byed pa'i thabs ni/ de
<p>48a.2</p>la me tog snyim bkang mgrin dma' bas/ /zhes pa ste/ gang gi phyir gzhan du ma rnyed pa'i yang dag pa'i gdams ngag ster bar 'gyur ba de'i phyir/ de la dus gsum du zhabs drung du gnas la me tog gis snyim pa bkang nas thal mo sbyar te dman pa'i tshul du mgrin
<p>48a.3</p>pa dma' bas 'dud ces pa dang sbyar ro/ /ji skad du/ slob dpon 'jo sgeg rdo rje'i zhal snga nas/ dus gsum du ni rdo rje slob dpon la/ /phyogs bcu 'jig rten khams na rab bzhugs pa'i/ /de bzhin gshegs rnams byon nas phyag mdzad do/ /de la gus pa dam pa yis/ /
<p>48a.4</p>ston pa bla chen zhal snga ru/ /dus gsum maN+Dal me tog snyim/ /zhabs la mgo bos phyag bya'o/ /zhes bya'o/ /de'i dus kyang mtha' med pa'i 'khor ba yan chad kyi bar du yongs su dag pa'i bsam pas dngos su 'am/ smon lam gyis sbyor du ba med pa kho nar 'dud bar bya'o zhes
<p>48a.5</p>phyag 'tshal ba ston to/ /da ni bshad par zhal gyis bzhes pas dgos 'brel rnams ston par byed pa gsungs pa/ dpal ldan zhes pa la sogs pa'o/ /de la dpal ldan zhes pa bshad zin to/ /gsang ba zhes pa ni rdo rje dang pad+ma dang sa bon te/ ra zhes bya ba rdo rjer bshad/ /ha zhes
<p>48a.6</p>bya ba pad+mar bshad/ /s+ya zhes bya ba sa bon no/ /zhes rdo rje thod pa las gsungs so/ /de la yi ge ra ni rdo rje'i rtse mo 'dra ba dang / ha ni bya'i lce 'dra ba dang / s+ya ni sa bon gyi tshul du gnas pas na 'di skad do/ /der 'dus pa ni lhan cig skyes pa'i dga' ba rnams 'dus pas na'o/ /de ston
<p>48a.7</p>par byed pa'i gzhung la yang de skad ces bya ste/ lung gi khungs so/ /bla mas gsol btab yid ches brod ldan pas/ /zhes pa ni 'jam pa'i dbyangs zhes bya bas rim pa dang po la sogs pa brir gnang bas/ rang la yid ches nas byed pa'i brod pa dang ldan pas rtsom par byed pa'i
<p>48b</p>
<p>48b.1</p>sbyor ba la zhugs pa'o/ /ji skad du byang chub sems dpa'i 'jam pa'i dbyangs kyi lung las/ de bas khyod kyi yid gcig tu/ /yang dag bsdus la ma 'ongs pa'i/ /gang zag sngon du tshogs bskyed pa/ /skal ldan 'ga' la rna bar brgyud/ /sim byed 'di la sbyor du chug/ /ces
<p>48b.2</p>pa nas/'di yi rim pa dang po yis/ /sgrub pa'i thabs dang sbyin sreg dang / /gtor ma sna tshogs 'khor lo dang / /bsdus pa dang ni rnam bshad dang / /dkyil 'khor cho ga la sogs pa/ /mi shes mun bsgribs sems can gyi/ /thur ma lta bur brtsam par gyis/ /zhes pa 'di
<p>48b.3</p>rtsom pa'i rgyu gsungs so/ /gang brtsams she na/ dngos po kun las grol ba mi shigs pa'i thig le'i don dngos po thams cad la khyab pa'i ngo bo ste/ /skal ba dang ldan pa'i rnal 'byor pa 'ga' zhig gi don du bshad par bya'o zhes ston to/ /de ltar des yang dag pa'i shes rab dang
<p>48b.4</p>ldan pa'i 'jug pa'i rgyu brjod par bya ba la sogs pa ston to/ /'di ltar dngos po kun las grol ba'i mi shigs pa'i thig le ni brjod par bya'o/ /de la rnal 'byor pa skal ba dang ldan pa 'gas bla ma'i zhal las rtogs pa ni dgos pa'o/ /dgos pa de yang rab tu byed pa 'dis byed
<p>48b.5</p>pas na/ /de gnyis thabs dang thabs las byung ba'i mtshan nyid kyis 'brel par 'gyur ro/ /dgos pa de'i dgos pa ni rim pa ji lta ba bzhin du gnas pas rnal 'byor bzhi'i tshul gyis phyag rgya chen po'i dngos grub grub pa'o/ /de rnams dang ldan pa ni chos yang dag pa'o
<p>48b.6</p>zhes gsungs so/ /da ni gnyis su med pa'i ye shes kyi gzhi rnam par dgong pa bstan pa'i phyir/ dngos bo thams cad 'di lta ste/ /zhes pa la sogs pa gsungs so/ /'og min gnas zhes pa'i bar kyi ni khams gnyis kyi mi rgyu ba'i dngos po rnams bstan to/ /
<p>48b.7</p>de la gnas pa ji snyed dang / /zhes pa ni rgyu'i dngos po rnams bstan to/ /yod min gyi skye mched ces pa'i bar gyis ni gzugs med pa'i rgyu ba'i dngos po bstan to/ /de ltar des gnyis su med pa'i ye shes kyi gzhi khams gsum du rgyu ba dang mi rgyu ba rnams yin par
<p>49a</p>
<p>49a.1</p>bstan to/ /de sbyong zhes pa ni khams gsum po de sbyor bar byed pa'o/ /rnam grol chen po'i lam rnams so/ /zhes pa'i bar gyis ni 'jig rten las 'das pa'i lam rnams bstan to/ /de gnyis su med pa'i ye shes kyis 'jig rten las 'das pa
<p>49a.2</p>rnams la khyab par bstan to/ /de ltar dag pa dang ma dag pa'i chos thams cad la khyab par byed pa'i gnyis su med pa'i ye shes nyid bstan pa'i phyir/ de dag kun gyis zhes pa la sogs pa'o/ /de yang chos de dag kun gyi rang bzhin gang yin pa de ni nam mkha'i dbyings
<p>49a.3</p>ltar shin tu rnam par dag pa'i ngo bo gzung ba la sogs pa'i spros pa'i rnam pa kun dang bral ba zab mo dang gsal ba gnyis su med pa'i ye shes zhes bstan to/ /de ltar na 'khor ba'i chos 'di bden par gnas sam zhe na/ 'khor ba nyid ma grub par bstan pa'i phyir
<p>49a.4</p>thams cad rnam rtog ces pa la sogs pa'o/ /chos thams cad la so so'i skye bo dang nyan thos dang rnal 'byor spyod pa dang dbu ma pa rnams kyis brtags pa'i rnam par rtog pa dang bral bas ni/ 'khor ba zhes bya yod pa min/ /zhes so/ /'o na ji ltar snang ba 'di gang zhe na/ 
<p>49a.5</p>'on kyang zhes bya ba la sogs pa gsungs te/ 'khor ba'i chos ni gtan nas med par mi 'dod de/ 'on kyang thag pa'i sprul lta bur snang zhing med pa nyid du 'dod do zhes dpe'i sgo nas bstan to/ /gang gis rab rib spangs nas thag pa las sprul la sogs pa gzhan gang cung
<p>49a.6</p>zad kyang rnyed par mi 'gyur ro/ /dpe de bzhin no/ /spros pa'i gnas thams cad spangs ba'i gnyis su med pa'i dkyil 'khor la 'khor ba zhes bya ba'i chos cung zad kyang rnyed par mi 'gyur zhes te 'khor ba ni 'khrul pa'i log pa yin par bstan to/ /de bas na chos
<p>49a.7</p>thams cad don 'di kho nar nges par bstan pa'i phyir des na zhes bya ba la sogs pa'o/ /des na zab mo dang yang dag par gsal ba'i dkyil 'khor du snang bas/ ngal sogs pa dus rtag tu mya ngan las 'das pa 'di ni nges pa'o zhes so/ /des na ji ltar na sems
<p>49b</p>
<p>49b.1</p>can rnams sdug bsngal gyis gzir bar 'gyur zhe na/ de don zhes pa la sogs pa'o/ /zab mo dang gsal ba de'i don thog ma med pa'i dus nas spros pa'i bag chags kyi dbang gis/ so so'i skye bos ma shes pa'i dbang gis srid pa gsum gyi sdug bsngal gyis gzir
<p>49b.2</p>ba ltar snang ngo / /'o na de gang gis rtogs she na/ des na zhes pa la sogs pa'o/ /des na gnyis su med pa'i ye shes de kho na rtogs pas sdug bsngal de las grol lo zhes so/ /mthong ba bsgom pa gnyis rnam par bsal ba'i phyir gsungs pa zab mo kho na zhes bya ba la
<p>49b.3</p>sogs pa'o/ /thal byung gi zab mo kho nar bsgom pa ni nyan thos lta bur lhung ba'i skal ba can pas/ de grol bar 'dod pa de la nga ni shin tu yang ma dad do zhes so/ /'o na blo la ji lta bu zhig bsgom zhe na/gnyis su med pa'i ye shes de kho na la blo gzhag par bstan pa'i
<p>49b.4</p>phyir/ de bas na gnyis med ces pa la sogs pa'o/ /zab mo dang gsal ba gnyis su med pa de kho na rtogs pas tshe 'di nyid la 'bras bu thob par nges so zhes so/ /de'i zab mo ji lta bu zhig ce na/ rnam par rtog pa zhes pa la sogs pa'o/ /phyin ci log gi rnam par
<p>49b.5</p>rtog pa kun dang bral bas bsam pa dang brjod pa thams cad las yang dag par gdod ma nas 'das pa/ nam mkha' bzhin du dngos po kun spangs pas dri ma med pa de las gsal ba'i ye shes 'byung ste so so'i skye bo la sogs pas kun du brtags pa dang bral ba de la
<p>49b.6</p>gting mi dpogs pa'i zab mo zhes bya'o/ /gsal ba gang zhe na/ phyag rgya chen po zhes bya ba la sogs pa'o//de'i dang las byung ba'i rtags la sogs pa'i phyag rgya chen po'i gzugs 'chang ba/sgyu ma dang 'ja' tshon lta bur gsal ba nyid ni ma skyes pa'i sku/ rang dang
<p>49b.7</p>'gro ba gzhan gyi rgyud kyi nyon mongs rnam par sbyong ba de la ni yang dag par gsal ba zhes bya'o/ /de ltar zab mo dang gsal ba de gnyis su med pa'i rang bzhin dngos po thams cad la khyab pa'i bdag nyid 'khor ba'i chos kyis rab tu ma zin pa de la ni chos kyi dbyings
<p>50a</p>
<p>50a.1</p>zhes bshad do/ /de 'dra ba'i don de rtog ge ba rnams kyis mi shes par bstan pa'i phyir/ de 'dra rab mchog ces pa la sogs pa'o/ /mngon sum la sogs pas zhes pa ni phyi rol gyi'o/ /dpyad mkhan zhes pa ni tshang pa la sogs
<p>50a.2</p>pa'o/ /mi shes 'khrul pa zhes pa ni ma rig pa ste/des nyan thos pa rnams rab tu g.yogs pa zhes te 'brel pa'o/ /ji skad du/kun nas nyon mongs bag chags 'brel/ /kun nas ldang dang ldang ma yin/ /zhes 'phags pa lang ka ra gshegs pa las gsungs so/ /
<p>50a.3</p>spyod yul bag la nyal shes pa/ zhes pa ni spyod yul rnams kyi bag la nyal yang med par shes pa ste yul med par rtogs pa'o zhes so/ /ji skad du/ gzung ba'i rtog pa nyams phyir dang / /'dzin pa ma spangs phyir dang ni/ /rten gyis bse lta bu'i lam/ /yang dag gsungs
<p>50a.4</p>pas shes par bya/ /zhes 'phags pa byams pas gsungs so/ /'o na 'di gang las shes par bya zhe na/ sangs rgyas kun gyis zhes pa la sogs pa 'di shes par byed pa'i rgyud bla ma las gsungs so/ /nam mkha'i khams kyi spyod yul lo/ /zhes pa ni sems nam
<p>50a.5</p>mkha' lta bur mnyam par bzhag pas/ rang bzhin nam mkha' lta bu mtshan ma thams cad dang bral ba rtogs par 'gyur ro zhes so/ /de yang ji tsam gyis rtogs she na/ gnyis su med pa 'di'i don shes shing rna bar brgyud pa'i man ngag chen po dang ldan pa'i
<p>50a.6</p>bla ma dam pa dus rtag tu bkur ba dang ldan pas u dum bA ra ltar dus 'ga' zhig ni sngon du bsod nams kyi tshogs bskyed pa dang / skyes bu yang dag pa'i gzhi la brten pa'i bsod nams can 'ga' zhig gi rgyud la mi slu ba'i de kho na nyid du skad cig la skye bar 'gyur ro/ /de skyes
<p>50a.7</p>pas ji skad du gsungs pa'i cho gas rab dang rab kyi mthar phyin par 'gyur ro zhes so/ /don 'di kho na la rnam par gzhag pa la bya ba rnams gces su mi 'dzin par bstan pa'i phyir/ 'di yi don shes rnal 'byor pas/ /zhes bya ba la sogs pa gsungs so/ /dkyil
<p>50b</p>
<p>50b.1</p>'khor la sogs pa lus ngag gi las gtso bas na/ des sems ngal bar byed pas na sems tshol ba de la ci zhig bya zhes so/ /'o na bcom ldan 'das kyis ci'i phyir ngal ba'i rgyu 'di bstan zhes na/ dang po pa rnams 'drid phyir ro/ /zhes te/ las dang po pa rnams rtog pa thams cad
<p>50b.2</p>kyis bsgribs pas gnyis su med pa la yid mi rton cing de bstan pas mi 'dul ba rnams 'drid pa'i phyir ro zhes gsungs so/ /bya ba rnams ci'i phyir smad ce na/ci'i phyir zhes pa la sogs pa'o/ /gnyis su med pa'i ye shes de ni rtog pa'i sgo nas sangs rgyas pa min te/ rang
<p>50b.3</p>bzhin gyis rnam par dag pa'i don bsgoms pa las byung ba'i phyir na rtog pa dang bcas pa'i cho ga de dang de dag thams cad dang nga dang kun gyis spang bar bya'o/ /'o na 'di lta bu'i bya ba ye nas mi dgos sam zhe na rang bzhin las ni zhes pa la sogs pa'o/ /rang bzhin las ni
<p>50b.4</p>thams cad yod do/ /de yongs su shes pa las thams cad med de kho na'o/ /de'i dpe gsungs pa/ dper na mi gang chu klung gi / zhes pa la sogs pa'o/ /dpe de bzhin du 'khor ba'i pha rol gyi dngos po'i de kho na nyid rtogs par byas nas rtog pa dang bcas
<p>50b.5</p>pa'i cho gas sems ngal bar byed pas rnam par spangs te/ byang chub ni sems bde bas thob pas zhes so/ /da ni gnyis su med pa'i ye shes de la lung gi tshul lta bur sems can rnams la bskul ba gsungs pa/ de'i phyir rnam rtog ces pa la sogs pa'o/ /rnam par
<p>50b.6</p>rtog pa kun spangs la zab mo dang gsal ba'i chos gong nas gong du spel te rgyud las gsungs pa'i dam tshig dang sbyor ba la sogs pa la rnam rtog ma byed cig ces te/ som nyi ma za cig ces gdams pa la sogs pa'o/ /ci'i phyir zhe na/ rnam par rtog pa ni gti mug chen po
<p>50b.7</p>ste/ de'i dbang gis 'khor ba'i rgya mchor lhung bar byed pas rnam par rtog pa med pa nam mkha' ltar shin tu dri ma med pa gnyis su med pa'i ting nge 'dzin la ma nos shig ces gdams pa'o/ /da ni gnyis su med pa'i don de lta bu la sbyar bas/ tshe 'di nyid la de mngon du byed
<p>51a</p>
<p>51a.1</p>pa gsungs pa gnyis kyi dbang po zhes pa la sogs pa'o/ /thabs dang shes rab gnyis kyi sgo mnyam par sbyar bas/ bdag gi lus dang ngag dang yid gsum gnyis su med pa'i ye shes su rab tu bsdus nas de lta bu'i rlom pa nga'o snyam pas sems kyi gzengs
<p>51a.2</p>bskyed la/ dam sdom gyi rnam pa kun gyis rab tu brgyan nas rnal 'byor dang ldan par byas nas/ tshe 'di nyid la rang gi rgyud la gnyis su med pa'i ye shes rdzogs pa nyid nges par 'gyur ro zhes so/ /da ni rim pa gnyis pa la nges pa'i rnal 'byor pas lus ngag yid gsum gyi bsrung
<p>51a.3</p>ba dang bza' ba'i dam tshig la gnas pas de bsgoms na 'ching ba las grol ba gsungs pa rdo rje lus can zhes bya ba la sogs pa gsungs pa'o/ /rdo rje sems dpa' las byung ba'i phyir skyes pa dang bud med kyi gzugs du ma la brnyas par mi bya ba ni sku'i dam tshig go/ /de bzhin du rdo rje
<p>51a.4</p>sems kyi ngo bo bas sems la ngan par rtog pa dang bzang por rtog pa kun rang gi sems phyi mas snga ma sun mi dbyung ba ni thugs kyi dam tshig go/ /rdo rje gsung gi rang bzhin kho na bas na 'dod pas bskyed pa'i tshig rtsub mo la sogs pa ci rigs par smra zhing dgag par mi bya ba ni gsung gi
<p>51a.5</p>dam tshig go/ /de bzhin du sha la sogs pa yang rnam par snang mdzad la sogs pa blo gros dang ldan pa rnams kyis bsten par bya'o zhes so/ /de nye bar mtshon pa tsam ste ye shes rdo rje kun las btus pa ltar rigs brgya'i dbye bas 'byung ba bzhis bsdus pa'i lus 'di bsgom
<p>51a.6</p>par bya'o/ /'dod chags la sogs pa nyon mongs pa lnga yang / skyes mchog rnams kyis gsungs pas mi spong ba'i dam tshig go/ /de bzhin du bshang gci la sogs pa 'jig rten pas mi gtsang bar btags pa de ye shes kyi mes sbyangs pa'i nus pa dang ldan pas blo gros can
<p>51a.7</p>gyis dus rtag tu dam tshig gi phyir bza' zhing lus kyi dkyil 'khor mnyes par bya ba'i phyir sbyin sreg bya'o zhes bza' ba'i dam tshig bstan to/ /de ltar dam tshig dang ldan zhing de nyid bsgoms na myur du srid pa'i 'ching ba rnams glog gis mun pa bsal ba bzhin
<p>51b</p>
<p>51b.1</p>du rnal 'byor pa gsum par gyur pa'i tshe/ brtul zhugs kyi spyod pas skad cig tsam la gnyis su med pa'i ye shes 'bar bas som nyi mi bya'o/ /de ltar dam tshig dang sdom pa la rnam par gnas pas rim pa gnyis pa'i de kho na nyid bsgom pa'i phyir de'i gzhi'i rim pa dang po
<p>51b.2</p>rnams dpe'i sgo nas bstan pa gsungs pa de bas zhes bya ba la sogs pa'o//de bas na dngos po thams cad kyi mtha'i de nyid bla ma'i zhal las thob par byas nas/ snga ma'i sdom pas lus ngag yid gsum bsdams nas snying rje chen pos sems can kun la dmigs
<p>51b.3</p>nas/ dgon pa'am gang rung ci rung gi gnas su dang po bya bar 'os pa kun byas te dus rtag tu gnyis su med pa'i don bsgom par bya'o zhes so/ /de yang dang por tshad med pa'i sa bon rnam par bsgoms te/ de'i rgyus sdug bsngal ba la sogs pa las grol bar 'dod
<p>51b.4</p>pa'i snying rje 'byung ste snying rje de yod pas thabs rnams tshol bar 'gyur ro/ /des de bzhin gshegs par 'gyur ro/ /de bas na snying rje 'ba' zhig dang por bsgoms na de las yon tan thams cad 'byung bas na de la ni sdong po rtsa ba dang 'dra zhes bya'o/ /dga' ba sdong bu
<p>51b.5</p>yal ga ni/ /zhes pa ni sdug bsngal la sogs pa las grol nas bde ba shin tu rgyas par 'dod pa'i byams pa sdong bu lta bu ste/de las byung ba'i phyir ro/ /yal ga 'phel nas gsal 'gyur ba/ /zhes pa ni de las yal gar gyur pa rang gi sems kyis de kho na nyid rig cing
<p>51b.6</p>sems can ma dag pa rnams rnam par dag par bya'o zhes/ de'i thabs la khyad par du lha nyid kyis spyod par byed cing sems can smin pa dang grol bar byed pa de la spyad nas spro ba bskyed pa de la dga' ba tshim byed ces bya ste yal ga lta bu ste/ kun du dmigs pa'i phyir ro/ /spong
<p>51b.7</p>ba len pa'i zhes pa ni las kyi sgrib pa rnam par sbyong bar byed cing de'i dag pa len pa ste rgyun mi 'chad par smon lam 'debs zhes te rten dmigs pa dang mchod pa la sogs pa nas ma grub pa'i mtshan ma dmigs pa'i bar tshogs gnyis bsgoms pas zhing gshin pa ltar byed pa
<p>52a</p>
<p>52a.1</p>ste ji ltar zhing dul ba la sa bon btab na lo tog rgyas par 'gyur ba ste/ 'dis las kyi sgrib pa dag par byas pas dkyil 'khor gyi 'khor lo 'jug par 'gyur ro/ /de bas na 'di ni lo du ma lta bu ste me tog dang 'bras bu'i rten du gyur pa'i phyir ro/ /rten
<p>52a.2</p>'brel rnam pa gnyis 'byung bas/ /zhes pa ni rgyu gang gis rang gi rgyud smin par byed pa dang / gzhan gyi rgyud smin par byed pa'i rgyu de la me tog ces te 'bras bu'i rgyur gyur pa'i phyir ro/ /rten 'brel gnyis gsungs pa/ rang rgyud nang du smin byed pa/ /zhes pa ni
<p>52a.3</p>'khor ba'i sa'i bag chags bcad pa nas rgyu dang 'bras bu'i sbyor ba'i rang brgyud smin par byed pa'i rgyu yin pas na me tog gi 'bras bu ste mo gsham lta bu ma yin no/ /de bzhin du/ gzhan rgyud smin byed sbyor ba ni/ /zhes pa ye shes dang shes bya'i cha rnams rnam par
<p>52a.4</p>zab pa'i cho ga nas/ dkyil 'khor gyi 'khor lo cho ga sbyor bas gzhan gyi phyi rol gyi rgyud dang spyi dang khyad par gyi las kyis smin par byed pas na me tog lta bu ste/ mo gsham lta bu min zhes te/ 'bras bu mi 'byung ba lta bu min zhes so/ /de bas na rang gi rgyud
<p>52a.5</p>smin par 'gyur ba dang gzhan gyi rgyud rab tu smin par gyur pa ni 'bras bu ste de thams cad gong gi snying rjes rab tu 'grub par 'gyur bas na snying rje 'ba' zhig rtsa bar 'gyur bar shes par bya'o/ /'di med pas 'di las phyin ci log tu 'gyur bar bstan pa'i phyir/ rtsa ba
<p>52a.6</p>snying rje med gyur na/ /zhes pa la sogs pa'o/ /snying rje'i rtsa ba sdong bu lta bu med par gyur na dka' ba sna tshogs pa mi nus pas bde ba'i bsod nams 'phel mi nus so/ /des sems can gyi don byed mi nus so/ /des bsam pa'i dga' ba dang bral bas blo gros kyi smon lam
<p>52a.7</p>yang mi 'debs so/ /des dge ba'i chos mi len pas 'gro ba rnams chos la mi 'dzud pas sems can rnams yongs su smin pa las bral ba na phyin ci log pa'o/ /de bas snying rje med pas na skyon de dag tu 'phel bas na snying rjes gzhi rab tu bzung bas snying rje las bzod
<p>52b</p>
<p>52b.1</p>pa de las bsam pa'i dga' ba de las smon lam 'debs ba de las skye ba yongs su smin pa 'byung bas na rtsa ba la sogs pa'i dpes mtshon pa'o/ /de bas na phyis 'bras bu mchog 'byung ba yang dang po'i snying rje kho na yin pas des sems can gyi don la spyod pa zhes shes par bya'o/ /
<p>52b.2</p>sdug bsngal las grol nas bde ba skyed pa de shin tu rgyas par gyur pa de las bzod pa'i mtshan nyid sdong po lta bu rgyas pa las yal ga 'phel ba de nyid lta bus bsgom pa'i don chen po thob par 'dod pa yin no/ /btang snyoms kun du khyab pa ste/ /zhes pa ni zab gsal gnyis su
<p>52b.3</p>med pa bsgoms pas 'jig rten pa'i chos brgyad spangs pa zhes bya'o/ /tshangs chen spyod pa dam pa'o/ /zhes pa ni bzhi po de ston pa sangs rgyas bcom ldan 'das kyi spyod pa dam pa'o zhes so/ /da ni de ltar bskyed pa'i rim pa la gnas pas rim pa gnyis pa'i de kho na nyid
<p>52b.4</p>bsgom pa bstan pa'i phyir de dag la gnas zhes pa la sogs pa'o/ /de dag la gnas zhes pa ni rim pa dang po la gnas pa'o/ /des ci bsgom zhe na/ snying po sangs rgyas thams cad kyi spyod yul du gyur pa gang yin pa ste kun gyi bdag nyid la gnas pa'i dngos po thams
<p>52b.5</p>cad kyi mtha'i de bzhin nyid bsgom par bya'o zhes so/ /de ji ltar bsgom zhe na/ dpral ba la gnas rkang mthil bar/ /zhes pa la sogs pa'o/ /sa bon las byung ba'i 'od zer gyi rtse las 'phros pa'i bde gshegs kyis sems can thams cad sangs rgyas par bya ste ye
<p>52b.6</p>shes kyi ngo bor 'dus nas mtshan ma'i dbus kyi sa bon la zhugs pas de byang chub sems dag 'od gsal ba zhes bya ba la sogs pa'i thig le tsa na ka'i 'bru'i tshod tsam gyi gzugs 'od zer lnga dang ldan par bsams te de'i 'od zer gyi nang la sogs pa gsal bar byas
<p>52b.7</p>nas/ bdag gi dpral ba la gnas pa nas rkang mthil gyi par na gnas pa'i byang chub kyi sems sgra yig bcu drug gi gzugs su gnas pa drangs nas thig ler bsdu bar bya'o zhes so/ /der sems de bcug pa tsam gyis de'i dbus su g.yo ba ste lha dang / gnas
<p>53a</p>
<p>53a.1</p>pa ste gzhal yas khang du bcas pa'i dkyil 'khor gong ma ltar mi gsal ba gsal bar yang dag par sbyor ba bsgoms te/ de'i gtso bo'i thugs kar gsal ba mi shigs thig le'i gzugs mtshan ma'i bum pa la gnas pa yungs kar gyi 'bru tshod tsam
<p>53a.2</p>'od zer lnga 'bar ba 'dzag pa'i ngang tshul can snying gi dbus na rtag tu gnas pa de la ye shes chen pos bzung bas skad cig tsam gyis rnal 'byor pa la gnyis su med pa 'bar bar the tshom med do/ /ji ltar lta zhe na/ steng gi sna las nges par 'byung / /zhes pa la sogs
<p>53a.3</p>pa'o/ /thig le de'i 'od zer steng gi sna las byung nas phyogs bcu'i 'jig rten gyi khams na bzhugs pa'i de bzhin gshegs pa rnams kyi zhal du zhugs nas snying ga'i mi shigs pa'i thig ler song nas bdud rtsi blangs nas rdo rje'i lam du byung nas nam mkha' las 'o
<p>53a.4</p>ma'i rgyun ltar 'dus nas thabs dang shes rab kyi bye brag gis g.yas g.yon du rab tu zhugs te gong gi gsal ba'i ye shes kyi thig le'i snang ba'i thig le la rab tu gnas par byas nas/gnyis su med pa'i ye shes bzung bas de la reg par 'gyur ro/ /'gog pa'i
<p>53a.5</p>rdo rje sems nyid du/ /zhes pa ni thig le de las dbugs 'jug pa'i spyod pa'i sems kyis so/ /nam zhig de la sus reg pa/ /zhes pa ni sems des reg pas rtags rnams skye bar 'gyur ba la som nyi mi bya'o/ /de skyes pas sangs rgyas kyi mchog sbyin pa yid
<p>53a.6</p>bzhin gyi dpal dang 'dra bar 'gyur ro zhes bya bas de la brten pa'i yon tan bstan to/ /mi shigs pa'i thig le sgom pa'i cho ga'o/ /yang ni 'dzag pa'i thig le las/ /zhes pa ni sa bon gyis bskul pa'i de bzhin gshegs pa rnams zhal du zhugs nas
<p>53a.7</p>zhu bar gyur pa 'dzag pa'i thig ler song bas/ de yang rdul dang mun pa dang snying stobs kyi tshul du de la babs nas nor bur rnam par gnas zhes rdo rje nor bu'i dbus su gnas pa las rang gi lha'i mtshan ma phra mo'i dbus su gong gi rim pa ltar dkyil 'khor rab
<p>53b</p>
<p>53b.1</p>tu mos pas bsgoms te de'i gtso bo'i thugs kar ye shes sems dpa' la mtshan ma gnas pa'i thig le bsgoms te de la snang ba'i thigs pa zhes bya'o/ /gong gi rim pas spro bsdu bas/ /zhes pa ni mi shigs pa'i thig le ltar 'od zer spro ba dang bdud rtsi dgug pa dang slar gzhug pa'i rim pas
<p>53b.2</p>thigs pa de la sems gnyis su med pa'i ye shes bzung bas don de la reg par 'gyur bas/ rgyud gsungs lnga po yang dag 'byung / /zhes pa ni sa chu la zhugs pa la sogs pas rgyud las gsungs pa'i/ smig rgyu 'dra ba dang po dang / /du ba lta bu gnyis pa dang / /mkha' snang
<p>53b.3</p>'dra ba gsum pa dang / /mar me ltar 'bar bzhi pa dang / /sprin med nam mkha' lta bu ru/ /rtag tu snang ba lnga pa 'byung bar 'gyur ro/ /de byung bas sngon mthong ba'i don gyis phyis spro bsdu las rjes su dran pa sangs rgyas rjes su dran pa nas zhe sdang gi rigs la sogs pa'i
<p>53b.4</p>mchod pa rjes su dran pa'i bar bsgoms nas don des kun la khyab par bya ba'i phyir yan lag 'di bsgom par bya'o zhes so/ /gsang ba'i thig le bsgom pa'i cho ga'o/ /yang ni sprul pa'i thig le zhes pa ni nor bur gnas pa de nyid sprul pa'i sku'i gzugs kyis kun du khyab par gnas pa'i phyir
<p>53b.5</p>thig le rnam pa bzhi po 'di bsgom par bya'o zhes so/ /spyi bor rlung dbus oM bsam mo/ /zhes pa ni mtshan ma'i dbus na gnas pa'i sku'i rdo rje'i thugs gar mtshan ma la rlung bsams nas de'i steng du zla ba la oM dkar po 'ong ba'i rang bzhin bsam mo/ /mgrin par chu dbus AHbsam
<p>53b.6</p>mo/ /zhes pa la sogs pa yang rim pa des bsgre bar bya'o/ /khyad par du AHgnas pa dang / hUM 'gro ba'i rang bzhin bsam pa dang / rang gi lha'i sa bon gnas pa dang / 'jug pa dang ldang ba las 'gro ba'i ngo bo bsam pa'o/ /thig le bzhi las zer 'byung ba/ /zhes pa ni thig le ste yi ge bzhi'o//
<p>53b.7</p>ma spros pas thig le ste de las 'od zer steng gi sna'i sgo las nges par 'byung ste/ de yang sna'i g.yas kyi g.yas nas 'byung ba rlung gi dkyil 'khor kha dog nag po'i ngo bo ni sku'i rdo rje rgyu bar byed pa ste mun pa ru ni shes par bya'o/ /de bzhin du de'i g.yon pa las 'byung ba chu'i dkyil 'khor kha dog dkar
<p>54a</p>
<p>54a.1</p>po'i ngo bo gsung rdo rje rgyu ba'i rang bzhin te rdul du shes par bya'o/ /de'i gnyi ga las drag tu 'byung ba me'i dkyil 'khor kha dog dmar po'i ngo bo'o/ /thugs kyi rdo rje rgyu ba'i rang bzhin te snying stobs su shes par bya'o/ /de bzhin du gnyis ka las dal bus byung ba'i dbang chen
<p>54a.2</p>gyi dkyil 'khor kha dog ser po'i ngo bo lha thams cad kyi rgyu'i rang bzhin te de dga' ba bar ma'i ye shes te bar ma ni phyogs thams cad dang bral ba'o/ /re re phyag rgya bzhi bzhi ste/ /zhes pa ni/ g.yas la sogs pa'i rgyu ba re re yang 'od zer sna tshogs 'phro ba phyag rgya bzhi bzhi ste/ de yang gang zhe na
<p>54a.3</p>'byung ba hUM zhes pa la sogs pa'o/ /de la phyir 'byung ba'i rlung bzhi po thams cad ni hUM gi ngo bo ste phyag rgya chen po'o/ /des sangs rgyas la sogs pa spros pas de'i dus su gnas pa'i chos grub par byed cing de rnams dang phyi rol gyi g.yo ba'i chos thams cad kyang dag par byed pa'o/ /de bzhin
<p>54a.4</p>du nang du 'jug pa'i rlung bzhi po rnams oM gyi ngo bo ste las kyi phyag rgya'o/ /des sangs rgyas la sogs pa sdud par byed cing de'i dus su g.yo ba'i chos kun grub par byed cing de rnam par dag par byed do/ /de bzhin du gnas pa'i rlung bzhi po AH'i ngo bo ste chos kyi phyag rgya'o/ /des sangs
<p>54a.5</p>rgyas la sogs pa bzung bas dus der g.yo ba dang gnas pa'i chos thams cad gnyis su med pa'i ye shes su 'jug go/ /de bzhin du de kho na nyid rab tu bzung ba bzhi po ni ye shes sems dpa'i ngo bo ste dam tshig gi phyag rgya'o/ /de'i dus su chos thams cad gnyis su med pa'i ye
<p>54a.6</p>shes su skad cig gis zhugs par shes par bya'o/ /de 'dra ba'i bzlas pa de thams cad la khyab kyang man ngag med par mi shes pa'i phyir de ltar dbyer med ces pa la sogs pa'o/ /de ltar phyag rgya bzhi'i bzlas pa de zhag gcig la ji ltar zlos pa'i grangs nges pa gsungs pa/ 
<p>54a.7</p>phyag rgya bzhi 'brel zhes pa la sogs pa'o/ /phyag rgya bzhi po re re la g.yas la sogs pa nas phyir 'byung nang 'jug gcig de brtsis pa'i nyis brgya nyi shu rtsa lngar zlos te/ de ltar g.yas dang g.yon dang dal ba dang drag pa bzhi la dgu brgya'o/ /de zhag gcig la g.yas nas g.yon du
<p>54b</p>
<p>54b.1</p>'pho ba dang / g.yon nas g.yas su 'pho ba nyi shu rtsa bzhir brtsis na khri phrag gnyis dang chig stong drug brgya ru shes par bya'o/ /de la ci'i phyir bzlas pa ru bshad ce na/ de ni rgyud chen po las zhes pa la sogs pa'o/ /spro dang bsdu ba'i ngo bo las/ /zhes pa ni 'gro ba dang 'ong ba dang gnas
<p>54b.2</p>pa gsum gyi yi ge gsum ste de'i phyir zhes pa'o/ /bzlas pa 'di rtogs pas phyi rol gyi bzlas pa la sems mi phyogs par bstan pa'i phyir 'di 'dra ba'i bzlas pa zhes pa la sogs pa'o/ /'di 'dra ba'i rdo rje'i bzlas pa ma rtogs par phyi rol gyi bzlas pa la mngon par zhen pas ni yang dag pa'i
<p>54b.3</p>don rtogs par mi nus so/ /'on kyang bsod nams thob par bya ba la sogs pa ni yan lag dam pa'o/ /de bas gnyis su med pa'i ye shes 'dod pas ni de spangs nas bzlas pa 'di la 'jug pa bstan pa'i phyir de bas rnal 'byor zhes pa la sogs pa'o/ /bar chod pa zhes pa ni ngag de
<p>54b.4</p>nyid g.yeng ba'i rgyu'i phyir ro/ /de'i phyir spangs zhes bya'o/ /'o na ji lta bu bsgom zhe na/ rdo rje 'chang ba'i ngo bo rang bzhin gyi bzlas pa mchog chen po gong gi rim pas bsgom par bya'o zhes so/ /de bsgoms pas ji lta bu'i rtogs pa rgyud la skye zhe na/ de bsgoms stobs kyis zhes pa la
<p>54b.5</p>sogs pa'o/ /skad cig rtogs pas rab rtogs so/ /zhes pa ni de bsgoms pas nang dang phyi rol gyi chos thams cad sgyu ma la sogs pa skad cig gam thang cig gam yud tsam dang mig btsums pa'am/ thal mo brdabs pa 'am/ nyi ma'am/ zla ba'am/ lo la sogs
<p>54b.6</p>pa'i bar du shes nas/ des sa bcu'i mgon po rnams dang skal ba mnyam par skye ste/ de bas na thabs des dngos po kun gyi de nyid bden pas bsgrub par bya'o/ /dngos po kun gyi de nyid de yang ji lta bu zhe na/ gnyis su med ces pa la sogs pa'o/ /gnyis med ces
<p>54b.7</p>pa ni bden pa gnyis zung du 'jug pa'o/ /bde ba zhes pa ni shin tu rgyas pa'o/ /gzhan gyis mi rtogs pas na gsang chen no/ /de nyid ji lta bu bzhin du rtogs pa'i dus na lam du snang bas/ sangs rgyas byang chub sgrub byed pa/ /zhes bya'o/ /de nyid mngon par byang chub pa'i
<p>55a</p>
<p>55a.1</p>dus na/ sangs rgyas kyi ni ngo bo ste/ /zhes bya'o/ /mtha' med pa'i 'khor ba'i bar du 'jug kyang 'gyur ba med pa'i phyir/ zad med mi 'jig rtag pa'o/ /thog ma skye ba med pas tha ma 'jig pa med pa'i phyir thog ma tha ma med pa'i mchog go/ /de nyid zab mos
<p>55a.2</p>yod pa bzlog /gsal bas med pa yang bzlog pas/ /yod pa med cing med pa med/ /ces so/ /de gsal bar brtan pa'i phyir dbang po dang bcas zhes pa la sogs pa'o/ /de yang / sbyor ba'i lam gyis mthong ba'o/ /zhes pa ni phyag rgya'i sbyor ba nyid lam ste des mi slu ba'i de kho na nyid du
<p>55a.3</p>rtogs par 'gyur te/ de'i rim pas ji lta ba rnyed par gyur pa de skad do/ /de ci'i phyir mthong zhe na phyi'i sbyor ba'i zhes pa la sogs pas chos thams cad sems kho nar 'dus te/ de yang der zhugs te myong bas shes so zhes so/ /de yang phyi'i sbyor ba gzugs la sogs pa'i chos
<p>55a.4</p>g.yo ba dang gnas pa thams cad sems ye shes su gnas pas de gcig po 'dis khyab pa ste zhes so/ /gcig pos khyab pa de yang gang zhe na/ thams cad sems tsam kho na'o/ /zhes so/ /de ci'i phyir zhe na/ sems can thams cad/ rnam shes phung po kho na'o/ /zhes bya
<p>55a.5</p>ba'o/ /de blun po rnams kyis ma shes pas srid par rgyu'o zhes pa'o/ /de bas sems dang sems las byung ba dang ye shes dang shes bya thams cad kyang rnam par shes pa kho na'o/ /gang gi tshe lus kyi rkyen du 'gyur ba'i sa bon dang bcas pa'i ngo bo chos kun chos gcig tu 'gyur
<p>55a.6</p>zhing bsdus pa de'i tshe dngos po thams cad kyang thim par 'gyur ro zhes so/ /ji ltar thim par 'gyur zhe na/ ci'i phyir na zhes pa la sogs pa'o/ /chu bo thams cad kyang rgya mtshor thim nas lan tshwa'i ror ro gcig pa de bzhin du chos kyi rnam pa thams cad kyang brtul zhugs la sogs
<p>55a.7</p>pa'i rim pas gnyis su med pa'i ye shes su zhugs shing thar pa'i dus su dngos po med pa'i ngo bor gcig kho na ste mang po ru mi snang bar 'gyur ro/ /de gang las shes she na/ de'i nang gi sbyor ba zhes bya ba la sogs pa'o/ /de lta bu'i dngos po thams cad kyi de bzhin nyid 'di
<p>55b</p>
<p>55b.1</p>la phyi rol du grags pa la sogs pa yang rdzogs par bstan pa'i phyir de ni zab gsal zhes pa la sogs pa'o/ /gnyis su med pa'i ye shes de ni zab mo dang gsal ba gnyis su med par gnas pas sbyor zhes bya'o/ /de la thams cad sems rtse gcig pas na ti nge 'dzin zhes bya'o/ /
<p>55b.2</p>ye shes des thams cad mnyes par byed cing tshim par byed pas na gtor ma zhes bya'o/ /des sdig pa thams cad zhi bar byed pa'i phyir zhi ba'o/ /de'i dus na bsod nams thams cad rgyas pas na rgyas pa zhes bya'o/ /de nyid chags pa chen po'i ngo bo bas chos thams cad der 'dus
<p>55b.3</p>par byed pas dbang zhes bya'o/ /des dngos po thams cad dngos po med par gsod pa'i phyir mngon spyod ces bya'o/ /de bsgoms pas dngos grub chen po la sogs pa'i rtags 'gugs pa'i phyir dgug pa'i las zhes bya'o/ /de yis nyan thos la sogs pa'i chos rnams kun
<p>55b.4</p>brtags pas ring du zhi bar byed pas na bskrad pa zhes bya'o/ /de la bsngags pa gang gnas pa'i rnal 'byor pas de rtogs na gzhan gyis mi brdzi bas na bsrung ba'i las zhes bya'o//de shes na chos thams cad kyi ngo bo kun gnyis su med pa'i ro gcig tu rtogs pas mig rnon zhes
<p>55b.5</p>bya'o/ /de rtogs na rnam par rtog pa ma lus pa rnams ye shes kyi ngo bor gyur pas na dug gzhom pa'i cho ga zhes kyang bya'o/ /des phung po la sogs pa'i blun po'i rdzas can rnams bsregs pas sbyin sreg ces kyang bya'o/ /zab pas kyang dngos po las bzlog /gsal bas
<p>55b.6</p>kyang med pa las bzlog nas chos thams cad cha bsnyams pas thig btab pa zhes kyang bya'o/ /de gsal ba dang 'ja' tshon lta bu brjod du med pa'i sku brtags pa las dben pas chos nyi shu rtsa gcig ste/ gzugs la sogs pa rnams rtag pa la sogs pas rang bzhin gyis
<p>55b.7</p>bzung bas na mtshon btab pa zhes bya'o/ /de'i ngo bo thams cad rang bzhin gyis gnas pas na slob dpon dang slob ma zhugs pa zhes kyang bya'o/ /de lta bu'i ngo bo de ming tsam gyis bla ma las 'byung ba lta bur snang yang / rang rig pa'i bde bas rtogs pas na dbang bskur bzhes kyang de
<p>56a</p>
<p>56a.1</p>la bya'o/ /de bas na de la sogs pa mtha' yas pa'i chos thams cad kyi ming dang ldan pas de nyid mchog ste khyab bdag chen po zhes bya'o/ /de yang mtshan nyid de rnams dang ldan pas dkyil 'khor mchog yin par bstan pa'i phyir yan lag thams cad ces pa
<p>56a.2</p>la sogs pa'o/ /de yang phyi nang gi yan lag thams cad las 'das te yod par rtog pa dang med par rtog pa med pa las grol ba gnyis su med pa'i ye shes de ni 'dri ba'i gug skyed dang thig le'i tsheg drag las 'das pas na 'di ni dkyil 'khor mchog ces bya'o/ /de bzhin
<p>56a.3</p>du ye shes de dge ba'i chos dang dge ba ma yin pa'i chos min pa thams cad kyang de la spyod pa'i chos rnams thams cad kyang de'i ngang las rab tu rtogs pa ltar snang ba yang de'i dus nyid du rnam par dag pa nam mkha' dang 'dra ba'i don 'di la mi g.yo bas na/ dkyil 'khor
<p>56a.4</p>'di ni bstan pa yin/ /zhes so/ /de bzhin du ye shes de mi slu ba'i tshul du gnas pas na 'dod chags te dga' ba dang longs spyod rdzogs pa'i sku dang / mi chags te dga' bral dang sprul pa'i sku dang / 'dod chags mnyam pa ste dga' ba bar ma dang chos kyi sku'o/ /de rnams
<p>56a.5</p>ni nam mkha'i khams gang na gnas kyang skyon gyis mi gos pas na chu'i pad+mo dang 'dra zhes te dpe gsungs so//de yang gang zhe na rang gi sems yang dag pa'i 'dod chags kyi rang bzhin ji skad du bshad pa'i yul la rjes su chags pa ste/ 'di ni mi slu ba'i dkyil 'khor
<p>56a.6</p>mchog ces bya'o/ /de bas na ye shes de gzugs dang gzugs min pa thams cad kyi dri ma dang bral bas na dri ma med pa'i zla ba lta bu ste des khams thams cad kun la 'jug par 'gyur bas na/ rang gi sems ni chu zla 'dra/ /zhes te/chu lta bur zla ba'i rten byed cing
<p>56a.7</p>ye shes de skul bar byed pas na dkyil 'khor zhes bya'o zhes so/ /'o na thams cad dkyil 'khor de lta bu yin na ji ltar sems can rnams kyis ma rtogs she na de 'dra'i rang rig ces pa la sogs pa'o/ /de'i don ni 'di lta ste/ de 'dra ba'i rang rig pa'i dkyil 'khor
<p>56b</p>
<p>56b.1</p>nam mkha' lta bu las thog ma med pa'i dus nas sprin gyi tshul lta bur rtog pa 'byung ste/ de las rlung / de las me/ de las chu/ de las sa/ de dag 'dus pa las phyin ci log tu snang ba'i phung bo la sogs pa rab tu bsgrub pas gong gi nam mkha' lta bu'i dkyil 'khor de
<p>56b.2</p>bsgribs par gyur pas ma rtogs zhes so/ /'o na ji tsam kyis rtogs she na/ skyes bu gang zhig ces pa la sogs pa'o/ /de yis byin brlabs zhes pa ni bum pa la sogs pa'i rim pas zhes so/ /rim pa de rtogs nas snga ma'i rim pas bsgrub pa la shin tu dpa'
<p>56b.3</p>bar bya bas mthong ba'i chos 'di nyid la brtul zhugs la sogs pa'i rim pas gnas na/ phyin ci log gi phung po la sogs pa rnams rim gyis log nas zhes pa ni sa chu la thim pa dang / chu me la thim pa dang / me rlung la thim pa dang / rlung rnam par shes pa la thim
<p>56b.4</p>pa'o/ /rnam par shes pa'i ye shes de yang gnyis su med pa'i ye shes la thim pas/ spros bral dkyil 'khor 'bar bar 'gyur/ /zhes bya'o/ /de bas na dkyil 'khor 'di 'ba' zhig bsgom par bya'o zhes so/ /da ni 'di la dad pa la sogs pa yang sangs
<p>56b.5</p>rgyas kyi sa bon thob pas bsod nams chen por 'gyur ba bstan pa'i phyir/ skad cig tsam du dad pa yang / /zhes pa la sogs pa'o/ /da ni shAkya thub pa la sogs pa las kyang tshogs dpag tu med pa bsags kyang gnyis su med pa'i ye shes bla ma'i zhal las ma shes
<p>56b.6</p>par dam pa yang dag pa'i sangs rgyas ma yin par bstan pa'i phyir/ ci'i phyir shAkya thub pa yis/ /zhes pa la sogs pa'o/ /'di'i don ma rtogs zhes pa ni zhal las brgyud pa'i rim pa 'di ma rtogs par zhes so/ /ci yang ma yin zhes pa ni thal byung gi stong pa nyid la gnas zhes so/ /
<p>56b.7</p>de ston pa'i bla ma gsungs pa/ de tshe bde gshegs kun zhes so/ /thal byung blo can de bzlog ste/ /zhes pa ni bsam gtan 'di ni ltung ba'i skal can te/ 'dis mtha'i de bzhin nyid mi rtogs pa'o zhes de las blo bzlog pa'o/ /'o na ji lta bur rtogs she na/ nam mkha'i dbyings ltar rnam
<p>57a</p>
<p>57a.1</p>par dag pa'i zab gsal gnyis su med pa'i rang bzhin bstan te/ nam gyi phyed dus su lhan cig byed pa'i slob dpon gyis byin gyis brlabs nas brgyal ba ltar de nyid thob nas/ de'i mthus tho rangs kyi dus su byang chub kyi snying po la zhugs pas dpung chen po'i bdud
<p>57a.2</p>rnams bcom ste/ de nas sems can rnams la chos kyi 'khor lo bskor te/ dus de nas bzung ste don chen po 'di nyid skyes bu yang dag pa'i gzhi la brten pa'i skal ba dang ldan pa 'ga' la zhal nas zhal du 'pho bar byas nas/ des pa'i don 'di bstan to zhes 'di ltar brgyud
<p>57a.3</p>pa'i khungs kyang bstan to/ /da ni don 'di la gnas pa'i rnal 'byor pa la skyon gyis mi gos pas na phan pa'i bsngags pa gsungs pa/de don bsgoms 'gyur zhes pa la sogs pa'o/ /ye shes kyis ni rgyas btab pas/ /zhes pa ni lhan cig skyes pa rtogs pa la rgyas
<p>57a.4</p>btab pa zhes bya'o/ /grol ba'i thig le mi phyed 'dis/ /zhes pa yang de nyid de/ mi slu ba'i thig le dang mi 'gyur ba'i thig le'o/ /dgos pa kun zhes pa ni 'jig rten las 'das pa kun kyang sbyin par byed pa ni 'di'o zhes so/ /de bas na de dang ldan pa'i rnal 'byor pa de mthong na yang dag
<p>57a.5</p>pa dang ldan pa zhes bya ba/ de la mchod na ston pa kun mthong ba dang / rgyal ba mchog mchod pa zhes bya'o/ /de srid pa'i 'ching ba gcod cing 'gro ba'i ston pa mchog yin par shes par bya'o/ /de la lha kun mchod cing phyag kyang 'tshal zhes te dus gsum zhes bya'o/ /ji ltar ston pa
<p>57a.6</p>sangs rgyas bcom ldan 'das 'jig rten la phan pa'i phyir skyes pa ltar sna tshogs kyi gnyis su med pa'i ye shes rjes su bsdus pa rnal 'byor pa de yang de kho na bzhin du 'gyur ro zhes so/ /de bas de bsgoms pas na dngos grub thams cad stobs kyis 'grub par bstan pa'i phyir
<p>57a.7</p>gang gis dam sdom zhes pa la sogs pa'o/ /skyes bu gang gis dam tshig dang sdom pa rnams bsrungs te gnyis su med pa'i bde ba chen po rdo rje sems dpa' bsgoms na dngos grub chen po zhes te phyag rgya chen po des 'grub par shes par bya'o/ /ci'i phyir zhe na rdo rje sems
<p>57b</p>
<p>57b.1</p>dpa'i ngo bos dus thams cad rgyas btab na/ mi 'grub pa ni cung zad med/ /ces te rig pa 'dzin pa la sogs pa kun zhes so/ /ji ltar zhe na bde ba chen po'i phyag rgya'i stobs las grub par shes par bya'o/ /de bas don 'di bsgom par byed pa'i rnal 'byor pas spyod pa
<p>57b.2</p>thams cad la rol par bya'o zhes so/ /spyod pa de la dus ji tsam na rol zhe na/ rnal 'byor gsum pa'i dus kyi tshe las dang po pa'i rnal 'byor las 'gyur zhing cung zad ye shes dbang du 'gyur ba'i rnal 'byor du gyur pa dang / de las kyang gyur cing sgyu ma lta bu'i dkyil 'khor rang dang
<p>57b.3</p>gzhan gyis mthong bar byed pa'i ye shes dbang du gyur pa'i rnal 'byor gyi tshe na zhes bya'o/ /de la ci'i phyir ro zhe na/ sna tshogs don chen la gzung phyir/ /zhes pa ste/ sna tshogs pa'i khams rnams don chen po la rab tu gzud pa'i phyir brtul zhugs spyod pa'i slob dpon nag po pa lta bu rgyu
<p>57b.4</p>zhing gnas so zhes bya'o/ /'o na ji lta bu'i spyod pas rol zhe na/ la lar shin tu dga' bar spyod/ /ces pa la sogs pa nas/ la lar kun du tshig ngan smra/ /zhes pa'i bar dang de la sogs pa mtha' yas pa'i rol pa kun la rol cing brtsen te rnal 'byor pa des thams cad du 'phrul
<p>57b.5</p>pas 'jig rten pa'i dam tshig kyang dus der shes par bya'o/ /'o na spyod pa des ji lta bu zhig sgrub ce na/thabs des sems can thams cad kun/ /don gcig la ni gzud phyir ro/ /zhes so/ /'dod chags chen pos dag pa'i lam 'di la sems can rnams gzung pa'i phyir ro zhes so/ /
<p>57b.6</p>de ltar spyod pa la gnas pa de de kho na bzhin du mi 'gyur ram zhe na/ de las rnal 'byor pa bzhi par 'gyur ba bstan pa'i phyir/de 'dra'i spyod pa la gnas pa/ /zhes pa la sogs pa'o/ /de 'dra'i spyod pa zhes pa ni gong du gsungs pa'i spyod pa dang / rig pa gsang ba'i brtul zhugs dang / 
<p>57b.7</p>phyi'i rig pa'i brtul zhugs dang /mtshan ma bzhi mngon du gyur pa'i rnal 'byor pa des zla ba drug la sogs par gnas pas skad cig gis ni zhes pa ni rang gi rigs kyi bu mo dang lhan cig tu rtse zhing rol pa'i lhan cig skyes pa'i dga' ba'i yan lag dang bcas pa'i dus zhes so/ /sbyor ba bdun
<p>58a</p>
<p>58a.1</p>rtogs nas zhes pa ni dga' ba'i sbyor ba gnyis dang / dga' ba bar ma'i sbyor ba gnyis dang / dga' bral gyi sbyor ba gcig dang gsum gyi sbyor ba gnyis te bdun rtogs pa'o/ /de rtogs nas 'khor ba ji srid yod pa de srid kyi bar du ro myang ba'i mtshan nyid brgyad brtag pa dang
<p>58a.2</p>gcig pa dang bsil ba dang mi gdung ba dang bde ba dang dri ma med pa dang dga' ba dang yid bde ba dang ldan par gyur pa de la ni yang dag pa'i ye shes dbang du gyur pa'i rnal 'byor pa ste mthar thug pa'o/ /ji lta bu zhe na/ bya ba byas pa'i zhes pa la sogs pa'o/ /de bas na des lam thams cad rdzogs
<p>58a.3</p>par byas pas na bya ba byas pa'o/ /thams cad kyi bdag po pas na dbang phyug che'o/ /'khor ba'i chos thams cad 'khrul pa tsam du med par shes pas na 'khor ba'i mtha'i pha rol son pa'o/ /zab mo dang gsal ba gnyis su med pas mtha' gnyis dor bas bden pa gnyis med rnal 'byor che'o/ /
<p>58a.4</p>lta ba'i khur la sogs pa bzhi dang bral bas na khur bor ba'o//gnyis su med pa'i ye shes rang dang chos kun la khyab pa rnyed pas na bdag don rjes su rnyed pa'o/ /thams cad kyi khyu mchog lta bur gyur pas na glang po che'o//phyin ci log thams cad kyis ma bsnyengs pas na dul ba'o/ /
<p>58a.5</p>des phyin ci log gi 'dod chags la sogs pa'i zug rngu bsal bas na tsher ma dkrugs pa'o/ /gzugs nas kun mkhyen gyi bar zab pa dang rgya che bar shes pas na thams cad mkhyen pa'o/ /ji bzhin pa'i de kho na nyid du phyin ci ma log par chud pas na de bzhin gshegs pa'o/ /
<p>58a.6</p>dngos po thams cad bcom pa'i don dang ldan pas na bcom ldan 'das so/ /mtshan dang dpe byad kyi sku brjod du med pa dang ldan pas na longs spyod rdzogs pa'i sku'o/ /ye shes kun rtog dang bral ba thams cad bsdus pa'i phyir na chos kyi sku'o/ /dag pa dang ma dag pa'i chos
<p>58a.7</p>thams cad kyi don byed pas na sprul pa'i sku'o/ /sku de gsum yang khams gsum kun la 'jug cing gnas te/ sku'i dkyil 'khor sprul pa'i skus dag pa dang / gsung gi dkyil 'khor longs spyod rdzogs pa'i skus dag pa dang / thugs kyi dkyil 'khor chos kyi skus dag pa
<p>58b</p>
<p>58b.1</p>ste/ de lta bu'i sprul pa dpag med kyi spyi'i gzugs bdag po rdo rje 'chang ba ste zhes bya'o/ /ji lta bu zhe na/ dpal dang ldan pa thams cad kyi bdag nyid rdo rje 'chang / sangs rgyas dang sems can thams cad kyi gnas chos thams cad kyi chos nyid de sangs rgyas thams cad kyi thabs kyis
<p>58b.2</p>bsgrub par bya'o zhes rdzogs pa'i rim pa'i rnal 'byor pa'o/ /de ni/grol ba'i thig les mtshon pa'o/ /zhes te mi slu ba 'dis mtshon pa zhes bya'o//da ni rim pa gnyis kyis dbye ba bstan par byas pa'i phyir sangs rgyas rnams kyis zhes pa la sogs pa'o/ /bskyed pa'i rim pa rnam pa gnyis/ /
<p>58b.3</p>zhes pa ni bskyed pa'i rim pa ni dang po'i rnal 'byor la sogs pa dang / rdzogs pa'i rim pa ni thig le la sogs pa'o/ /de bzhin rdzogs pa'i rim pa'o/ /zhes pa ni de bzhin du bskyed pa'i rim pa thig le gsum bsgom pa dang / rdzogs pa'i rim pa des mtshon pa'i ji bzhin pa'i don to/ /da ni rim
<p>58b.4</p>pa gnyis kyis lha'i sku'i bye brag bstan pa'i phyir rim pa gnyis kyis zhes pa la sogs pa'o/ /de la sngags kyi sku zhes pa ni bskyed pa'i sku ste/ hUM la sogs pa las byung ba'i phyir te ma dag pa'o/ /ye shes sku zhes pa ni rdzogs pa'i sku ste dag pa'o/ /de la yang gnyis te ye shes dang zhes pa
<p>58b.5</p>ni sgyu ma lta bu'i sku ste/ rnal 'byor pa gsum pas rtogs pa'i ye shes cung zad dag pa'i sku'o/ /rnam par dag pa'i sku zhes pa dang gnyis so/ /de la yang gnyis so/ /mtshan nyid kyi tshul du gnas pas na mi slu ba'i sku dang / de ji bzhin pa'i 'bras bu'i sku'o/ /de gnyis ni ye nas
<p>58b.6</p>shin tu dag pa'i sku ste sbyor ba bdun no/ /rdzogs pa'i rim pa'i rdzogs rim kyang de'o/ /rnam pa kun gyi mchog dang ldan pa'i thams cad mkhyen pa yang de nyid yin par shes par bya'o/ /de bas na rim pa 'di la gnas pa'i bskyed pa'i rim pa cung zad 'khrul yang nyes par mi
<p>58b.7</p>'gyur bar bstan pa'i phyir/ don 'di gnas pa'i rnal 'byor che/ /zhes pa la sogs pa'o/ /ci'i phyir de nyes par mi 'gyur zhe na/ sna tshogs pa zhes pa la sogs pa'o/ /dag pa dang ma dag pa'i chos thams cad rdo rje sems dpa'i sprul pa'i phyir don de la gnas pas gzhan
<p>59a</p>
<p>59a.1</p>cung zad 'khrul yang mi skyon par bshad do/ /de bas na yang dag pa'i gzhi can las long cig par bstan pa'i phyir de bas zhes pa la sogs pa'o/ /de bas na de lta bu'i ye shes dam pa'i yul du gyur pa'i don dam pa'i rnal 'byor pa gang gis rtogs par
<p>59a.2</p>'dod pas de shes pa'i bla ma dam pas ji skad du gsungs pa'i yon tan dang ldan pa thabs thams cad kyis mnyes pas byas te/ ji bzhin pa'i don yang dag par blang bar gyis shig ces gdams pa'o/ /da ni rje btsun 'dis bdag nyid nga rgyal gzhom pa'i dgos pa bstan pa'i phyir/ 
<p>59a.3</p>shes rab dri med ces pa la sogs pa'o/ /ston pa sangs rgyas bcom ldan 'das rnams kyi shes rab ni gzung 'dzin gyi dri ma med pa ste/ des 'gro ba rnams kyi ma rig pa sel bar byed pa'i phyir rgyud chen po rnam par bshad pa gang yin pa de bdag 'dra bas mi dpogs pas na gzhag par
<p>59a.4</p>'os na zhes so/ /'on kyang skyes bu dam pa 'ga' zhig gis gzung ba rnams 'khor ba'i bcings pa dam po grol bar 'dod pa'i phyir na bdag gis sems khral du byas so zhes so/ /da ni dge ba'i rtsa ba bsngo ba ston te/ 'di brtsams pa las byung ba'i dge ba kha ba dang zla ba ltar dkar ba des
<p>59a.5</p>'gro ba'i sems phyin ci log gi rtog pa thams cad las log nas/ sangs rgyas ye shes zab mo dang gsal ba'i dkyil 'khor 'khor lo'i lam chen po rdo rje 'dzin pa'i sa dge ba bcu gsum par de thams cad 'gro bar shog cig ces rnam par smon pa'o/ /de bas na/ de ltar byas
<p>59a.6</p>pa las byung dge ba des/ 'gro sems phyin ci log las bzlog byas te/ /sangs rgyas ye shes dkyil 'khor 'khor lo yi/ /lam gyi rdo rje 'dzin pa'i sar 'gro shog/ces bya'o/ /grol ba'i thig le zhes bya ba'i rnam par bshad pa/ slob dpon chen po ha hi ta pA das mdzad pa rdzogs
<p>59a.7</p>so// //rgya gar gyi mkhan po ka ma la gu h+ya dang / bod kyi zhu chen gyi lo tsA ba chen po mnga' bdag lha ye shes rgyal mtshan gyis bsgyur cing zhus te gtan la phab pa'o/[ ]@##/ /rgya gar skad du/ shrI sa mA dza maN+Dal bi d+hiHTI kA/ bod skad du/ dpal gsang ba
<p>59b</p>
<p>59b.1</p>'dus pa'i dkyil 'khor gyi cho ga'i 'grel pa/bcom ldan 'das gsung gi dbang phyug la phyag 'tshal lo/ /dpal ldan gsang ba 'dus pa yi/ /dkyil 'khor cho ga legs pa gang / /bzhi brgya lnga bcu pa yi tshad/ /de ni bdag gis rnam par dbye/ /'di na de bzhin gshegs pa
<p>59b.2</p>thams cad kyi dkyil 'khor ma lus pa nyid mthong ba dang / bstan pa dang / thos pa dang / bsams pa dang / bsgoms pa de lta bu'i bdag nyid can gyis 'gro ba thams cad kyi don rnam pa thams cad du rtag tu rdzogs par nus pa mngon sum du byas pa'i phyir/ bdag dang gzhan gyi
<p>59b.3</p>don shin tu mang po grub pa sngon du 'gro bar 'gyur ro zhes bya ba 'di ni spyir grags par zad do/ /de bas na dpal 'jam pa'i rdo rje 'byung ba'i dkyil 'khor 'di'i brjod par bya ba bshad pa nyid kyis na don shin tu mang po 'grub pa sngon du 'gro ba can gyis de'i go 'phang thob pa ni gzhung 'di'i
<p>59b.4</p>brjod par bya ba'i dgos pa yin no zhes khyad par khong du chud par bya'i gzhan du ni ma yin no/ /rjod par byed pa'i dgos pa ni nges par brjod dgos te/ gzhan du de med par dogs pas bya rog gi so rtog pa la sogs pa dang 'dra bar gzhung 'di blang bar bya ba ma yin par
<p>59b.5</p>'gyur ro/ /de yang ji skad bshad pa'i dgos pa don du gnyer ba rnams de las gzhan pa'i dkyil 'khor gyi cho ga las bkar te/ 'di nyid la 'jug par 'dod pa yin no//de'i phyir 'di'i brjod pa dang dgos pa dag kyang ci nas kyang gzhan dag dang thun mong ma yin par
<p>59b.6</p>rtogs par 'gyur ba de lta bu brjod dgos so/ /tshigs su bcad pa gcig gis so sor gtso bor gyur pa'i dgos pa gnyis su brjod par nus pa ma yin te/ ngag gcig pa nyid dang 'gal ba'i phyir ro/ /de yang / don gcig pa ni tshig ces bshad/ /ces ji skad
<p>59b.7</p>bshad pa lta bu'o/ /gcig ni gtso bor gyur pa yin la/ cig shos ni gtso bo ma yin par gyur pa yin pa de bas na gtso bo bstan par gyur pa yin te/ de'i phyir don gcig pa nyid yin no/ /de yang gang sgra yis mchog tu sbyor ba de ni sgra'i don yin no zhes ji skad bshad pa lta bu
<p>60a</p>
<p>60a.1</p>ste/ de bas na brjod pa dang brjod par bya ba dag gi dgos pa gnyis las gcig khyad par du gyur pas cig shos kyang bstan pa'i phyir/shes bya sogs sgrib las nges grol/ /zhes pa la sogs smos te/ sgrib pa ni bgegs dang bar du gcod pa zhes bya ba'i tha tshig
<p>60a.2</p>go/ /'dir yang shes bya'i sgras ni nye bar brtags pas shes bya yul du gyur pa'i ye shes yin par bshad de/ dper na stong pa nyid yul du gyur pa'i ting nge 'dzin la stong pa zhes bshad pa dang 'dra'o/ /sogs pa'i sgras ni nyon mongs pa gzung ngo / /shes bya la sogs pa yang yin la
<p>60a.3</p>sgrib pa yang yin pas na/ shes bya la sogs sgrib pa ste/ nyon mongs pa'i sgrib pa dang / shes bya'i sgrib pa zhes bya ba'i tha tshig go/ /de la nyon mongs pa'i sgrib pa ni 'dod chags dang / zhe sdang dang / gti mug la sogs pa'o/ /nyon mongs pa yang yin la sgrib pa yang yin pas
<p>60a.4</p>nyon mongs pa'i sgrib pa ste/ khyim du 'jug pa la sgo glegs dang 'dra bar de thar pa thob pa la gegs su gyur pa yin no/ /ji ltar na de'i gegs su gyur pa yin zhe na/de yod par gyur na de mi 'byung ba'i phyir ro/ /shes bya'i sgrib pa zhes pa la/de la shes bya ni chos kyi dbyings kun
<p>60a.5</p>du 'gro ba la sogs pa rnam pa bcu'o/ /shes bya de la ye shes skye ba'i gegs su gyur pa nyon mongs pa can ma yin pa'i mi shes pa ni shes bya'i sgrib pa yin no/ /gang go rims bzhin du re re nas spangs nas byang chub sems dpa' sa bcu rim gyis thob par 'gyur ro/ /de ltar
<p>60a.6</p>na re zhig sgrib pa ni rnam pa gnyis yin no/ /yang na rgyud 'dir sgrib pa ni rnam pa bzhi ste/ shes bya'i sgrib pa dang / nyon mongs pa'i sgrib pa dang / snyoms par 'jug pa'i sgrib pa dang / las kyi sgrib pa'o/ /de yang / des na shes bya mthar byed gyur/ /ces bya ba dang / 
<p>60a.7</p>de bzhin nyon mongs mthar byed gyur/ /ces bya ba dang / de bzhin snyoms 'jug mthar byed gyur/ ces bya ba dang / nyon mongs las kyi sgrib dag na/ /las rnams thams cad rnam dag 'gyur/ /las rnams thams cad rnam dag pas/ /las skyes 'bras bu rnam par dag /ces
<p>60b</p>
<p>60b.1</p>ji skad bstan pa lta bu ste/ /sgrib pa bzhi po 'di dag ni 'og nas sgo srung gi rnam par dag pa las 'chad par 'gyur ba yin no/ /ma lus pa las grol bas na/ /nges par grol ba ste/ shes bya la sogs pa'i sgrib pa rnams las nges par grol bas na/ shes bya sogs sgrib las nges grol/ /
<p>60b.2</p>zhes bya ste/ de rnams bag chags dang bcas pa spangs pa'i phyir ro/ /de nyid kyis ni bag chags dang bcas pa nges par spangs pas sa bcu gcig pa sangs rgyas kyi sa kun du 'od brnyes pa yin no/ /me long yang yin la ye shes kyang yin pa sna me long ye shes te/ me long lta
<p>60b.3</p>bu'i ye shes zhes bya ba'i don to/ /ye shes smos pa ni me long nyid las dgar ba'i don yin no/ /sogs pa'i sgras ni mnyam pa nyid kyi ye shes la sogs pa gzung ngo / /me long lta bu'i ye shes dang yang dag par ldan pa ni bcas pa zhes bya ba'i tha tshig go/ /'dir tshig rkang dang
<p>60b.4</p>pos ni bcom ldan 'das kyi spangs pa phun sum tshogs pa bshad la/gnyis pas ni ye shes phun sum tshogs pa bshad do/ /gzhan dag ni gzhung mdas kyis dogs nas ma smras so/ /'khor lo zhes bya ba ni dkyil 'khor ro/ /mchog ces bya ba ni dam pa
<p>60b.5</p>dang bkra shis par gyur pa'o/ /gsang ba yang yin la 'khor lo mchog kyang yin pas na gsang ba'i 'khor lo mchog ste/ de yang 'jam dpal gyi 'khor lo mchog go/ /'phags pa 'jam dpal gyi 'khor lo la mchog tu ma gyur cing shis pa ma yin pa dag
<p>60b.6</p>yod pa ma yin la/ de bas na mchog ces smos pa'i don gyi shugs kyis ston mod kyi/ gsang ba 'dus pa'i dkyil 'khor ni thams cad kyi mchog tu gyur par ston to/ /gsang ba ni snod ma yin pa rnams la sba bar bya ba yin pa'am/ thugs kyi gsang ba'i bdag nyid
<p>60b.7</p>can yin pa'i phyir ro/ /de yang bcom ldan 'das 'di ni rgyud 'dir thugs kyi rigs las byung ba yin no/ /yang na gsang ba ni sku dang gsung dang thugs kyi bdag nyid can yin no/ /mchog ni dam pa dang sangs rgyas dang byang chub sems dpa' rnams te de rnams kyi 'khor
<p>61a</p>
<p>61a.1</p>lo yin pas gsang ba'i 'khor lo mchog go/ /de yang gsang ba 'dus pa zhes bya ba'i don te/ sku gsung thugs ni rnam pa gsum/ /gsang ba zhes ni bstan pa yin/ /sangs rgyas thams cad ces bya ba/ /tshogs pa 'dus pa yin par bshad/ /
<p>61a.2</p>ces ji skad bshad pa lta bu'o/ /'dir ni rjes thams cad ni glang po'i rjes su 'dus pa'i tshul gyis bri ba'i dkyil 'khor gtso bor bstan te/ bsam par bya ba'i dkyil 'khor de de'i yan lag nyid du bstan pa'i phyir ro/ /de bshad ces bya ba ni/ de brjod par bya'o zhes bstan
<p>61a.3</p>pa ste 'di dag gis brjod par bya ba'i dgos pa bshad pa yin no/ /brjod par bya ba'i khyad par bstan pa nyid kyi brjod par bya ba'i dgos pa khyad par du rtogs par 'gyur ro/ /de ltar sngar bshad pa'i phyir ro/ /bdag dran phyir zhes bya ba ni rgyu mtshan gyi bdun pa ste/ bdag
<p>61a.4</p>nyid dran par bya ba'i rgyur/ /zhes bya ba'i tha tshig go/ /'dis ni brjod pa'i dgos pa ston par byed do/ /de yang sangs rgyas kyi ye shes kyi zhal snga nas khyad par mnyes pas rjes su brtse ba'i khyad par gyis gang bdag gis rnyed par dka' ba'i gnas ston par mdzad pa de ni
<p>61a.5</p>gzhan dag gis gzhan dag las yongs su shes pa rnyed par dka' ba ji lta ba de bzhin du bdag gis kyang dran pa gzhan dag las rnyed par dka' ba yin no/ /de bas na de'i don nyid du 'di bshad par bya'o zhes bya ba'i tshig gis ni gnas de yang yang dag par bstan par
<p>61a.6</p>bya'o zhes bya ba yin par mngon no/ /de'i phyir gnas de nyid kyi khyad par du gyur pa'i dkyil 'khor ston pa yin pas/ dkyil 'khor gyi cho ga gzhan dang / thun mong du gyur pa ni dkyil 'khor gyi cho ga 'di'i brjod pa'i dgos pa yin no zhes bstan par gyur pa yin no/ /bdag
<p>61a.7</p>nyid dran pa'i sgo 'di nyid kyis de'i khyad par gzhan gyi yongs su shes pa nyid brjod pa'i dgos pa bshad pa yin pa blta bar bya ste/ gzhan du na tshig la 'bras bu med par 'gyur ro/ /brjod pa'i dgos pa smras pas brjod par bya ba la sogs pa smras pa yin te/ de'i sgo nyid
<p>61b</p>
<p>61b.1</p>nas 'dir bshad pa yin no/ /rjod par byed pa dang dgos pa smra na/ de gnyis thabs dang thabs las byung ba'i mtshan nyid can yin pas 'brel ba yang don gyi shugs kyis smras pa yin no/ /dkyil 'khor bri ba la sogs pa ni sgrub pa pos bya ba yin la de bas na sgrub pa
<p>61b.2</p>po'i yon tan bstan pa'i phyir/ dpal ldan 'dus pa'i gzhung dam pa/ /zhes bya ba la sogs pa smos te/ dpal dang ldan pa 'dus pa'i gzhung lugs bsngags par gyur pa'i dam pa gang yin pa des gang zhig dbang bskur zhes bya bar sbyar ro/ /rim pa gang gis dbang
<p>61b.3</p>bskur zhe na/ 'khor lo'i man ngag rim pa 'dis/ /zhes bya ba smos te/ 'dis zhes bya ba ni 'og nas bshad pa'o/ /'khor lo ni dkyil 'khor ro/ /man ngag ni bla ma gcig nas gcig tu brgyud par gyur pa'o/ /rim pa zhes bya ba ni rim pa 'di nyid kyis te/ rim pa
<p>61b.4</p>gzhan dag gis ni ma yin no zhes bya ba'i don to/ /ji ltar dbang bskur zhe na/ chu thog rjes gnang tha ma yis/ /zhes bya ba smos te/ dbang bskur ba gang la chu thog mar gyur cing rjes su gnang ba tha mar gyur pa gang yin pa de ni/ chu thog rjes gnang tha ma yis/ /zhes bya ba
<p>61b.5</p>ste/ gnyis po 'di dag ni bya ba'i khyad par ro/ /dbang bskur ba ni khrus bya ba ste/ de yang lus kyi phyi'i dri ma 'khru ba'o/ /chu dang cod pan la sogs pa cho ga rnam pa bcu gnyis dang ldan pa'i sngags pas yang dngos por gyur pa'i sgrib pa'i dri ma rnams 'khrud par byed pas de dang chos
<p>61b.6</p>mthun pa'i phyir dbang bskur ba zhes bya'o/ /de yang rnam pa gsum ste/ rig pa'i dbang bskur ba dang / slob dpon du dbang bskur ba dang / dbang bskur ba'i mchog go/ /de dag kyang lnga dang / gcig dang / gnyis dang / rim bzhin du sbyar ro/ /'dir tshigs su bcad
<p>61b.7</p>pa ni/ chu dang cod pan rdo rje bdag po dang / /ming du btags dang bum pa zhes bya dang / /gsang ba dang ni shes rab ye shes te/ /dbang bskur rnam pa gsum du shes par bya/ /zhes bya ba dang / rig dang slob dpon mchog ces btags/ /lnga pa la ni brtul zhugs 'dod/ /
<p>62a</p>
<p>62a.1</p>lung bstan rjes gnang dbugs dbyung ba/ /drug pa'am yang na brgyad par bya/ /zhes bya'o/ /'di dag gis ni mdor bsdus pa'i yon tan gcig bshad pa yin te/ 'di lta ste dbang bskur ba yang dag par thob pa zhes bya ba'o/ /rgyas par ni bcu gnyis
<p>62a.2</p>so/ /de yang 'di lta ste/ chu'i thob pa dang / de bzhin du 'og ma rnams la yang shes par bya'o/ /de nas bla ma zhes bya ba nas rnal 'byor de nyid shes zhes bya ba'i bar gyis yon tan gnyis pa bshad pa yin no/ /de nas zhes bya ba ni slob dpon du dbang bskur ba'i 'og tu bla ma las
<p>62a.3</p>de kho na nyid thob cing dkyil 'khor gyi de kho na nyid dang / lha'i de kho na nyid dang / slob dpon gyi las dang bcas pa thob par gyur nas zhes bya ba'i tha tshig go/ /'dir de nas zhes bya ba 'dis ni dbang ma bskur ba la de kho na nyid bshad pa bkag pa yin no//bla ma zhes bya ba 'dis kyang
<p>62a.4</p>slob ma ma yin pa la'o/ /de yang / rang gi slob ma bdag nyid che/ /brtul zhugs bzang zhing dbang bskur la/ /byang chub sems dpa' rnams kyis ni/ /bstan pa yongs su grol ba yin/ /zhes gsungs pa yin no/ /gzhan dag na re de nas bla ma zhes bya ba 'di gnyis
<p>62a.5</p>ni gzhi mnyam pa yin te/ gang kho na las thog mar chu dang tha mar rjes su gnang ba can gyi dbang bskur ba'i bla ma de kho na nyid las so/ /de ltar de kho na nyid thob par gyur pa'i rjes la gsang ba'i 'khor lo 'dir gsang ba dang shes rab kyi dbang bskur ba dag gis gsang ba shes pa
<p>62a.6</p>dang / rnal 'byor gyi de kho na nyid shes pa gang yin pa zhes pa dang sbyar ro/ /gsang ba 'dus pa 'dir gsang ba'i dkyil 'khor bris pa'am/ bsgoms par gang gsang ba dang shes rab gnyis kyi dbang bskur ba de gnyis kyi gsang ba shes pa dang / rnal 'byor gyi de kho na nyid
<p>62a.7</p>shes pa'o/ /ji ltar na de gnyis kyi gsang ba shes she na/ de gnyis kyi rjes thogs la/ dbang bskur 'di ni ji lta bar/ /zhes bya ba la sogs pa'i tshigs su bcad pa gsum gyis gsang ba bshad pa'i phyir ro/ /ji ltar na de gnyis kyis rnal 'byor gyi de kho na nyid shes she na/ 
<p>62b</p>
<p>62b.1</p>de nyid kyi tshe de la rim pa ji lta ba bzhin du lus kyi shes pas mngon sum du bya ba dag gis mngon sum du byed pa'i phyir ro/ /de yang rnal 'byor ni shes rab dang thabs kyi snyoms par 'jug pa yin la/de'i de kho na nyid ni don dam pa yin te/ de bzhin gshegs pa thams cad kyi
<p>62b.2</p>zag pa med cing rtag pa'i bde ba bla na med pa'i rang bzhin bcom ldan 'das thar pa chen po yin la/ de yang de gnyis kho nas yang dag par ston pa yin gyi gzhan gyi tshe ma yin no/ /go rims 'di ni 'og nas/ mi ldog dbang bskur byin nas ni/ /'khor lo'i de nyid bstan par bya/ /
<p>62b.3</p>'khor lo'i de nyid legs bstan nas/ /lha yi de nyid bstan par bya/ /dkyil 'khor lha yi de nyid dang / /slob dpon gyi ni las rnams dag /legs bshad gsang dang shes rab kyi/ /dbang bskur de nyid bshad par bya/ /zhes bshad pa yin no/ /theg gsum dgongs pa'i de
<p>62b.4</p>nyid shes/ /zhes bya ba ni nyan thos kyi theg pa dang / pha rol tu phyin pa'i theg pa dang / gsang sngags kyi theg pa'o/ /'di rnams las ma grags pa'i tshig 'ga' zhig gis ston pa'i dgongs pa'i don gang yin pa de ni dgongs pa zhes bya la/ de'i de kho na nyid de rtogs pas na/ dgongs pa'i
<p>62b.5</p>de nyid shes zhes bya ba ste/ de yang 'di ltar theg pa gnyis po dag las/ pha dang ma ni gsad bya zhing / /bram ze gtsang sbra can gnyis dang / /rgyal po yul 'khor bcas bcom na/ /mi de yongs su dag par bshad/ /ces gsungs pa lta bu'o/ /'dir dgongs pa'i de kho
<p>62b.6</p>na nyid ni ma ni srid pa'o/ /pha ni las kyi srid pa'o/ /rgyal po ni zag pa dang bcas pa'i sems so/ /bram ze gnyis ni lta ba mchog tu 'dzin pa dang tshul khrims dang brtul zhugs mchog tu 'dzin pa'o/ /yul ni dbang po'i tshogs rnams so/ /'khor ni yul rnams so//gzhan
<p>62b.7</p>yang pha rol tu phyin pa'i theg pa las/ 'di ni byang chub sems dpas srog gcad par bya'o/ /ma byin par blang bar bya'o zhes bya ba nas/ log par lta bar gyur par bya'o zhes gsungs pa yod la/ 'dir dgongs pa'i de kho na nyid ni srog ni 'tsho ba dang sems can zhes pa'i don
<p>63a</p>
<p>63a.1</p>to/ /de bcad pa ni 'khor bar lhung bar gyur pa las shin tu ba ton zhing 'khor ba las bsgral bar bya ba ni srog gcod pa'o/ /ma byin par len pa ni snying rjes sems can rnams ma byin pa nyid du so sor blangs shing yongs su bzung nas don byed pa'o/ /byis pa'i
<p>63a.2</p>skye bo rnams kyis yongs su bzung ba'i dngos po ji snyed pa thams cad log pa nyid du mthong ba ni log par lta ba'o/ /de bzhin du gzhan dag la yang theg pa gnyis su gsungs pa'i dgongs pa rnams kyi de kho na nyid kyang shes par bya'o/ /de bzhin du gsang sngags kyi theg pa las
<p>63a.3</p>kyang / khyod kyis srog chags gsad par bya/ /zhes bya ba la sogs pa gsungs pa yin te de ni bla ma'i zhal la sogs pa las shes par bya'o/ /rgyud 'di las dgongs pa'i de kho na nyid mang po gsungs pa gang yin pa de rnams ni le'u bco brgyad pa las legs par bshad
<p>63a.4</p>pa yin la/ lhag ma rgyud gzhan dang / theg pa gzhan dag las gsungs pa rnams ni/ rigs pa'i gtan tshigs 'thad pas sam/ phul du byung ba'i man ngag las ci rigs par shes par byas la/ dgongs pa rnams kyi de kho na nyid nges pa kho nar shes par bya dgongs so/ /
<p>63a.5</p>gzhan du na de kho na nyid la the tshom za ba'am/ log par 'dzin par 'gyur ro/ /'dir gsang sngags kyi theg pa ni dkyus ma nyid yin la theg pa gnyis po smos pa ni dper bya ba'am/thos pa mang bar bya ba'i phyir ro/ /rig pa la sogs pa ni 'og nas 'chad do/ /ting nge
<p>63a.6</p>'dzin gsum ni dang po'i sbyor ba dang / dkyil 'khor gyi rgyal po mchog dang / las kyi rgyal po'i mchog go/ /thun mong gi dngos grub ni mi snang ba la sogs pa'i dngos grub po/ /cig shos ni dngos grub kyi mchog ste/ phyag rgya chen po'i dngos grub la sogs pa
<p>63a.7</p>gang yin pa'o/ /rgyud gzhung gi ni rnam dbye shes/ /zhes bya ba ni rgyud 'di nyid kyi'am/ rgyud thams cad kyi'o/ /dam tshig dang sdom pa ni 'og nas 'chad do/ /shes rab rnal 'byor la rab brtson/ /zhes bya ba la shes rab gtso bor gyur pa'i rnal 'byor ni shes rab
<p>63b</p>
<p>63b.1</p>rnal 'byor te/ de la rab tu brtson pa ni shin tu goms par slob pa nyid do/ /sngags ni grags par zad do/ /rgyud ni phyir zlog pa'i 'khor lo la sogs pa'o/ /de rnams kyi sbyor ba la mkhas pa ni zhi ba la sogs pa'i las rnams la byang ba'o/ /de lta bu'i yon tan dang ldan pa ni
<p>63b.2</p>sems can gyi don bsgrub par 'os pa yin te/sems can rnams kyi don ni phan pa ste/ phyag rgya chen po'i dngos grub dang / dkyil 'khor du 'jug pa la sogs pa thams cad do/ /'os pa zhes bya ba ni 'tsham pa ste dbang du byas pa zhes bya ba'i don to/ /ci'i phyir yon tan 'di
<p>63b.3</p>dag tsam nyid kyis 'os pa nyid yin par bshad/ yon tan gzhan rnams gzhan dag las ji snyed cig 'byung ste/ brtan zhing dul la blo gros ldan/ /bzod cing drang la g.yo sgyu med/ /ces bya ba la sogs pa gsungs pa yod la de rnams 'dir ma smos so zhe na/ de'i
<p>63b.4</p>phyir gtong ldan zhes bya ba la sogs pa smos te/gang gi phyir gtong ba la sogs pa'i yon tan dang ldan du zin kyang gong du bshad pa'i yon tan gyis bstod na 'os pa nyid ma yin te/ ci'i phyir zhe na/ sngar bshad pa'i yon tan rnams yod par gyur na/ gtong ba la
<p>63b.5</p>sogs pa'i yon tan nges par 'byung bar 'gyur ba yin no/ /de bas na sngar bshad pa'i kho nas 'os pa nyid yin par brjod do/ /de yang 'dir mi nus pa yang nyams su blang dgos par thal bar 'gyur ba'i phyir ro/ /seng ge zla ba la sogs pa dang 'dra bar gtong ba la sogs
<p>63b.6</p>pa yod pa 'chad par 'dod pa ni ma yin la/ gal te rjes su mthun pa'i gtong ba la sogs pa dang mi ldan na ni/ dbang bskur ba la sogs pa ji ltar thob/ /'di dag gis ni dkyil 'khor bri ba la sogs pa byed par 'os pa bshad pa yin no/ /dkyil 'khor bri ba na yang sngon du
<p>63b.7</p>bya ba gang yin pa de bstan par bya ba'i phyir/ brtser ldan zhes bya ba la sogs pa smos te/ sems can thams cad la snying rje bsgom pa dang / dam tshig dang / sdom pa dang ldan pa'i brtul zhugs yod pa dang / gsang sngags zlos pa dang ldan pa dang / sngags kyi tshul la the tshom
<p>64a</p>
<p>64a.1</p>med pa'i phyir dad pa dang ldan pa dang / chos thams cad la bdag med pa dang / sangs rgyas kyi che ba'i bdag nyid la lhag par mos pas zab mo'i de kho na nyid shes pa dang / rang gi 'khor lo 'jam pa'i rdo rje'i dkyil 'khor la de'i tshul gyis gnas par gyur pas sngon
<p>64a.2</p>du bsnyen pa byas nas/ de'i rjes la de'i dkyil 'khor bri bar bya'o zhes bya ba'i don to/ /sngon du bsnyen pa de nyid rgyas par ni/ yid dang rjes mthun gnas la lar/ /zhes bya ba nas/ ci rigs par ni bzlas byas nas/ /rang bdag la sogs bka' thob pa'am/ /'gog
<p>64a.3</p>pa'i 'khor la goms pa yis/ /rang sems dag nas bri bar bya/ /zhes bya ba'i bar 'dis bshad pa yin no/ /yid dang rjes su mthun pa ni yid du 'ong ba'o/ /byug pa ni bsku ba'o/ /rnam thar sgo zhes pa ni stong pa nyid dang mtshan ma med pa dang / smon pa med pa ste rnam par thar
<p>64a.4</p>pa'i sgo gsum mo/ /'di rnams kyis legs par dag pa ni yang dag par dag pa ste/ sku dang gsung dang thugs yongs su dag pa'i ye shes yang dag pa ji lta ba'i mtshan nyid do/ /de yang mdor bsdu na ye shes kyi tshogs so/ /de'i phyir zhes pa de'i don du snying gar gnas
<p>64a.5</p>pa'i zla bar yi ge maM 'od zer gyi phreng ba 'bar ba dang ldan pa bsams nas/ de'i 'og tu bsod nams kyi tshogs kyi don sdig pa bshags pa la sogs pa bya'o/ /rnam par thar pa'i sgo dag par bya ba'i phyir yi ge maM bsams nas zhes bya ba 'di ci'i phyir smras she na/ sa bon
<p>64a.6</p>gyi yi ge ni sku gsum gyis yi ge yongs su dag par ston par byed pa yin gyi/ gzhan du na de kho na nyid gsum ro gcig pa'i gsang ba'i tshul can gyi sngags kyi lha rnams kyi sa bon du mi 'gyur ro/ /de la gsal byed kyis ni stong pa nyid du ston to/ /dbyangs kyi yi
<p>64a.7</p>ges ni mtshan ma med par ro/ /thig les ni smon pa med par ro/ /nges pa'i tshig gi tshul ni rgyud gzhan dag dang theg pa gzhan dang / gzungs kyi sgo'i rjes su 'brangs nas shes par bya'o/ /oM gyi de kho na nyid gsum ston te/ a dang u dang thig les so/ /yi ge I
<p>64b</p>
<p>64b.1</p>ni thung du dang ring po dang tsheg drag gis so/ /yang na yi ge A dang tsheg drag gnyis kyi ste/ shes rab dang thabs kyi bdag nyid can du mdor bsdus pa nyid kyis yi ge gcig pa'i sngags kyis de kho na nyid gsum ro gcig pa'i tshul gyis rang nyid dbyer mi phyed pas bya ba gcig pa nyid ston
<p>64b.2</p>par byed pa yin no/ /rgyud kyi rgyal po 'dir sgo mang po nas de kho na nyid gsum ro gcig pa'i gsang ba'i tshul can gyi sa bon gyi don yin par bcom ldan 'das nyid kyis gsungs pa yin no/ /de bas na dge ba 'dod pa rnams kyis don dam par 'di la mchog tu lhag par mos
<p>64b.3</p>pa nyid du bya'o/ /don de nyid kyi phyir 'di bstan par mi bya ba yin na yang kho bos gsal bar phye ba yin no/ /gzhan yang ci zhig byas te sdig pa bshags pa la sogs pa bya zhe na/ phyogs bcur zhes bya ba la sogs pa smos te/phyogs bcu po rnams su dus gsum por byung ba'i
<p>64b.4</p>sangs rgyas bcom ldan 'das gang yin pa de rnams kyi mdun du gnas par mos pa'i stobs kyis bsams la/snying po maM gyi 'od zer las byung ba'i gzugs rdo rje la sogs pa dang / me tog la sogs pas sangs rgyas bcom ldan 'das de dag nyid la gus pas mchod par
<p>64b.5</p>bya'o zhes bya ba'i don to/ /bdag nyid kyi sdig pa gzhan dag la mthol ba ni sdig pa bshags pa ste/ de bstan pa'i phyir rang gi zhes pa la sogs pa smos te/bdag rang nyid kyi nyon mongs pa can gyi log pa'i rtog pa bdag dang bdag gi rnam pa can de tsam las 'dod chags
<p>64b.6</p>dang zhe sdang dang gti mug gi bar chad las byung ba'i nyes byas de bcom ldan 'das la 'chags par bgyid do zhes bya bar sbyar ro/ /log rtog tsam gyi sgra ni sdig pa'i rgyu chung ba nyid dang / rang gi sgras ni rang la rag las pa nyid du ston pas sdig pa ni nyam chung ba'i phyir yongs su
<p>64b.7</p>spang bar nus pa yin no zhes ston to/ /yang na tsam gyi sgra ni khyab pa'i tshig yin te/ log par rtogs pa thams cad las byung ba'i nyes byas rnams bshad par bgyi'o zhes bya bar sbyar te/ 'dir khyab pa'i dbang du byas pa'i phyogs 'di ni legs pa yin no/ /de yang / 
<p>65a</p>
<p>65a.1</p>ma lus kun rtog gis bsags sdig pa rnams/ /zhes ji skad bshad pa lta bu'o/ /phyogs 'di la ni rang gi sgra dang / byas pa'i sgra la don gyi khyad par lhag par yod pa ma yin te/ rtog pa tsam las byung ba zhes bya ba ni rgyu la khyab pa'o/ /dus gsum zhes
<p>65a.2</p>bya ba ni dus la khyab pa'o/ /de bas na rgyu thams cad las byung ba dang / dus thams cad pa'i nyes byas rnams bshags par gyur pa yin no/ /byas pa zhes bya ba ni sdug bsngal gyi rgyur gyur pa'i las byas pa dang / byed pa dang byed par 'gyur ba'o/ /yang na byas pa'i sdig pa nyid
<p>65a.3</p>'chags pa yin la/ dus gsum zhes bya ba ni lus kyi dang ngag gi dang yid kyi'o/ /lan gsum zhes bya ba ni dus gsum du byas te'o/ /rmi lam rmi lam la sogs bzhin/ /zhes bya ba ni ji ltar rmi lam du la la zhig rmi lam dang sgyu ma dang smig rgyu dang / dri za'i grong khyer ston
<p>65a.4</p>par byed pa dang 'dra bar sdig pa yang de bzhin du bshags par bya'o zhes bya ba'i tha tshig go/ /de yang rmi lam du rmi lam la sogs pa ston pa na/ gang zag gang gis gang la gang zhig ston pa'i bstan par bya ba de dag thams cad ni dngos po med pa yin te/rmi lam ni brdzun pa yin pa'i phyir ro/ /
<p>65a.5</p>de bzhin du bdag gi sangs rgyas dang / bdag dang nyes byas dang de bshags pa dmigs su med par lhag par mos pas bshags par bgyi'o zhes bya ba'i tha tshig go/ /gzhan gyi bsod nams la dang cing dang po sngon du 'gro ba'i dga' ba ni rjes su yi rang ba yin la/ bdag nyid
<p>65a.6</p>kyi bsod nams rang bzhin gyis byang chub tu bsngo zhing bdag gis bsod nams kyi 'bras bu 'di lta bur gyur cig ces bya ba gang yin pa de ni bsod nams bsngo ba ste/ gnyis po de dag bstan pa'i phyir rdzogs sangs zhes bya ba la sogs pa smos te/ rdzogs sangs rgyas zhes bya
<p>65a.7</p>ba ni yang dag par rdzogs pa'i sangs rgyas rnams so/ /sras mchog ces bya ba ni rgyal ba'i sras te/ byang chub sems dpa' zhes bya ba'i don to/ 'phags rnams zhes bya ba ni nyan thos dang rang sangs rgyas rnams kyi'o/ /gzhan gyi zhes bya ba ni so so'i skye bo rnams kyi'o/ /
<p>65b</p>
<p>65b.1</p>dge ba dam pa zhes bya ba ni ma 'dres pa'i bsod nams zhes bya'i don te/ de thams cad las rjes su yi rang bar byas nas yang dag par rdzogs pa'i byang chub tu yongs su bsngo bar bgyi'o/ /bsod nams de dag la dang por rjes su yi rang nas de'i rjes la rang gi bsod nams yongs
<p>65b.2</p>su bsngo ba ni rjes su zhes bya ba'i sgra'i don yin no/ /yang na rjes su zhes bya ba'i sgra'i don ni lhan cig ces bya ba'i don yin pas dge ba zhes bya ba dang sbyar ro/ /rjes su yi rang ba ni don gyi dkyus ma yin no/ /de'i don ni 'di yin te/ rjes su yi rang ba dang lhan cig skyes
<p>65b.3</p>pa'i bsod nams yongs su bsngo bar bgyi'o zhes bya ba'i tha tshig go/ /dam pa'i chos yun ring du ston par mdzad pa'i phyir sangs rgyas rnams la yun ring du bzhugs par gsol ba 'debs pa ni bskul ba yin no/ /de rnam pa gzhan dag gis bstan par bya ba'i phyir/ kun 'dod
<p>65b.4</p>ces bya ba la sogs pa smos te/ bdag bskul bar bgyid do/ /ci zhig bskul zhe na/sangs rgyas thams cad kyis chos bstan pa 'jig rten kun la snang zhing blo'i yul du gyur cig pa'o/ /ci lta bu zhe na/ sdig pa med pa ste kha na ma tho ba med cing nyes pa dang bral ba de'i bsam pa
<p>65b.5</p>thams cad ni kun 'dod de/ 'jig rten dang 'jig rten las 'das pa'i phun sum tshogs pa'i yid la re ba thams cad la dbugs 'byin stsol bar mdzad pa ste/ yid brtan du mi rung ba'i don la yid rton par gyur pa ni dbugs dbyung ba'o/ /ji lta bu zhe na/ sangs rgyas
<p>65b.6</p>kun gyi bstan pa nam mkha'i mtha' dang mnyam pa ste/ nam mkha' lta bur rgyun mi 'chad par rtag tu gnas pa gang yin pa la gnas pa de ni nam mkha'i mtha' dang mnyam pa'o/ /gal te de rnams kyi chos kyi skus skye ba dang 'gag pa med pa dang / longs spyod rdzogs pa'i skus 'gag
<p>65b.7</p>pa med pa dang / sprul pa'i skus nam mkha' ji srid gnas kyi bar du/ 'jig rten gyi khams de dang de rnams su bltams pa dang / byang chub pa dang chos kyi 'khor lo bskor ba dang / yongs su mya ngan las 'das pa bskal pa ji lta ba bzhin du ston par mdzad pas 'dis ni bzhugs
<p>66a</p>
<p>66a.1</p>par gsol ba gdab par yang mi dgos la/ chos ston par bskul ba yang mi dgos te grub pa nyid yin no zhe na/ de lta mod kyi ston par snang ba nyid du bskul ba yin te/ snod ma yin pa rnams la de med pa'i phyir ro/ /sprul pa'i sku yang so sor snang bar gsol ba
<p>66a.2</p>'debs pa nyid yin te/ de yang skus ston par mdzad pa'i bdag nyid can yin pa'i phyir dang / bstan pa zhes spyir smos pa yin pa'i phyir ro/ /'dir tshigs su bcad pa ni/ sangs rgyas mya ngan mi 'da' ste/ /chos kyang nub par mi 'gyur ro/ /gnyi ga'ang snod kyi nyes pa yis/ /
<p>66a.3</p>chu yi zla ba ltar mi snang / /rmongs sdig mi dge'i bshes gnyen la/ /thub pa'i zla ba mi snang ste/ /mun dang thag ring bsgribs par gnas/ /chu snod la ni zla bar mtshungs/ /zhes bshad pa yin no/ /'gro ba skyabs med pa rnams kyi skyabs ni gsum ste/ sangs rgyas dang
<p>66a.4</p>chos dang dge 'dun no/ /de rnams la bdag gis skyabs nyid du shin tu khas len pa las mi 'da' ba'i dam bca' ba ni skyabs su 'gro ba'o/ /de la gsum la skyabs su 'gro ba ni tshigs su bcad pa gsum gyis ston te gang nyon mongs pa can gyis rnam par rtog pa
<p>66a.5</p>spangs pas/ kun du rtog pa ma lus pa thams cad dag par gyur pa dang gang yang gzung ba dang 'dzin pa'i rnam par rtog pa spangs pas so so rang gis rig pa'i bdag nyid kyi dga' ba thugs su chud par gyur pa dang / gang chos ston pa la sogs pa'i sgo nas sems can
<p>66a.6</p>rnams la rang gi don gang gzhan gyi don gyi 'bras bu phun sum tshogs pa stsol bar mdzad pa'i rdzogs pa'i sangs rgyas de la skyabs su mchi'o zhes pa'o/ /chos ni rnam pa gsum ste/ lung dang / rtogs pa dang / chos kyi dbyings so/ /de la lung ni gsung rab yan lag dgu'o/ /
<p>66a.7</p>rtogs pa ni sa dang pha rol tu phyin pa la sogs pa dang / nyon mongs pa dang shes bya'i sgrib pa spangs pa'o/ /chos kyi dbyings kyang gang yin zhe na/ de bzhin nyid dang yang dag pa'i mtha' dang don dam pa'o/ /sems dpa'i mchog ni sangs rgyas dang byang chub sems dpa' rnams
<p>66b</p>
<p>66b.1</p>so/ /de rnams kyi dam pa'i chos ma lus pa'o/ /dam pa ni sangs rgyas dang byang chub sems dpa' dang / nyan thos dang rang sangs rgyas rnams te/ de rnams kyi phun sum tshogs pa gang yin pa de'i gnas ni rgyu'o/ /bsam gyis mi khyab pa ni rtog pa'i yul las 'das pa'i phyir ro/ /
<p>66b.2</p>de ni phun sum tshogs ba'i gnas kyang yin la/ bsam gyis mi khyab pa yang yin pas na/ phun sum tshogs gnas bsam yas zhes bya ste/ de gang yin zhe na chos kyi dbyings so/ /ji ltar na 'di phun sum tshogs pa de'i rgyu yin zhe na/ chos kyi dbyings la dmigs pa nyid kyi
<p>66b.3</p>lam gyis de rnams rtogs par 'gyur ba'i phyir ro/ /de bas na chos thams cad kyi rgyu yin pas chos kyi dbyings zhes bshad de/ dbyings kyi sgra ni rgyu'i rnam grangs yin pa'i phyir chos kyi dbyings te/ de yang stong pa nyid yin la/ gang gis stong pa nyid yin zhe na/ bdag dang
<p>66b.4</p>bdag gi dang / gzung ba dang 'dzin bas so/ /su'i stong pa nyid yin zhe na/ rnam par shes pa'i tshogs can gyi dngos po thams cad kyi zhes bya ba'i don to/ /chos kyi dbyings de yang dbye ba mtha' yas pas phan tshun phye ba'i chos thams cad ro gcig pa yin te/ 'di lta ste
<p>66b.5</p>stong pa nyid du ro gcig pa'o/ /de nyid kyis na de lta bur lta ba'i 'jig rten las 'das pa'i ye shes rnam par mi rtog pa'i spyod yul yin gyi 'jig rten pa'i ni ma yin no/ /'jig rten pa rnams dang byis pa'i byang chub sems dpa' rnams kyi rnam par shes pa ni mos pa tsam
<p>66b.6</p>yin gyi mngon sum du mthong ba ma yin no/ /de ltar na de kho na nyid la pha rol tu phyin pa'i tshul dang khyad par ci zhig yod ce na/ chos nyid kyi sku la ni khyad par med kyi chos kyi sku la ni mang du yod de/ de yang khyad par can gyi sngags dang / mtshan ma dang / lus dang / rnal
<p>66b.7</p>'byor dang yongs su g.yo ba dang / dga' ba'i tshul rnams yin no/ /tshogs ni byang chub sems dpa'i dge 'dun no/ /yang dag par rdzogs pa'i byang chub las log pa ni slar ldog pa ste/ nyan thos kyi byang chub tu ltung ba'o/ /de med pas na mi ldog pa ste/ de nyid kyis na
<p>67a</p>
<p>67a.1</p>dbugs 'byin thob gyur pa zhes bya'o/ /de yang rnam pa gnyis te/ rgyu mthun la sogs pa'i 'bras bu 'thob pa dang / gsang ba'i dbang bskur ba thob pa ste/ gnyi ga yang mi ldog pa nyid thob pa yin no/ /'dir mi ldog pa smos pa ni nyan thos la sogs pa
<p>67a.2</p>dgar ba yin no/ /pha rol tu phyin pa'i sgo la spyod pa'i byang chub sems dpa' rnams ni/ rgyu mthun pa la sogs pa smos pas bsdu'o/ /de yang byang chub sems dpa' rnams kyi sngon gyi skye ba snga ma rnams su dge ba rnams la goms par bslabs pas tshe 'dir de'i snod du
<p>67a.3</p>gyur pa gang yin pa de ni de rnams kyi rnam par smin pa'i 'bras bu'o/ /de rnams kyi 'dir byas pa stobs can du gyur pa gang yin pa de ni bdag po'i 'bras bu'o/ /de rnams nyid la lhag par sred pa gang yin pa de ni rgyu mthun pa'i 'bras bu'o/ /'dir bslab pa rnams mngon par
<p>67a.4</p>'phel bar gyur pa gang yin pa de ni skyes bu byed pa'i 'bras bu'o/ /de'i sgrib pa'i dri ma rnams dang bral ba'i 'bras bu'o/ /de yang dbus dang mtha' rnam par 'byed pa las/ snod gyur rnam par smin brjod dang / de yi dbang gis stobs dang ni/ /'dod dang 'phel dang rnam dag ste/ /'bras
<p>67a.5</p>bu de dag go rims bzhin/ /zhes ji skad bshad pa lta bu'o/ /'di ni bdag po'i 'bras bu ma gtogs pa 'bras bu bzhi po ni rigs mthun pa'i 'bras bu bgrang ba'i longs spyod chen po nyid la sogs pa ni ma yin no/ /lam la gnas pa bstan pa'i phyir thub dbang zhes bya ba smos te/ thub
<p>67a.6</p>pa'i dbang po'i sras ni byang chub sems dpa' rnams te/ de rnams kyi lam la gnas par bgyi'o zhes pa'o/ /da ni zhes bya ba ni skyabs su song ba'i rjes thogs la'o/ /lam ji lta bu zhe na/ spyod pa thog mtha' med rtogs byed/ ces bya ba ste/ byang chub sems dpa'
<p>67a.7</p>rnams kyi bdag dang gzhan gyi don phun sum tshogs pa'i thabs kyi spyod pa gang ci yang rung ba la lhag par spyod pa ni spyod pa ste/ mdor na pha rol tu phyin pa bcu 'am/ drug gam/ tshogs gnyis so/ /thog ma ni gdod ma'o/ /tha ma ni tha ma'o/ /de dang bral bas na thog mtha' med
<p>67b</p>
<p>67b.1</p>pa ste/ 'khor ba thog ma dang tha ma med pa'o/ /de rtogs par byed pa ni khong du chud pa ste/ lam gang 'khor ba yongs su shes pa nyid kyis byang chub kyi spyod pa yongs su rdzogs pa de ni/ spyod pa thog mtha' med rtogs byed/ /ces bya'o/ /gal te de lam yin na lam gyi bya ba ni
<p>67b.2</p>'chi ngo ba las grol bar byed pa yin pas 'ching ba dang thar pa ci zhig yin zhe na/ chos thams cad la de kho na nyid ma bstan pa dang / de kho na nyid ma yin pa bstan pa de ni 'ching ba yin la/ chos thams cad la de kho na nyid ma bstan pa dang / de kho na nyid ma yin pa bstan pa gnyis
<p>67b.3</p>las go bzlog pa'i mtshan nyid tsam zag pa dang bcas pa'i sems kyi rgyud kyi mtshan nyid gnas yongs su gyur pa gang yin pa de ni byang chub sems dpa'i thar pa yin te/ sgrib pa thams cad spangs pas ci dgar spyod pa nyid thob pa'i phyir ro/ /de las gzhan pa dag ni de ma thob
<p>67b.4</p>pas bcings pa'i gnas skabs yin no/ /de yang bcings pa ni shin tu phyin ci log tu gyur pa'o/ /de yang theg pa bsdus pa las/byis pa rnams la yang dag bsgribs/ /yang dag ma yin kun du snang / /de bsal yang dag thams cad du/ /byang chub sems dpa' rnams la
<p>67b.5</p>snang / /don med pa dang don yod pa/ /mi snang snang bar shes bya bar/ /gnas ni gzhan du gyur pa de/ /'dod dgur rgyu phyir thar pa yin/ /'khor ba dang ni mya ngan 'das/ /mtshungs par shes pa rnams skye ba/ /de tshe de phyir de la ni/ /'khor nyid mya ngan 'das par 'gyur/ /dor
<p>67b.6</p>ba ma yin mi dor min/ /'khor nyid mya ngan 'das yin pas/ /thob pa ma yin ma thob min/ /mya ngan 'das par 'gyur bas na/ /zhes ji skad bstan pa lta bu dang / /rigs pa drug cu pa las kyang / /'khor ba dang ni mya ngan 'das/ /'di gnyis yod pa ma yin te/ /'khor
<p>67b.7</p>ba yongs su shes pa ni/ /mya ngan 'das zhes brjod pa yin/ /zhes bshad de/ tshig le'ur byas pa 'di dag gis ni srid pa yongs su shes pa'i mtshan nyid ni/ sangs rgyas kyi yongs su mya ngan las 'das pa yin par bshad pas de phung po bzhi 'gog pa'i
<p>68a</p>
<p>68a.1</p>mtshan nyid can yin par gzhan dag 'dod pa'i gzhung bkag pa yin no/ /ji ltar gnas par bya zhe na/ /kun sangs rgyas bdag blo mchog gis/ /zhes bya ba smos te/ dngos po thams cad la sangs rgyas kyi bdag nyid yin pa'i blo mchog ste/ de kho na nyid kyi
<p>68a.2</p>blos de kho na nyid du 'di rnams ni bdag nyid yin la/ chos 'di dag thams cad kyang sangs rgyas yin no zhes shes pa'i phyir ro/ /ji ltar bdag nyid yin zhe na/ sems las logs na phyi'i don med pa'i phyir sems can rnams ni sems kyi rgyun gyi mtshan nyid can yin la sems kyi
<p>68a.3</p>rgyun ni chos kyi skus tha mi dad pa yin no/ /ji ltar na 'di dag sangs rgyas yin zhe na/ sangs rgyas rnams kyi sangs rgyas kyi chos kyi rang bzhin yin pa'i phyir dang / de yang sangs rgyas kyi chos ni sems yongs su dag pa'i mtshan nyid can yin pa'i phyir dang / sems can
<p>68a.4</p>thams cad ni chos nyid kyi skus rang bzhin gyis yongs su dag pa yin pa'i phyir ro/ /de yang chos nyid kyi sku ni byang chub sems dpa'i lam la chos kyi dbyings gtso bo yin la/ chos kyi dbyings ni gang du yang dbye ba yod pa ma yin te/ stong pa nyid du ro gcig pa nyid do zhes
<p>68a.5</p>bshad pa yin pas/ kun sangs rgyas bdag blo mchog gis/ /zhes bya ba gang yin pa 'di khyad par can gyi sngags dang phyag rgya'i rnam pas dga' ba med par yang 'gyur zhing bde ba chen po dang mthu chen po nyid yin no zhes bya ba ni rgyud kyi don yin no/ /de nyid kyi phyir smras pa
<p>68a.6</p>ni/ de bas zhes bya ba yin te/ 'og nas bshad pa'i lha rnams kyi 'khor lo la sogs pa'i rim pas zhes bya ba'i don to/ /'dir yang lam 'di la spyod pa zhes bya ba smos pas yongs su rdzogs pa nyid du ston to/ /thog mtha' med ces pa smos pa ni mdor bsdus pa nyid
<p>68a.7</p>du ston to/ /kun sangs rgyas bdag blo mchog gis/ /zhes pa 'dis ni rang bzhin ston to/ /de yang de kho na nyid du na bdag nyid kyi dngos po shin tu rnam par dag pa'i sa dang pha rol tu phyin pa'i rang bzhin can du bsgoms pa de'i stobs kyis sangs rgyas thams cad kyi pha rol tu
<p>68b</p>
<p>68b.1</p>phyin pa la sogs pas bdag nyid kyi pha rol tu phyin pa la sogs pa sems kyi skad cig ma thams cad las yongs su rdzogs par byed pa dang / bdag dang gzhan la mchod pas kyang sangs rgyas thams cad la mchod par 'gyur ba dang / dngos po dman pa rnams kyis kyang phul du byung ba'i
<p>68b.2</p>mchod pa byed pas byang chub rnyed par sla ba yin pas/ 'di ni byang chub kyi lam gyi rang bzhin du gyur pa yin no//de bas zhes bya ba 'dis ni shin tu myur ba kho nar byang chub 'thob par byed pa'i khyad par bstan pa yin te/ rnal 'byor dag ni 'di nyid kyis/ /myur du sangs rgyas nyid 'thob
<p>68b.3</p>'gyur/ /zhes ji skad bshad pa lta bu'o/ /bya ba la mngon par 'dod pa ni 'dun pa'o/ /'dun pa dang bcas pa'i sems ni smon lam ste/ kye ma ngas ni 'di ltar bya'o/ /kye ma nga ni 'di ltar gyur cig ces bya'o/ /de lta yin pas gang sems can thams cad kyi sdug
<p>68b.4</p>bsngal thams cad zad par bya ba'i phyir bla na med pa yang dag par rdzogs pa'i byang chub thob par mngon par 'dod pa'i yid kyi las gang yin pa de ni byang chub tu smon pa'o/ /de ni sems bskyed pa ste de nyid ni byang chub kyi sems so/ /de nyid ni bla na med pA yang dag par rdzogs pa'i
<p>68b.5</p>byang chub dang / sangs rgyas dang byang chub sems dpa' rnams kyi chos rnams kyi sa bon du gyur pa yang yin no/ /sems de ni 'di ltar bskyed par bya ste/ kye ma'o sems can thams cad kyi sdug bsngal thams cad zad par bya ba'i phyir bdag bla na med pa yang dag par rdzogs
<p>68b.6</p>pa'i byang chub tu mngon par rdzogs par sangs rgyas par bya'o snyam pa'o/ /de nyid rnam pa gzhan dag gis bstan pa'i phyir sgrib pa thams cad ces bya ba smos te/ byang chub tu sems bskyed do zhes bya bar sbyar te/ bla na med pa'i byang chub thob par 'dun par yid gzhol bar bya'o
<p>68b.7</p>zhes bya ba'i don to/ /ci'i phyir smon par byed ce na/ 'khrul pa zhes bya ba ste/ 'khrul cing nor par gyur pa'i sems can thams cad kyi lta ba rab tu rtogs par bya ba'i phyir te/ de kho na nyid kyi ye shes rdzogs par bya ba'i don du'o/ /yang 'khrul pa'i lta ba can gyi sems can thams
<p>69a</p>
<p>69a.1</p>cad rab tu rtogs par bya ba'i phyir ro/ /gnyis kas kyang de kho na nyid shes par gyur na thar pa thob pa dang / sdug bsngal thams cad zad pa'i rgyur 'gyur ro zhes bya ba'i don to/ /ji ltar na rnam pa thams cad du de ltar 'gyur bar smon ce na/ bdag nyid kyi rnam pa kun
<p>69a.2</p>gyis sems bskyed par bya'o zhes bya ba'i tha tshig go/ /yang ji lta bu zhe na/ de la shin tu bslabs par gyur pas rnam par dag pa'i mthar thug pa thob pa na nyon mongs pa dang / shes bya'i sgrib pa thams cad yang dag par sel bar byed pa dang / ye shes kyi bdud rtsi mtha' yas pa'i
<p>69a.3</p>gnas dang gzhir gyur pa yin no/ /de la ye shes ni me long lta bu'i ye shes la sogs pa'o/ /de yang mtha' yas ba ste/ dbye ba mtha' yas pa nyid dang / yul mtha' yas pa nyid dam mi zad pa nyid yin pa'i phyir ro/ /de ni bdud rtsi yang yin te/ bdud rtsi dang chos mthun pa'i
<p>69a.4</p>phyir ro/ /chos mthun pa de yang lhan cig skyes pa dang / kha na ma tho ba med pa dang / mchog tu mi zad pa'i bde ba la rab tu sbyor ba nyid kyis tshim par byed pa'i phyir ro/ /byang chub kyi sems ni rnam pa gnyis te brdar btags pa dang don dam pa'o/ /de la brdar btags pa ni sngar
<p>69a.5</p>bshad pa nyid do/ /don dam pa bshad par bya ste/ de la byang chub ni smon lam gyi shugs las byung ba spros pa med pa rnam par mi rtog pa'i ye shes so/ /de yang chos thams cad bdag med pa la dmigs pa ste/chos rnams kyi brjod du med pa dang / gzung ba dang 'dzin pas
<p>69a.6</p>stong pa gang yin pa de mngon sum du byed pa'i phyir ro/ /mtshan ma med pa yang yin te spros pa'i mtshan ma thams cad kyi nye bar 'dzin pa dang bral ba'i phyir ro/ /de yang theg pa chen po bsdus pa las/ byang chub sems dpa' rnams kyis shes/ /rnam rtog med pa'i dmigs
<p>69a.7</p>pa ni/ /chos rnams brjod du med pa nyid/ /bdag med de bzhin nyid kyang de/ /byang chub sems dpa' rnams kyis shes/ /rnam par mi rtog rnam pa ni/ /shes bya dmigs pa de nyid la/ /mtshan ma med pa gang yin pa'o/ /zhes ji skad bshad pa lta bu'o/ /
<p>69b</p>
<p>69b.1</p>byang chub kyi sems 'di yang ji srid stong pa nyid la lhag par mos bar byed kyi mngon sum du mi byed pa de srid kyi bar du ni brdar btags pa nyid yin la/ yang gang gi tshe mngon sum du byed pa de'i tshe ni don dam pa yin par shes par bya'o/ /slob dpon sangs rgyas ye shes kyi zhal
<p>69b.2</p>snga nas kyis kyang / /ngo bo nyid dang bral phyir stong pa ste/ /de bzhin rgyu dang bral bas mtshan ma med/ /rtog pa rnams dang bral bas dngos po ni/ /ma lus smon pa las ni des grol ba'o/ /zhes bshad pa yin no/ /de'i dgos pa yang 'di yin te/ /rgyud 'di rnam par thar pa'i
<p>69b.3</p>sgo gsum gyi de kho na nyid gsum ston pa ni chos thams cad kyi bdag med pa'i ye shes khyad par can yin no zhes pa ste/ le'u gnyis pa las/ sku dang gsung dang thugs kyi mchog /de bzhin gshegs pa kun gyi gsang / /bla na med pa'i byang chub sems/ /bcom ldan snying
<p>69b.4</p>pos bshad du gsol/ /de nas bcom ldan 'das de bzhin gshegs pa thams cad kyi sku dang gsung dang thugs rdo rje'i bdag pos de bzhin gshegs pa thams cad kyis gsol ba btab par mkhyen cing / byang chub sems dpa' thams cad kyi sems kyi yongs su rtog pa
<p>69b.5</p>yang thugs kyis mkhyen nas byang chub sems dpa' de dag la 'di skad ces bka' stsal to/ /khyod kyi sems lus lta bu dang / lus sems lta bu dang / sems tshig tu brjod pa lta bur skyed cig de nas byang chub sems dpa' sems dpa' chen po de dag gis de
<p>69b.6</p>bzhin gshegs pa thams cad kyi sku dang gsung dang thugs nam mkha' lta bur sbyangs nas/ ched du brjod pa 'dis ched du brjod do/ /e ma'o kun du bzang po yi/ sku dang gsung thugs rdo rje can/ /skye ba med pa'i tshul gyis su/ /skye ba 'di ni rab tu bsgrags/ /zhes ji
<p>69b.7</p>skad bshad pa lta bu ste/ /byang chub kyi sems bskyed pa 'di ni sems bskyed pa kun du bzang po yang yin te/ de bas na kun du bzang po smos pa dang / skyed pa yin la rang bzhin 'dis ni bcom ldan 'das de bzhin gshegs pa thams cad bsdus pa ni rdo rje sems
<p>70a</p>
<p>70a.1</p>dpa' yin no/ /le'u bcu pa las/ rdo rje gsum po mkha' 'dra ba'i/ /byang chub 'di yis thob par 'gyur/ /byang chub sems ni rgyal rgya mtsho/ /rdo rje sems dpa' tshe des 'thob/ /ces ji skad bshad pa lta bu'o/ /'di dag thams cad la
<p>70a.2</p>dgongs nas/ /byang chub sems dang zhes bya ba la sogs pa smos pa yin no/ /rgyu la ma chags pa ni rgyu mi dmigs so/ /'bras bu la ma chags pa ni 'bras bu mi dmigs pa ste/ /chos thams cad gzung ba dang 'dzin pa'i rang bzhin gyis stong pa nyid yin pa'i phyir dang / sems
<p>70a.3</p>tsam gyi ngo bo nyid yin pa'i phyir/ so so rang gis rig pa'i bdag nyid can yin la/byang chub kyi sems gang la chos thams cad so so rang gi rig pa nyid du snang ba de ni so so rang rig chos te/ de'i ngo bo nyid yin pa'i phyir ro/ /de ltar na 'bras bu dang rgyu dang ngo bo nyid nye bar mi
<p>70a.4</p>dmigs pa ni rnam par thar pa'i sgo gsum yin te/ der ro gcig pa ni byang chub kyi sems ston pa yin no/ /ji ltar na rgyu dang 'bras bu nye bar mi dmigs pa yin zhe na/ gang gis ngo bo nyid kyi stong pa yin pa'i ngo bo des/ de rnams la rgyu dang 'bras bu nyid du yod par mi
<p>70a.5</p>rigs pa'i phyir ro/ /byang chub kyi sems 'di bskyed nas sngags kyis brtan par bya ba yin no/ /de bas na 'di'i sngags gsungs pa bstan pa'i phyir/stong pa'i ye shes bdag can bdag /ces bya ba smos pa yin no/ /sngags de nyid ni oM zhes bya ba la sogs pa smos
<p>70a.6</p>pa yin te/ oM zhes bya ba ni gleng slong ba'o/ /chos thams cad kyi rang bzhin dang rgyu dang 'bras bu dang bral ba ni/ shUn+ya tA ste stong pa nyid do/ /de'i ye shes ni shU n+ya tA dz+nyA na ste stong pa nyid dang mtshan ma med pa dang smon pa med par ro gcig pa'i sems zhes bya ba'i don to/ /de nyid
<p>70a.7</p>ni badzra ste mi mthun pa'i phyogs rnams kyis mi shigs pa'i phyir dang / de 'joms pa'i phyir dang 'jig pa med pa'i phyir rdo rje zhes bya'o/ /de yang rnam par dag pa'i mthar thug par phyin pa yin pa'i phyir de nyid dang por swa b+hA ba ste/ rang la yod cing gnas pa'o/ /de yang de
<p>70b</p>
<p>70b.1</p>bzhin nyid kyi skus rang bzhin gyis rnam par dag pa'i sems ni glo bur ba'i sgrib pa dang bral ba'i rang bzhin du gnas pa zhes bya ba'i don to/ /de nyid kyi phyir rang bzhin gyis rnam par dag pa nyid yin pas bden pa'i bdag nyid kyi rang gi ngo bo ni At+ma ko ste/ de lta bu gang yin pa de ni bdag
<p>70b.2</p>yin pas a haM ste/ de ni stong pa nyid kyi ye shes kyi rdo rje'i rang bzhin gyi bdag nyid can ni bdag go/ /de'i phyir byang chub kyi sems 'di stong pa nyid kyi ye shes kyi sgras rang gi mtshan nyid la lhag par mos pa yin la rdo rje'i sgras ni rang gi mthar thug pa'i rnam par dag pa'o/ /rang bzhin
<p>70b.3</p>gyi sgras ni mthar thug pa'i rnam par dag pa'i dus su yang lhag pa med par ro/ /bdag nyid can dang bdag gi sgra gnyis kyis ni de bdag nyid la rang bzhin gyis grub pa nyid yin pa nyid du lhag par mos pa ste/ ji ltar chos kyi dbyings thog ma dang tha ma med pa yin pa ltar byang
<p>70b.4</p>chub kyi sems kyang de dang 'dra ste/ de kho na nyid la dmigs pa nyid kyis de gtso cher de bzhin nyid kyi rang bzhin can yin pa'i phyir ro/ /byin gyis brlab pa'i sngags gzhan dag la yang badzra swa b+hA ba At+ma ko\u0f85haM zhes bya ba'i sgra'i don yang de bzhin du shes par bya'o/ /
<p>70b.5</p>bla na med pa'i byang chub de bsrung bar bya ba'i phyir 'khor lo bsgom par bya ba yin pas de bstan pa ni/ hUM mdzad yang na zhes bya ba la sogs pa smos te/ hUM mdzad ces bya ba ni rdo rje hUM mdzad do/ /gtsug tor ni rgyal ba'i gtsug tor la sogs pa'o/ /rnam par snang mdzad la
<p>70b.6</p>sogs nyid/ /ces bya ba ni 'khor los sgyur ba drug po rnams las gang yang rung ba'o/ /khro bo'i 'khor lor gnas zhes bya ba ni gshin rje gshed la sogs pa'i khro bo bcu po rtsibs la gnas pa'i 'khor lo rtsibs bcu pa ser po'i lte ba la man ngag ji lta ba bzhin du gnas
<p>70b.7</p>pa'o/ /gnas rnam par dag par bya ba'i phyir rang gi snying gar nyi ma'i dkyil 'khor la yi ge hUM las byung ba'i rdo rje sngon po kha gyes pa bsams la/ de'i lte bar chud pa'i hUM las rdo rje phra mo rnams spros la/ rdo rje rnams gcig tu 'dus pa las phyogs bcur rdo rje'i ra ba/ 
<p>71a</p>
<p>71a.1</p>steng du rdo rje'i dra ba/ 'og tu rdo rje'i rang bzhin can gyi sa gzhi bsams la/ de'i dbus su chos 'byung bsgom par bya ba yin pas/ de bstan par bya ba'i phyir de nas zhes bya ba la sogs pa smos te/ chos kyi dbyings zhes bya ba ni chos 'byung gi phyag rgya'i
<p>71a.2</p>gzugs zur gsum pa ste gru gsum du gnas pa'o/ /phyogs kyi 'khor lo ni phyogs kyi tshogs so/ /'od ni 'od zer ro/ /mkha' nang 'og pad rdo rje gnas/ /zhes bya ba ni nam mkha'i nang gi 'og logs su sna tshogs pad+ma la rdo rje gnas shing rdo rje dang ldan pa'o/ /gnas
<p>71a.3</p>pa ni 'di thob pa yin te thob pa ni ldan pa'o/ /der zhes bya ba ni chos 'byung ba'i dbus su gzhal yas khang rab tu bsam par bya'o zhes bya ba sbyar ro/ /tshig lhag ma rnams ni gzhal yas khang gi khyad par ston pa yin no/ /de yang yi ge b+h+rUM las 'khor lo de las byung zhing skyes pa'i
<p>71a.4</p>rig pa zhes bya ba lha mo dang rnam par snang mdzad las sangs rgyas kyi tshogs spros pas nam mkha' khyab pa zur bzhi pa zhes bya ba ni 'og nas sgo bzhi pa la sogs pa dang ldan par bshad pas zur bzhi dang ldan pa'o/ /sna tshogs zhes bya ba sogs pa la zla ba bcu gnyis dang nyi ma
<p>71a.5</p>bdun gyis legs par mnan pa'i sna tshogs pad+ma bcu dgu yod pa'i lha'i gdan de gnas gang na yod pa de phyogs kyi cha kha dog gi chas spras pas rnam par brgyan zhing phye ba'o/ /rgyu'i rdo rje sems dpa' bskyed pa'i rim pa bstan pa'i phyir/ dbyangs yig ces bya ba la sogs
<p>71a.6</p>pa smos te/ de ltar dge ba'i chos nye bar bsags pa'i sems gang yin pa de nyid dbus na gnas pa'i zla ba'i gdan la ye shes zla ba zhes pa/ ye shes kyi rang bzhin can gyi zla ba rgyas pa rnam par bsgom mo/ /ji lta bu zhe na/ dbyangs yig mtshan dang yang dag ldan/ /ka
<p>71a.7</p>sogs dpe byad 'od zer can/ /zhes pa ste/ dbyangs kyi yi ge bcu drug ste/ de nyid nyis 'gyur du byas pa ni skyes bu chen po'i mtshan sum cu rtsa gnyis kyi sa bon yin pas na mtshan zhes bya la/ de dang yang dag par ldan pa ni de las bskyed pa'o/ /ka la sogs pa ni sum
<p>71b</p>
<p>71b.1</p>cu rtsa bzhi ste/ de rnams la Da D+ha da d+ha ya la zhes bya ba rtsol ba chung ngur brjod pa dang bcas pa bcug nas bzhi bcur byas la/ de nyid nyis 'gyur du byas pa ni dpe byad brgyad cu'i sa bon yin pa'i phyir dpe byad de/ ka sogs dpe byad do/ /de yongs su gyur pa'i 'od zer gang
<p>71b.2</p>yin pa de ni/ ka sogs dpe byad 'od zer can/ /zhes bya'o/ /'di ltar dgongs te kun du bzang po'i sgrub thabs las/ bcu drug cha dang tshogs las byung ba yis/ /zhes 'byung ba 'di ni dbyangs kyi yi ge bcu drug gi cha dang ldan pa zhes bya ba'i don to/ /'od zer dpag tu med pa'i
<p>71b.3</p>tshogs ldan pa//dbus ma'i gdan la cho ga bzhin du bsam/ /zhes bya ba de yang / ka sogs dpe byad 'od zer can zhes bya ba'i don do/ /la la ni dbyangs kyi yi ge dang gsal byed kyi yi ge gnyis 'gyur du bya ba dang / gzhug par bya ba mi 'dod do/ /gzhan dag ni
<p>71b.4</p>dbyangs kyi yi ge las zla ba gcig /gsal byed las gnyis pa byed par 'dod la/ de las gzhan pa dag ni de gnyis gcig tu gyur par 'dod do/ /der zhes bya ba ni ye shes kyi zla ba la rdo rje bsgom par bya'o/ /de yang dang po'i snying po zhes pa ni dbal mchog dang po'i yi ge hUM
<p>71b.5</p>las byung ba'o/ /sprul pas 'gro ba'i ngon byas nas/ /zhes bya ba ni/ rdo rje de'i nang na gnas pa'i yi ge hUM gi 'od zer las rgyal ba lta bu'i sprul pa rnams 'byung bas/ 'gro ba sems can thams cad kyi don byang chub kyi sems bskyed pa la sogs pa nas/ byang chub pa'i bar du
<p>71b.6</p>byed pa'i sngags gang yin pa de la de skad ces bya'o/ /de'i rjes thogs la/ bdag nyid de yi nga rgyal ldan/ /zhes bya ba dang oM badzra At+ma ko\u0f85haM zhes bya ba de lta bu'i nga rgyal dang ldan par byas nas/ kun du bzang por bdag nyid bsgom par bya'o zhes bya bar sbyar ro/ /tshig lhag ma ni
<p>71b.7</p>bcom ldan 'das kyi khyad par ro/ /de yang sku thams cad shel lta bu'i mdog can zhal dang po zla ba ltar dkar ba/ zhal g.yas pa sngo ba/ zhal cig shos te g.yon pa dmar ba/ rnam pa kun mchog ces pa mtshan dang dpe byad la sogs pa rgya che ba dang / yon tan zhes bya
<p>72a</p>
<p>72a.1</p>ba ni mngon par shes pa la sogs pa'o/ /mchog ni thams cad kyi mchog tu gyur pa'o/ /rdo rje dang pad+ma dmar po rin po che ni cha dgu pa ljang gu/ dpal dang ldan pa'i 'gro ba'i phun sum tshogs pa gang yin pa de rnams kyi gnas te rgyur gyur pa'o/ /
<p>72a.2</p>'od zer gyi tshogs nam mkha' khyab par mnga' ba gang yin pa 'di dag ni shin tu rnam par dag pa'i thabs dang shes rab ste sangs rgyas dang byang chub sems dpa' thams cad kyi yab dang yum du gyur pa yin la/ de'i rgyu mthun pa las byung ba kun du bzang po zhes bya ba dang / rdo rje
<p>72a.3</p>'chad pa zhes bya bar bshad pa thun mong du gyur pa thob pa'o/ /de yang dpal mchog dang po la sogs pa las/ yum ni shes rab pha rol phyin/ /yab ni thabs la mkhas pa nyid/ /gdul don rdo rje sems dpa' dang / /rigs kyang 'byung bar gyur pa yin/ /zhes ji skad bshad pa
<p>72a.4</p>lta bu'o/ /'di nyid las kyang / de nas brtsams te sems can thams cad kun du bzang po kun du bzang po zhes bya bar gyur to zhes bya ba la sogs pa gsungs pa dang / rdo rje 'dzin mchog gang yin pa'i/ /dbus su gzugs ni legs bris pa/ /de yi dkyil 'khor gnas su
<p>72a.5</p>'gyur/ /sku gsung thugs kyi gsang las byung / /zhes ji skad gsungs pa lta bu'o/ /de bas na rgyu mthun pa de las mngon par byung ba'i dkyil 'khor gyi bdag po bskyed pa'i rim pa 'chad par 'dod pas zhing yongs su dag par bsdus pa nyid kyis snod kyi 'jig rten yongs su dag pa
<p>72a.6</p>sngar byas pa nyid yin pa'i phyir rjes thogs la bya ba'i sems can gyi 'jig rten yongs su dag par bshad pa ni/ de nas 'dod chags zhes bya ba la sogs pa yin te/ de nas zhes bya ba ni de'i rjes thogs la'o/ /'dod chags chen po zhes bya ba ni thabs dang shes rab gnyis su med pa'i
<p>72a.7</p>sbyor ba mchog gis don dam pa rnam par spyod pa la mngon par dga' ba'o/ /snod ces bya ba ni mngon par byang chub par bya ba'i snod gdul bar 'os ba'i 'jig rten rnams so/ /dga' ba'i sgra zhes pa ni 'dod chags chen po de nyid de de las byung ba'i sgras spros pa'i tshul gyis phyogs
<p>72b</p>
<p>72b.1</p>bcur khyab pas so/ /de ni zhes bya ba ni rgyal ba'i tshogs de rnams nyid rig pa rnam pa bzhi dang / yul rnam pa lnga'i tshul te rig pa rnam pa dgu ru phyung nas lha mo dgu po de dag nyid rang gi rig pa'i nang du gzhug par bya'o/ /pad+ma ni 'dab ma brgyad pa dmar ba gru gsum gyi nang du chud
<p>72b.2</p>pa'o/ /lte ba ni ze'u 'bru'o/ /mu tig gi 'bras bu rngul med pa lta bu sgo chad dang shin tu ldan pa'o/ /rab tu dga' ba las byung ba ni ye shes kyi zla ba ste/de'i rang bzhin can gyi dkyil 'khor thar pa'i grong khyer gyi rang bzhin can gyi gzhal yas khang sprul nas 'dir zhes pa dkyil
<p>72b.3</p>'khor der ro/ /sangs rgyas nyid pa shes gnyen gyi mchog yin la/ de nor bu'i cha'i nang nas zhu ba'i tshul gyis phyung nas so/ /mi ldog phyir zhes pa ni phyir mi ldog pa nyid kyi phyir ro/ /de bas na dbang bskur bas dbugs 'byin pa'i 'gro ba mthong nas sems can thams cad la sa
<p>72b.4</p>bon gyis dbyung bar bya'o zhes bya bar sbyar ro/ /sems can thams cad ces bya ba ni sa'i snying po la sogs pa nas rnam par snang mdzad la sogs pa'i mthar thug pa'o/ /ji lta bu zhe na/ 'gro ba sems bdag dngos las byung / /zhes bya ba ste/ sems ni byang chub kyi sems so/ /bdag
<p>72b.5</p>ni rang gi ngo ba'o/ /dngos ni thob pa ste/ 'gro ba rnams byang chub kyi sems kyis dbang bskur ba ni byang chub kyi sems kyi tshul thob par gyur pa ste/ 'gro ba rnams sems can gyi bdag nyid thob pa'o/ /de las byung ba ni de yongs su gyur pa las so/ /ji lta bu'i sa bon gyi zhe
<p>72b.6</p>na/ mig sogs rang gi ngo bor byung / /zhes bya ba ste/ de rnams kyi de kho na nyid las byung zhing de kho na nyid ston par byed pa las zhes bya ba'i don to/ /yang na byang chub kyi sems kyi ngo bo las byung ba ste/ de'i rgyu mthun pa zhes bya ba'i don to/ /yang dag dbyung zhes pa ni rang
<p>72b.7</p>gi phyogs dang gnas la sogs par blos gtang bar bya zhes bya ba'i don to/ /spyir bshad nas khyad par smras pa ni sa'i snying po zhes bya ba la sogs pa drug yin te/ ngo bor byung zhes bya ba ni mig la sogs pa'i rang bzhin ni rang gi ngo bo ste rang bzhin ni gnas skabs so/ /de yang glo
<p>73a</p>
<p>73a.1</p>bur ba'i sgrib pa thams cad dang bral bas zhes bya ba'i don to/ /de las skyes pas na de las byung ba yin te/ de'i rang bzhin zhes bya ba'i tha tshig go/ /phyi nang bdag nyid ngo bor byung / /zhes bya ba ni lus dang cig shos kyi gzugs la sogs pa drug po rnam
<p>73a.2</p>par dag pa las byung zhes bya ba'i don to/ /phyi rol du gnas pa zhes bya ba ni mig la sogs pa drug las phyi rol zhes bya ba'i don to/ /'gro chos bdag nyid de nyid skyes/ /zhes bya ba ni 'gro ba rnams kyi chos ni shes rab gang yin pa'o/ /de rnams kyi bdag nyid ni rang bzhin no/ /de'i
<p>73a.3</p>de kho na nyid ni de tsam nyid de dag pa'i mthar thug pa zhes bya ba'i tha tshig go/ /de las skyes zhes bya ba ni de'i rang bzhin zhes bya ba'i don to/ /phung po rnams kyi ngo bo ni shin tu rnam par dag pa'i de kho na nyid do/ /chos rnams thams cad ces bya ba ni phung pos thams cad bsdus pa'i
<p>73a.4</p>phyir ro/ /yang na de ltar chos thams cad yang dag par dbyung bar bya'o zhes spyir nye bar bsdu ba yin no// //da ni dkyil 'khor gyi bdag po bskyed pa'i rim pa bstan pa'i phyir oM zhes bya ba la sogs pa smos te/ de nas zhes bya ba ni sems can byung ba'i rjes thogs la rnal 'byor
<p>73a.5</p>pas rang gi sems yi ge gsum gyi rang bzhin yi ge hoH dmar po gnyis dang spel ba mdun gyi nam mkha' la bsams la/ dri za nye bar 'khor gyi tshul du bcom ldan 'das kyi zhal nas zhugs te lha mo'i chu skyes la gnas pa rgyu mthun pa chung ngu dag par bya ba'i phyir bsgom
<p>73a.6</p>par bya'o zhes sbyar ro/ /de nas kyang spel ba'i sems de shes rab kyi 'dod chags kyi me 'bar bas zhu bar bsam par bya'o/ /de nas mar gyi bum pa bzhus pa lta bur sku de gnyis kas yang phral du zhu bar byas pas na/ sku gnyis dag ni zhu bar byas/ /zhes bsam par bya ba
<p>73a.7</p>yin no/ /de nas bcom ldan 'das 'di dbus ma'i zla ba'i gdan la ston ka'i zla ba zhu ba lta bur gyur cing nam mkha' dang mnyam pa nyid du gyur pa mchog tu zhi ba spros pa med pa rnam par mi rtog pa'i ting nge 'dzin la snyoms par zhugs pas gnas par gyur pa na/ /ting nge 'dzin de
<p>73b</p>
<p>73b.1</p>las blang bar bya ba'i phyir byams pa la sogs pa'i ngo bor gyur pa'i dge ba'i bshes gnyen dang 'dra ba mA ma kI la sogs pa bzhis glus yang dag par skul bar byed par bsam par bya'o/ /bshes gnyen gyi dam pa ltar snang bas na bshes mchog ltar snang ngo / /mtshams rnams
<p>73b.2</p>dgar bas na phyogs kyi lha mo rnams la phyogs lha mo zhes bya'o/ /bshes mchog ltar snang ba yang yin la phyogs kyi lha mo yang yin pas na de skad ces bya'o/ /yang na bshes gnyen gyi mchog sangs rgyas rnams snang zhing mngon pa'i phyogs gang yin pa de rnams su lha mo rnams
<p>73b.3</p>gnas pas na de skad ces bya'o/ /bskul ba de nyid kyi tshigs su bcad pa bzhi ni/ sems can khams na zhes bya ba la sogs pa smos pa yin no/ /thugs la sogs pa'i rdo rje rnam par dag pa'i thugs mthar thug pa ni snga ma bzhin te/ kye rdo rje'i thugs bdag la bskyab tu
<p>73b.4</p>gsol zhes bya bar sbyar ro/ /sems can khams na zhes bya ba ni bcud kyi 'jig rten gyi rgyu dang rkyen rnams te/ khams kyi don ni rgyu'i don yin no/ /gnas kyi dbang phyug ces bya ba ni snod kyi 'jig rten gyi bdag po'i rkyen no/ /gang gis bskyab ce na/ dga' ba dang yid du 'ong ba
<p>73b.5</p>dang / don che ba gang yin pa de la de skad ces bya'o/ /de rnams kyang yin la 'dod pa yang yin pa'i gzugs rdo rje la sogs pa la de skad ces bya ste byams pa chen po'o/ /sems can yab ces bya ba ni 'phags pa'i gang zag thams cad bskyed pa'i phyir ro/ /bdag la zhes bya ba ni byams
<p>73b.6</p>pa chen po la dgyes par mdzad du gsol zhes bya ba rol bar mdzod cig ces bya ba'o/ /gnyen mchog ces bya ba ni mchog chen po sangs rgyas rnams kyi gnyen rdo rje sems dpa'o/ /mgon po gal te de ring bdag ni gson par mchis bzhed na/ /zhes pa ni ma bzhengs na ni sems can gyi
<p>73b.7</p>don bya ba med pas khyed kyi byams pa bdag nye bar bcom par 'gyur ro zhes bya ba'i tha tshig go/ /rdo rje'i sku khyod ces bya ba la sogs pa la kye rdo rje'i sku khyod chags pas bdag la dgyes par mdzad du gsol zhes bya bar sbyar te/ 'dir chags pa ni skyabs med pa'i 'gro ba rnams la mnyes
<p>74a</p>
<p>74a.1</p>gshin pa'o/ /de nyid ni 'dod chags dam tshig ste/ lhan cig spyod pa'i thugs rje chen po zhes bya ba'i tha tshig go/ /bka' yi 'khor lo sems can kun la phan/ /zhes bya ba ni chos kyi 'khor lo gang yin pa de khyod yin pas de skad ces bya'o/ /sangs rgyas
<p>74a.2</p>zhes bya ba'i sgra'i don ni byang chub bo/ /de ni de kho na nyid yin pas mchog don te/ sangs rgyas dang byang chub ni tha mi dad pa yin pa'i phyir ro/ /de yang / shes rab pha rol phyin ye shes/ /gnyis med de ni de bzhin gshegs/ /zhes ji skad bshad pa lta bu'o/ /rjes su phan ston pa
<p>74a.3</p>zhes bya ba ni theg pa gsum ston par mdzad pa'o/ /lhag ma ni snga ma'i rjes su 'brangs nas shes par bya'o/ /khyod ni zhes bya ba la sogs pa la/ kye rdo rje gsung 'jig rten ma lus pa kun la phan zhing kha na ma tho ba med pa'i don gyi rjes su thugs brtse bar mdzad pa ste/ 'jig rten de dag
<p>74a.4</p>gis dgongs shing phan pa'i don mdzad pa la rtag tu yang dag par 'jug pa la brtson par mdzad pa dang / rab dga'i spyod pa ste de kho na nyid rnam par spyod pa'i spyod pa mnga' ba dang / 'di las thams cad bzang bar 'gyur bas na kun du bzang po ste bzang po thams cad kyi rtsa ba ni chos
<p>74a.5</p>yin pa'i phyir ro/ /bdag la dgyes par mdzod ces bya ba ni dga' ba chen po'o/ /lhag ma rnams ni snga ma bzhin no/ /khyod ni rdo rje 'dod pa zhes bya ba la sogs pa la/ 'dod chags dang / zhe sdang dang / gti mug gi rjes su 'gro ba'i sems nyid ni 'dod pa ste/ kye rdo rje 'dod pa sna
<p>74a.6</p>tshogs bar snang bas na dam tshig go/ /ye shes rnams kyi dam par gyur pas mchog go/ /yang na dam tshig ni yang dag par khong du chud pa'o/ /de rnams kyi mchog tu gyur pas na dam tshig mchog go/ /sangs rgyas kyi zhing thams cad du bzhud cing byon pa'i tshul gyis 'gro
<p>74a.7</p>ba'i don mdzad pas 'di la don chen po 'byung bar 'gyur bas na phan don che'o/ /bde bar gshegs pa'i gdung gi thig ler gyur pas gdung mchog go//'dod chags dang zhe sdang dang gti mug ro gcig pa nyid kyis rjes su thugs brtse bar mdzad pas na mnyam nyid rjes
<p>74b</p>
<p>74b.1</p>brtse'o/ /dga' ba gsum bsdus par gyur pas na rin chen mang po'o/ /yon tan de dang ldan pas na yon tan gter gyur ces bya'o/ /bdag la dgyes par mdzod ces bya ba ni btang snyoms chen po bdag la dgyes par mdzod cig ces pa'o/ /lhag ma ni snga ma bzhin no/ /slong bar
<p>74b.2</p>byed pa ni tshigs su bcad pa de rnams nyid do/ /slar yang zhes pa ni phyis dngos po rnams sgyu ma lta bur yang dag par rig pa gang yin pa des rang gi sngags kyi don yi ge maM du gyur pa ste/ zhu ba yongs su gyur pa las mi gyi gzugs su gyur nas maM des 'gro ba thams cad sgyu ma lta bu nyid du
<p>74b.3</p>bsam par bya'o zhes bya ba'i tha tshig go/ /zhal mchog ces bya ba la sogs pa la rang gi sa bon yi ge maM de nyid las byung ba'i mtshan ma maM gyis mtshan pa'i ral gri gang yin pa de las byung zhing skyes pa'i 'jam pa'i rdo rje rang nyid gyur to zhes bya bar sbyar ro/ /de yang zhal gyi mchog ste/ rtsa
<p>74b.4</p>ba'i zhal ni gur kum bzang po'i mdog can/ zhal g.yas ba sngo ba/ g.yon pa dkar ba/ rgyan dang cha lugs byis pa gzhon nu lta bu dang / shes rab kyi dga' ba gang yin pa des gcig tu de gnyis pa med pa dang / rab tu mdzes pa ste mchog tu bde ba 'phel ba nyid kyi sku'i yan lag
<p>74b.5</p>thams cad yid du 'ong ba zhes bya ba'i don to/ /gzhan yang rang snang ba'i shes rab kyi ma mchu zhal gyis 'dzin par mdzad pa/phyag g.yas gnyis na ral gri dang mda' bsnams pa/ phyag g.yon gnyis na ut+pal sngon po dang gzhu bsnams pa'o/ /don rdzogs pa zhes bya ba ni sangs rgyas
<p>74b.6</p>la sogs pa'i tshul du bskyed pas so/ /de ltar 'jam pa'i rdo rje'i bdag nyid can gyi ngo bo nyid rtogs pa'i rnam par byang ba la srid pa dang zhi ba las mngon par zhen pa spang ba'i phyir stong pa nyid la so sor brtag par bya ba yin pas de'i phyir srid pa zhes bya ba la sogs pa smos te/ srid pa ni
<p>74b.7</p>'khor ba'o/ /zhi ba ni mya ngan las 'das pa'o/ /chags pa ni mngon par 'dod pa'o/ /de yang srid pa la chags pas ni srid pa nyid mtha' yas par 'gyur la/ zhi ba la chags shing shin tu dga' ba gang yin pa byang chub sems dpa' des ni 'byor ba nyams pa thob par 'gyur te/ theg
<p>75a</p>
<p>75a.1</p>pa dman par ltung ba'i phyir ro/ /de bas na srid pa dang zhi ba gnyi ga sgyu ma lta bu nyid du so sor brtags pas bsnyen pa yang dag par byas pa ste/ bsnyen pa'i yan lag mthar phyin par byas pa'i rnal 'byor pa ni chags pa gnyis dang bral bar chos kyi dbyings kyi bdag
<p>75a.2</p>nyid can du gyur te/chos kyi dbyings shin tu rnam par dag pa'i rang bzhin can yin pas 'khor ba dang mya ngan las 'das pa gnyis la mi gnas par 'gyur ro zhes bya ba'i tha tshig go/ /byin gyis brlab pa'i sngags ni oM zhes bya ba la sogs pa smos pa yin te/ chos kyi dbyings kyi
<p>75a.3</p>rang bzhin ni ngo bo nyid kyis gnas pa ste/ glo bur ba'i sgrib pa thams cad dang bral ba'i phyir ro/ /de ni mya ngan las 'das pa yin te/de'i bdag nyid can ni bdag go/ /de ltar 'di ni bdag mya ngan las 'das par yang mthong la/ de na skye ba dang 'gag par yang mi mthong ngo / /
<p>75a.4</p>'di dag gi bar gyis ni bsnyen pa'i yan lag chung ngu dang rgyu mthun pa'i 'bras bu chung ngu bstan pa yin no/ /de yang / bsnyen pa'i ting 'dzin yang dag sbyor/ /byang chub dam pa bsgom par bya/ /zhes ji skad gsungs pa lta bu'o/ /zhi bar bsgrub pa'i yan lag chung ngu dang rnam
<p>75a.5</p>par smin pa chung ngu bshad pa'i phyir/bshes gnyen dam pa zhes bya ba la sogs pa smos te/ bshes gnyen dam pa zhes bya ba ni de bzhin gshegs pa thams cad kyi bdag nyid can gyi rang gi ngo bo nyid shin tu rnam par dag pa'i rgyu mthun pa de yongs su gyur pa las 'jam pa'i
<p>75a.6</p>rdo rje'i sku thob pas bshes gnyen dam pas rnal 'byor pa'i bsnyen pa'i yan lag la rgyu mthun pa byas pa yin la/ de ni yang de'i rnam par smin pas mngon par shes ba drug nyid thob par gyur pa yin no/ /de bas na mig la sogs pa drug po byin gyis brlabs pa de ni nye bar bsgrub
<p>75a.7</p>pa'i yan lag yin par 'dod de/ nye bar bsgrub pa grub mchog la/ /rdo rje skye mched rnam par dpyad/ /ces ji skad gsungs pa lta bu'o/ /ji ltar byin gyis brlab ce na/ /yi ge k+ShiM la sogs pa rang gi sa bon las byung ba'i sa'i snying po dang / phyag na rdo rje dang / nam mkha'i snying po
<p>75b</p>
<p>75b.1</p>dang / 'jig rten dbang phyug dang / sgrib pa rnam par sel ba dang / kun du bzang po'i sku mdog dang zhal dang / phyag mtshan 'khor los sgyur ba drug dang 'dra ba zla ba'i gdan dang zla ba'i 'od mnga' ba/ rin po che'i cod phan can gyis mig la sogs pa yang dag par dgang bar
<p>75b.2</p>bya'o/ /sgrub pa'i yan lag chung ngu dang skyes bu byed pa'i 'bras bu chung ngu 'chad par 'dod pas/ skyes bu byed pa zhes bya ba la sogs pa smos te/ de'i rjes thogs la skyes bu byed pa'i 'bras bu gzung bar bya'o zhes bya ba'i tha tshig go/ /skyes bu byed pa de yang gang zhig yin zhe na/ chos
<p>75b.3</p>zhes bya ba la sogs pa smos te/ sku gsum gyis bsdus pa'i 'gro ba'i don nyid ni skyes bu'i zhes bya ba'i don to/ /gang las 'gro ba'i don du 'gyur ba de'i dngos po nyid yin pas na 'gro ba'i don nyid de 'gro ba'i don rdzogs par nus pa zhes bya ba'i tha tshig go/ /de bas na gsang ba
<p>75b.4</p>gsum byin gyis brlabs pa tsam ni sgrub pa'i yan lag tu 'gyur ro/ /de yang sgrub pa bskul ba yin par bshad/ sngags kyi bdag po bsgom pa'o/ /zhes ji skad gsungs pa lta bu'o/ /ji ltar byin gyis brlab ce na/ /rang snying zhes bya ba la sogs pa smos te/ rang gi snying ga'i
<p>75b.5</p>zla ba la hUM las byung ba'i rdo rje'i dbus na bzhugs pa'i thugs kyi gsang ba phyag na rdo rje dang 'dra ba dang / rang gi lkog ma'i zla ba la yi ge AHlas byung ba'i pad+ma'i dbus na bzhugs pa'i gsung gi gsang ba 'jig rten dbang phyug dang 'dra ba dang rang gi spyi bo'i zla bar om las byung ba'i 'khor
<p>75b.6</p>lo'i dbus na sku'i gsang ba'i sa'i snying po dang 'dra bar bsam par bya'o/ /thugs rdo rje la sogs pa de rnams kyi thugs ka'i zla ba'i mtshan ma la gnas pa'i sa bon gyi shes rab kyi yan lag 'dus pa las byung ba'i 'od zer gang yin pa de rnams las gzugs rdo rje la sogs pa lta
<p>75b.7</p>bu'i 'od gang yin pa de rnams kyis sangs rgyas ma lus pa yang dag par mchod pa'o/ /ji lta bu zhe na/ phyogs kun te phyogs thams cad dang / dus gsum khyab pa gang yin pa de nyid dang / gzhan gyi don phun sum tshogs pa rdzogs par mdzad pa'i sangs rgyas de
<p>76a</p>
<p>76a.1</p>rnams kyi thugs ka dang / lkog ma dang dbu la bzhugs pa'i thugs rdo rje la sogs pa rdzogs pa'i sangs rgyas gang yin pa de ni thams cad la/ rang gi thugs rdo rje la sogs pa byin gyis brlabs pa'i don du tshigs su bcad pa gnyis gnyis
<p>76a.2</p>kyis bskul bar bya zhing sngags re res byin gyis brlabs pas brtan par bya'o/ /bsod nams dang ye shes phun sum tshogs pa ni dpal te de dang ldan pa ni dpal ldan no/ /thugs nyid rdo rje ste de'i bdag nyid kyis 'dzin par mdzad pas na rdo rje thugs 'chang ba'o/ /sku dang gsung dang
<p>76a.3</p>thugs rdo rje mi phyed cing ro gcig pa'i de kho na nyid gang yin pa des skyed cing sprul pa'i phyir/ rdo rje mi phyed gsum bsgoms pas/ /zhes bya'o/ /byin gyis brlab pa ni lhag pa'i nus pa bskyed pa ste/ de nyid phun sum tshogs pa'i khyad par du gyur pas gnas so/ /rdo rje thugs kyi zhes
<p>76a.4</p>bya ba ni bdag gi thugs rdo rje la'o/ /tshigs su bcad pa 'og ma dag gi don la yang 'di bzhin du rjes su 'brang bar bya'o/ /tshigs su bcad pa 'di dag ni yan lag bzhi dang 'brel bas le'u bcu gnyis pa las gsungs pa'o/ /de bas na 'di dag nyid kyis bsgrub pa'i yan lag la byin
<p>76a.5</p>gyis brlab par rigs pa yin no/ /gzhan dag ni le'u bdun pa las sku dang gsung dang thugs dang sems can la sogs pa rjes su dran par gsungs pa'i tshigs su bcad pa rnams kyis byin gyis rlob par 'dod pas de sun dbyung ba'i phyir/ rjes su dran pa bcu drug ces bya ba smos te/ 
<p>76a.6</p>rjes su dran pa bcu drug gi phyogs gcig tu gyur pa ni thugs la sogs pa byin gyis rlob pa yin la/ thugs la sogs pa de dag nyid phra mo'i rnal 'byor la sogs pas dag par gyur na rnal 'byor pa de byed pa yin no zhes bcom ldan 'das kyis gsungs pa yin te/ le'u bco
<p>76a.7</p>brgyad pa las/ brtan gyur rdo rje'i lam nas ni/ /nam mkha'i dbyings su spro bar bya/ /rjes su dran pa gang bsgom pa/ /de dang ldan na yang dag spro/ /zhes ji skad gsungs pa lta bu'o/ /de ni zhes pa de bas na'am de yang ste byin gyis brlab pa 'dir bla ma rnams sam kho bo cag gis
<p>76b</p>
<p>76b.1</p>ma bshad de/ gnas skabs ma yin par smras par thal bar 'gyur ba'i phyir ro/ /sgrub pa chen po'i yan lag chung ngu dang dbang gi 'bras bu'i yan lag chung ngu bstan pa'i phyir/ sgyu ma'i zhes bya ba la sogs pa smos te/ sgrub pa'i yan lag gi lhag mar gyur pa gsang ba gsum mtshan
<p>76b.2</p>nyid med pa nyid de/dngos po med pa nyid yin pas sgyu ma lta bur blta'o/ /ji ltar blta zhe na/ sgyu ma'i shes rab yan lag 'dus/ /zhes bya ba smos te/ sgyu ma'i rang bzhin can gyi shes rab de'i yan lag 'dus pa nyid do/ /de bas na/ dbang 'bras chung ngu rnam dag phyir/ /sgrub pa
<p>76b.3</p>chen po yin par 'dod/ /ces smos pa yin no/ /de nyid ni ye shes zhes bya ba la sogs pa smos pa yin te/ thugs kar gnas pa'i thugs rdo rje'i steng gi gnas su ye shes sems dpa' 'jam pa'i rdo rje'i sku 'dra bar bsams la/ de'i snying po'i 'od kyis zhes pa thugs ka'i zla
<p>76b.4</p>bar gnas pa'i ral gri'i maM gyi 'od zer rnams kyis phyogs bcu na bzhugs pa'i sangs rgyas rnams yang dag par bskul la/ sangs rgyas kyi 'od zer las byung ba'i spyan la sogs pa'i rig ma rnams phyag gnyis kyis bdud rtsi'i chu ste/ byang chub kyi sems zhu bar gyur pas
<p>76b.5</p>yongs su gang ba'i rin po che'i rang bzhin can gyi bum pa phyag gnyis na bsnams pas dang zhing mi bskyod pa lta bu'i rnam pas yang dag par dbang bskur bar gyur pa dang / rigs kyi dbang po cod pan gyi dam par gyur pa'i dpal dang ldan pa gtso bor gyur pa ste/ dbang bskur ba'i
<p>76b.6</p>chu yongs su gyur pa las rang gi rigs kyi bdag po mi bskyod pa cod pan gyi dam pa rin po che'i cod pan la mnga' bas de la de skad ces bya ste/ gtso bo zhes pa chos kyi rgyal por dbang bskur ba'i phyir ro/ /de nyid kyis na dpal ldan no/ /de yang / sgrub pa chen po'i dus su
<p>76b.7</p>ni/ /gtso bo sangs rgyas bdag po'i sku/ /'di ni rdo rje can kun dang / /rnal 'byor mchog gi gsang ba che/ /zhes ji skad gsungs pa lta bu ste/ ye shes sems dpa' dang ldan pa'i rang gi lha'i sku'i cod pan du rigs kyi bdag po'i sku bsams nas 'grub par 'gyur ro
<p>77a</p>
<p>77a.1</p>zhes bya ba'i don to/ /bsnyen pa la sogs pa'i yan lag bar ma dang / rgyu mthun pa la sogs pa'i 'bras bu bar ma tshigs su bcad pa phyed kyis bstan pa ni/ de bzhin zhes bya ba la sogs pa smos pa yin te/ sngar gyi bzhin du zla ba'i gdan la ye shes kyi zla ba dang / 
<p>77a.2</p>dpal mchog dang po'i rdo rje dang / rdo rje sems dpa' dri za nye bar 'khor 'jug pa la sogs pa'i rim pas mo las byung ba'i rang snang ba'i rim pa bsams la/ de la mig la sogs pa sbyang ba dang / sku gsung thugs byin gyis brlab pa dang / dbang bskur ba yang snga ma bzhin du bya'o
<p>77a.3</p>zhes bya ba'i don to/ /bsnyen pa'i yan lag chen po dang rgyu mthun ba'i 'bras bu chen por bshad pa'i phyir/ spyi bo'i lte ba zhes bya ba la sogs pa smos te/ dang po spyi bo nas bral dang rkang pa'i mthar thug pa'i bar du snying pos zhes bya ba sa bon rnams kyis so/ /de yang cha rnam pa lnga
<p>77a.4</p>las sa bon lnga po rigs lnga'i bdag nyid can rnams kyis phra rab so sor dgang bar bya'o zhes bya ba'i tha tshig go/ /hUM a chu skyes 'dab brgyad pa/ zhes bya ba ni hUM las pad+ma dmar po a yis de'i lte ba mu tig gi 'bras bu dang mdog mthun pa skyed par byed pas so/ /yang dag sbyangs zhes bya ba
<p>77a.5</p>ni de ltar yang dag par rnam par sbyangs pa des rjes su mnyes par bya'o zhes bya bar sbyar ro/ /hUM gis ni rdo rje mchog bskyed par bya la/ oM las ni nor bur sprul la/ nor bu gnyis kyi bar du yi ge phaT dang ldan par bya'o zhes kyang blta bar bya'o/ /de yang le'u bdun pa las/ yi ge hUM
<p>77a.6</p>dang oM dag dang / /phaT kyang rab tu bsgom par bya//'od zer rnam lngas khyab pa yis/ /pad+ma rdo rje bsgom par bya/ /zhes ji skad gsungs pa lta bu'o/ /gzhug ces bya ba ni khar chud par bya'o/ /sems mchog ces bya ba ni byang chub kyi sems so/ /rdo rje'i pad mthar gnas
<p>77a.7</p>zhes bya ba ni dang por rdo rje'i nor bur ro/ /phyi nas ni chu skyes kyi nor bur ro// rgyal ba'i 'khor lor zhes bya ba ni phyi'i 'khor lo dang 'dra bar ro/ /de lta mod kyi gtso bo ni mi bskyod pa yin no/ /rang gi sa bon ni yi ge maM ngo / /brtan par byas pa ni sems kyis so/ /'gro ba'i mi shes
<p>77b</p>
<p>77b.1</p>dag bya'i phyir/ /zhes bya ba ni 'khor los rang gi ye shes dang cha 'dra bar byas pas so/ /khyad par gyis bshad pa la 'khor lo'i bdag po ni mi bskyod pa'o/ /de yang sku mdog nor bu in+d+ra nI la'i mdog can no/ /de nyid kyis na zhal dang po sngo ba/ zhal g.yas pa dkar ba/ g.yon pa dmar
<p>77b.2</p>ba/ dpal mchog dang po'i phyag dang 'dra bar rdo rje dang / ral gri dang / nor bu dang / pad+ma bsnams par ldan pa yin pa las 'di'i rdo rje ni sngo zhing kha cung zad kyis pa'o/ /mi bskyod pa ni zad pa shes pa'i rang bzhin yin par bshad pas kun nas nyon mongs pa'i phyogs thams cad rtsa ba nas 'byin
<p>77b.3</p>pa ni 'dir zhe sdang chen po'o/ /de nyid ni don to/ /de ltar zhe sdang dang ldan pa'i 'jig rten 'phrin las 'di nyid kyis 'dul ba'i phyir badzra d+h+r-ika ces bya bas yang dag par bskul la/ spros pa'i tshul gyis til gyi gang bu bzhin du phyogs bcu'i 'jig rten gyi khams gang bar yid kyis phyung
<p>77b.4</p>la bya ba byas nas gong bu'i tshul gyis bsdus te mi bskyod pa gcig tu byas la bdag nyid 'jam pa'i rdo rjer gyur pa la gzhug par bya'o/ /dngos po kun gyis zhes bya ba ni thabs dang shes rab dang sku dang gsung la sogs pa'i nang du chung par bsgom par bya ba'o/ /rnam par snang mdzad
<p>77b.5</p>kyi dbang du byas nas bshad pa ni dzin dzika gis zhes bya ba la sogs pa yin te/ ji na dzika gis zhes bya ba'i sngags 'dis yang dag par bskul la spros te bsdus la de bzhin du zhes mi bskyod pa dang 'dra bar ro/ /dang po 'dra zhes bya ba ni sku dang zhal dang sku mdog dpal mchog dang
<p>77b.6</p>po dang 'dra ba'o/ /me long lta bu'i ye shes ni shes bya thams cad la thogs pa med pa'i phyir dang / de'i rnam pa ma yin pa'i phyir gti mug chen po'o/ /dpal mchog dang po'i phyag dang 'dra'o zhes bya ba'i dbang du byas pa de dgag pa'i phyir 'khor lo bzang sogs ldan zhes bya ba
<p>77b.7</p>smos so/ /de'i don ni 'di yin te rtsa ba'i phyag na ni 'khor lo bsnams la lhag ma rnams ni dpal mchog dang po dang 'dra ba'o/ /de bzhin du 'di'i 'og ma rnams la yang shes par bya'o/ /rin chen dbang ni rin chen 'byung ldan no/ /mnyam nyid brtson 'grus can zhes bya
<p>78a</p>
<p>78a.1</p>ba la/ mnyam nyid ni mnyam pa nyid kyi ye shes te/sems can thams cad la mnyam pa kho nar brtson pa'i phrin las kyis 'jig rten rnams la 'jug par mdzad pas na mnyam nyid brtson 'grus can zhes bya'o/ /gzhon nu'i zhal 'dra zhes bya ba ni
<p>78a.2</p>g.yas sngo la g.yon dkar ba'o/ /lho phyogs su zhes bya ba ni lho phyogs kyi gdan la'o/ /rin chen 'byung ldan la sogs pa'i phyag na go rims ji bzhin du rin po che dang pad+ma dang ral gri'o/ /go brje ba'i gnas su ni mtshan ma 'khor lo yin no/ /de yang mnyam pa nyid kyi ye shes
<p>78a.3</p>la sogs pa'i rtsa ba ni me long lta bu'i ye shes yin pas me long lta bu'i mtshan ma spyir grub pa yin no/ /me long lta bu la sogs pa'i rtsa ba chos kyi dbyings ma yin nam zhe na/ de ni de ltar yin te/ de nyid kyi phyir mtshan ma gcig po de'i bdag nyid can rtsa ba'i phyag gnyis kyis 'khyud pa thams cad la
<p>78a.4</p>yod pa yin no/ /gsung dbang po ni 'od dpag tu med pa'o/ /shes bya thams cad la thogs pa med pa so sor rtog pa'i ye shes ni 'dod chags chen po'o/ /pad+ma rA ga ni rin po che ste/ de dang \u0f37'dra ba'i mtshan ma phyag mtshan dang po na mnga' ba gang yin pa de ni/ pad+ma rA ga'i mdog pad
<p>78a.5</p>sogs/ /zhes bya'o/ /nub phyogs su zhes bya ba ni nub phyogs kyi gdan la'o/ /don yod dbang zhes bya ba ni don yod par grub pa'o/ /gtum po chen po ni shin tu drag po'i phrag dog ste bya ba sgrub pa'i ye shes so/ /ji ltar na de phrag dog yin zhe na/ 'gro bas na phrag dog ste/
<p>78a.6</p>sangs rgyas kyi zhing thams cad du sems can gyi don bya ba'i phyir sprul pa rnams gcig par 'gyed pa'i phyir ro/ /bai DUR+yar snang zhes bya ba ni ma rgad kyi mdog can no/ /byang du zhes bya ba ni byang phyogs kyi gdan la'o/ /kun kyang zhes bya ba ni gang 'di de bzhin gshegs pa thams cad do/ /pad+ma
<p>78a.7</p>nyi dkyil zhes bya ba ni sna tshogs pad+ma la gnas pa'i nyi ma'i dkyil 'khor la'o/ /rnam par snang mdzad kyi ni zla dkyil zhes sngar bshad pa yin no/ /sems can thams cad la sdug bsngal bsal bar 'dod pa ni snying rje'o/ /bsod nams thams cad byang chub chen por yongs su
<p>78b</p>
<p>78b.1</p>bsngo ba ni thabs kyi pha rol tu phyin pa'o/ /de gnyis kyis ni 'gro ba'i don rtsol ba'o/ /sku dang dbang ni rnam par snang mdzad do/ /de bas nye bar bsdus pa ni byams pa'o/ /skye ba thams cad du rtag tu byang chub kyi spyod pa dang kun du mthun par smon par byed pa ni smon lam gyi pha rol tu phyin pa'o/ 
<p>78b.2</p>gnyis po de dag ni 'dod par bya ba yin pas 'dod pa'o/ /thugs kyi dbang po ni mi bskyod pa'o/ /bde ba dang mi 'bral bar dga' ba'i bsam pa ni dga' ba'o/ /skye ba thams cad du rtag tu byang chub kyi spyod pa dang rjes su mthun par 'bad pa'i stobs dang / bslab pa'i stobs ni
<p>78b.3</p>stobs kyi pha rol tu phyin pa'o/ /ting nge 'dzin ni sems brtan pa'o/ /don ni nor ro/ /dag pa ni kha na ma tho ba med cing 'bras bu brtan pa'o/ /de lta bu'i bsam pa dang ldan pas na bsam pa'i don dag ces bya ste/ mdzod chen po dang ldan pa zhes gsungs pa'i phyir ro/ /phan pas bsdus
<p>78b.4</p>pa'i bsam pa ni btang snyoms so//chos thams cad dgongs pa ji lta ba bzhin du yongs su shes pa ni ye shes kyi pha rol tu phyin pa ste/ de gnyis 'grub par byed pa'o/ /lhag ma ni lhag mar gyur pa ste/ ral gri la sogs pa'o/ /rang bdag lta bur zhes bya ba ni rnam par snang mdzad dang / 
<p>78b.5</p>mi bskyod pa dang / gsung gi dbang po dang / don yod par grub pa dang 'dra ba'o/ /bstan pa ni bshad pa'o/ /gzugs sogs pa zhes bya ba ni gzugs dang / sgra dang / dri dang / ro dang / reg dang / chos kyi dbyings kyi rdo rje'o/ /me long sogs rnams zhes bya ba ni me long dang / pi wang dang / 
<p>78b.6</p>dri'i dung chos dang / ro'i snod dang / gos sna tshogs dang / chos 'byung ba ni rtsa ba'i phyag mtshan no/ /sku sogs zhes bya ba ni sku mdog dang / zhal dang phyag mtshan gzhan ni rnam par snang mdzad la sogs pa 'khor los sgyur ba drug po dang 'dra ba'o/ /de nyid gsum gyis zhes bya ba ni oM AHhUM zhes bya ba
<p>78b.7</p>'dis yang dag par bskul la gdon par bya'o zhes bya ba'i don to/ /drug po 'di dag ni go rims bzhin du sbyin pa la sogs pa pha rol tu phyin pa drug gi ngo bo nyid yin no zhes dkyil 'khor gyi de kho na nyid 'og nas 'chad pa las bstan to/ /lha mo bcu po 'di dag kyang zla ba'i gdan dang rin po che'i cod
<p>79a</p>
<p>79a.1</p>pan can rang gi thabs la 'khyud pa'o/ /yams 'joms zhes bya ba ni spyi'i nye bar 'tshe ba 'joms pa ste/ phung po'i bdud dang / shes bya'i sgrib pa 'joms pa'i phyir ro/ /khro bo'i skyil mos gnas zhes bya ba'i tshig ni khro bo thams cad kyi spyi'i yin te/ g.yon brkyang
<p>79a.2</p>bas zhes bya ba'i don to/ /rab 'bar zhes bya ba ni drag po'i lta bas so/ /sred 'joms zhes bya ba ni srid pa'i sred pa 'joms pa ste/ 'dis nyon mongs pa'i sgrib pa can gyi nyon mongs pa'i bdud dang / bdag tu lta ba 'joms pa'i phyir ro/ /'dod 'joms zhes bya ba ni mya ngan las 'das
<p>79a.3</p>par sred pa 'joms pa ste/ mi gnas pa'i mya ngan las 'das pa la dgyes pa'i phyir ro/ /drag po'i hUM gis mgur gyi phyogs 'gengs pas na gtum zhing sgra zab ces bya'o/ /bya ba lha yi bdud dag nyid/ /ces bya ba ni las kyi sgrib pa dang lha'i bu'i bdud bcom pa'i phyir ro/ /de nyid kyi phyir
<p>79a.4</p>bgegs kyi mchog 'joms pa'o/ /'di rnams zhes bya ba ni khro bo bzhi po 'di dag smin ma gnyis 'degs pa'o/ /yang 'di dag dbu skra gyen du 'bar ba dang / sma ra dang / smin ma dang / spyan dag dmar ser du 'dug pa yin pas na/ smin 'degs dbu skra gyen du 'bar/ /sma ra smin
<p>79a.5</p>ma spyan dmar ser/ /zhes bya'o/ /zhal gdangs zhes bya ba ni zhal rnam par phye ba'o/ /yang 'di rnams kyi rtsa ba'i phyag mtshan ni tho ba dang / dbyig pa dang / pad+ma dang / rdo rje kha gyen du gyes pa'o/ /lhag ma ni ral gri la sogs pa'o/ /yang 'di rnams khros pa'i sbrul gdug pas sku la
<p>79a.6</p>brgyan pa dang / yan lag 'dus zhes bya ba 'khyud pas gnas pa yin no/ /dkyil 'khor ba thams cad ni bdag po la mngon par phyogs pa'o//kun nas zhes bya ba ni rang rang gi gnas su'o/ /rang gi dngos po yis zhes bya ba ni rang rang gi tshul gyis so/ /snying po'i sa bon gyi
<p>79a.7</p>'od nyid lcags kyu yin te/'gugs par byed pa'i phyir ro/ /des 'jam pa'i rdo rje ye shes kyi dkyil 'khor gyi tshul kun nas bsdus shing spyan drangs la/ sangs rgyas mdun na bzhugs pa mthong ba dang 'dra bar bsams te/ de dang lhan cig 'ongs pa'i bgegs gshin rje gshed
<p>79b</p>
<p>79b.1</p>la sogs pas kun du bskrad la/ yang slar de dag mi 'jug par bya ba'i phyir de rnams nyid kyis dkyil 'khor mngon par bsrungs te/de rnams la zla ba la sogs pa dang / me tog la sogs pa dang yang ldan pa'i mchod yon 'jam pa'i rdo rje'i sngags bzlas pa phul la/ ye shes kyi 'khor
<p>79b.2</p>lo de rang gi 'khor lo la gzhug cing nang du chud par bsam mo zhes sbyar ro/ /gzhan yang ji lta bu zhe na/ sa'i snying po la sogs pa dang sku rdo rje la sogs pas mig dang sku la sogs pa byin gyis brlab par bya'o/ /sngon bzhin zhes bya ba ni nu ma'i bar du ye shes sems dpa' rnam par bsams la/ rang
<p>79b.3</p>gi ye shes sems dpa' snying po'i sa bon gyi 'od zer gyis phyogs bcu'i de bzhin gshegs pa rnams bskul la de'i snying po'i 'od zer las byung ba'i rig pa'i tshogs rnams rin po che'i bum pa'i chu blugs pas de rnams la dbang bskur bar bsam par bya'o/ /'di dag gis cir 'gyur zhe na/ rgyu mthun
<p>79b.4</p>pa la sogs zhes bya ba la sogs pa smos te/ rgyu mthun pa dang rnam par smin pa la sogs pa'i 'bras bu chen po dang / bsnyen pa dang / nye bar sgrub pa la sogs pa'i yan lag chen po nyid du 'gyur ro zhes bya ba'i tha tshig go/ /de la/ snying zla'i ral gri'i snying po'i 'od/ /ces bya ba nas brtsams te/ /
<p>79b.5</p>'khor lo la gzhug ces bya ba'i bar gyis ni bsnyen pa'i yan lag chen po dang / rgyu mthun pa'i 'bras bu chen po bstan pa yin no/ /cig shos gnyis gnyis ni dkyil 'khor ba'i mig la sogs pa byin gyis brlab pa dang / sku la sogs pa byin gyis brlab pa dang dbang bskur ba las
<p>79b.6</p>so/ /dbang bskur ba yongs su gyur pas cod pan du 'khor los sgyur bas byin gyis brlab pa'i phyir dbang bskur ba'i mthar thug pa yin la/ der gang gi cod pan du gang zhig bzhugs pa de bstan pa'i phyir sangs rgyas zhes bya ba la sogs pa smos te/ sgo ba rnams zhes bya ba ni sgo srung ste
<p>79b.7</p>des dbang bskur ro zhes sbyar ro/ /mi bskyod pa'i cod pan la ni rdo rje sems dpa'o/ /de'i cod pan la ni mi bskyod pa'o/ /zhes bshad do/ /de ltar dbang bskur zhes bya ba ni tshul de ltar dbang bskur bar gyur nas/ gzhug ces bya ba ni rang gi kha nas bcug ste zhu bar gyur pa dang / zhu
<p>80a</p>
<p>80a.1</p>ba de nyid las shes rab kyi ba spu'i bu gar gnas pa'i gzugs rdo rje la sogs pa'i rang bzhin can gyi 'od zer gzhal yas khang gi 'od las 'das nas zhes bya ba ni 'dir phyi'i gzugs la sogs pa zhes bya ba ni lhag ma'o/ /mchod dang mchod pa'i bdag can gyur/ /
<p>80a.2</p>zhes bya bas ni nga rgyal bshad pa yin no/ /chos rnams kun zhes bya ba ni dngos po thams cad kyis so/ /bstod ces bya ba ni bstod pa byed du gzhug pa'o/ /rang gi bdag nyid rdzogs sangs skus/ /zhes bya ba la rang gi zhes bya ba ni bdag po'i'o/ /bdag nyid skus zhes bya ba ni de kho na nyid kyi
<p>80a.3</p>skus te/ rang gi bdag nyid kyi gzugs rdzogs pa'i sangs rgyas kyi skur gyur pa gang yin pa de la de skad ces bya'o/ /de yang de bzhin nyid dang sems tsam nyid gang yin pa de ni chos thams cad kyi spyi'i mtshan nyid yin la/ de yang dkyil 'khor gyi bdag po nyid yin te/ de bas na thams
<p>80a.4</p>cad ni bdag nyid yin no zhes bya ba dang sems tsam nyid yin no zhes bya ba dang / thams cad rdo rje 'chang ba nyid yin no zhes bya ba'am/ 'jam pa'i rdo rje nyid yin no zhes bya ba'i tshul des chos thams cad lan cig gis mthong bar nus pa yin no/ /de'i phyir rang gi bdag nyid skus/ /
<p>80a.5</p>zhes bya ba 'di tsam zhig smos par rigs kyi/ rang gi bdag nyid rdzogs sangs rgyas/ /zhes bya ba 'di ni mi rigs so/ /de yang sangs rgyas rnams ni khyad par gyi mtshan nyid can yin la/ de yang lnga po yin na de rnams kyi mtha' yas ba'i chos rnams rnam par phye bar mthong bar ji ltar
<p>80a.6</p>nus she na/ de'i phyir/ ye shes lnga dang phyag rgya dang / /rigs brgya lnga dang gsum gyis so/ /zhes bya ba smos te/ 'di ni chos thams cad ni sems tsam yin la/ sems can rnams ni sems kyi rgyun gyi mtshan nyid can yin zhing / sems can yang de bzhin gshegs pa'i
<p>80a.7</p>snying po can yin pas de bzhin gshegs pa'i chos thams cad bsdus pa ni me long lta bu la sogs pa ye shes lnga po thog ma dang tha ma med pa yin la/ de yang chos nyid kyi skus rang bzhin gyis yongs su dag pa nyid yin pas na glo bur ba'i sgrib pa'i dri ma tsam rnam par dag par gyur nas
<p>80b</p>
<p>80b.1</p>rang rang gi ngo bor gnas par gyur pa na ye shes lnga zhes bya ba dang / sangs rgyas kyi byang chub ces bya ba 'thob par 'gyur ro/ /de ltar na sngar ni sa bon zhes bya ba nyid yin no/ /de bas na byang chub sems dpa'i sa bon du gyur pas rigs dang rgyud ces kyang bshad do/ /phyag rgya zhes bya ba ni
<p>80b.2</p>phyag rgya'i dbye bas/ rigs brgya dang / rigs lnga dang / rigs gsum du bshad do/ /de'i don ni 'di yin te/ chos rnams mtha' yas pa yin mod kyi/'on kyang phyag rgya brgya 'am/ phyag rgya lnga 'am phyag rgya gsum gyis nye bar mtshon pa nyid kyis phyag rgya nyi shus rgyas btab pas
<p>80b.3</p>khyad par gyi mtshan nyid can gyi sangs rgyas rnams kyi rang bzhin mthong bar nus pa yin no/ /ji ltar na rigs gsum yin zhe na/ nga rgyal dang phrag dog gnyis ni shes rab kyi rang bzhin 'dod chags kyi rigs kyi nang du 'dus pa yin pa'i phyir ro/ /ji ltar na rigs brgyar 'gyur zhe na/ phung
<p>80b.4</p>po dang skye mched dang khams kyi phyag rgya rnams re re zhing zhi ba dang / rgyas pa dang / dbang dang / mngon spyod dang / sna tshogs pa'i tshul gyi dbye ba rnam pa lnga lngar phye bas so/ /ji ltar phyag rgya nyi shu yin zhe na le'u bco brgyad pa las/ phung po skye mched khams rnams ni/ /phyag rgya yis
<p>80b.5</p>ni rgyas gdab po/ /zhes bya ba dang / yang / gang zhig gzugs dang tshor dang 'du shes 'du byed dang / /rnam par shes dang skye mched drug dang dbang po drug /sa chu me dang rlung dang nam mkha' thams cad ni/ /byang chub sems 'dra rgya chen de la phyag 'tshal lo/ /zhes ji skad
<p>80b.6</p>bshad pa lta bu'o/ /gleng gzhi las kyang / phyag rgya 'di dag kho na tsam bshad de/ /byang chub sems dpa' dam tshig rdo rje dang / zhes pa nas brtsams te/ de bzhin gshegs pa rdo rje gdon mi za/ /zhes bya ba'i bar du gsungs pa dang / le'u bcu bdun pa las kyang / /phung po lnga ni mdor
<p>80b.7</p>bsdu na/ /sangs rgyas lngar ni rab tu grags/ /rdo rje skye mched nyid dag kyang / /byang chub sems dpa'i dkyil 'khor ro// sa ni spyan zhes bya bar bshad/ /chu yi khams ni mA ma kI/ /me yi khams ni gos dkar mo/ /sgrol ma rlung du rab tu grags/ /mkha' dbyings dam tshig de
<p>81a</p>
<p>81a.1</p>nyid ni/ /rdo rje 'dzin pa nyid du dran/ /gzugs tshor la sogs sngags pa yis/ /lha nyid du ni rnam par bsgom/ /zhes ji skad bshad pa lta bu'o/ /de bas na chos ji snyed pa de rnams ni rigs lnga'i dbye ba nyid yin pas rigs brgya'o/ /la la na re brgya'i sgra ni nye bar
<p>81a.2</p>mtshon pa tsam yin pa'i phyir sangs rgyas lnga po ni dbye ba sna tshogs pa'i rang bzhin can gyi chos thams cad yin pas na de lta bu'i tshul de nyid la byas nas de rnams kyi zhes brjod par bya'o/ /yang na dkyil 'khor gyi bdag po ni bstod par bya ba nyid yin la/ dkyil 'khor pa rnams
<p>81a.3</p>ni stod par byed par rigs pa yin na/ chos rnams kun gyi 'khor lor bstod/ /ces bya ba ci'i phyir brjod ce na/ de'i phyir/ rang gi bdag nyid rdzogs sangs skus/ /zhes bya ba smos te/ rdzogs sangs skus zhes bya ba gtso bor bstan pas dkyil 'khor pa thams cad gzung
<p>81a.4</p>ngo / /rang gi bdag nyid ces bya ba ni bdag po'i bdag nyid de dkyil 'khor ba dang dkyil 'khor gyi bdag po'i sku 'di yin pas de skad ces bya'o/ /de yang dkyil 'khor gyi bdag po ni chos thams cad kyi spyi'i mtshan nyid yin la/ dkyil 'khor ba ni khyad par gyi mtshan nyid yin no/ /
<p>81a.5</p>de bas na bdag po bstod pas dkyil 'khor pa yang bstod pa yin te/ dbye ba med pa'i phyir ro/ /dkyil 'khor pa thams cad kyi bstod par gyur pas na chos thams cad kyi bstod par gyur pa yin no/ /mi bskyod pa la sogs pa'i mtshan smos pa nyid kyis bstod pa ni 'di rnams kho na
<p>81a.6</p>yin gyi/ dkyil 'khor gyi bdag po'i yang ma yin la dkyil 'khor pa rnams kyi yang ma yin no zhe na/ ye shes lnga dang zhes bya ba la sogs pa smos te/ rdo rje sems dpa'i rang bzhin ye shes lnga po nyid phyag rgya'i dbye bas rigs brgya dang / rigs lnga dang / rigs gsum du
<p>81a.7</p>'gyur ba yin la rdo rje sems dpa'i bdag nyid ni dkyil 'khor gyi bdag po yin no zhes bya ba 'di ni grags pa nyid yin no/ /de bas na rigs lnga'i bdag nyid dang rdo rje 'chang ba'i bdag nyid yin pa nyid kyi phyir bstod pa 'di ni dkyil 'khor gyi bdag po'i bstod pa yin la/ de'i yin pa
<p>81b</p>
<p>81b.1</p>dang dkyil 'khor ba'i yang yin te dbye ba med pa'i phyir ro/ /de bas na mi rigs pa med do/ /mi bskyod rdo rje zhes bya ba la sogs pa 'di le'u bcu bdun pa las gsol ba 'debs par gsungs pa yin mod kyi/ 'on kyang phyag 'tshal ba dang ldan pa dang / de bzhin du lnga po 'di
<p>81b.2</p>dag gtso cher bstod pa'i tshig yin pa'i phyir te/de yang tshigs su bcad pa drug pa las/ sangs rgyas kun gyi bskul ba yi/ /bstod tshig bzhi pa 'di rnams kyis/ /rdo rje longs spyod bstod na ni/ /de yang sangs rgyas 'dra bar 'gyur/ /zhes gsungs pa'i phyir ro/ /de la
<p>81b.3</p>rnam par snang mdzad la sogs pa'i tshig khyad par dang bcas pa rnams kyis rnam par snang mdzad la sogs pa'i tshul gyi tshigs bcad re res bdag po ni me long lta bu la sogs pa'i ye shes kyi bdag nyid can yin par ston la/ rdo rje sems dpa'i sgras ni rdo rje 'chang ba sangs rgyas
<p>81b.4</p>lnga'i bdag nyid can dang / ye shes lnga'i snying po'i de rang bzhin can yin par cig car ston to/ /mi bskyod rdo rje zhes bya ba ni rdo rje nyid de ye shes kyi snying po can yin pa'i phyir ro/ /ye shes che zhes bya ba ni che ba nyid de/ kun nas nyon mongs pa thams cad rtsa ba nas bton pa'i phyir
<p>81b.5</p>ro/ /rdo rje dbyings zhes pa ni sangs rgyas rnams kyi rgyu ste/ sangs rgyas rnams ni thugs kyi skye gnas las 'khrungs pa'i phyir ro/ /gang gi phyir ye shes chen po'i yin bde nyid kyi phyir mkhas pa chen po ste/ ye shes dang shes pa po khyad par med pa'i phyir ro/ /sku dang gsung dang
<p>81b.6</p>thugs kyi dkyil 'khor rnams thugs kyis bsdus pa yin pas na dkyil 'khor mchog gsum mo/ /sku dang gsung dang thugs kyi rdo rje ni thugs kyi la rag las pas na rdo rje gsum mo/ /rdo rje dbyangs la zhes bya ba ni gsang ba gsungs shig ces bya ba'i don to/ /phyag 'tshal
<p>81b.7</p>lo zhes bya ba ni rab tu 'dud pa'o/ /sgrib pa rnams shin tu spangs pas na dag pa che zhes bya'o/ /'tshe ba rnams shin tu nye bar zhi ba'o/ /'gro ba'i don du nam mkha' ji srid kyi bar du bzhugs pas ni dga' ba chen po'o/ /de yang chos nyid kyi sku rang bzhin gyis grub pa yin
<p>82a</p>
<p>82a.1</p>pas na rang bzhin gyis 'od gsal ba'o/ /mchog du gyur ba de bzhin gshegs pa rnams kyi mchog yin pas na mchog gi mchog ste/ mnyam pa nyid kyi ye shes la sogs pa ni me long lta bu'i ye shes la brten pa yin pa'i phyir ro/ /ston pa zhes pa
<p>82a.2</p>ni ston par mdzod cig pa'o/ /rin chen rgyal po zhes bya ba ni 'khor los sgyur ba nyid yin pas rgyal po'o/ /rab tu zab ces bya ba ni sangs rgyas dang sangs rgyas ma yin pa dang / sems can thams cad bdag dang mnyam par mkhyen pa'i phyir ro/ /rdo rje nam mkha' zhes
<p>82a.3</p>bya ba ni mtshan ma med pa'i rnam pa can yin pa'i phyir dang / /snying po can nyid yin pa'i phyir ro/ /dri med mkha' zhes bya ba ni sgrib pa'i dri ma thams cad dang bral bas nam mkha' dang 'dra ba'i phyir ro/ /rang bzhin dag pa zhes bya ba ni dri ma rnams ni de'i rang bzhin ma yin pa'i phyir ro/ /
<p>82a.4</p>gos pa med ces bya ba ni rang bzhin gyis rnam par dag pa la glo bur ba'i dri ma rnams kyis kyang de la gnod par mi nus pa'i phyir ro/ /rdo rje sku la zhes bya ba ni rdo rje sku'i gsang ba gsungs shig pa'o/ /chos thams cad kyi dbang phyug tu gyur pas na rgyal po che'o/ /brjod du med
<p>82a.5</p>pas na mi rtog pa'o/ /de nyid kyis na mtshan ma thams cad ro gcig pa'i phyir/ nam mkha' rdo rje 'dzin zhes bya ba ste/rdo rje nyid ni rdo rje 'dzin pa'o/ /chos thams cad kyi don dam pa'i de kho na nyid la rnam par dpyod pa gang yin pa de ni 'dod chags kyi pha rol tu phyin pa ste de
<p>82a.6</p>brnyes pa'o/ /rdo rje gsung zhes bya ba ni gsang ba gsungs shig pa'o/ /rnam pa thams cad kun nas thugs su chud pas na rdzogs sangs rgyas so/ /bsam pa yang yin la/ thams cad kyang yin pas bsam pa thams cad dam thams cad kyi bsam pa ni bsam pa thams
<p>82a.7</p>cad de/ de yongs su rdzogs par mdzad pa'o/ /rang bzhin gyis yongs su dag pa'i rang bzhin can gyi dngos po rnams kyi yongs su gyur pa'i ye shes gang yin pa de ni rang bzhin can yin pas na/rang bzhin dag pa nyid las byung / /zhes bya'o/ /zla ba nyi ma zhes bya ba la zla ba
<p>82b</p>
<p>82b.1</p>la sogs pa lnga po rlung dang me'i dkyil 'khor la brten pa'i pad+ma'i snod la gnas pa oM gyis byin gyis brlabs pa rdo rje dang yang dag par ldan pa 'bar ba dang de sreg pa dang snang ba dbyed pas shel ltar dang ba'i ye shes kyi bdud rtsir gyur pa 'od zer gyis phyogs bcu nas bkug pa'i bdud rtsi
<p>82b.2</p>dang ro gcig tu gyur pa dang yi ge gsum gyis byin gyis brlabs par bsams la/ des snying ga'i zla bar chud pa'i ma lus pa'i 'khor lo tshim par bya'o/ /de yang hUM bkod pa'i rdo rje mchog dang ldan pa'i lce dang ldan pas bya'o zhes bya ba'i don to/ /sems brtan par
<p>82b.3</p>gnas par bya ba'i phyir/ thig le'i rnal 'byor brtan pa ni snying bo'i 'od kyi zhes bya ba la sogs pa smos pa yin te/ mgon pos zhes bya ba ni sangs rgyas rnams kyis so/ /rang gi log rtog ces bya ba ni nyon mongs pa dang shes bya'i sgrib pas bsdus pa spangs pas so/ /de tsam
<p>82b.4</p>gyis ni sangs rgyas kyi bdag nyid tsam du byas la/ ye shes sems dpa'i thugs ka'i mtshan ma'i lte bar chud pa'i zla ba la gnas pa'i snying po zhes pa sa bon gang yin pa dang / 'gro ba sangs rgyas su byas pa dang gcig tu gyur pa dang / de'i thig le gang yin pa dang / bdag nyid
<p>82b.5</p>kyi yid gnyis su med par gyur pa shin tu snang ba dang bcas par bsams la/ /de'i 'od zer gyi phreng bas mtshan ma'i nang dang phyi snang bar byas pa'i rim gyis ye shes sems dpa' snang bar bya'o/ /de nas ye shes sems dpa'i gnas mtshan ma'o/ /de nas sku dang gsung
<p>82b.6</p>dang thugs rdo rje gnas dang bcas pa dang / de'i nang gi gnas mtshan ma'o/ /de ltar slar log ste de yang rang rang gi gnas nyid 'dug ste ye shes kyi bdud rtsi 'bab par bsam par bya'o/ /de'i 'og tu nang gi lus thams cad snang bar byas nas ba spu'i bu ga re re las
<p>82b.7</p>byung ba'i 'od zer gyi tshogs kyis 'gro ba rnams kun nas snang bar byas la 'gro ba de rnams nyid kyi don te bsam pa rnams rab tu rdzogs par bya'o/ /sems gnas par bya ba nyid kyi don du rnal 'byor gzhan dag bshad pa ni/ yang na zhes bya ba la sogs pa smos te/ rtags
<p>83a</p>
<p>83a.1</p>phra mo ni 'jam pa'i rdo rje'i ral gri nas 'bras tsam mo/ /thub pa'i 'khor lo rang rang gi rig pa zhes bya ba la/ de'i dbus su zhes bya ba ni lhag ma'o/ /brtan pa'i mtshan ma zhes bya ba ni sems brtan pa'i rtags smig rgyu la sogs pa'i rnam pa'o/ /mtshan ma
<p>83a.2</p>zhes bya ba ni mtshan ma dang zhes bya bar blta bar bya'o/ /bsam gtan gyis dub na bzlas brjod bya ba yin pas de'i phyir sku gsung zhes bya ba la sogs pa smos pa yin te/ sngags zhes bya ba ni ye shes sems pa'i sa bon no/ ye shes lnga'i 'od zer can zhes bya ba ni sangs rgyas lnga'i
<p>83a.3</p>'od zer can du spros pa ste bsgom par bya'o zhes bya ba ni lhag ma'o/ /de yang / 'od zer lnga yi khyad par gyis/ /spros na byang chub thob par 'gyur/ /zhes ji skad gsungs pa lta bu'o/ /sku dang gsung dang thugs nyid ni rdo rje mchog yin la/ de bas na rdo rje gsum po de dag nyid gcig
<p>83a.4</p>car ram rim gyis spro bar bya'o/ /de yang go rims ji lta ba bzhin du rdo rje gsum po re re 'am gsum gsum du zhes bya ba'i don te/ sngags rnams thams cad spro ba ni/ /bye brag rnam par gnyis su bsgrags/ /sku gsum rdo rje'i bye brag gis/ /spro ba dang ni bsdu ba bya/ /zhes ji
<p>83a.5</p>skad gsungs pa lta bu'o/ /'dod pa'i gsang sngags bzlas brjod bya'o zhes bya ba ni lhag ma'o/ /gnas pa brtan par gyur ba dang bcas pa nyid spro ba ni bzlas pa'i cho ga la bsngags pa yin no/ /de'i phyir rdo rje zhes bya ba smos te/ rdo rje ni rlung gi dkyil 'khor ro/ /gsal ba
<p>83a.6</p>ni chu'i dkyil 'khor ro/ /chos ni me'i dkyil 'khor ro/ /'khor lo zhes bya ba ni dbang chen gyi dkyil 'khor te/ de zhes bya ba ni sgra gtso bo la snyegs pa'i phyir ro/ /bzhi po 'di dag ni sku gsung thugs rdo rjer gtogs pa'i gnas yin te/ sku dang gsung dang thugs dang
<p>83a.7</p>ye shes sems dpa'i phyi'i gnas su bsgom par bya'o zhes bya ba ni lhag ma'o/ /de ni zhes bya ba ni sku dang gsung dang thugs rdo rje'i gnas su bsgom pas brtan par byas la/ sngar bshad pa'i rdo rje gsum gyi tshogs spro zhing bzlas brjod bya'o/ /sngags bzlas pa'i dus
<p>83b</p>
<p>83b.1</p>ni spro ba yin la brjod pa'i mthar ni bsdu ba yin pas de'i phyir brjod cing zhes bya ba la sogs pa smos te/ de ltar spro ba dang brtan par bya ba nyid kyi sngags brjod la sku'i rdo rje la sogs pa spros pas nam mkha' khyab par byas nas/ rang gi 'od kyis zhes bya ba ye shes sems dpa'i sa bon gyi
<p>83b.2</p>'od zer spros la/ sngon bzhin zhes bya ba ye shes kyi dkyil 'khor mchod par bshad pa'i rim gyis rig pa'i tshogs gzugs rdo rje la sogs pa'i chos rnams bzang zhing bsngags pa'i mchod pa'i mchog sna tshogs sprul par byed par 'os pa yin pas na sna tshogs mchod mchog
<p>83b.3</p>'os zhes bya'o/ /srog las zhes pa ni srog thob pa ste/ dbugs 'byin pa'i rlung dang lhan cig ces bya ba'i don to/ /rig pa ni mchod pa'i lha mo rnams so/ /sgeg pas zhes bya bas ni chags pas so/ /yongs su 'khyud pa zhes bya bas ni kun nas 'khyud pa'o/ /ye shes sangs rgyas
<p>83b.4</p>tshogs zhes bya ba ni spros te mchod nas bde bar gyur pa de rnams nyid rang gi zhes bya bar rang rang gi sa bon nam ye shes sems dpa'i sa bon du gzhug cing nang du chud par bya'o/ /mthar zhes bya ba ni brjod pa'i mtha' mar ji srid brjod pa gnyis pa ma byas pas de srid nyid du zhes bya
<p>83b.5</p>ba'i don to/ /rtsol bas zhes bya ba ni rtsol ba thob pa ste/ rngub pa'i dbugs dang lhan cig ces bya ba'i don to/ /sngags kyi tshad dang rjes su mthun pas gcig gam gnyis sam sngags mang po brjod par byas nas gang gi tshe mi skyo ba'i don du cung zad dbugs ring du 'byin pa
<p>83b.6</p>de ni srog gcig yin te/ des yongs su bsdus pa ni brjod pa'i dus dang spro ba'i dus yin no/ /de ltar bzlas na sems rnam par g.yeng bar mi 'gyur ro/ /la la ni khyad par du bsam gtan gyis dub pa na bya ba yin no zhes zer ro/ /gzhan dag ni sngags re re bzlas pa
<p>83b.7</p>nas spro ba'i dus yin la/ de'i mthar ni bsdu ba'i dus yin no zhes zer ro/ /thig le phra mo zhes bya ba la sogs pa la/ /sngar gyi rnal 'byor bsnyen pa la sogs pa'i dbye ba dang / rgyu mthun pa la sogs pa'i 'bras bu chung ngu dang / bar ma dang chen pos phye bas bsgom par
<p>84a</p>
<p>84a.1</p>bya ba yin pa ji lta bar thig le dang phra mo dang gsang ba gsum las skyes shing byung ba'i rnal 'byor 'di rnams la yang de bzhin du bsgom par bya'o/ /de dag kyang rnal 'byor gsum po 'di rnams lhag par mos pa gtso bor gyur pa yin gyi/ mthong ba gtso bo ni
<p>84a.2</p>ma yin te/ dus cung zad dam chung ba'i phyir ro/ /de bas na lhag par mos pa zhes smos pa yin no/ /dub par gyur na mchod pa sngon du 'gro bas ngal bso ba yin pas re zhig der mchod par bya ba bstan pa'i phyir rang snying zhes bya ba la sogs pa smos te/ rang gi snying ste rang gi sems
<p>84a.3</p>kyi de kho na dkyil 'khor la sogs pa'i rang bzhin gang yin pa de la brtags pas sems kyi 'jug pa zhum par gyur te dub par gyur na zhes bya ba'i tha tshig go/ /spyan la sogs pa'i tshogs bzhis glu snyan cing yid du 'ong bas sems can khams na zhes bya ba la sogs pa des
<p>84a.4</p>bdag nyid gsol ba gdab cing gsod par byas la dkyil 'khor gyi bdag po dang bcas pa snga ma bzhin du mchod par bya'o/ /tshim par bya ba'i cho ga ni spyi bor zhes bya ba la sogs pa smos pa yin te/ mgo bo'i steng mtho gang tsam gyis dpags par bsgoms pa'i zla ba'i dkyil
<p>84a.5</p>'khor der oM gyi rlan can zhes bya ba bsil bar byas la/ dam pa'i sems zhes bya ba byang chub kyi sems chu'i rgyun 'dzag pa sku la sogs par phab la sku la sogs pa tshim par bya'o/ /cho ga bzhin du zhes bya ba ni oM gyi 'od zer rnams kyis phyogs bcu nas drangs te srog dang
<p>84a.6</p>rtsol bas kyang nang du chud par byas la/ rtsa'i tshogs la rgyu bas sku la khyab par bya'o/ /gshegs su gsol ba bshad pa ni/ de ltar zhes pa la sogs pa yin te de kho na nyid gsum gyi rang gi bdag nyid kyi sngags bsdus shing nang du chud par byas la dkyil 'khor ba rnams
<p>84a.7</p>gshegs su gsol lo/ /chags med pas zhes bya ba ni chos thams cad dngos po med par lhag par mos par bya bas so/ /de nas 'gro ba ma lus pa la phan bar bya ba'i phyir bzang po spyod pa la sogs pa'i smon lam mngon du bya'o/ /kha nang du bltas pa'i bdag nyid can gyi ting
<p>84b</p>
<p>84b.1</p>nge 'dzin las ldang ba bshad pa ni/ ting nge 'dzin las zhes bya ba la sogs pa yin te/bdag po'i nga rgyal zhes bya ba ni 'jam pa'i rdo rje'i nga rgyal lo/ /'jug par gtogs tshe zhes bya ba ni mig la sogs pa'i shes pa 'jug pa'i tshe na'o/ /rdzogs pa'i sangs rgyas kyis sprul pa'i
<p>84b.2</p>gzugs rdo rje la sogs pa nyid du yul rnams lhag par mos par byas pa ni rdzogs sangs rgyas yul zhes bya ste/ des bdag nyid yang dag par mchod par gyur bar lhag par mos par bya'o/ /phyi rol gyi bya ba rnams la mnyam par ma bzhag pa'i rnal 'byor bya ba de bshad pa ni/ 
<p>84b.3</p>'jam dpal zhes bya ba la sogs pa smos pa yin te/ 'jam dpal rdo rje'i kun bdag nyid/ /ces bya ba ni ji skad du bshad pa'i dkyil 'khor dang / dkyil 'khor gyi bdag po'i ngo bo nyid 'di dag thams cad ni 'jam pa'i rdo rje'i rang bzhin yin pas na de skad ces bya la/ de lta
<p>84b.4</p>bu'i nga rgyal dang ldan par bya ste/de lta bur gyur pas bya ba thams cad rdzogs par bya'o zhes bya ba'i tha tshig go/ /yang ji lta bur gyur pas she na/ yul de gzugs la sogs pa yang de ltar bsgom zhing lhag par mos par bya'o/ /ji ltar bsgom zhe na/ ngo bo nyid kyi yul
<p>84b.5</p>zhes bya ba ste/ ye shes kyi so sor snang ba'i mtshan nyid can gyi yul lo/ /de bzhin du de ni rjes su 'gro ba yang yin te/ de dang ldan pas na de skad ces bya'o/ /de bzhin du rigs pa nyid ni phyir don dang bral ba'i phyir ro/ /yang ji lta bu zhe na/ /rang rang dag par rnam par
<p>84b.6</p>gnas/ /zhes pa ste/ rang rang gi mtshan nyid dag pa ni rnam par snang mdzad la sogs pa'i ngo bo nyid du ji lta ba bzhin du gnas pa'o/ /yang ji lta bu zhe na/ rang rig ces bya ba ste/ rnam par mi rtog pa'i ye shes mchog gis rtogs pa'i chos gang yin pa de'i ngo bo nyid dang / de
<p>84b.7</p>bzhin nyid ces bya ba spyi'i mtshan nyid kyis gnas pa'o/ /ji ltar yang dag par gnas she na/ rdo rje 'chang gi ngo bos so/ /de nyid kyis na 'jam pa'i rdo rje'i rang bzhin yin no/ /rtag pa la sogs par yang dag par brtags pa 'ba' zhig tu ma zad kyi/ rang nyid kyis tha mal pa'i rnam par
<p>85a</p>
<p>85a.1</p>rtog pa yang spangs par gyur pa yin la de nyid kyi phyir ma 'dres pa nyid dang brtan pa nyid kyi phyir dag pa'o/ /sems dpa' ni de kho na nyid rtogs par gyur pa yin pas de dang yang dag par ldan pa ste/ 'jigs pa thams cad rnam spangs pa//zhes bya ba'i don to/ /de
<p>85a.2</p>yang gang ci byed pa de thams cad ni thams cad ces bya'o zhes bshad pa'i phyir ro/ /de ltar na ni gal te mi dge ba gang cung zad byas pa la yang nyes pa med par gyur na de ni mi rigs te/ byang chub sems dpa' ni rang nyid kyi tshul khrims kyi mgo gcod par byed pa mi 'thad pa yin no zhe
<p>85a.3</p>na/ de nyid kyi phyir brtag cing zhes bya ba la sogs pa smos te/ sngar bshad pa'i rim pa de nyid kyis bya ba rdzogs par byas pa ni mchog yin pas bdag nyid 'khor lo mchog tu lhag par mos par byas pas mchog mtha' yas pa'i rnam par 'gyur ro/ /tshad med pa ni re re'i rnam pa
<p>85a.4</p>yang mtha' yas shing tshad med pa yin la rtag tu zhes bya ba ni skad cig re re zhing rtag tu de ltar lhag par mos pa'i phyir ro/ /rnal 'byor pa mchog ces bya ba ni rtag tu mos pa brtan pa gang yin pa'i mchod pa de ni mchog tu mtha' yas ba'i dge ba yin pas de la mi dge ba'i rnam pa dri
<p>85a.5</p>ma tsam yang ga la yod ces bya bar dgongs so/ /de ltar yin pa na mi dge ba yang dge bar 'gyur ba'i bsam pa dang ldan pa'i tshul 'di ci dgar bya bar rung ba yin nam zhe na/ ma yin te don ji lta ba bzhin yongs su mi shes pas ni ma yin no/ /de yang 'dir mi dge ba'am lung
<p>85a.6</p>du ma bstan pa gang ci yang rung ba de rigs pas byar rung bar 'gyur te/ lan 'ga' mi nus pa'am mi dge ba yod pa de thams cad du rnal 'byor 'di ni lam thams cad yongs su sbyong ba yin no/ /de ltar na rim gyis mi dge ba thams cad yang dag par spang bar bya'o zhes pa ni 'dir
<p>85a.7</p>'di'i don yin gyi 'dis bya ba dang bya ba ma yin pa thams cad bya'o zhes bya ba'i don ni ma yin te/ srog gcod pa la sogs pa ni bag med par 'bad pas byed la bdag nyid ni g.yang sar ltung ba la sogs pas 'jigs par mi byed pa dang / 'dod chags dang zhe sdang dang gti mug
<p>85b</p>
<p>85b.1</p>kun du 'phel bar byed pas na tshul khrims dang ting nge 'dzin dang shes rab yongs su dag par mi 'gyur bas de rnams kyis byang chub ga la thob/ de nas de ni rang gi log rtog rnams spangs pa zhes bya ba 'dis bkag pa yin no/ /zas la bya ba'i khyad par bstan pa ni rang snying zhes
<p>85b.2</p>bya ba la sogs pa smos te/ rang 'khor gtso bo zhes bya ba ni rang gi 'khor lo dang bcas pa'i bdag po'o/ /rang gis bon zhes bya ba ni yi ge maM ngo / /dmigs shing zhes bya ba ni bsam pa'o/ /rang snying de nyid kyis zhes bya ba ni rang gi zas/ /b+h+rUM AM dzr-i'aM khaM hUM zhes bya ba'i yi ge sangs rgyas
<p>85b.3</p>thams cad kyi rang bzhin can gyi ye shes kyi bdud rtsir byas te/ dngos po thams cad kyi chos nyid gang yin pa ye shes lnga'i bdud rtsi snying po'i rang bzhin can oM gyi 'od zer gyis phyogs bcu nas bkug la/ de dang ro gcig par gyur pas dag pa des rang gi bdag po'i 'khor
<p>85b.4</p>lo tshim par bya zhing mnyes par bya'o/ /zas kyi cho ga 'di lta bu gang yin pa 'di ni phyi rol gyi sbyin sreg gi cho ga yin par shes par bya'o//de yang rang gi snying ga'i me thab kyi lha rnams phyi rol gyi tshul gyis tshim par byed de/ji ltar phyi rol gyi me thab tu mar la sogs pas byed pa dang 'dra
<p>85b.5</p>la/ yid kyi sbyin sreg ni sems tsam yin pas phyi rol la ltos pa med par shes par bya'o/ /bla na med pa'i sbyin sreg ni ye shes kyi mes phung po la sogs pa'i bud shing nyid sreg par byed pas bla na med pa'o/ /de ltar ro'i longs spyod la bya ba bshad nas/ /gzugs la sogs
<p>85b.6</p>pa longs spyod rnams la yang bsgre bar bya ba bshad pa ni de ltar zhes bya ba la sogs pa smos pa yin te/ de ltar zhes bya ba sngar bshad pa'i rim pas rang lha zhes bya ba ni rang gi 'dod pa'i lha ste/ de'i bdag nyid can gyi ngo bo nyid las byung bas bdag ste rang nyid dang gzhan te/ 
<p>85b.7</p>rang gi lha'i bdag nyid kyi rang bzhin las byung bas 'dod pa'i yon tan lngas mchod par bya'o/ /sangs rgyas bzhed pa yin zhes bshad pa 'di ni 'di skad ston te/ji lta bu'i dam tshig gi spyod pa 'di ni sngags pa 'di rnams la sangs rgyas thams cad kyis gnang zhing dgyes pa
<p>86a</p>
<p>86a.1</p>yin te/ de yang gzhung las/ dka' thub sdom pa mi zad pa/ /bsten kyang 'grub par mi 'gyur gyi/ /'dod pa'i longs spyod thams cad la/ /bsten na myur du 'grub par 'gyur/ /zhes ji skad gsungs pa lta bu'o/ /de yang gang gi phyir sems bde bar gyur na
<p>86a.2</p>mnyam par 'jog par 'gyur ro/ /mnyam par gzhag pa'i sems kyis yang dag pa ji lta ba bzhin du shes pa'i mtshan nyid ni byang chub yin la/ sdug bsngal ba ni ting nge 'dzin dang byang chub gnyi ga ma yin te/ des na 'dis gsang sngags la brnyas shing skur pas ring po mi thogs
<p>86a.3</p>par 'chi bar 'gyur la/ shi nas kyang dmyal bar ltung ngo / /de yang / lus ngag sems ni bder gnas na/ /byang chub thob pa des mthong 'gyur/ /gzhan du dus min 'chi ba dang / /dmyal bar nges par 'tshed par 'gyur/ /zhes ji skad gsungs pa lta bu'o/ /de bas na kha na ma tho ba med cing rnyed sla ba'i
<p>86a.4</p>yul de sngags pa rnams kyis cho ga bzhin du longs spyod par bya'o/ /longs spyod rnam par dag pa bshad nas/lus rnam par dag pa bstan pa'i phyir/ las sogs las gang zhes bya ba la sogs pa smos de/ lus la sogs pas bsgrubs pa'i las la nye bar gdags pas lus sogs zhes bya ste/ lus la
<p>86a.5</p>sogs pa'i las gang yin pa de dang de thams cad kyis sangs rgyas la mchod pa nyid du bya ba dang / rjes su mthun pa'i 'gro ba'i don gang yin pa de rnams kyang bya'o zhes bya bar sbyar ro/ /ji ltar na de ltar byed nus she na/ de'i phyir/ rtag tu mnyam par gzhag par bya/ /zhes bya ba smos te/ 
<p>86a.6</p>las thams cad la ci rigs par mchod par bya ba dang / mchod pa'i bdag nyid can gyi ltar yid la bya ba dang / 'gro ba'i don yid la bya ba de mnyam par 'jog pa nyid kyis bya'o/ /rjes su mthun pa zhes bya ba ni spyod yul yongs su dag pa'i mdo'i rjes su 'brangs nas shes par bya
<p>86a.7</p>ste/ grong khyer du 'jug pa na sems can thams cad thar pa'i grong khyer du 'jug par bya'o zhes yid la bya'o/ /phyir 'byung ba ni sems can thams cad 'khor ba las gdon par bya'o zhes bya ba la sogs pa'o/ /rang gi lha'i nga rgyal tsam gyis kyang las rnam par dag par bshad pa
<p>86b</p>
<p>86b.1</p>ni/ lus ngag ces bya ba la sogs pa smos pa yin te/ lus kyi las dang ngag gi las gang ci yod pa de 'jam pa'i rdo rje la sogs pa'i nga rgyal gyis che ba nyid du byas pa yin pas de go rims bzhin du phyag rgya dang sngags kyi rang bzhin can no/ /de bas na las de dang de byas shing bsgrubs pa
<p>86b.2</p>de dag tsam nyid kyi sangs rgyas thams cad la mchod par bya'o/ /de ltar na phyag rgya bcings pa tsam dang sngags brjod pa tsam gyis kyang sangs rgyas thams cad la mchod pa byas par 'gyur ro/ /de ltar na mi dge ba'i las dman pa dag de lta bu'i tshul gyis byas pa dag ji ltar
<p>86b.3</p>dge ba yin te/ de ni gzhan dag gi mi dge ba yin no zhe na/ de ni ma yin te/bsam pa'i khyad par gyis na las dman pa nyid du ma grub pa yin te/ gang gi phyir 'di ni dngos po gcig la yang bsam pa tha dad pa yin la/ dbye ba des rgyu tshogs pa'i dbye ba las las kyi dbye
<p>86b.4</p>bar 'gyur bas de'i phyir de bshad pa ni dngos po gcig la yang zhes bya ba la sogs pa smos te/ dngos po gcig la yang kun du rtog pa'i dbang gis rnam pa sna tshogs par snang bar 'gyur te/ ci rigs par grol ba dang / sdug bsngal ba dang / bde ba skyed par byed pa'i las kyi khyad
<p>86b.5</p>par ma lus pa 'byung bar 'gyur ro/ /de yang 'di ltar sems dang bas kun nas bslang pa dang / thar pa'i don du yongs su bsdos pa'i sangs rgyas la phyag 'tshal ba ni grol zhing thar pa'i don du 'gyur la de bde ba'i don du yongs su bsdos na ni bde ba'i don du 'gyur ro/ /'tshe ba'i
<p>86b.6</p>bsam pa las byung ba 'am sems can rnams la gnod pa'i don du yongs su bsdos pa ni sdug bsngal gyi rgyur 'gyur ro/ /de bas zhes pa gang gi phyir de ltar yin ba des na lus la sogs pa'i las dge ba dang mi dge ba gang yin pa de ni kun du rtog pa'i dbye ba las 'gyur ro/ /de bas
<p>86b.7</p>na mi bden pa'i kun du rtog pa thams cad las nges par grol zhing spangs pa'i ye shes ni ji skad bshad pa'i sangs rgyas thams cad la mchod pa dang / sems can thams cad kyi don yid la byed pa la rtog ste zhes pa mi dge ba'i dogs pa ci zhig yod de med pa nyid du rigs so zhes bya ba'i
<p>87a</p>
<p>87a.1</p>tha tshig go/ /de ltar na thams cad bya ba yin pas mi dge ba yang byar rung bar sems pa ni thal ches pas sngar bkag pa nyid yin no/ /dam tshig las 'das par gyur pa la dam tshig nyams pa la bslang bar bya ba'i phyir don yod rdo rje dkyil 'khor gyi bdag por gyur pas
<p>87a.2</p>snying ga'i sna tshogs rdo rje la yi ge khaM bsams nas/ thams cad dag pa zhes bya ba chos thams cad rang bzhin gyis yongs su dag par yid la sems shing sngar byas pa ltar bdag nyid dbang bskur bar bya'o/ /sbyin dang bcas pa'i zhes bya ba ni yon tan dang bcas pa'o/ /bya zhes bya ba ni dbul
<p>87a.3</p>ba'o/ /rang gi 'khor lo zhes bya ba ni 'jam pa'i rdo rje'i dkyil 'khor ro/ /thun mtshams su yang zhes bya ba ni nyi ma gung dang / nyi ma'i mtha' dang / mtshan phyed la yongs su rdzogs pa'i dkyil 'khor yud tsam gyis mngon du byas la/ mchod pa dang bstod pa la sogs pa yang snga
<p>87a.4</p>ma bzhin byas nas/ gnyid ldog pa'i dus su nyal bar bya'o/ /shes rab ni de kho na nyid la dmigs pa'o/ /snying rje ni 'gro ba la phan pa'i bsam pa ste/ de gnyis dang ldan pa dang thabs dang shes rab kyi phyag rgya dang yang ldan pa'o/ /'dir gnas skabs kyi dbye bas rnal 'byor pa ni rnam
<p>87a.5</p>pa bzhi ste/las dang po pa dang ye shes la cung zad dbang ba dang / ye shes la dbang thob pa dang / yang dag par ye shes la dbang ba'o/ /'di rnams gang gi bya ba gang yin pa de go rims ji lta ba bzhin du tshigs su bcad pa bzhi ston to/ /ldang tshe ni gnyid sad pa na'o/ /lha mo'i glu
<p>87a.6</p>ni/ sems can khams na gnas kyi dbang phyug ces bya ba la sogs pa'o/ /legs zlos dang po las can yin/ /zhes bya ba ni las dang po pas cho ga ma lus par yang dag par bzla bar bya ba ste/ting nge 'dzin gsum rgya cher mngon du byas la bzlas brjod bya'o zhes pa'i don to//gang rags
<p>87a.7</p>pa'i sku'i dkyil 'khor ni yud tsam gyis mngon du byed par nus la/phra ba'i sa'i snying po la sogs pa dang / sku rdo rje la sogs pa mngon du byed par mi nus pas/ sngags kyi tshul khrims dang brtul zhugs dang yang ldan pa dag ni de'i mthu thob pas/ de ni ye shes la cung zad dbang
<p>87b</p>
<p>87b.1</p>bzhes bya ste/ de ni thun mtshams thams cad la yud tsam gyis dkyil 'khor mngon du byas la/ de la mig la sogs pa dang skul sogs pa byin gyis brlab pa byas te/ rjes su mnyes par bya ba dang / mchod pa dang / bstod pa dang / bdud rtsi myang ba sngon du 'gro ba dang / bag yod
<p>87b.2</p>pas bzlas pa bya'o/ /gang rnam pa thams cad du rab tu rdzogs par spro ba dang sdud par byed pa'i sbyor bas dkyil 'khor yud tsam gyis mngon du byed par nus pa de ni ye shes la dbang thob pa zhes bya ste/'di yang ye shes babs pa thob pa nyid las 'gyur gyis/ ma thob ba las ni ma
<p>87b.3</p>yin te/ de nyid kyis na cung zad ces smos pa yin no/ rnal 'byor pa des ni 'bras bu'i mthar thug par bgrod par bya ba'i phyir rnal 'byor de nyid nyin dang mtshan du bya'o/ /rang gi don gyi mthar thug par son pa'i rnal 'byor pa ni ye shes la yang dag par dbang thob pa yin la/ de
<p>87b.4</p>ni bsam gtan tsam gyis 'gro ba'i don byed par 'os pa yin no/ /gang gis byed ce na/ 'jig rten gyi khams thams cad kyi phra rab kyi nang du chud pa'i sku dang gsung dang thugs kyi dkyil 'khor/ gzugs brnyan dag nyid gzugs kyis ni/ /zhes bya ba sprul pa'i rang gi gzugs
<p>87b.5</p>zhes bya ba'i don to/ /de ltar sngon du bsnyen pa byas pa'i rnal 'byor pa nyid kyis dkyil 'khor bri bar byas la/ de yang 'dod pa'i dngos grub tha mal pa'am/ mchog thob pa'i mtshan ma rmi lam la sogs pa'am/ sems gnas pa'i mtshan ma rgyud las gsungs pa lan gcig ma
<p>87b.6</p>yin pa lan mang du 'am du ma thob pa ni/ de kho na nyid gsum gyis mchod pa cho ga bzhin du byas la/ dkyil 'khor gyi dbus su 'dug pa'am/ sgo'i dbus su 'dug par lhag par mos pa byas la snga ma bzhin du yan lag bzhi rdzogs par bya ba dang / de kho na nyid gsum gyis byin gyis
<p>87b.7</p>brlab pa'i rim pas dngos grub stsol bar mdzad pa'i skyob pa rnams la mchod par bya'o zhes bya ba'i don to/ /bshad zin pa'i don nyid lhag ma dang bcas par smos pa ni/ rang ngam zhes bya ba la sogs pa smos pa yin te/rang ngam zhes bya ba ni dngos grub sgrub pa don du gnyer ba'o/ gzhan
<p>88a</p>
<p>88a.1</p>gyis gsol ba btab pa zhes bya ba ni dbang bskur ba don du gnyer ba'i slob mas so/ /gzhan don 'bad par byed pas kyang / /zhes bya ba ni sems can gyi don chen po mthong zhing bskul na bri bar bya'o/ /de yang gang gi tshe shes she na/ slob mas lan gnyis lan gsum
<p>88a.2</p>du gsol pa btab par gyur cing / gal te yo byad tshogs par gyur na yang de'i tshe lte bar bkod pa'i nyi ma'i dkyil 'khor la gnas pa'i hUM gi 'od zer rnams kyis snying gar gnas pa'i kaM las byung ba'i sdig pa mdog gnag pa sha za dang 'dra bar mi sdug pa sna rtser byung ba dang / yi ge hUM de yang
<p>88a.3</p>snying gar phyin pa na rdo rje gnod sbyin gyi gzugs g.yon brkyang bas gnas pa/ mche ba gtsigs pa/ lto ba 'phyang ba/ mdog gnag pa/g.yon pa'i sdigs mdzub mche ba ltar bsgreng ba/ phyag g.yas pa mche ba dang bcas pa 'phyar ba/ khro bo'i gzugs su byas pa phyung ste/ oM
<p>88a.4</p>badzra yak+Sha kro d+ha khA da khA da pA paM ni a s+ya hUM phaT ces bya bas de'i sdig pa shin tu gsol du bcug la/ yang slob ma de yi ge saM las kun du bzang po'i gzugs su bsams nas/ de'i sems kyis bgegs bdud rtsi thab sbyor gyi phur bus btab la/phur bu'i 'od zer shin tu drag cing
<p>88a.5</p>'jigs su rung bas gdug pa thams cad shin tu bsregs nas/ de bsrung ba'i don du slob ma'i snying gar a las byung ba'i zla ba'i dkyil 'khor la dbyangs kyi yi ge tha ma las byung ba'i sna tshogs rdo rje gnas par bsam par bya'o/ /'khor lo la gnas tshul bzhin bzlas/ /
<p>88a.6</p>zhes bya bas ni sngon du bsnyen pa bya ba ston te/ bzlas zhes bya ba smos pa der gang gi sngags ji srid kyi bar du bzla ba bshad pa ni/ 'khor lo can sngags zhes bya ba la sogs pa smos pa yin te/ 'khor lo can zhes bya ba ni thugs kyi gtso bo'am/gsung gi gtso bo'am/ sku'i gtso bo'i'o/ 
<p>88a.7</p>rang gi dkyil 'khor la ni rang gi lha 'jam pa'i rdo rje la sogs pa'i'o/ /bkas gnang zhes bya ba ni bkas thob par gyur pa ste/ de ni bzlas pa'i mtshan nyid yin no/ /sngags bzla bar bya ba yin la/ de bas na sngags btu ba bshad pa ni/ 'byin pa zhes bya ba la sogs pa smos pa yin te/ badzra d+h+r-ika
<p>88b</p>
<p>88b.1</p>ces bya ba la sogs pa'i 'byin pa'i sngags gang yin pa de dang spel bya'o/ /snying po'i sa bon ni yi ge hUM la sogs pa gang yin pa de dang spel bar bya ba ste/ de gzhan dag dang zhes bya ba'i don to/ /ming ste mtshan gyi yi ge dang po klad kor dang cas pa dang yang spel zhing sngags btu bar bya'o/ /gang
<p>88b.2</p>dang spel zhe na/ de nyid gsum dang man ngag ji lta ba bzhin du spel lo/ /phreng ba'i sngags ni ji skad gsungs pa nyid yin gyi btu bar bya ba ma yin no/ /gzhan dag ces bya bas ji skad gsungs pa'i phreng ba'i sngags rnams kyang de kho na nyid gsum dang spel te btu bar bya'o zhes kha cig 'chad do/ /kha cig
<p>88b.3</p>ni snying po zhes bya ba'i sgra'i don gyi shugs kyis phreng ba'i sngags kyang 'jug pa yin no zhes 'chad do/ /sngags kyi skabs yin pas phyag rgya dang snying po dang rigs pa rnams kyi rang bzhin yang smos pa ni/ sku dang zhes bya ba la sogs pa smos pa yin te/ 
<p>88b.4</p>phyag rgya ni rnam pa bzhi ste/ de la sku dang gsung dang thugs rdo rjer bshad ces bya ba ni phyag rgya'i go rims ji lta ba bzhin du las kyi phyag rgya dang / chos kyi phyag rgya dang / phyag rgya chen po dang / gsang ba gsum gyi dbus na gnas pa'am/ de'i ngo bo nyid kyi phyag rgya ni dam tshig gi phyag
<p>88b.5</p>rgya ste/ de ni ye shes sems dpa' yin no/ /sa bon zhes bya ba ni gzugs kyi rgyur gyur pa'i sngags so/ /zhi la sogs pa rab bskul bas/ /zhes bya ba ni las bskul ba dang spel ba'i sngags rnams so/ /rnam kun du zhes bya ba ni mthu che ba nyid yin pa'i phyir rnam pa thams cad du bzla bar
<p>88b.6</p>bya'o/ /sems dag pa'i rgyu'i gtso bo bshad zin pa dang / ma bshad pa rnam pa gsum bstan pa'i phyir/ci rigs par zhes bya ba la sogs pa smos te/ 'gog pa'i 'khor lo goms pa yis/ /zhes bya ba ni sngar ji skad du bshad pa'i srung ba'i 'khor lo yun ring du goms par bya bas so/ /
<p>88b.7</p>de ltar na de dag ni sngon du bsnyen pa'i cho ga yin no// //sa sbyang ba'i cho ga bstan par bya ba'i phyir/ bgegs rnams zhes bya ba la sogs pa smos te/ de la slob dpon gyis dang po kho nar nyin zhag shis pa la 'jam pa'i rdo rje'i ting nge 'dzin gsum byas la/ shis shing nyams dga' ba'i dkyil
<p>89a</p>
<p>89a.1</p>'khor gyi sa gzhi der 'dug ste/ gnas kyi bdag po la sogs pa la gtor ma byin pa la sogs pas mchod pa la sogs pa bstabs te/ rmi lam la sogs pa de rnams las/ /gnang ba thob par shes pa dang / /sangs rgyas la sogs lhag gnas bya/ /zhes bya ba sangs
<p>89a.2</p>rgyas dang rdo rje 'chang ba la sogs pa nam mkha'i ngos la bzhugs pa las rjes su gnang ba nod par bya'o/ /de nas srung ba'i 'khor lo cho ga bzhin du bsgoms pa'am/ drag po'i sbyin sreg gis bgegs bskrad la/ sbyin sreg byed pa'i phyogs ltar na slob ma bsrung ba'i phyir zhi ba'i sbyin sreg kyang
<p>89a.3</p>byas la/ sa de phur bus btab nas las thams cad pa'i chu'am yungs kar bcug pa'i chu dang thal ba la de bzlas pa gtor la/ sa de la gsol ba gdab ces bya ba ni skyob pa sangs rgyas zhes bya ba la sogs pa'i tshigs su bcad pa gnyis kyis sa'i lha mo la gsol ba gdab ces bya
<p>89a.4</p>ba'i don to/ /de nas ci rigs par mchod yon dang gtor ma byin cing mchod de sbyin sreg gis kyang tshim par byas la sa'i lha mo yid kyis bteg ste nam mkhar gzhag par bya'o/ /de nas sa de bgegs med par shes nas dngos grub chung ngu dang bar ma dang / mchog gi dbye bas bus mo nub
<p>89a.5</p>tsam mam/ rked pa tsam mam/ snying ga tsam brkos te/ thal ba dang sol ba dang / skra dang phub ma dang / rdo dang rus pa dang / gyo mo dang gseg ma la sogs pa bsal la/ sa de'am de las gzhan pa'i sa dag cing dri zhim pa'am chu dri zhim pas brlan pas khung bu bkang ste/ hUM yongs su
<p>89a.6</p>bzlas pa'i dri zhim po'i chus chag chag btab la brdungs te lag mthil ltar mnyam par bya'o/ /de ltar byas pa'i khung bu dgang ba la yang rim pa 'di yin te/ mchod yon dang gtor ma sbyin pa la sogs pa'i cho ga nyid bya ba'o//yang de'i tshe sa'i lha mo phab la sa phyogs de byin gyis brlabs
<p>89a.7</p>par bsam par bya'o//'dir tshigs su bcad pa ni/ zug rngu'i nyes pa thams cad ni/ /gal te dbyung bar mi nus na/ /lag pas bya ba cing gsang sngags bzlas/ /de yi sbyang ba'ang de nyid yin/ /khang thog dang ni rdo leb dang / /gtsug lag khang sogs chu 'gram mam/ /sngar ni
<p>89b</p>
<p>89b.1</p>sbyang ba byas pa'i gnas/ /ma brkos kyang ni dag pa yin/ /zhes bya ba yin no/ /der ni bdud rtsi thab sbyor gyis bgegs bsal ba de bzlas pa'i yungs kar dang / chu dang thal ba gtor te shar phyogs nas brtsams te/ ba'i rnam pa lnga la de bzlas pas nye bar byugs la/ spos chus
<p>89b.2</p>bsang gtor bya ba tsam 'ba' zhig bya'o/ /de nas dkyil 'khor gyi gnas de sgo bzhi pa'i khang pa brtsegs pa'i nang du chud la/ phyogs bzhi nas skar khung dra ba can dang / rta babs kyis bskor ba/ me tog gi chun 'phyang dang / dril bu btags pa'i ba dan bzang po sna tshogs pas
<p>89b.3</p>thams cad du khyab pa/ bla re bre ba dang las thams cad pa bzlas pa'i dris nye bar byugs pa de bzlas pa'i sman dang rin po che dang 'bru dbus su brkos pa'i nang du gzhug par bya'o/ /de lta bu'i sa sbyang ba ji lta bus sngar byas pa dang / de'i rjes la gang zhig bya ba de bstan pa'i phyir/ 
<p>89b.4</p>'jam pa'i rdo rje'i zhes bya ba la sogs pa smos te 'jam pa'i rdo rje'i bdag nyid can gyi rnal 'byor gsum po dang ldan zhing mnyam par bzhag nas/ de dang 'dra bar byas pas sngon du bsnyen pa rdzogs par byas la/grogs shin tu bya ba dang mchod pa ste/ dkyil 'khor gyi yo byad kyi
<p>89b.5</p>tshogs pa dang yang ldan pa'i slob dpon des dkyil 'khor gyi gnas ji skad du bshad pa'i cho gas yang dag par sbyang bar bya'o/ /de sbyangs nas bgegs mthar byed pa'i sbyor ba'am/ rang gi lha'i sbyor bas gnas la bdag nyid dbang bskur te gdug pa thams cad gzhom zhing tshar
<p>89b.6</p>gcod par bya'o/ /de nas oM b+hu khaM zhes bya ba 'dis sa nam mkhar byas la/ de nas hUM laM hUM zhes bya ba 'dis rdo rje'i rang bzhin du byas nas oM me di nI zhes bya ba la sogs pas byin gyis brlab par bya'o/ /'di ni sa sbyang ba'i cho ga'o// //sa yongs su gzung ba'i cho ga bstan pa'i phyir/ 
<p>89b.7</p>sngar bzhin zhes bya ba la sogs pa smos te/ srung ba'i 'khor lo bsgoms pas bgegs gzhom pa dang sbyor ba'i bdag ces bya ba 'jam pa'i rdo rje'i ting nge 'dzin gsum mngon sum du byed pa de la de skad ces bya'o/ /ting nge 'dzin gsum pa ni lan du mar bstan pa yin pas de rnam par gzhag
<p>90a</p>
<p>90a.1</p>par bya ba'i phyir/ bsnyen sogs zhes bya ba la sogs pa smos te/ bsnyen pa chung ngu nas rjes su mnyes par bya ba'i mthar thug pa de gang yin pa de thams cad dang ldan pa ni dang po'i sbyor ba dang ldan pa yin te/ dang po'i sbyor ba zhes bya ba'i ting nge 'dzin dang ldan pa gang yin pa
<p>90a.2</p>de zhes bya ba'i tha tshig go/ /de'i 'og tu dang po rang gi dkyil 'khor rab tu phyung ba nas tha mar bdud rtsi myang ba'i bar du byed pa'i rnal 'byor ba de ni 'khor lo'i rgyal po mchog gi sbyor ba'i bdag nyid du 'gyur te/ 'di ni dkyil 'khor gyi rgyal po mchog ces bya ba'i ting nge 'dzin dang ldan pa
<p>90a.3</p>yin no zhes bya ba'i don to/ /de'i 'og tu 'khor lo'i las dkyil 'khor gyi las dkyil 'khor gyi lha rnams re re zhing yang rdzu 'phrul gyi cho 'phrul la sogs pa'i phrin las rnam pa sna tshogs pa gang yin pa des las mchog byed ces bya ba ni 'gro ba'i don rnams byed pa ste/ rnal 'byor pa de ni las kyi rgyal po
<p>90a.4</p>mchog gi sbyor ba'i bdag nyid can du 'gyur bas 'di ni las kyi rgyal po'i mchog ces bya ba'i ting nge 'dzin te/ ting nge 'dzin de yod pa zhes bya ba'i tha tshig go/ /yin zhes bya ba ni ting nge 'dzin gsum po de dag ni 'di yin no zhes bya ba'i don to/ /rang bzhin bstan pa'i phyir/ de lta'i zhes
<p>90a.5</p>bya ba la sogs pa smos te/ 'dir de ltar 'jam pa'i rdo rje'i ting nge 'dzin gsum la gnas pa'i slob dpon ni sangs rgyas thams cad kyi bdag nyid can dang / rdo rje 'chang gi bdag nyid can yin la/ de'i dkyil 'khor gyi sa gzhi'i dbus na legs par gnas par gyur cing / rdo rje dang
<p>90a.6</p>dril bu 'dzin par byed pa la'o/ /dpa'o zhes bya ba ni sangs rgyas thams cad dang / rdo rje 'chang ba dang 'jam pa'i rdo rje'i ngo bo nyid kyi nga rgyal brtan pa dang ldan pa'o/ /yang na/ bdag nyid rang gi rdo rje can/ /phyag na rdo rje'ang bdag rang nyid/ /bdag ni sangs rgyas rgyal po che/ /stobs
<p>90a.7</p>chen rdo rje can bdag yin/ /rnal 'byor dbang phyug rgyal po bdag /phyag na rdo rje brtan bdag ste/ /bdag po rdo rje chen po bdag /byin gyis brlab pa mi 'dor ro/ /zhes bya ba'i tshigs su bcad pa gnyis kyis nga rgyal brtan par byas pa la/ sku dang gsung dang thugs kyi rang bzhin
<p>90b</p>
<p>90b.1</p>can gyi rnam par snang mdzad la sogs pa'i sbyor ba dang ldan pa des phyogs bzhir gnas pas/ 'di ni de bzhin gshegs pa thams cad kyi sku dang gsung dang thugs kyi gsang ba gcig tu gyur pa'i ngo bo bcom ldan 'das rdo rje 'chang ni dkyil 'khor thams cad kyi don dam pa yin la/ de
<p>90b.2</p>bas na dkyil 'khor ni de'i sku dang gsung dang thugs kyi rang bzhin nyid du tshigs su bcad pa gcig gis mdor bstan pa yin la/ gsum gyis ni bshad pa yin te/ dkyil 'khor de bshad du gsol zhes pa bka' stsol cig /gsungs shig /ston cig ces bya ba'i tha
<p>90b.3</p>tshig go/ /ji lta bu zhe na/ de bzhin gshegs pa kun zhi ba/ /zhes bya ba ni sgrib pa thams cad spangs pas shin tu rnam par dag pa'i thugs zhes bya ba'i tha tshig go/ /de bzhin gshegs pa kun gyi gnas/ /zhes bya ba ni me long lta bu'i ye shes kyi rang bzhin gyi sku zhes bya ba'i tha
<p>90b.4</p>tshig go/ /chos kun bdag med pa yi mchog /ces bya ba ni chos thams cad kyi mchog ni bdag med pa yin te/ bdag med pa nges par ston pa'i gsung zhes bya ba'i tha tshig go/ /dkyil 'khor zhes bya ba ni de bzhin gshegs pa thams cad kyi zhes bya bar sbyar ro/ /
<p>90b.5</p>mtshan rnams ni sum cu rtsa gnyis so/ /de'i 'khor yin pas dpe byad rnams kyang bsdu bar bya'o/ /de'i mi mthun ba'i phyogs ni mtshan ma yin ba'o/ /kun du bzang po ni de bzhin gshegs pa'o/ /de rnams kyi sku'i mchog ni sku'i tshogs yin te/ dper na
<p>90b.6</p>stobs kyi mchog la stobs kyi tshogs zhes bya ba dang 'dra'o/ /zhi ba ni shin tu rnam par dag pa'o/ /chos kyi mchog ni chos kyi tshogs te/ /de las byung ba ni chos kyi dbyings shin tu rnam par dag pa'i rgyu mthun pa las byung ba zhes bya ba'i tha tshig go/ /ye shes kyi spyod pa ni byang chub
<p>90b.7</p>kyi spyod pa ste/ de la rnam par sbyor bar byed pa'o/ /de nyid kyis na de'i las su bya ba shes pa'i phyir ro/ /sems dpa' kun gyi zhes bya ba ni sangs rgyas dang byang chub sems dpa' thams cad kyi'o/ /sems chen po zhes bya ba ni byang chub kyi sems so/ /dag pa ni sgrib pa thams
<p>91a</p>
<p>91a.1</p>cad spangs pa'i phyir ro/ /de'i dag pa ni gzhig par bya mi nus pa nyid dam/ nyon mongs pa glo bur ba nyid kyis na rang bzhin dri ma med ces bya'o/ /kha lo sgyur zhes bya ba ni gdul bar dka' ba'i gdul bya 'dul bas kha lo sgyur ba'o/ /de nas zhes bya ba ni gsol ba
<p>91a.2</p>btab pa'i rjes thogs la'o/ /'jam pa'i rdo rje'i sbyor ba la gnas par gyur pa nyid dang / 'gro ba sems can gyi khams ma rig pa'i mun nag gis khebs pa la brten cing gnas par bltas nas/ khros pas zhes bya ba khro bo'i 'gyur bas smin ma bsdus pa dang / mche ba gtsigs
<p>91a.3</p>pa dang / bsgyings pa'i spyod pa la sogs pa dang ldan pas hUM badzred tiSh+Tha zhes bya ba 'dis sprul pa'i 'khor lo nam mkha' la legs par bteg par bya'o/ /yi ge ma Ta sa nyi zla'i mig ces bya ba dang / rang mig ces bya ba'i tshig 'di gnyis kyis ni rdo rje lta ba bshad pa yin pas/ ma las ni
<p>91a.4</p>mig g.yas pa nyi mar byas shing / Ta las ni mig g.yon pa zla bar byas la/ hUM gis mig 'bras bskal ba'i me lta bur byas te lta ba 'dis 'gro ba kun la bltas pa nyid kyis phyogs thams cad du nye bar sbar zhing snang bar byas la dkyil 'khor gyi sa gzhi yongs su bskor bar bya'o/ /ji ltar
<p>91a.5</p>bskor bar bya zhe na/ rkang 'og ces bya ba la sogs pa smos te/ yi ge a las rkang pa gnyis kyi mthil du sna tshogs rdo rje 'bar ba bsams la/ de lta bur gyur pa'i rkang pa gnyis kyi rol pa'i stang stabs gang yin pa des sa la sna tshogs rdo rje kun du 'dra ba'i 'gros gang la yod pa de ni rdo rje'i
<p>91a.6</p>'gros kyi rol pa'o/ /de'i gom pa 'jog pa gang yin pa de ni rol ba'i rdo rje'i 'gros kyi gar te rol pa'i rdo rje'i 'gros ji ltar 'byung bar 'gyur ba de ltar gar byed cing / lus ngag ces bya ba la sogs pa'i tshigs su bcad pa gnyis kyis bskrad par bya'o/ /de nas dkyil
<p>91a.7</p>'khor gyi sa gzhi dris byugs la me tog dang / mar me la sogs pa dang / sgo bzhi dang mtshams bzhi nas spos snod las bdug pa gtul ba dang / gar dang glu la sogs pas yang dag par mchod la/ lag pas reg cing dkyil 'khor gyi bdag po'i sngags brgya rtsa brgyad
<p>91b</p>
<p>91b.1</p>dang / yi ge brgya pa lan bdun bzlas la de nyid du mnyam par gzhag bzhin du nyal bar bya'o/ /de ltar na 'di ni sa yongs su gzung ba'i cho ga'o/ /nyin zhag gnyis la ni lhag par gnas par bya ba yin pas de bstan phyir/ sa ni zhes bya ba la sogs pa smos te/ nang par gyi dus nyid
<p>91b.2</p>du bdag po'i sbyor ba byas pa slob dpon gyis bgegs mthar byed nyid lte ba man chad rdo rje rtse gcig pa 'dra ba/ sku stod rang gi rnam pa 'dra zhing rang gi mtshan ma bsnams pa'i phur bu blos bsams la de nyid g.yon pa'i khu tshur gyis bzung ste/ g.yas pa'i rdo rje 'bar ba'i tho bas brdung
<p>91b.3</p>zhing / oM g+ha g+ha zhes bya ba'i sngags brjod cing dkyil 'khor gyi sa'i dbus su brgya byin 'khor dang bcas pa la sogs pa phyogs bcu'i bgegs kyi tshogs rnams phur bus btab ste gzhom par byas/ de nas sa shin tu bgegs dang bral ba dang / rdo rje 'bar ba'i rang bzhin can du gyur
<p>91b.4</p>pas 'bar ba'i 'od zer rnon po rnams kyis khyab pa'i 'od zer 'di la yod pas de skad ces bya'o/ /de ltar bsams nas phyi rol du go rims ji lta ba bzhin du yi ge baM las rdo rje 'bar ba'i dra ba/ yi ge hUM las rdo rje 'bar ba'i rab/ /laM las byung ba'i dbang chen gyi dkyil
<p>91b.5</p>'khor zur bzhi pa ser pos phyogs bcing ba dang / raM las byung ba'i me'i dkyil 'khor gru gsum pa dmar pos mtshams bcing bar bsams la sa'i lha mo lhag par gnas par bya'o/ /de yang dbus su dri'i dkyil 'khor la sa'i lha mo yi ge baM las byung ba mdog ser ba
<p>91b.6</p>lag na bum pa thogs pa legs par mchod la/ skyob pa sangs rgyas zhes bya ba la sogs pa lan gsum brjod la gshegs su gsol te de nyid du thim par bya'o/ /phyi dro'i dus su khrus byas shing lus dri zhim po dang rgyan gyis brgyan cing gos dmar po bzang po bgo ba dang / me
<p>91b.7</p>tog gi phreng ba btags shing kha dri zhim par byas la/ dang po kho nar dkyil 'khor gyi sa gzhi dri zhim pos byugs pa dang / me tog dri zhim po sna tshogs pa gcal du bkram pa yang byed du bcug ste rang nyid 'jam pa'i rdo rje'i rnal 'byor byas pa lha rnams kyi gnas su zla ba dang nyi
<p>92a</p>
<p>92a.1</p>ma la sogs pas dkyil 'khor rnams byas te/ de rnams la rang rang gi gdan ji lta ba bzhin bsams la/ der nam mkha' la bzhugs pa'i 'jam pa'i rdo rje'i dkyil 'khor spyan drangs nas bzhugs su gsol la/ mtshams bcing ba la sogs pa dang / mchod
<p>92a.2</p>pa la sogs pa yang byas nas bum pa lhag par gnas par bya'o/ /de yang / mgrin pa mchog ni gos kyis dkri// zhes bya ba ni mgrin pa ring ba la sogs pa'i mtshan nyid dang ldan pas mchog tu gyur pa de ras la sogs pas legs par bcings pa gang yin pa de la de skad ces bya'o/ /dkyil
<p>92a.3</p>'khor pa'i zhes bya ba ni lha bco brgyad po re re'am/ yang na rigs kyi yum rnams kyi bzhi/ de bzhin gshegs pa dang de'i rigs dang bcas pa rnams kyi lnga/las thams cad pa'i bum pa ni bcu pa'o/ /gang gi bum pa gang yin pa de la de'i sngags lan bdun bdun bzla ba dang / de'i mtshan
<p>92a.4</p>ma de la bri bar bya'o//bum pa mdor bsdus pa la yang de bzhin gshegs pa'i bum pa rnams la ni de bzhin gshegs pa'i mtshan ma nyid do/ /las thams cad pa'i bum pa la ni/oM AHbig+h+nAn+ta kr-i ta hUM zhes bya ba 'di ni lan brgya rtsa brgyad bzlas par bya'o/ /rnam par rgyal ba'i bum
<p>92a.5</p>pa la ni gtso bo yin pa'i phyir dang / bya ba mang po yod pa'i phyir khyad par bstan pa ni 'bru sman zhes bya ba la sogs pa smos te/ rgyal la zhes pa ni rnam par rgyal ba'i bum pa la ste/ rtsa ba nag po ra ri med pa/ mchu 'phyang ba/ mgrin pa ring ba/ lto ba che ba/ mgrin pa me tog gi phreng ba dang bcas
<p>92a.6</p>pa'i gos bzang pos dkris pa/ yal ga lo 'bras bzang po yod pas kha brgyan pa chos 'byung ba'i dbus na gnas pa'i bdag po'i mtshan mas mtshan pa yi ge baM las rin po che'i rang bzhin can du byas par bsams la 'khor lo'i gtso bo bzla bar bya'o zhes bya bar sbyar ro/ /'bru lnga ni til
<p>92a.7</p>dang / nas so ba dang / ma sha dang / 'bras so ba dang / gro'o/ /sman lnga ni br-i ha ti dang / kaN+Da ka ri dang / sha ta rak+Sha dang / daN+Dot+pa la dang / gi ri kar+Ni dkar po'o/ /rin chen lnga ni mu tig dang / gser dang / dngul dang / byi ru dang / mu men no/ /dri bzangs chu ni spos chu cung zad do/ /
<p>92b</p>
<p>92b.1</p>'khor lo ni 'jam pa'i rdo rje'i bsam gtan gyi dkyil 'khor ro/ /'di rnams kyi tshogs bsdus par gyur pa gang yin par me tog gi phreng ba btags pa'i rdo rje steng du bzhag pa gang yin pa la 'khor lo'i gtso bo zhes pa 'jam pa'i rdo rje'i sngags de'i sa bon las btus pa bzla bar bya
<p>92b.2</p>ste/ khu tshur g.yon pas rdo rje la btags pa'i phreng ba bzung la sngags brgya rtsa brgyad mngon par bzla bar bya'o/ /mchod yon zhes bya ba ni rang gi bdag po'i sngags dang / yi ge hUM lan bdun bzlas pa'i mchod yon gyi chu las cung zad cig dbul lo/ /der zhes bya ba ni rnam par rgyal
<p>92b.3</p>ba'i bum pa'i steng du dri la sogs pa'i rdzas lnga dang ldan pa'i pad+ma'i snod gzhag par bya'o zhes bya ba ni lhag ma'o/ /nyin re zhes bya ba ni ji srid 'khor lo dgod kyi bar du'o/ /de bzhin zhes bya ba ni snga ma bzhin no/ /bzla ba zhes bya ba ni rnam par rgyal ba'i bum pa la'o/ /dkyil 'khor rdzogs
<p>92b.4</p>pa'i tshe bum pa ji ltar dgod pa de'i gnas skabs la bab pa de sngar nyid bshad pa ni/de yang zhes bya ba la sogs pa smos pa yin te/ mtshams su zhes bya ba ni sgo'i drang thad ma yin pa'i gnas su'o/ /g.yas su zhes bya ba ni phyi 'am nang gi g.yas logs su'o/ /chu'i dbang
<p>92b.5</p>bskur ba'i gnas skabs mdor sdus te bshad pa ni/de las zhes bya ba la sogs pa yin te/ de las zhes bya ba ni rnam par rgyal ba la sogs pa'i bum pa rnams las mdor bsdus pas so/ /mchod yon snod du zhes bya ba ni shar sgo man 'jil bzhag pa'i dung phor la sogs par ro/ /
<p>92b.6</p>slob ma rnams kyis zhes bya ba ni shugs kyis go bar 'gyur ro/ /de ltar na 'di ni bum pa lhag par gnas pa'i cho ga'o// //pus btsugs zhes bya ba ni sa la'o/ /sangs rgyas 'gro 'khor bya don stsol/ /zhes bya ba la 'gro ba rnams la dkyil 'khor gyi bya bas don stsol bar mdzad
<p>92b.7</p>pa'o/ /'bras gnas zhes bya ba ni sa thob pa rnams so/ /gzhan zhes bya ba ni sa thob pa rnams las gzhan pa lha la sogs pa'o/ /byang chub la bkod pa zhes bya ba ni btul ba'o/ /sems can zhes bya ba ni mi la sogs pa'o//rdo rje'i spyan mnga' ba ni lha'i mig dang ldan pa'o/ /
<p>93a</p>
<p>93a.1</p>yo byad ces bya ba ni ci 'byor ba'i mchod pa'o/ /de zhes bya ba ni de'i phyir ro/ /yang dag par bsrungs la zhes bya ba ni mtshams bcings pa la sogs pas so/ /'di ni lha lhag par gnas pa'i cho ga'o// //de nas rang gi slob ma lhag par gnas par bya'o zhes bya
<p>93a.2</p>bar sbyar ro/ /me tog phreng thogs zhes bya ba ni me tog gi phreng ba snyim pas 'dzin pa'o/ /nga rgyal med pa ni rlom pa med pa'o/ /rigs mtho ba ni rigs bzang po las skyes pa'o/ /yon tan dang ldan pa ni gtong ba dang brtan pa la sogs pa dang ldan pa'o/ /bde bar gshegs pa'i zhes bya ba
<p>93a.3</p>la sogs pa ni rigs dang yon tan dang / gzugs dman par gyur pa dag kyang lhag par gnas par bya ste/de yang gal te gsang sngags sgrub pa la shin tu don du gnyer zhing mngon par brtson pa dang ldan pa dang / ston pa gzhan la mi brten par gyur na byar rung ngo zhes bya ba'i
<p>93a.4</p>tha tshig go/ /cho ga zhes bya ba ni 'jug pa la sogs pa'o/ /'khor bzhi char yang zhes bya ba ni dge slong dang / dge slong ma dang / dge bsnyen dang dge bsnyen ma'o/ /rang gi bslab dad shin tu ldan/ /zhes bya ba ni de la brtson zhing gus pa'o/ /theg chen la dga'i bdag nyid can/ 
<p>93a.5</p>zhes bya ba 'dis ni mi 'gal bar bya ba'i phyir 'di la ni yid kyi las gtso bo yin pas ston to/ /yang na 'jug pa thams cad la cho ga thams cad sems par bya dgos pa ma yin pas de la 'gal ba ga la yod/ gsang sngags grub don gnyer zhes bya ba ni 'jig rten 'di nyid du mngon par mtho
<p>93a.6</p>ba 'dod pa'o/ /bsod nams 'dod pas zhes pa ni 'jig rten gzhan du mngon par mtho ba thob pa'i don du'o/ /'jig rten gzhan don gnyer zhes bya ba ni 'jig rten gzhan du de bzhin gshegs pa la sogs pa'i phun sum tshogs pa sku gsum gyis yang dag par bsdus pa 'phags pa dang
<p>93a.7</p>'phags pa ma yin pa'i 'jig rten thams cad las gong mar gyur pa nyid do/ /don du gnyer ba'i sangs rgyas nyid don du gnyer ba zhes bya ba'i bar du'o/ /'jig rten pha rol zhes bya ba ni phyogs gsum pa gzung ngo / /tshe 'di'i zhes bya ba ni phyogs gong ma gnyis po dang sbyar te/ 'di nyid
<p>93b</p>
<p>93b.1</p>du dman pa'i 'jig rten nyid du gyur pas na tshe 'di pa nyid do/ /rigs pas sgrub pa bshad pa ni/ tshe 'di zhes bya ba la sogs pa yin te/ rgyas zhes bya ba ni mtha' dag go/ /de skad brjod ces bya ba ni yid gzhungs zhes bya ba la sogs pa thams cad bsam pa dag par bya ba'i phyir brjod par
<p>93b.2</p>bya'o/ /sngon bzhin zhes bya ba ni/ rang rig pad+ma'i lte ba ru/ /zhes bya ba la sogs pa gang bshad pa de bzhin du'o/ /khang pa ni dkyil 'khor ro/ /gsol ba 'debs zhes bya ba ni dkyil 'khor du 'jug par bya ba'i phyir tshigs su bcad pa gnyis kyis so/ /dga' chen zhes bya ba ni
<p>93b.3</p>rdo rje 'chang dang mnyam pa'i phyir ro/ /tshul zhes bya ba ni lam mo/ /brten pa zhes bya ba ni mi shigs pa'o/ /dam tshig ces bya ba ni sngags dang phyag rgya la sogs pa'o/ /lan gsum brjod ces bya ba ni tshigs su bcad pa gnyis po 'di dag nyid do/ /rab gus zhes bya ba ni rjes dang bcas
<p>93b.4</p>pa'o/ /mnyes gshin pa ni snying du sdug pa dang bcas pa'o/ /gtso bo gcig la ni dmigs byas zhes bya ba ni de'i sgo nas thams cad la smra ba'o/ /cho ga zhes bya ba ni thabs chen po'o/ /mthu yis zhes bya ba ni bzlas pa dang bsgoms pas so/ /ye shes mnyam med ces bya ba ni byang chub chen
<p>93b.5</p>po'o/ /'di gyis shig ces bya ba ni gsang sngags kyi tshul la rab tu gzhol ba'o/ /bshags so zhes bya ba ni sdig pa bshags pa la sogs pa lan gsum brjod du bcug la byang chub kyi sems bskyed par bya'o/ /dran du gzhug ces bya ba ni tshigs su bcad pa gcig gis te/ dkon mchog
<p>93b.6</p>gsum la skyabs su mchi/ /sdig pa thams cad bshags par bgyi/ /'gro ba'i dge la rjes yi rang / /sangs rgyas byang chub sems bskyed ces bya ba 'dis so/ /bsrungs nas ni zhes bya ba ni slob ma las thams cad pas bsrungs la/ de rnams nyid kyi snying ga la sogs pa'i rdo rje
<p>93b.7</p>la sogs par hUM AHoM la sogs pa brjod cing / snying ga la sogs par spos chu dang rdo rje la sogs pa dang ldan pa'i khu tshur gyis reg par byas la mdun du spos dang mar me byin nas a shwad+tha'am u dum wA ra'i so shing sor bcu gnyis pa drang ba ma gas pa srog chags med pa/ rtse mo
<p>94a</p>
<p>94a.1</p>la me tog btags pa de rnams kha byang du bltas te snyim par sbyar bar sbyin par bya'o/ /des kyang dkyil 'khor 'dom gang gru bzhi pa byas nas slob ma de shar ram byang du kha bltas te 'dug pa la so shing rtse mo nas 'char ba cug la ltos pa med par mdun du
<p>94a.2</p>dor du gzhug go//so shing lhung ba'i rjes su 'brangs pas 'di rnams kyis zhi ba la sogs pa'i dngos grub cir 'gyur ba yang bstan par bya'o/ /de la byang dang shar dang lho dang nub tu lhung ba las zhi ba dang rgyas pa dang mngon spyod dang dbang 'grub pa yin la steng du bltas te lhung na ni
<p>94a.3</p>rig pa 'dzin pa'i dngos grub 'grub po/ /'og tu bltas te lhung na ni sa 'og gi dngos grub 'grub bo/ /dkyil 'khor gyi phyi rol du lhung ba la ni dngos grub med do/ /'thor 'thung zhes bya ba ni bdud rtsi thab sbyor bzlas pa'i chus so/ /skyor chu lan gsum zhes bya ba ni spos chab
<p>94a.4</p>kyi skyor chu oM hri zhes bya ba la sogs pa'i phreng ba'i sngags bzlas la lan gsum blud nas khang pa'i phyi rol du bzhag nas bdud rtsi thab sbyor bzlas pa'i ku sha mang po ni stan gyi phyir sbyin la/ de bzhin du ku sha gcig ni sngags kyi phyir sbyin no/ /de nas bdud rtsi thab sbyor bzlas pa'i skud pa
<p>94a.5</p>sum sgril mdud pa gsum dang ldan pas de rnams kyi dpung ba g.yas par rang nyid kyis bcings la de yang dag par bsrung bar bya'o/ /de nas gzengs bstod pa'i phyir chos bshad par bya ba yin pas de'i phyir de ni/ 'jig rten du ni zhes bya ba la sogs pa smos te/ brgya lam zhes
<p>94a.6</p>bya ba ni lan 'ga' zhig go/ /de yang 'di lta ste bskal pa chen po 'di la sangs rgyas stong 'byung bar 'gyur la/ yang na mi 'byung ba yod de/ lan 'ga' ni bskal pa chen po mang por yang sangs rgyas mi 'byung ba 'gyur ba yang 'das zin pa'i phyir ro/ /gsang sngags spyod
<p>94a.7</p>pa'i tshul 'byung ba/ /de bas kyang ni dkon pa ste/ /zhes bya ba ni/ /rgyud kyi rgyal po 'di nyid las/ /bcom ldan 'das de bzhin gshegs pa thams cad sngon byung ba brjod kyis mi lang pa'i yang brjod kyis mi lang ba'i sangs rgyas kyi zhing gi rdul phra rab tu phra ba dang mnyam pa'i bskal
<p>94b</p>
<p>94b.1</p>pa yang 'das/ gang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad 'das pa nas thub pa chen po 'od srungs mngon par sangs rgyas pa'i bar gyis kyang ma gsungs so zhes bya ba la sogs pa gsungs pa yin no/ /smos ci 'tshal zhes
<p>94b.2</p>bya ba ni sngar bshad pa las khyad par du 'phags par ston te/ sngags kyi spyod pa la gnas nas sngags zlos shing goms par bslabs pas go 'phang bla na med pa 'thob par 'gyur ba de su zhig gi sngags yin zhe na/ grags pa mtha' yas zhes bya ba ste skyob pa rnams kyi'o/ /skye bzhin pa
<p>94b.3</p>zhes bya ba ni dkyil 'khor du 'jug pas so/ /theg pa chen po ni sangs rgyas kyis mya ngan las 'das pa'o/ /cher 'byung ba ni theg pa chen po rnams 'byung ba ste/ gang las sangs rgyas dang byang chub sems dpa'i phun sum tshogs pa 'byung ba'o/ /de lta bu'i lam de ni theg pa chen po'o
<p>94b.4</p>zhes 'byung ba'o/ /don bshad byas nas ni zhes bya ba ni de ltar gzengs bstod par bya ba'i phyir chos bshad pa byas nas zhes bya ba'i don to/ /de bzhin du bsrung ba yang bya'o zhes rang gi don dang yang sbyar bar bya'o/ /nyal du gzhug ces bya ba ni dkyil 'khor gyi mthar ro/ /gang dag ci
<p>94b.5</p>mthong ba zhes bya ba la sogs pa bsgo'o zhes bya ba ni lhag ma'o/ /bdag nyid kyang de bzhin du bsam gtan la mnyam par gzhag pa'i blos seng ge'i nyal thabs su nyal bar bya'o/ /mdor bsdus pa'i don gyi nges pa bstan pa ni bsrung dang zhes bya ba la sogs pa smos pa yin te/ 
<p>94b.6</p>bsrung ba dang byin gyis brlab pa dang / bgegs gzhom pa la sogs pa sngags med par sngar bshad pa dang phyis 'chad pa gang ci yang rung ba de thams cad la/ las thams cad pa'i sngags bzla'o zhes bya ba'i tha tshig go/ /de gang zhig yin zhe na/ rigs lnga zhes bya ba la sogs
<p>94b.7</p>pa smos te/ rigs lnga rnams dang / dkyil 'khor gsum po la las thams cad byed pa ni bdud rtsi thab sbyor yin no zhes pa'o/ /'di ni slob ma lhag par gnas pa'i cho ga'o/ /nyin zhag gsum pa la ni dkyil 'khor bri ba bstan pa yin pas rmi lam zhes bya ba la sogs pa smos
<p>95a</p>
<p>95a.1</p>te/ nyes pa la sogs pa ston par byed pa'i rmi lam gang yin pa de la chos thams cad ni rmi lam lta bu'o zhes lhag par mos pa byas la legs bsrungs zhes bya ba ni thams cad do/ /snod gyur zhes bya ba ni slob dpon nyid du 'os pa gang yin pa de'o/ /sdom pa zhes
<p>95a.2</p>bya ba ni slob dpon gyi sdom pa'o/ /sdom pa de yang dge bsnyen la sogs pa'i sdom pa blangs zin pas slob dpon gyi zhabs gnyis la btud de lag na me tog thogs pas phyag byas la me tog gtor te sdig pa bshags pa la sogs pa byas la gsol ba btab nas sdom pa blang bar bya'o/ /
<p>95a.3</p>gsol ba gdab pa'i tshigs su bcad pa ni mi ldog 'khor lo zhes bya ba la sogs pa smos pa yin no/ /gsol ba btab pa'i slob dpon gyis rigs thams cad la gsol ba btab pas zhu par bya ste/ che ge mo zhes bya ba 'di/ /byang chub sems ni yongs 'dzin pa/ /gsang ba yi ni
<p>95a.4</p>'khor lo 'dir/ /dam tshig sdom pa len par 'tshal/ /de nas slob dpon gyis slob ma la 'di skad ces brjod par bya ste/ gsang ba chen po rigs dag pa'o/ /gsang ba yongs su len par ni/ /bdag nyid chen po khyod 'dod dam/ /des kyang 'tshal zhes brjod par bya'o/ /de nas
<p>95a.5</p>slob dpon gyis 'di skad ces brjod par bya ste/sangs rgyas chos dang dge 'dun te/ /dkon mchog gsum la skyabs su song / /'di ni sangs rgyas rigs dag pa'i/ /dam tshig brtan par gyur pa'o/ /rdo rje dril bu phyag rgya dag /blo chen khyod kyis gzung bar gyis/ /byang chub sems gang de rdo rje/ /
<p>95a.6</p>shes rab dril bu zhes bsgrags so/ /slob dpon dag kyang gzung bar bya/ /bla ma sangs rgyas kun dang mnyam/ /'di ni rdo rje'i rigs dag pa'i/ /sdom pa dam tshig yin par gsungs/ /rin chen rigs mchog chen po la/ /nyin dang mtshan mo lan gsum du/ /zang zing mi 'jigs chos
<p>95a.7</p>dang byams/ /sbyin pa rnam bzhi rtag tu sbyin/ /phyi nang gsang ba theg pa gsum/ /dam chos khyod kyis gzung bar bya/ /'di ni pad+ma'i rigs dag pa'i//dam tshig sdom pa yin par gsungs/ /las kyi rigs mchog chen po la/ /sdom pa thams cad ldan par ni/ /yang dag nyid du gzung
<p>95b</p>
<p>95b.1</p>bar gyis/ /mchod pa'i las kyang ci nus kyis/ /dbye ba rnam pa bcu bzhi 'di/ /phas pham bar ni rab tu bsgrags/ spang zhing dor bar mi bya ste/ /rtsa ba'i ltung ba yin par bshad/ /nyin dang mtshan mo lan gsum du/ /nyin re zhing ni bzla bar bya/ /gal te nyams gyur rnal 'byor pa/ /
<p>95b.2</p>kha na ma tho chen por 'gyur/ /slob mas kyang ni 'di skad brjod/ /slob dpon bdag la dgongs su gsol/ /gtso bos ji skad bka' stsal pa/ /de ltar bgyi ba bdag gis bgyi/ /rnal 'byor mnyam gzhag ces bya bar ni 'jam pa'i rdo rje'i ting nge 'dzin gsum bya ba'o/ /'khor lo mchog
<p>95b.3</p>ces bya ba ni lhag par gnas pas gzhag pa'i lha rnams kyi dkyil 'khor ro/ /mkha' la gzhag ces bya ba ni gshegs su gsol ba'i don du'o/ /de nas srad bu lnga po de bsgril bar bya'o zhes bya bar sbyor ro/ /srad bu ji lta bu zhe na/ rtag pa zhes bya ba la sogs pa smos te/ rim pa ji
<p>95b.4</p>lta ba bzhin du rnam par snang mdzad dang rin chen 'byung ldan dang 'od dpag tu med pa dang / don yod grub pa dang / mi bskyod pa'i ngo bo nyid yin zhing de'i mdog tu snang ba'o/ /de ji ltar zhe na/ de'i mdog sa bon las byung ba/ /zhes bya ba yin te/ gang gi phyir tshon dri zhim po dang / yungs
<p>95b.5</p>kar gyi phye ma dang bsres pa dkar po dang / ser po dang / dmar po dang / ljang gu dang / nag po so sor btsos pa yin pa de'i phyir de'i mdog dang 'dra ba dang / gang gi phyir b+h+rUM AM dzr-iM khaM hUM zhes bya ba'i sa bon las yongs su bskyed pa yin pas de'i phyir de'i ngo bo nyid do/ /de nyid kyis ni ye shes
<p>95b.6</p>lnga ldan zhes bya ste/ me long lta bu la sogs te ye shes lnga'i rang bzhin can no/ /me long lta bu'i ye shes la sogs pa lnga po re re zhing bzhi po rjes su 'brang bas na rnam pa nyi shu rtsa lngar phye ba yin no/ /yang na ye shes re re zhing lha nyi shu'i rang bzhin can gyi dkyil 'khor gyi bdag nyid can yin pas/ 
<p>95b.7</p>nyi shu chen lngar rnam phye bas/ /zhes bya ste/ rnam pa brgyar dbye'o zhes bya ba'i tha tshig go/ /rang gi phyogs kyis de bzhin gshegs pa rnams bsdus par gyur ba'i de bzhin gshegs pa lnga po de rnams kyi snying po yi ge b+h+rUM la sogs pa las byung ba'i ye shes kyi srad bu 'od zer gyi rang bzhin
<p>96a</p>
<p>96a.1</p>du bsams la/ oM A shA shwa te badzra sU traM me dra yats+tsha mahA maN+Dal su trA na ya hUM zhes bya ba 'dis rnam par snang mdzad la gsol ba gdab par bya'o/ /de bzhin du mtshan brje ba'i tshul gyis rin chen 'byung ldan la sogs pa la gsol ba gdab par bya'o/ /de nas 'jam pa'i rdo
<p>96a.2</p>rje'i sbyor ba la gnas pa nyid dang / yi ge dzaHlas mi gnyis su nyi ma dang zla ba bskyed la 'bar ba'i lta ba zhes bya ba ni 'bar ba'i lta ba nyid lcags kyu yin te/ des bkug pa'i ye shes kyi thig bcom ldan 'das rnams kyis brdzangs pa nyid du lhag par mos la/ rang gi lag na gnas pa'i srad
<p>96a.3</p>bu rnams la rang rang gi kha dog gi nang du chud par byas la/ rnal 'byor pas zhes bya ba 'jam pa'i rdo rje'i rnal 'byor la gnas par gyur pas thams cad byed dang bcas zhes bya ba ni/ bdud rtsi thabs sbyor gyi rnal 'byor can gyi slob ma dang lhan cig bsgril bar bya'o/ /a n+yon+yA nu ga
<p>96a.4</p>ta sarba d+harmA/ par sparANu ga ta sarba d+harmA/ a t+yan+tA nu ga ta sarba d+harmA/ zhes brjod cing ci nas kyang dkyil 'khor gyi nyis 'gyur du 'gyur ba dang / sboms su sgo'i nyi shu char 'gyur ba de lta de ltar bsgril bar bya'o/ /de nas zhes bya ba ni bsgril ba'i rjes thogs la spos chab bdud rtsi lnga dang
<p>96a.5</p>bcas pa la spangs la yi ge gsum gyi nang du chung bar byas nas dris byugs nas gser gyi snod kyi nang du bzhag la/ dri dang me tog dang spos kyis kyang mchod nas lag pa bkab ste bdud rtsi thab sbyor bzlas te bsrung ba yang bya'o/ /de nas dkyil 'khor gyis gzhi dris nye bar byugs la/ me tog
<p>96a.6</p>sil ma gtor nas nam mkha'i ngos la gnas pa'i 'jam pa'i rdo rje'i dkyil 'khor dmigs la mchod yon sngon du 'gro bas yang dag par mchod de/ rang yang de'i sbyor ba dang ldan pa dang / sgrub pa'i grogs po yang bdud rtsi thab sbyor gyi gzugs su bsams la/ mig g.yon pa dang
<p>96a.7</p>g.yas pa gnyis su dza las byung ba'i zla ba dang nyi ma'i mdog mdangs ser por snang bar bsams te/ srad bu de yang khu tshur g.yon pas bzung la lte bar bzhag ste/ srad bu de'i rtse mo gcig sgrub pa'i grogs po'i lag tu dz+dza dz+dza dz+dza zhes bya bas gtad par byas la/ sgrub pa'i grogs pos kyang
<p>96b</p>
<p>96b.1</p>rang nyid la mngon du phyogs par bltas la dz+dza dz+dza dz+dza zhes bya ba dz+dza gsum po nyid kyis de bzhin du drang bar bya'o/ /dpal ldan 'jam pa'i rdo rje'i slob dpon nub dang lho phyogs su gnas te shar dang byang du kha bltas la nam mkha'i thig ces bya ba tshangs pa'i thig gnyis lte ba'i thad ka'i nam mkha' la gdab cing rdo rje dang
<p>96b.2</p>bcas pa'i lag pa g.yas pa'i mthe bong dang gung mo gnyis kyis srad bu bzung la se gol gyi sgra bya'o/ /thig gdab pa thams cad la yang oM badzras ma ya sU tra mA ti kra ma hUM zhes brjod cing thig gi sgra des kyang nam mkha' thams cad khyab pa'i de bzhin gshegs pa rnams yang dag par bskul bar bya'o/ 'di
<p>96b.3</p>ni de'i brda can gyi don yin te/ khyed kyis sems can gyi don mdzad pa'i phyir 'dir gshegs pa'i dus lags so/ /zhes pa'o/ /slob dpon dang sgrub pa'i grogs mchog gnyis thams cad du g.yas nas bskor te 'gro ba dang / phyogs thams cad mnyam pa nyid du mos par bya ba bshad
<p>96b.4</p>pa ni/ rang dang rjes mthun g.yas nas bskor/ /mkhas pas thig gis thig btab nas/ /phyogs kun mnyam pa nyid du bya/ /zhes bya ba yin no/ /de bzhin du 'og tu thig gdab po zhes bya ba ni nam mkha'i thig dang 'dra bar sa la thig gdab pa la yang gnyis gas srad bu de lag pa phab pas
<p>96b.5</p>bya'o/ /de nas phyi'i dkyil 'khor thig gdab par bya ba yin pas de'i phyir/ gnod sbyin zhes bya ba la sogs pa smos te/gnod sbyin dang yi dwags dang dbang po dang klu ste 'di dag gi phyogs su blta ba gang yin pa de la de skad ces bya ste/ byang dang lho dang shar dang nub tu kha bltas te zhes
<p>96b.6</p>bya ba'i tha tshig go/ /me dang bden bral phyogs gnas te/ /zhes bya ba ni me lha dang bden bral gyi phyogs mtshams su gnas te zhes bya ba'i don to/ /slob dpon de ltar gnas par gyur nas shar dang nub pa dang byang dang lho'i phyogs bzhi po'i thig gdab par bya'o/ /de nas me'i phyogs na gnas
<p>96b.7</p>pa nyid kyis rlung gi mtshams su thig gdab pa dang / bden bral gyi phyogs na gnas la dbang ldan gyi mtshams su thig gdab pa'i srad bu brkyang bas thig gdab par bya'o/ /de nas phyi'i ji lta ba bzhin du nang du re'u mig cha brgyad pa'i dkyil 'khor shar dang nub dang byang dang lho phyogs su thig gis
<p>97a</p>
<p>97a.1</p>gdab par bya'o zhes bya bar sbyar ro/ /de nas de bzhin du srad bu nyis rim du byas nas dkyil 'khor gyi dbus su btab pa'i phur bu la btags pa nyid kyis brtan par byas la/ phyi'i dkyil 'khor gyi phyi rol du zlum po'i rdo rje'i thig gnyis kyis thig gdab par bya'o/ /nang gi
<p>97a.2</p>dkyil 'khor yang de bzhin no/ /de yang / rdo rje'i phreng bas yongs bskor bas/ /zhes 'og nas bshad pa dang / yang lcags ri dag ces smos pa ni 'od kyi dkyil 'khor gyi thig gnyis zhes bya ba'i tha tshig ste/ 'di gnyi ga la yang dbang ldan nas brtsams te thig gdab par bya'o/ /
<p>97a.3</p>rang dang rjes mthun g.yas nas bskor/ /zhes bya ba ni slob dpon dang slob ma gnyis kyi go rims ji lta ba bzhin du legs par g.yas nas bskor phyogs su 'gro bar bya'o zhes bya ba'i tha tshig go/ /ltas ngan byung na zhes bya ba ni tshangs pa'i thig gdab pa dang 'brel bas
<p>97a.4</p>so/ /na bar 'gyur zhes bya ba ni bla ma nyid do/ /thig bzhi zhes bya ba ni mtshams kyi thig gis so/ /rdo rje rin chen zhes bya ba ni zla ba phyed pa la gnas shing rtse mo la rdo rje gnas pa'i rin po ches so/ /ka ba 'khor lo la sogs spras/ /zhes bya ba ni 'khor lo dang rin po che dang pad+ma dang
<p>97a.5</p>ral gri'i ka bas so/ /ka ba brgyad dang thig brgyad kyis dkyil 'khor brgyad pa lta bu yin par ni 'dra ba zhes bya ba'i sgras ston to/ /de nas hi dang zhes bya ba la sogs pa'i don ni 'di yin te/ yi ge hi zhes bya bas mig g.yon pa dang g.yas pa gnyis zla ba dang nyi mar bskyed la/ khro bo'i
<p>97a.6</p>lta bas kun du rnam par lta ba bzhin du sgo rnams dbye bar bya'o/ /sgo'i phyed kyi tshad ni kha khyer la sogs pa yin no/ /kun nas zhes bya ba ni kha khyer gyis phyi'i dkyil 'khor kun nas bskor ba'o/ /de'i phyed ces bya ba ni kha khyer gyi phyed do/ /sum 'gyur te zhes bya ba ni chur sum 'gyur
<p>97a.7</p>du'o/ /dpangs su ni ji ltar mdzes par bya'o/ /gal te thig 'debs dang 'tsham pa/ /'ga' med de tshe rang nyid kyis/ /phur bur brtod nas grogs med par/ /thig ni de bzhin gdab par bya/ /de la 'jam pa'i rdo rje'i dkyil 'khor 'di thugs dang gsung dang sku'i dkyil 'khor
<p>97b</p>
<p>97b.1</p>las gang yin zhe na/ thugs kyi dkyil 'khor nyid yin par bstan pa'i phyir/rdzogs sangs rgyas zhes bya ba la sogs pa smos te/ gsung dbang ni 'jam pa'i dbyangs so/ /de ni rdzogs pa'i sangs rgyas rnams kyi ye shes kyi sku yin no zhes bya bar grags la/ ye shes de yang chos kyi
<p>97b.2</p>sku shin tu yang dag par gyur pa yin la/ chos kyi dbyings shin tu rnam par dag pa'i ye shes kyi mtshan nyid ni bcom ldan 'das mi bskyod pa yin no/ /de bas na 'di ni rdo rje zhes pa mi bskyod pa'i rigs yin par bshad do/ /de bas na 'di'i dkyil 'khor ni thugs kyi dkyil 'khor nyid yin
<p>97b.3</p>no zhes bya ba'i tha tshig go/ /tshad ni tshad du bya ba ste dkyil 'khor khru nyi shu pa zhes bya ba la sogs pa'o/ /sogs pa zhes bya ba'i sgras ni rig ma'i rigs dang na tshod dang kha dog la sogs pa ste/ 'di dag gi nges pa rgyud las gsungs pa ni nges pa la dga' ba'i sems can rnams kyi
<p>97b.4</p>bsam pa la brten nas gsungs pa yin gyi ngo bo nyid kyis ni ma yin no/ /gal te ngo bo nyid yin na ci nyes she na/ de'i phyir thabs shes zhes bya ba la sogs pa smos so//de ni zhes bya ba ni dkyil 'khor ro/ /'khor lo de zhes bya ba ni dkyil 'khor de thig btab pa kho nas ye shes
<p>97b.5</p>kyi srad bus yang gshegs su gsol lo zhes bya ba ni lhag ma'o/ /tshon la zhes bya ba la sogs pas ni tshon byin gyis brlab pa smos pa yin te snga ma'i rim gyis zhes bya ba ni srad bu byin gyis brlabs pa'i skabs su sngar bshad pa'i rim pa ji skad bshad pas so/ /ye shes sbar zhes bya ba ni sangs
<p>97b.6</p>rgyas rnams kyi ye shes kyi 'od zer ro/ /'dir tshigs su bcad pa ni/lcags lnga'am rin chen las byung ba'am/ /khams byung 'bras phye las byas pa'am//yang na dmar po so phag bsregs/ /nag po sol ba las byas tshon/ /dkar dang ser dang de bzhin dmar/ /ljang dang nag po go rims
<p>97b.7</p>bzhin/ /de ltar legs bzhag b+h+rUM AM dzr-IM/ /khaM hUM las ni rab bskyed pa/ /sngar bzhin 'bar ba'i rtas drangs pa'i/ /sangs rgyas rnams kyi ye shes 'od/ /bsres te ye shes nyid byas pa/ /sbar te mngon par bzla bar bya/ /zhes bya ba'o/ /sngags ni oM badzra tsi tra sa ma ya hUM zhes bya
<p>98a</p>
<p>98a.1</p>ba'o/ /de nas dkyil 'khor gyi dbus na 'dug pa'i phur bu yi ge hUM gis bton la rang gi lag na gnas pa'i rdo rjer blos bcug la/ phur bu'i khung bu tshon sna lngas bkang la mnyam por byas nas dril bu'i sgra dang rdo rje'i glu dag gis mtshan ma ngan pa bsal la/ 'di ni
<p>98a.2</p>chos dbyings dag pa ste/ /zhes bya ba la sogs pa nas/ nyes pa kun las rnam grol ba'o/ /zhes bya ba'i bar du bdag nyid kyis lhag par mos par bya'o zhes bya ba ni lhag ma'o/ /bla ma zhes bya ba ni slob dpon te des nang du gnas nas dkar po la sogs pa'i tshon dgye bar bya ste/ 
<p>98a.3</p>thams cad kyi phyi rol du ni dgye ba nas thams cad kyi nang du ni nag po dgye bar bya'o/ /ri mo zhes bya ba ni tshon gyi rang bzhin can no/ /de nyid ni rtse mo lta bu'o/ /'di ni zhes bya ba ni thugs kyi dkyil 'khor gyi'o/ /sa gzhi'i cha zhes bya ba ni dkyil 'khor gyi'o/ /nas gang gis
<p>98a.4</p>ma reg par zhes bya ba ni 'og gi tshad de/ steng du ji ltar mdzes par bya'o/ /rgyud 'di las/ dkyil 'khor dag ni 'dri ba na/ /gal te rlung sogs byung gyur na/ /mche ba'i phyag rgya bcings nas ni/ /gdug pa'i dgra ni dran par bya/ /zhes gsungs pa de bstan pa'i phyir/ bdud
<p>98a.5</p>rtsi thab sbyor zhes bya ba la sogs pa smos pa yin te/ 'dir mche ba zhes bya ba ni lag pa'i phyag rgya yin par bshad la/ gdug pa'i dgra zhes bya ba ni phyag rgya chen po yin no zhes/ 'di ltar la la dag rtog pa yod pas de bsal bar bya ba'i phyir/ 'di ni rgya chen zhes bya ba la
<p>98a.6</p>sogs pa smos te/ sgra'i bkod pa 'di la bshad par bya ba gtso bo yin gyi grags pa gtso bo ni ma yin no zhes bya bar dgongs so/ /'dir zla ba ni bcu gnyis so/ /nyi ma ni bdun no/ /bya ba la sogs pa zhes bya ba ni bya ba grub pa'i ye shes la sogs pas so/ /smon lam ni don du
<p>98a.7</p>gnyer ba'o/ /dad sogs zhes bya ba ni sgo rnams su dad pa dang / brtson 'grus dang / dran pa dang / ting nge 'dzin to/ /rnam kun gsal bar shes byas la/ /zhes bya ba ni bris pa'i dkyil 'khor rnam pa thams cad du gsal bar gyur par shes nas so/ /lhag par gnas
<p>98b</p>
<p>98b.1</p>pa'i bum pa gnas ji lta ba bzhin du gzhag pa dang / phyi rol du bum pa gang ba yang gzhag par bya'o/ /de nas/ rang gi 'khor lo bsgom par bya/ /zhes bya ba ni nam mkha' la 'jam pa'i rdo rje'i ye shes kyi dkyil 'khor ro/ /sangs rgyas rnams zhes bya ba ni de bzhin gshegs pa thams
<p>98b.2</p>cad do/ /de dang lhan cig ces bya ba ni sangs rgyas rnams dang ngo / /kun du bskrad pa ni bdud rtsi thab sbyor gyis so/ /mngon par bsrung zhes bya ba ni phur bu dang ra ba la sogs pas so/ /gnas bsrung ba byas nas gshin rje gshed la sogs pas go rims ji lta ba bzhin du dgug pa la sogs
<p>98b.3</p>pa bzhi bya ba dang / mig la sogs pa byin gyis brlab pa dang / sku la sogs pa byin gyis brlab pa dang / mchod yon dbul ba dang / dbang bskur ba dang mchod pa yang byas nas mi bskyod pa ni zhes bya ba la sogs pas bstod do/ /de kho na nyid kyi bdud rtsis tshim par byas la bde
<p>98b.4</p>ba chen po babs par rnam par bsgoms nas yongs su bzlas pas kyang mnyes par bya'o/ /sngon bzhin zhes bya ba ni snga ma bzhin du bdud rtsi myang ba'i cho gas pad+ma'i snod du ye shes kyi bdud rtsi'i rang bzhin bskyed la des phyogs skyong mchod par bya'o/ /rang rang sbyor la gnas zhes bya ba ni
<p>98b.5</p>'dus pa'i lha ltar shes rab dang bcas pa'i cha lugs 'dzin pa'o/ /gal te tshogs pa dang ldan na sgrub pa'i grogs mchog dkyil 'khor du bzhag la phyi rol du phyung ste shar la sogs pa'i phyogs su dkyil 'khor bya ba'am byed du bcug ste rang gi bdag po'i sbyor ba'am/ khro bo'i rnal 'byor gyi dbang
<p>98b.6</p>po la sogs pa gnas ji lta ba nas bkug ste re re zhing de'i phyogs su bltas pa nyid dang de rnams la mchod yon dang / dri dang / me tog dang / spos dang / 'bras chan dang / 'bras yos dang / til dang / snum khur la sogs pa'i gtor ma me tog dang / chu dang bcas pa snga ma bzhin bskyed la lan
<p>98b.7</p>gsum gsum shing rta'am/ gzhong par ram snyim pas gtor ro/ /de nas 'thor 'thung dang mchod yon byin la legs par mchod de slar gtang bar bya'o/ /lhag ma ni man ngag las shes par bya'o/ /de ltar phyogs skyong rnams la yang dag par mchod nas ji snyed pa'i gos dang rgyan dang
<p>99a</p>
<p>99a.1</p>ldan pas 'jig rten gsum las rnam par rgyal ba'i nga rgyal dang ldan par byas nas me tog sngon po'i me tog gi phreng ba blangs la hUM bzhi ba'i sngags zlos shing rdo rje'i shugs kyis dkyil 'khor du zhugs la/ rdo rje dril bu dkrol zhing bskor ba lan gsum byas te/ lhag pa
<p>99a.2</p>dang ma tshang ba'i nyes pa zhi bar bya ba'i phyir dkyil 'khor bltas la phreng ba bcom ldan 'das la phul te/ yang de gar bya ba'i tshul gyis blangs la rang gi mgo la bcings nas phyag kyang bya'o/ /yang na mdor bsdus pa'i don du ni phreng ba med par zhugs la bltas te phyag byas nas sbyin sreg
<p>99a.3</p>dag gis zhes bya ba rgyas pas so/ /mchod ces bya ba ni dkyil 'khor tshim par bya'o/ /mdor bsdus pa'i phyir las thams cad pa'i thab khung gcig pu kho na bshad pa ni/ kun nas zhes bya ba la sogs pa smos te/ bar du sor bzhi dor bar kha khyer de'i tshad ces bya ba ni dpangs
<p>99a.4</p>dang rgyar sor bzhi'i tshad la pad+ma kha bye ba 'dra bas yongs su bskor ba/ khru gang bzhes bya ba rgyar khru gang gi tshad la khya phyed pa zhes bya ba ni zabs su sor bcu gnyis pa'o/ /'khor lo lta bu zhes bya ba ni zlum po'o/ /las kun byed pas bya ba'o zhes bya ba ni lhag ma ste/ thab de'i dbus
<p>99a.5</p>su ni ral gri bri zhing des brgyan par bya'o zhes bya ba'i tha tshig go/ /ral gri ji lta bu zhe na/ chur sor brgyad pa dpangs su sor gcig pa 'khor lo dang rin po che dang pad+ma dang ral gri'i dbus su chud pa mtshan ma bzhi'i phyi rol du rdo rje'i phreng bas bskor ba'o/ /thab khung 'di ni dkyil 'khor gyi
<p>99a.6</p>byang phyogs su brko bar bya'o/ /me thab kyi sa las khru gang tsam dang bcas par dri ser pos byugs la me tog sna tshogs pa'i chal pa yang dgram par bya'o/ /shar du kha bltas te zhes bya ba ni tshang bar byed pas na shar de rdzogs par byed ces bya ba'i tha tshig go/ /kha zhes bya ba'i sgra ni gtso bo'i don te
<p>99a.7</p>rdzogs par bya ba gtso bor gyur pas gnas par bya'o zhes bya ba'i don to/ /'di skad ston te/ kha byang du bltas te yid dga' ba dang / ser ba dang sna tshogs pa'i dri dang phreng ba dang gos dang rgyan dang ldan pas snga dror bsam pas 'dug par bya'o/ /kun byed ces bya ba ni bdud rtsi thab sbyor
<p>99b</p>
<p>99b.1</p>ro/ /bzlas pas zhes bya ba ni las thams cad pa'i chu la'o/ /kun du bsrung zhes bya ba ni bdag nyid kyis ku sha'i chun po lag pa g.yas pas bzung bas bsang gtor byas pa'i phyir ro/ /dgod pa bshad pa ni mchod yon zhes bya ba la sogs pa smos pa yin te/ 'dir mchod yon ni dung phor la
<p>99b.2</p>sogs pa'i snod du dri ser po la sogs pa dang sbyar ba'i chu til dang zho dang bcas pa rang gi lha'i sngags tha ma oM dang bcas pa lan bdun bzlas pa'o/ /sogs pa'i sgras ni las thams cad pa'i chu yang g.yon du gzhag pa'o/ /de las gzhan yo byad ces bya ba ni yam shing dang bud shing dang ku sha
<p>99b.3</p>la sogs pa'i sreg rdzas rnams so/ /bsangs nas ni zhes bya ba ni las thams cad pa'i chu nyid kyis so/ /de nas me rgyun bzhag la sogs pa'i khyim nas blangs la thabs las gzhan du 'o ma can gyi shing gis spar la yi ge gsum gyis bsang zhes pa yi ge gsum zlos shing dbyig pa skam po
<p>99b.4</p>la sogs pas de'i me lce las blang bar bya'o/ /de nas las thams cad pa'i ku sha'i rtse mos blangs te g.yas nas lan gsum bskor bas bsangs la/ thab tu thab las dma' ba'i tshad tsam gyi'o ma can gyi shing skam po gshags pa'i shing rnams la rtswa skam po gtsang ma rnams bcug la
<p>99b.5</p>rlung g.yab g.yab pas spar te/ oM dz+wa la dz+wa la hUM zhes bya bas sbar bar bya'o/ /de nas mar gyis nye bar sbar la ku sha zhes bya ba ni sar pa dri ma med pa sngo ba/ ma gas pa/ ma chag pa'o/ /dgram zhes bya ba ni shin tu ring po ma yin pa dgram par bya'o/ /g.yas nas bskor zhing zhes bya ba ni/ 
<p>99b.6</p>kha khyer la ni shar bltas dgra ma/ /lho dang nub tu bltas pa dang / /de nas thab byang rtse bstan la/ /ku sha shar du rtse bstan bzhag /ces ji skad bshad pa lta bu'o/ /'dir ni sgrub pa pos gang du bltas pa de nyid shar la sogs pa yin no/ /de nas rang gi lha'i sa bon las thab bskyed la 'dir
<p>99b.7</p>zhes bya ba thab kyi me 'bar ba'i dbus su me zhes bya ba me lha bsam par bya'o/ /ji lta bu zhe na dang po'i snying byung zhes bya ba la sogs pa smos te/ dpal mchog dang po'i snying po'i rang bzhin can gyi yi ge raM dang bcas pa'i dkyil 'khor gru gsum par pad+ma la gnas pa'o/ /lhag ma ni don go
<p>100a</p>
<p>100a.1</p>bar zad do/ /ser zhing zhes bya ba ni gos dang rgyan dang 'od kyi phreng ba ser bo dang ldan pa yid dga' zhing mgu ba zhes bya bar blta bar bya'o/ /de nas rang gi lha'i nga rgyal dang ldan pas me lha spyan drang ba'i sngags brjod par bya'o/ /oM e h+ye hi ma hA b+hU ta de ba r-i Shi dri dza sa ta
<p>100a.2</p>ma/ gr-i hi tA hu ti ma hA raM asmin san+ni hi to b+ha bA/ oM ag+na ye di pyA di pya a bi Sha ma hA shri ye ha bya ka bya bA hA na ya swAhA/ de nas 'dod pa'i rgyal po'i sngags de kho na nyid gsum dang spel bas ye shes kyi me lha spyan drangs la thab na gnas pa'i rang gi rnam pa la gzhug par bya'o/ /de nas de la las
<p>100a.3</p>thams cad pa'i chus bsang gtor byas la pad+ma'i gdan la bzhugs su gsol lo/ /sogs pa'i sgras ni mchod yon dang zhabs bsil dang / mchod pa la sogs pa yang bya'o/ /dgang gzar blugs gzar zhes bya ba ni dgang gzar dang blugs gzar gnyis skyes bu tshad dang ldan pa'i
<p>100a.4</p>mtheb sor nyi shu rtsa bzhi ni khru ste 'di gnyis kyi yu ba khru gang gi tshad du bya ba'o/ /'di gnyis ka'i yu ba'i 'og tu ni rdo rje dang rin po che sor drug pa bya'o/ /de ltar na yu ba khru gang rdo rje dang rin po che ni 'di gnyis kyi thun mong gi mtshan nyid yin no/ /khyad par gyi mtshan nyid ni de'i steng
<p>100a.5</p>zhes bya ba la sogs pa smos pa yin te/ de la re zhig dgang gzar ni yu ba'i steng du rgyar sor bzhi zhes pa chu dang rgyar sor bzhi yod pa zabs su sor gnyis te gru bzhi pa ste nyid kyi char chu dang rgyar de tsam gyis dma' bar bgros pa de nyid kyi pad+ma'i 'dab mar byas pa/ nang rdo rje
<p>100a.6</p>zhes bya ba sor bzhi brkos pa de nyid kyi nang du dang po'i rdo rje gnas pa'o/ /mthar zhes bya ba thams cad kyi steng du rdo rje rtse gsum pa dang por bzhi pa yod pa/bar du zhes bya ba rtse gsum pa dang zur bzhi pa'i bar du pad+ma'i 'dab ma'i dbyibs 'dra ba yod pa/ gsher rdzas 'dzag pa'i bu
<p>100a.7</p>ga mthe bo'i tshad tsam ma ma/ mthe'u chung gi tshad tsam blta bar bya ste/ yu ba'i steng du 'di lta bu bya ba ni/dgang gzar yin no/ /blugs gzar ji lta bu zhe na/ blugs gzar sor gnyis pad+ma'i dbyibs/ /zabs su sor gcig nang rdo rje/ /zhes bya ba ste/ rdo rje rtse lnga pa gnas pa
<p>100b</p>
<p>100b.1</p>pad+ma'i dbyibs 'dra ba sor gnyis pa'i tshad zabs su sor gcig brkos pa'o/ /de'i nang na rdo rje rtse lnga pa gnas bzhes bya ba'i tha tshig go//dgang gzar dang blugs gzar ni mchod sbyin gyi shing ngam/ gser ram dngul la sogs pa las byas pa'o/ /gal te de gnyis ma rnyed na sor
<p>100b.2</p>mo lnga bcer bas ni dgang blugs dbul lo/ /yang na sor mo gsum bcer stibs dbul lo/ /ji ltar dgang zhing sreg blugs dbul zhe na/ de'i phyir dgang gzar zhes bya ba la sogs pa smos te/ dgang gzar dang blugs gzar gyi khar rang gi lha'i sa bon 'od zer rab tu 'bar ba
<p>100b.3</p>bsams pa dang / me lha'i kha la yi ge raM bkod nas lag pa gnyis pus mo'i bar du gzhag ste/ blugs gzar gyis mar gyi dgang blugs gsum me lha zhal cung zad gdangs pa la dbul lo/ /de nas me bgegs dang bcas pa dang / bgegs med pa'i mtshan nyid brtag par bya ste/
<p>100b.4</p>kha dog dang dbyibs legs par 'bar zhing sgra dang dri la sogs pa'i yon tan gyis ni bgegs med pa yin la/ du ba mang po la sogs pas ni bgegs dang bcas pa yin no/ /de yang / du ba mang zhing me lce rgod pa dang / /'bar bar dka' zhing cung zad cung zad 'bar/ /me lce rnam par
<p>100b.5</p>'chad cing gzi brjid med/ /rtsub cing gnag la pa la sha yi mdog /mdung dang zhib ma lta bu nyid dang ni/ /de bzhin ba lang mgo bo lta bu dang / /mi ro'i dri dang dri mi zhim pa dang / /bong bu'i dri dang de bzhin dri ngan dang / /sbyin sreg byed pa 'bar bas gdungs pa dang / /me lce rnam par
<p>100b.6</p>rgod cing g.yo bar bshad/ /me ni bgegs dang bcas par shes byas la/ /bdud rtsi thab sbyor gyi ni cho ga bya//zhes ji skad gsungs pa lta bu'o/ /de ltar me bgegs dang bcas par shes na bdud rtsi thab spyor gyi sngags kyis bsang zhing rnam par sbyangs la yang dag par bsrungs te/ de nyid
<p>100b.7</p>kyis mar gyis reg blugs lan bdun du dbul bar bya'o/ /de nas yang bsang bar bya'o/ /de ltar bgegs med pa'am bgegs dang bral bar byas ba'i me de la dgang blugs gcig gam gsum mam bdun dgang gzar mar gyis bkang ba blugs gzar dang bcas pas oM e h+ye hi zhes
<p>101a</p>
<p>101a.1</p>bya ba la sogs pa'i sngags kyis sbyin par bya zhes bya ba ni sbyin sreg dbul bar bya'o/ /dpal yon can la zhes bya ba ni nor sgrub pa la shes pa ste/ rgyal par byed pa dang ldan pa zhes bya ba'i bar du'o/ /de nyid kyis na pa la sha dang / u dum+WA ra dang / a mra dang / ka
<p>101a.2</p>dam+ba dang / kaSh+Thardzu dang / blak+ka dang / a shwat+tha dang / sha mi dang / n+ya gro d+ha la sogs pa'o ma can gyis shing las byung ba 'dab ma dang bcas pa rlan dang bcas pa mnyam por bcad pa/ dbus kyi cha las byung ba/ lo ma gnyis dang bcas pa sboms chang pa'i tshad tsam chur khru gang tsam 'o ma dang zho
<p>101a.3</p>dang mar la btags pa/ rtse mo gnyis dri ser po la btags pa mthe bong dang srin lag gis bzung ste rtse gcig pas dbul bar bya'o/ /rnyings pa dang lo ma med pa dang / sul can dang / khong stong dang / khong stong dang / chag pa dang / shun lpags med pa dang / ring ba dang / thung ba dang / yo ba dang / 
<p>101a.4</p>rtse mo gnyis su gas pa dang / phra ba dang / sbom po dang / 'bu yod pa dang / 'bus zos pa dang / bcas pa rnams ni yongs su spang bar bya'o zhes bya ba'i don to/ /yam shing me la zhes bya ba ni yam shing gis sbar ba'i me'o/ /ma grugs zhes bya ba ni 'bras so ba ma grugs pa'o/ /cho ga'i
<p>101a.5</p>rim pa yin zhes bya ba ni rim pa 'di dag nyid kyis so/ /de la dgang blugs kyi cho ga bzhin du mdor bstan pa'i rim pa yin pas gang 'di zhu ba'i rdzas de ni me lha'i zhal du dbul bar bya'o/ /yam shing dang ku shu la sogs pa ni 'od kyi dkyil 'khor du'o/ /bza' ba dang 'thor
<p>101a.6</p>'thung la sogs pa ni phyag tu'o/ /dri ni thugs kar ro/ /me tog ni dbu la'o/ /bdug spos ni 'od la'o/ /zhabs bsil ni zhabs la'o/ /mar me dang mchod yon ni mdun du'o/ /de la mchod yon gyi chu ni snod gzhan du dbul bar bya'o/ /de nas me la 'thor 'thung dang
<p>101a.7</p>bsang gtor dbul lo/ /de nas thun mong ba'i lha rnams la spyir sbyin sreg bya ba'i cho ga de ni de nyid ye shes zhes bya ba la sogs pa smos pa yin te/ de bzhin nyid kyi ye shes kyi dam tshig de nyid me lha yin par bltas la/ de'i thugs ka'i zla bar yi ge maM las byung ba'i bdag po
<p>101b</p>
<p>101b.1</p>dkyil 'khor dang bcas pa bsams la/ye shes dkyil 'khor spyan drangs te mchod yon dang mchod pa la sogs pa sngon du 'gro bas sbyin sreg bya'o/ /de yang rdzas re re las sreg blugs gcig gam/gsum mam/ bdun nam/ nyi shu rtsa gcig gam/ brgya rtsa brgyad dam/ stong
<p>101b.2</p>dbul bar bya'o/ /rgyas pa'i dbang du byas pa yin na yang de'i zhar la las thams cad la sngags kyis bskul ba'i phyir sbyor ba bstan pa ni/ rgyas dang zhes bya ba la sogs pa smos pa yin te/ rgyas pa la sogs pa'i las bdun po la go rims bzhin du oM la sogs pa'i sngags bdun tha mar sbyar ba yin la/ 
<p>101b.3</p>'ang zhes bya ba'i sgras ni bskul ba'i mthar bya ba dang / bskul ba'ang bya zhes bya ba bskul ba de yang sngags kyi mthar gzhug pa ste/ sngags kyi gong du yi ge oM la sogs pa de nas bskul ba/ de nas yang oM la sogs pa gzhug go zhes bya ba'i don to/ /de ltar cho ga 'dis thugs ka'i zla ba la
<p>101b.4</p>bzhugs pa'i dkyil 'khor gyi 'khor lo snga ma bzhin du rdo rje gnas pa'i ljags la zla ba la sogs pa'i rdzas gsher ba dang / de la sogs pa mar la sogs pa tshim par byed pa rnams kyis yang dag par tshim par bya'o/ /rang gi bdag po la sreg blugs phul ba nyid kyis lha thams
<p>101b.5</p>cad la sbyin sreg phul bar 'gyur ba'i mdor bsdus pa'i don bshad pa ni/ snying ga zhes bya ba la sogs pa smos pa yin te/ rang gi bdag po zhes bya ba ni 'jam pa'i rdo rje nyid do/ /snying ga'i sems dpa' zhes bya ba ni de'i ye shes sems dpa' la mngon sum du sreg blugs phul bas/ 
<p>101b.6</p>tshim par byas pas ni lha thams cad ye shes sems dpa' dang bcas pa tshim par gyur bar bsam par bya'o/ /bsam pa de yang sreg blugs thams cad kyi ljags la bstabs par mos pa yin pa'i phyir ro/ /yang na lha thams cad kyi ljags dang de'i ljags tha mi dad par lhag par
<p>101b.7</p>mos pas so/ /de nas de'i rigs kyi snying po lan gsum mam bdun gyi bar gyi dgang blugs kyis gzi brjid bskyed par bya'o/ /mthar yang dgang blugs phul la bsang gtor dang / 'thor 'thung dang mchod yon phul nas yang dag par mchod de legs par bstod la lha rnams
<p>102a</p>
<p>102a.1</p>kyi 'khor lo gshegs su gsol bar bya'o/ /de nas sreg rdzas kyi lhag ma me lha la phul la me lha de yang de bzhin du gshegs su gsol lo/ /'khor lo zhes bya ba ni bris pa'i dkyil 'khor ro/ /yang dag 'jug ces bya ba ni 'jug par bya'o/ /de nas lha rnams
<p>102a.2</p>kyi 'khor lo mngon sum bzhin du bsams la cho ga snga mas yang dag par mchod do phyir dbyung bar bya'o/ /de nas rigs kyi bdag po bla ma nyid du byas la 'og nas bshad pa'i slob ma 'jug pa'i cho gas bdag nyid dang por dkyil 'khor du zhugs la/ bdag nyid dbang bskur ba'i cho ga
<p>102a.3</p>rigs kyi bdag por rdzogs par mdzad pa dang / de nyid las slob dpon gyi las thams cad kyi rjes su gnang ba mnos la/ dkyil 'khor du slob ma gzhug par bya ba'i phyir de kho na nyid dang / bden pa dgongs par bya ba nyid kyis bcom ldan 'das mnyes par bya ba'i tshigs su
<p>102a.4</p>bcad pas gsol ba gdab par bya'o/ /de la de kho na nyid ni thar pa'i go 'phang gi mchog go//bden pa ni dngos po thams cad kyi rang bzhin no/ /de la de kho na nyid ji lta bu yin zhe na/ 'dod chags che las byung de nyid/ /ces bya ba smos te/ 'dod chags chen po las
<p>102a.5</p>byung ba ni zag pa med pa'i bde ba chen po ste rdo rje 'chang gi rang bzhin ni de kho na nyid yin no zhes bya ba'i tha tshig go/ /bden pa ji lta bu zhe na/ 'khor lo'ang gzugs brnyan lta bu zhes bya ba smos te/ chos thams cad gzugs brnyan dang 'dra ba'i bdag nyid can gnyis su
<p>102a.6</p>med pa'i ye shes kyi sku dang ldan pa'i dkyil 'khor kyi 'khor lo ni bden pa yin no zhes pa'i tha tshig go/ /de la/ nam mkha' skye ba'i mtshan ldan phyir/ /zhes bya ba la sogs pa tshigs su bcad pa lngas ni dam tshig gsum gyi glus mchod pa yin no/ /de nas/sems
<p>102a.7</p>can kun gyi yid khyab cing / /zhes bya ba gcig gis ni de kho na nyid gdas par bya'o/ /de nas tshigs su bcad pa gsum gyis ni bden pa bsgrags pa'o/ /de la dam tshig gsum gyi glus dam tshig gsum po rdo rje 'chang ba'i de kho na nyid gang yin pa de ni 'di'i chos yin la/ 
<p>102b</p>
<p>102b.1</p>de'i dam tshig gang yin pa de 'di'i dam tshig yin pas dkyil 'khor gyi bdag po thams cad kyang rdo rje 'chang ba'i rang bzhin can yin no/ /de bas na de'i de kho na nyid la sogs pa gang yin pa de 'jam pa'i rdo rje la sogs pa'i yang yin par 'gyur ro/ /de la tshigs su bcad pa gsum
<p>102b.2</p>gyis ni de kho na nyid gsum gyi glu ston to/ /de la de kho na nyid gsum ni rang bzhin gyi de kho na nyid dang / 'byor ba'i de kho na nyid dang rnam par dag pa'i de kho na nyid do/ /de la rang bzhin gyi de kho na nyid kyi dbang du mdzad nas tshigs su bcad pa ni nam mkha' skye ba'i zhes bya ba la sogs pa yin te/ de
<p>102b.3</p>kho na nyid gtso bor gyur cing de kho na nyid du ro gcig pa spros pa med pa rnam par mi rtog pa'i ye shes byang chub kyi sems ni 'di'i rang bzhin yin la/ de nyid ni rdo rje chen po ste mi phyed pa'i phyir ro/ /des na sems dpa' rdo rje che rang bzhin/ /zhes bya'o/ /rdo rje sems dpa' bdag grub mdzod/ /ces
<p>102b.4</p>bya ba ni rang bdag nyid du mdzod cig ces bya ba'o/ /sems la ni skye ba yod pa yin la skye ba dang ldan pa ni 'jig par 'gyur ba yin mod kyi 'on kyang bcom ldan 'das gang yin pa de ni thog ma dang tha ma med pa yin la/ de ltar na 'di ni byang chub kyi sems kyi rang bzhin yin no/ /byang chub kyi
<p>102b.5</p>sems de yang gang yin zhe na gang 'di byang chub sems dpa' rnams kyi thog ma dang tha ma med pa'i sems kyi rgyun stong pa nyid du ro gcig pas nam mkha' dang 'dra bas rang bzhin gyis dag pa byang chub sems dpa' thams cad kyi thun mong du gyur pa'i de bzhin nyid kyi sku'i sa rnams la glo bur
<p>102b.6</p>ba'i sgrib ba rim gyis rnam par dag pa'i mthar thug par rtogs par 'gyur ba yin pas de sku des byang chub kyi sems zhes bya bar bshad do/ /des na byang chub kyi sems kyi rang bzhin can gyis bcom ldan 'das de la thog ma dang tha ma ga la mnga'/gang yang 'di sgrib pa dang bral bar gyur
<p>102b.7</p>na gsal bar 'gyur bas 'di'i skye bar nye bar gdags su rung ste/ dper na nam mkha' rtsig pa la sogs pa gsal bar snang ba dang 'dra ba'o/ /de'i phyir/ nam mkha' skye ba'i mtshan ldan phyir/ /zhes smos pa'i dpe 'di la yod pas nam mkha' skye ba'i mtshan ldan te de'i ngo bo
<p>103a</p>
<p>103a.1</p>nyid ni de nyid de de'i phyir thog ma tha ma med pa'o/ /mchog ni gtso bo'o/ /'byor ba'i de kho na nyid kyi dbang du byas pa'i tshigs su bcad pa ni kun mchog ces bya ba la sogs pa yin te/ dngos grub thams cad kyi mchog ni dngos grub chen po ste yang dag par rdzogs
<p>103a.2</p>pa'i byang chub bo/ /des na dbang phyug chen po ste/ stobs bcu mi 'jigs pa la sogs pa'i chos thams cad la dbang ba'i mchog tu gyur pa'o/ /des na lhag pa'i lha yin te/ 'jig rten pa thams cad las lhag pa'i lha nyid do/ /thams cad kyi sku dang gsung dang thugs rdo rje brnyes pas na rdo rje
<p>103a.3</p>'dzin pa kun te/ sangs rgyas dang byang chub sems dpa' thams cad kyi phun sum tshogs pa de la rag las pa'i phyir rgyal po'o//de'i 'byor ba de yang rtag tu mi 'gyur ba yin bas na mi 'gyur mchog go/ /rnam par dag pa'i de kho na nyid kyi dbang du mdzad nas gsungs pa ni nyes pa mi mnga' zhes bya ba la
<p>103a.4</p>sogs pa yin te/ bag chags dang bcas pa'i sgrib pa thams cad spangs pas na nyes pa mi mnga' ba'o/ /de ltar na yang gnas pa dang / phrin las dang / 'dod chags dang / dga' ba dang ldan pa yin no zhes bya ba ni rtag pa la sogs pa'i tshig gi don yin no/ /de yang sku gsum gyis
<p>103a.5</p>nam mkha' ji srid kyi bar du bzhugs pas na rtag pa'o/ /dngos grub thams cad brnyes pa'i 'dod chags kyis sems can thams cad la rjes su dga' bar mdzad pas na/ 'dod chags kun gyi rjes chags pa/ /zhes bya'o/ /de nyid kyis na dmigs su med pa'i thugs rje chen po'i
<p>103a.6</p>'dod chags mnga' bas na 'dod chags chen po'o/ /mtshan ma med pa'i chos kyi dga' bas dgyes pas na dga' ba che zhes bya'o/ /de nyid kyis zhes bya ba ni tshigs su bcad pa gsum gyis bshad pa'o/ /chos nyid kyi glu ni shin tu dag pa zhes bya ba la sogs pa tshigs su
<p>103a.7</p>bcad pa gcig gis ston te/ 'di la chos nyid kyi sku thar ba chen po'i rang bzhin can ni chos yin la/ de ni tshigs su bcad pa 'dis ston te/ glo bur ba'i sgrib pa bag chags dang bcas pa thams cad spangs pa'i phyir ram/ slar mi ldog pa'i dag pa mnga' bas na shin tu dag
<p>103b</p>
<p>103b.1</p>pa'o/ /chos thams cad kyi mchog ni mya ngan las 'das pa yin la/ mya ngan las 'das pa thams cad kyi mchog ni sangs rgyas kyi mya ngan las 'das pa yin te/ de'i rang bzhin ni bcom ldan 'das yin pas de'i phyir kun gyi mchog go/ /chos kyi dbyings ni rang bzhin gyis rnam par
<p>103b.2</p>dag pa yin pas na gdod nas grol ba'o/ /chos rnams kyi chos nyid ji ltar gnas pa de ltar thugs su chud cing gshegs pas na de bzhin gshegs pa'o/ /kun ni ma lus pa'o/ /bzang po ni dge ba ste/ skal ba dang ldan pa rnams 'di las byung bas na kun du bzang po'o/ /chos kyi dbyings
<p>103b.3</p>ni chos thams cad kyi chos kyi mtshan nyid yin bas na kun bdag nyid do//byang chub kyi bdag nyid can kyi sems dpa' ni byang chub sems dpa'o/ /dam tshig ni phyag rgya ste de'i glu ni dngos grub chen po zhes bya ba la sogs pa'i tshigs su bcad pas ston te/ dngos grub chen po kun gyi mchog /ces
<p>103b.4</p>bya ba ni bshad zin to/ /dbang phyug chen po yang bshad zin to/ /de'i phyag rgya ni de'i rgyu mthun pa ni yid kyi rang bzhin can gyi brda'o/ /de bzhin gshegs pa thams cad kyi mthus rang nyid byin gyis brlabs shing mchod pa'i rdo rje sems dpa'i sku dang gsung dang thugs kyi rdo rje'i ngo bo'i phyag rgya
<p>103b.5</p>des bcom ldan 'das yum rdo rje bsnyems ma'i phyag rgya'i bdag po ste gtso bor gyur pa bdag la grub par mdzod cig pa'o/ /ji ltar na 'di ni bdag po yin zhe na/ rdo rje cher bstod pa zhes bya ba ste dang po'i rdo rje bstod cing phyag g.yas pas gsor ba'i phyir ro/ /'di ni nye bar mtshon pa tsam ste/ de
<p>103b.6</p>la sogs pa'i phyag rgya chen po'i dngos grub bdag la stsol cig ces bya ba'i tha tshig go/ /de ltar dam tshig gsum gyi glu'i mchod pa bshad nas de kho na nyid bsgrags pa ni/ sems can kun gyi zhes bya ba la sogs pa smos pa yin te/ sgrib pa gnyis rnam par dag pa de bzhin nyid gtso
<p>103b.7</p>bor gyur pa'i ye shes ni byang chub kyi sems yin la/ de nyid ni shin tu rnam par dag pa'i sangs rgyas kyi byang chub rnam par thar pa'i gnas so/ /de ni bcom ldan 'das rdo rje 'chang yin la/ de nyid ni 'dir 'dod pa'i sgrar gsungs te chen po rnams kyi 'dod par bya ba yin pa'i phyir ro/ /
<p>104a</p>
<p>104a.1</p>'dod pa de yang sems can kun gyi zhes bya ba sangs rgyas dang byang chub sems dpa' nas so so'i skye bo'i bar gyi yid la khyab pa yin no/ /bde ba rab tu stsol bas pha dang 'dra'o/ /de la sangs rgyas rnams la ni rnam par dag pa'i tshul gyis thugs khyab pa'o/ /byang chub
<p>104a.2</p>sems dpa' rnams la ni rang gis rnams kyi sgrib pa rnam par dag pa'i tshul gyis so/ /de rnams la bde ba rab tu stsol bar mdzad pa yang yin te/ rnam par dag pa'i bde ba skyed par mdzad pa'i phyir ro/ /de yang rnam par mi rtog pa la 'jug pa'i gzungs las/ dam chos 'di la rgyal ba'i
<p>104a.3</p>sras/ /rnam par mi rtog bsams gyur na/ /rnam rtog 'grong dka' rnam spangs te/ /rim gyis mi rtog 'thob par 'gyur/ /de bas rab zhi mi g.yo mchog /dbang byed mnyam la mi gnas pa/ /rnam par mi rtog bde ba ni/ /byang chub sems dpas thob par 'gyur/ /zhes ji skad
<p>104a.4</p>gsungs pa lta bu'o/ /la la las ni snying la bzhugs zhes zer te/ de yang bde ba rab tu stsol ba nyid kyis sdug pa yin bas snying la gnas zhes bya'o/ /bcom ldan 'das 'dod pa de ni de rnams kyi yab tu gyur pa yang yin te/ de rnams rnam par dag pa'i ye shes kyi sku de nyid las
<p>104a.5</p>'khrungs pa'i phyir ro/ /sangs rgyas dang byang chub sems dpa' ji lta ba de bzhin du so so'i skye bo rnams kyi yang yin te/ sems kyi bde ba dang lus kyi bde ba de nyid kyi rang bzhin kyis rnam par dag pa nyid kyi dbang du byas pa'i phyir ro/ /de bas na bcom ldan 'das 'di ni 'dod pa'i
<p>104a.6</p>mchog dang / dam tshig gi mchog kyang yin te/ dam tshig rnams kyi mchog ni yang dag pa'i ye shes yin la/ de gang la mnga' ba'i sangs rgyas dang byang chub sems dpa' de rnams kyi mchog ste gtso bo'o/ /yang na yid la phra ba'i tshul gyis til la til mar gyi tshul du khyab pa'o/ /
<p>104a.7</p>bde ba ni 'jig rten las 'das pa ste/de rab tu stsal ba dang / snying la bzhugs zhes bya ba la snying ni yid kyi rtsa ba'i gnas so/ /yab ni dag pa dang ma dag pa'i skus skyed par mdzad pa'o/ /dam tshig mchog ces bya ba la mchog ni yid kyi gzugs dag pa nyid de/ des phul du byung ba'o/ /bden
<p>104b</p>
<p>104b.1</p>pa bsgrags pa gsungs pa ni/ bden pa gang gis zhes bya ba la sogs pa yin te/ ye shes mchog ni gnyis su med pa'i ye shes te/gnyis su dbyer med pas so/ /de yang gnyis su nye bar mi dmigs pa ni shes rab yin la/ gnyis su med pa la dmigs pa ni thabs yin te/ dngos
<p>104b.2</p>med gang zhig shes rab ste/ /thabs ni dngos po'i mtshan nyid do/ /zhes ji skad gsungs pa la sogs pa lta bu'o/ /byang chub kyi sems kyi bdag nyid can 'di yang dkyil 'khor gyi bdag po'i bdag nyid can yin no/ /de bas na dkyil 'khor la ni de'i rang bzhin rjes su 'gro ba nyid
<p>104b.3</p>yin par ston to/ /bden pa ni phyin ci ma log pa'o/ /'dod pa ni yid la mngon par bsams pa'o/ /chos rnams zhes bya ba ni rnam par snang mdzad la sogs pa nas bdud rtsi thab sbyor gyi bar gyi dkyil 'khor pa rnams so/ /gzugs brnyan lta bu ste zhes bya ba ni sems tsam
<p>104b.4</p>gyi rang bzhin can yin pa'i phyir ro/ /dag pa ni nyon mongs pa'i sgrib pa rnam par dag pa'i phyir ro/ /gsal ba ni shes bya'i sgrib pa rnam par dag pa'i phyir ro/ /rnyog pa med pa ni snyoms par 'jug pa'i sgrib pa rnam par dag pa'i phyir ro/ /gzung du med pa ni so so rang gi rig pa
<p>104b.5</p>nyid kyis na shes pa gzhan gyis gzung du med pa'i phyir ro/ /brjod du med pa ni sgra dang rnam par rtog pa rnams kyi yul ma yin pa'i phyir ro/ /'di rnams kyi rgyu ni chos kyi dbyings so/ /las ni thos pa dang bsams pa dang bsgoms pa la sogs pas so/ /'di gnyis las kun du 'byung ba 'di yin pas
<p>104b.6</p>na de skad ces bya'o/ /de bzhin nyid dang de kho na nyid ces bya ba ni yang dag pa'i ye shes te/de gnyi ga'i sgrib pa thams cad rnam par dag pa ni de bzhin nyid dang de kho na nyid ces bya ba ste/ de ni de bzhin gshegs pa thams cad kyi dbyer mi phyed pa'i chos kyi sku yin no/ /de yang bcom ldan
<p>104b.7</p>'das rdo rje 'chang ba yin la de nyid ni dkyil 'khor kyi bdag po thams cad yin pas na de las nges par skyes pa ste/ de'i rgyu mthun pa zhes bya ba'i tha tshig go/ /de bas na rnam par snang mdzad la sogs pa 'di dag ni de bzhin gshegs pa thams cad dang 'brel ba me long lta bu'i ye shes
<p>105a</p>
<p>105a.1</p>la sogs pa bsdus par gyur pa yin no/ /me long lta bu'i ye shes la sogs pa mnyam pa nyid kyi rgyas btab pa la yang dag par brten nas de las gzhan pa zag pa dang bcas pa dang / zag pa med pa'i chos rnams kyang phung po dang skye mched dang khams 'di dag nyid kyis
<p>105a.2</p>rgyas btab pa yin no/ /de bas na 'di rnams las de dag kyang tha mi dad par bsgom par bya ste/ rang bzhin gyis rnam par dag pa'i chos nyid dang rgyas btab pa tshad mar byas pa yin pa'i phyir ro/ /gzugs brnyan zhes bya ba ni ji ltar bris pa'o/ /gsal bar zhes bya ba ni gang gi gzugs
<p>105a.3</p>brnyan gang yin pa de'i gzugs su ltos shig pa'o/ /dri ma med ces bya ba ni bden pa'i byin gyi rlabs dang / bcom ldan 'das kyi byin gyi rlabs kyis sdig pa nges par bsal bas so/ /de ltar bcom ldan 'das la gsol ba btab nas gzhug par 'os pa'i slob ma gzhug par bya'o/ /de yang
<p>105a.4</p>re zhig rnam pa gnyis te/ la la ni spyi'i sdom pa'o/ /la la ni slob dpon gyi sdom pa'o/ /de la sdom pa gang slob dpon mi byed kyang sbyin pa de ni spyi'i yin te/ skyabs su 'gro ba dang / byang chub tu sems bskyed pa tsam gyi mtshan nyid can sngar bshad pa yin no/ /de la slob dpon nyid du byed
<p>105a.5</p>par sbyin pa gang yin pa de ni slob dpon gyi sdom pa ste/ rigs lngas yang dag par bsdus pa'o/ /de yang slob dpon don du gnyer ba la 'dzin du gzhug ste/ de ni sdom pa zhes bya ba 'dis snga ma ston pa yin te/ rang gi ngo bo yang kho bos bshad zin to/ /de la spyi'i sdom pas ji ltar 'jug
<p>105a.6</p>pa de ni slob ma spyi'i zhes bya ba la sogs pa smos pa yin te/ de yang slob ma khrus byas la dri la sogs pas brgyan cing me tog gi phreng ba btags la kha dri zhim par byas te stod g.yogs dang smad g.yogs dmar po dang gtsug tor dang gdong g.yogs dmar po bcings la sngon bzhin zhes bya ba
<p>105a.7</p>'jam pa'i rdo rje la sogs pa rang gi 'dod pa'i lha'i skur bsams la/ sku sogs 'od gsal bya zhes bya ba mig dang sku la sogs pa byin gyis brlabs par bsams la yol bas bar du bcad de bsang gtor byas pa la sdug pa khyod su yin zhes dri bar bya'o/ /slob mas kyang sdug pa
<p>105b</p>
<p>105b.1</p>bdag ni skal ba bzang po'o zhes brjod par bya'o/ /de nas yang slob mas kyang bla ma la yon phul ba dang / spos la sogs pas yang dag pas mchod la lag pa gnyis kyis me tog gi phreng ba 'dzin du bcu gnas de bzhin du shar sgor yi ge hUM gis gzhag par bya'o/ /de nas 'di oM sarba yo ga
<p>105b.2</p>tsit+to dbA da yA mi zhes bya ba'i sngags 'dis rnal 'byor gyi sems bskyed la/ su ra te sa ma ya s+t+waM ho sid+d+hi badzra ya thA su khaM zhes bya ba'i snying po 'dis snying gar rdo rje gzhag par bya'o/ /de nas de la deng khyod de bzhin gshegs pa thams cad kyis byin gyis brlabs kyi zhes bya ba la sogs pa nas dad
<p>105b.3</p>pa dang mi ldan pa rnams la yang ma yin no zhes bya ba'i bar du brjod par bya'o/ /de nas oM AH ya mAn+ta kr-ita hUM zhes bya ba'i gshin rje gshed kyi sngags 'di dang sogs pa'i sgras 'dod pa'i rgyal po'i sngags sam/ hUM mdzad kyi sngags kyis slob ma bkug la a khaM bI ra hUM zhes bya ba'i
<p>105b.4</p>yi ge lngas bcug la 'og nas 'byung ba'i cho ga rnams bya'o/ /slob dpon gyi sdom pa la ni slob ma gzhug pa'i cho ga khyad par yod la de las cung zad ni phyir mi ldog pa'i dbang bskur ba las 'chad do/ /cung zad ni 'di nyid du de nas yang zhes bya bas ston te/ de nas zhes bya ba ni
<p>105b.5</p>'jug pa'i rjes thogs la'o/ /yang zhes bya ba ni sdud pa'i don to/ /'di skad brjod ces bya ba ni deng khyod de bzhin gshegs pa thams cad kyi rigs su zhugs kyis zhes bya ba nas dam tshig nyams par gyur ta re zhes bya ba'i bar du'o/ /yang zhes bya ba'i sgra ni de rnams
<p>105b.6</p>la brjod par bya zhing ji skad bshad pa'i cho ga rnams bya'o/ /de'i snying gar zhes bya ba la sogs pas spyi dang slob dpon gyi sdom pa dang ldan pa'i thun mong gi cho ga bshad pa yin no/ /gal te tshul 'di smras na ni/ /zhes bya ba ni ci ste smras par gyur na'o/ /dmyal ba zhes bya ba ni
<p>105b.7</p>chu bo rab med du gyur pa'o/ /dngos grub ces bya ba ni khyed nyid kyis zhes bya ba dang sbyar ro/ /rdo rje bdud rtsi'i chu zhes bya ba ni tshar gcod pa na rdo rje'o/ /phan 'dogs pas na bdud rtsi'o/ /dbab pa'i cho ga bshad pa ni/ de nas slob ma zhes bya ba la sogs pa yin te/ de nas slob
<p>106a</p>
<p>106a.1</p>ma brjod du gzhug pa ni 'di yin te/ de bzhin gshegs pa thams cad kyis byin gyis rlobs la rdo rje sems dpa' bdag la dbab par gyur cig ces bya ba'o/ /de skad smrar bcug nas de'i snying gar yi ge laM las byung ba'i dbang chen gyi dkyil 'khor
<p>106a.2</p>la mtshams bzhir rdo rje ser pos mtshan par hUM bsgom par bya'o/ /lkog mar ni baM las byung ba'i chu'i dkyil 'khor dkar po zlum po bum pas mtshan pa bsam par bya'o/ /spyi bor yaM las byung ba'i rlung gi dkyil 'khor sngon po gzhu'i dbyibs can ba dan gyis mtshan pa bsgom
<p>106a.3</p>par bya'o/ /chu dang rlung gi dkyil 'khor de gnyis la yi ge hA dang AH rim bzhin bsgom par bya'o/ /rkang pa gnyis kyi 'og tu ni yi ge dz+haiM rab 'bar ba zhes bya ba kun nas 'od 'bar ba bsgom par bya'o/ /dz+haiM de yang rlung gi dkyil 'khor la gnas pa'i raM las 'byung ba'i me'i dkyil
<p>106a.4</p>'khor 'og gzhir gyur pas sbar la/ de nas slob ma la dbab par bya'o/ /A be sha ya zhes bya ba la sogs pa'i sngags ji srid du babs par ma gyur pa de srid du bsgyings pa dang bcas pas brjod par bya'o/ /slob ma la babs par gyur par shes pa dang de 'dod chags rdo rje'i
<p>106a.5</p>skur bsams la/ de'i lce la yi ge a dmar po bsams te b+h+rUM hi badzra zhes brjod na dge ba'am mi dge ba ston to/ /de nas khyod kyi mig lam na ji lta bu snang zhes dris la/ dkar po dang ser po dang dmar po dang nag po'i 'od kyi dkyil 'khor snang ba las de bzhin zhi ba la sogs pa'i
<p>106a.6</p>dngos grub kyi skal ba dang ldan par shes par bya'o/ /de nas babs pa de brtan par bya ba'i phyir te tiSh+Tha badzra zhes brjod do/ /de nas hUM gis me tog gi phreng ba dor zhing pra tIts+tsha badzra ho zhes brjod do/ /de nas de mgo la bcing zhing pra ti gr-ih+Na zhes bya ba la sogs pa brjod par bya'o/ /slob ma gang
<p>106a.7</p>dag gis lha de sngar blangs pa'am ma blangs pa ste bsten pa'am ma bsten pa de me tog gi phreng ba dor ba las lha gang gi mtshan ma gang yin pa'am mtshan ma dang nye ba gang yin par babs pa'i lha de'i sbyor ba dag de gnyis la sbyin par bya ste/ de ni 'di gnyis la 'grub par 'gyur ro/ /dad kyang zhes bya ba
<p>106b</p>
<p>106b.1</p>ni yang na 'di gnyis lha gang la lhag par dad cing mos pa'o/ /yang na skal ba can nyid ces bya bas ni gang gi lha'i rigs gang yin pa 'di gnyis kyi nye bar spyod pa las shes par bya'o/ /de bzhin du babs par gyur pa'i slob ma'i mig gnyis la 'bar ba dang bcas pa'i oM bsams la/ 
<p>106b.2</p>rdo rje sems dpa' deng khyod kyi/ /zhes bya ba'i tshigs su bcad pas gdong g.yogs bkrol te/ he badzra pA sh+ya zhes brjod la/dkyil 'khor gyi bdag po nas brtsams te bdud rtsi thab sbyor gyi dkyil 'khor bstan par bya'o/ /mig ni thams cad kyi zhes bya ba ni thams cad mthong ba'i
<p>106b.3</p>phyir ro/ /rdo rje'i mig ces bya ba ni gzugs can thams cad la thogs pa med pa'i mig go/ /bla na med ces bya ba ni sangs rgyas rnams kyi ci 'dra ba'o/ /'byed mdzad de zhes bya ba ni sgrib ba rnams bsal bas so/ /chu la sogs pa lngas dbang bskur ba ni rig ba'i dbang bskur
<p>106b.4</p>ba yin la/de ni badzra zhes bya ba la sogs pa smos pa yin te/ brjod de zhes bya ba ni tshig tu brjod pa'o/ /chus zhes bya ba ni dang por rnam par rgyal ba'i bum pa'i chus so/ /de nas lha mo bzhi'i bum pas so/ /de nas dkyil 'khor ba'i bum pa rnams kyis te/ de rnams nyid kyi
<p>106b.5</p>rang rang gi sngags brjod cing mngon par dbang bskur bar bya'o/ /sngon bzhin zhes bya ba ni dang po'i sbyor ba dang 'dra bar rig pa'i tshogs phyag na bum pa rnams kyis so/ /cod pan zhes bya ba ni dar dpyangs dang bcas pa'i cod pan gyis so/ /rang gi bdag po ni mi bskyod pa la sogs pa'o/ /rdo rje
<p>106b.6</p>de zhes bya ba ni rang gi lha'i mtshan ma'o/ /yang na rdo rje de zhes bya ba ni dpal mchog dang po'i rdo rje ste/ bcom ldan 'das de ni sangs rgyas thams cad gcig tu bsdus pa yin pa'i phyir ro/ /de nyid kyi phyir/ 'di ni sangs rgyas thams cad de/ /zhes gsungs pa'i phyir ro/ /
<p>106b.7</p>rab grub phyir zhes bya ba ni sangs rgyas nyid la sogs pa'o/ /rdo rje dril bus zhes bya ba ni lag pa gnyis kyis bzung bas so/ /rang gi bdag pos zhes bya ba ni bdag pos dbang bskur bar bya ba'o/ /spyi bor ming gi zhes bya ba ni mgo bor rdo rje dang dril bu bzhag pas so/ /de bzhin
<p>107a</p>
<p>107a.1</p>du gzhan yang ming gi dbang bskur ba ni/ kye che ge mo rdo rje zhes bya bas ming gi dbang bskur ba ste/ kye dpal 'jam pa'i rdo rje zhes bya ba'i rnam pas so/ /'dir ming gi dbang bskur ba 'di ni 'khor los sgyur ba'i mtshan las drangs nas sbyin no/ /'khor los
<p>107a.2</p>sgyur ba yang gang yin zhe na/ sangs rgyas dang byang chub sems dpa' rnams kyi 'khor lo'i bdag por gyur pas dbang bskur ba nyid de/ de'i mtshan gyis dbang bskur bar 'dod do//'di ni byang chub sems dpa' nyid yin pas de gnyi ga yang mi rigs so zhes 'ga' zhig som
<p>107a.3</p>nyi skye bar 'gyur bas de bsal ba'i phyir bdag po zhes bya ba smos te/ so sor snang ba gang ci yang rung de ni rang nyid kyi dngos po thams cad yin te/ thams cad kyang sems kyi 'byor ba yin no zhes bya ba'i tha tshig go/ /gtso cher zhes bya ba ni sgro btags pa ma yin pa ste/ don
<p>107a.4</p>dam pa nyid du na rang nyid ni dngos po thams cad yin no zhes bya ba'i don to/ /de ci'i phyir zhe na/ sems gang yin pa de nyid ni bdag yin la/ shes pa de nyid ni sems yin la/ shes pa las logs shig na snang ba ci yang med do zhes bya ba'i tshul gyis so/ /de bas na de nyid ni
<p>107a.5</p>'jam pa'i rdo rje'o/ /rang zhes bya ba ni mngon sum gyis yin gyi nye bar gdags pas ni ma yin no/ /de ci'i phyir zhe na/'phags pa 'jam dpal ni ye shes kyi sku yin pa'i phyir ro/ /de bas na sems kyi 'byor ba 'di thams cad ni 'khor lo yin la/ sems ni 'khor los sgyur ba yin te/ de
<p>107a.6</p>yang bcom ldan 'das 'jam dpal nyid yin no zhes bya ba ni rigs pa yin no/ /mgon po 'jam dpal ni sangs rgyas rnams kyi ye shes kyi tshogs kyang ma yin la/ sems can thams cad kyi yang ma yin no/ /de bas 'jam pa'i rdo rje'i mtshan gyis sems can rnams la dbang bskur ba ni de kho
<p>107a.7</p>na nyid ma yin no zhe na/ de'i phyir chos rnams zhes bya ba la sogs pa smos te/sangs rgyas rnams kyi chos gang yin pa dang / de las gzhan pa gang yin pa de thams cad ni de bzhin nyid kyi tshul rang bzhin gyis rnam par dag pa yin no/ /rnam par dag pa'i chos gang yin pa de nyid ni/ sangs rgyas
<p>107b</p>
<p>107b.1</p>rnams kyi ye shes kyi sku yin no/ /de bas na slob ma yang sems kyi 'byor pa ni sangs rgyas dang byang chub sems dpa'i 'khor lo yin la/ de'i sems ni 'jam pa'i rdo rje'i zhes bya ba'i 'khor los sgyur ba yin pas mtshan dang dbang bskur ba gnyis ka yang mi rigs pa ma yin no/ /rang nyid
<p>107b.2</p>ces bya ba la sogs pa la dkyil 'khor gyi bdag po nyid du gyur pa yin pas rang nyid kyi mtshan gyi dang por dpal gyi sgra dang sbyar bar bya ste/ dper na dpal 'jam dpal 'byung ba'i dkyil 'khor zhes bya ba dang / dpal rdo rje sems dpa' 'byung ba'i dkyil 'khor zhes bya ba lta bu'o/ /
<p>107b.3</p>ming gi dbang bskur ba la ni khyad par yod pas de bshad pa ni kun la zhes bya ba la sogs pa yin te/ 'ang zhes bya ba'i sgras ni de kho na nyid kyi khyad par ston te/ ming gi dbang bskur ba la lha thams cad kyi khyad par nyid la/dpal gyi sgra dang sbyar nas/ de'i gong du yang kye'i
<p>107b.4</p>sgra dang sbyar nas rdo rje'i sgra dang mtha' mar sbyar te brjod par bya'o/ /'di ga las shes she na/ bdag po thams cad las zhes bya ba ste/ 'khor lo'i bdag po nyid las zhes bya ba'i tha tshig go/ /gnas skabs 'di la thams cad bdag por gyur pa yod pa ma yin mdo kyi/ rang rang gi
<p>107b.5</p>dkyil 'khor la ni yod pa nyid yin no/ /de bas na thams cad kyang dkyil 'khor 'dir rang gi ming dang dpal rdo rje dang kye zhes bya ba'i sgra dang sbyar nas dbang bskur ba sbyin par bya ste/ kye dpal 'jam pa'i rdo rje/ kye dpal sems dpa'i rdo rje/ kye dpal rab tu dga' ba'i myu gu'i rdo rje zhes
<p>107b.6</p>bya ba la sogs pas ci rigs par bya'o zhes bya ba'i tha tshig go/ /de ltar bshad pa'i dbang bskur ba rnams kyi de kho na nyid bshad pa ni/ chu'i khams zhes bya ba la sogs pa yin te/ chu'i khams dag pa'i de kho na nyid ni mi bskyod pa zhes bya ba chos kyi dbyings shin tu rnam par dag pa'i ye
<p>107b.7</p>shes sam/ zad pa shes pa'o/ /bdag po bya ba sgrub ces bya ba ni bya bsgrub pa'i ye shes yin no zhes bya ba'i tha tshig go/ /don stsol ba zhes bya ba ni don stsol zhing nye bar ston pas na don stsol ba ste/ don stsol ba ni don ster ba nyid yin bar sprel te bstan pas ming gi dbang bskur
<p>108a</p>
<p>108a.1</p>ba ni me long lta bu'i ye shes kyi bdag nyid can no zhes bya ba'i tha tshig go/ /ye shes zhes bya ba la sogs pa la de ltar ye shes lnga po gang yin pa de ni rig pa yin la/ de bas na chu la sogs pa'i dbang bskur ba lnga la ni rig pa'i dbang bskur ba zhes
<p>108a.2</p>bshad do/ /'dir zhes bya ba ni rig pa'i dbang bskur ba byin pa la'o/ /rdo rje zhes bya ba ni rdo rje brtul zhugs sbyin par bya ba yin te/ rig pa'i dbang bskur ba las ni thun mong gi byang chub kyi nges pa 'thob kyi/ khyad par gyi yang dag par rdzogs pa'i byang chub ni ma yin no/ /de bas
<p>108a.3</p>na ring zhig na yang dag par rdzogs pa'i byang chub nges par thob par bya ba'i phyir brtul zhugs sbyin pa 'ba' zhig tsam rig pa'i dbang bskur ba la bya bar rigs kyi/ lung bstan pa dang dbugs dbyung ba gnyis ni ma yin te/ de gnyis ni phyir mi ldog pa'i sa dang 'brel ba'i phyir ro/ /
<p>108a.4</p>yang gang zhig la rig pa'i dbang bskur ba 'ba' zhig tsam sbyin zhe na/ slob dpon du dbang bskur ba don du mi gnyer ba'am/ de don du gnyer ba spyi'i sdom pa nyi tshe tsam len par byed kyi/ slob dpon gyi sdom pa ni ma yin pa dag la'o/ /khams zhes bya ba ni rdo rje 'chang ba'i'o/ /
<p>108a.5</p>rigs zhes bya ba ni rang bzhin no/ /de yang gang yin zhe na/ rdo rje chen po'i dbang bskur ba'o/ /de ni dbang ba ste de la dbang ba nyid ni de mi ldog pa nyid ces bya ba'i don to/ /de nyid kyis na rdo rje chen por dbang bskur ba ni mi ldog par dbang bskur ba zhes bya ba dang / slob
<p>108a.6</p>dpon gyi dbang bskur ba zhes bshad do/ /de'i phyir 'dir phyir mi ldog pa'i dbang bskur bar gyur na brtul zhugs dang lung bstan pa dang / dbugs dbyung ba gsum char bya ba yin te/ lung bstan pa dang dbugs dbyung ba gnyis kyang thob pa'i phyir ro/ /rig pa'i
<p>108a.7</p>dbang bskur ba la yang ming 'di yin zhes bya ba ni lan 'ga' ni rig pa'i dbang bskur ba 'ba' zhig tsam la'ang brtul zhugs dang lung bstan pa dang / dbugs dbyung ba 'di snod kyi khyad par bltas nas sbyin par bya ba nyid yin no/ /ming zhes bya ba ni ming gi don du tha snyad btags
<p>108b</p>
<p>108b.1</p>pa zhes bya ba'i tha tshig go/ /tha snyad du btags pa yang nga ni lung bstan to/ /ngas ni dbugs dbyung ba thob po zhes lhag par mos pa'i stobs kyis ring zhig na byang chub chen por nges par 'thob par bya ba'i don du brtul zhugs byin pa dang 'dra ba yin no/ /rig pa'i dbang bskur ba'i
<p>108b.2</p>rjes thogs la rdo rje brtul zhugs sbyin bar bya'o zhes gsungs pa de ni 'di de zhes bya ba la sogs pa smos pa yin te/ rdo rje brtul zhugs sbyin pa'i tshigs su bcad pa nyid dang / oM zhes bya ba la sogs pa brtul zhugs 'dzin du gzhug pa'i sngags dang / brtul zhugs dang 'brel
<p>108b.3</p>pa'i dam tshig gsum sbyin bar bya ba yin te/ dpal mchog dang po las kyang / de nyid kyis ni rdo rje gzung / /chos kyi dril bu dgrol bar bya/ /dam tshig gi ni phyag rgya cher//byin gyis brlabs nas snying po bzla/ /zhes gsungs pa yin no/ /'dir dril bu'i tshig kyang de
<p>108b.4</p>nyid gzung la zhes bya ba dang sbyar ro/ /'di nyid bshad pa ni/rdo rje brtul zhugs zhes pa la sogs pa smos pa yin te/ kun zhes bya ba ni spyi'i sdom pa dang / gnyi ga'i sdom pa'o/ /rdo rje de nyid kyis 'dzin du gzhug go zhes bya bar sbyar ro/ /rdo rje'i de kho na nyid ni thog mtha' med
<p>108b.5</p>pa'i zhes bya ba la sogs pa'i tshigs su bcad pas so/ /bdag po zhes bya ba ni 'gro ba thams cad kyi bdag po'o/ /lhag ma rnams ni sngar bshad zin to/ /'di de zhes bya ba la sogs pa ni dril bu'i de kho na nyid kyi tshigs su bcad pa yin te/ ji ltar de bzhin gshegs pa rnams
<p>108b.6</p>kyi byang chub chen po'i ngo bo nyid kyi shes rab ni stong pa nyid la dmigs pa yin la/ de ni de ston par byed pa'i sgra skad sna tshogs lhun gyis grub par 'jug pas rdzogs par byed pa yin te/ dril bu de yang de dang 'dra'o/ /de bas na 'di ni phyag rgya'i gzugs kyis de nyid shes rab yin par
<p>108b.7</p>rgyal ba rnams kyis bshad pas de nyid ni byang chub yin par bzhed do/ /srid pa zhes bya ba la sogs pas ni chos kyi tshigs su bcad par gsungs pa yin te/srid pa ni 'khor bar skye ba'i rgyun no/ /de ni ngo bo nyid kyis yongs su dag pa'i tshul gyis de kho na nyid ces bya bas yongs su
<p>109a</p>
<p>109a.1</p>dag pa nyid yin no/ /'on kyang rang gis kun du brtags pa'i mtshan nyid gzung ba dang 'dzin pa'i bdag nyid can gyi dngos po gang yin la mngon par zhen pa gzhan gyi dbang gis bsdus pa des 'gal ba'i srid par byas pa ste/ gnod pa med pa las gnod pa can du
<p>109a.2</p>byas so zhes bya ba'i tha tshig go/ /yang de nyid sems dpa' mchog ces bya ba ni byang chub sems dpa' rnams kyis ni srid pa'i mchog mdzad pa yin te/ mi gnas pa'i mya ngan las 'das par mdzad do/ /ji lta bus mdzad ce na/ rang bzhin dag pas zhes bya bas te/ rang
<p>109a.3</p>bzhin de la mi bden pa'i mngon par zhen pa de dag cing zad pa gang yin pa de la de skad ces bya'o/ /dam tshig sbyin pa tshigs su bcad pa gsum gyis bshad pa ni/ bsnyen sogs zhes bya ba la sogs pa smos pa yin te/ 'di ni 'di rnams kyi bsdus pa'i don yin te/
<p>109a.4</p>bsnyen pa dang nye bar sgrub pa la sogs par bshad pa'i snying pos phyag rgya chen por byin gyis brlabs la/ gzugs la sogs pa'i 'dod pa dam tshig tu gyur pas gsang sngags zhes bya bar rang gi 'dod pa'i lha bzla zhes pa skad cig ma re rer mchod par bya'o/ /ma tshang ba
<p>109a.5</p>med ces bya ba ni mchod pa'i yan lag ma tshang ba med par gyur pas so/ /rang gi rig pa zhes bya ba'i tshigs su bcad pas ni mchod pa'i yan lag ston pa yin te/ dam tshig des mchod par bya'o zhes bya bar sbyar ro/ /de yang gzugs la sogs pa rang rig pa tsam nyid kyis de
<p>109a.6</p>kho na nyid nges par bcad pa dang / phyogs dang dus rnams khyab pa nyid kyis mchog tu che ba ste mchod pa'i yan lag gnyis so/ /'khor lo'i bdag po'i tshul du bdag nyid yid la byed pa ni gsum pa'o/ /de gnyi ga mchod par lhag par mos pa ni yan lag bzhi pa ste/ 'di dag
<p>109a.7</p>ni nges par bya dgos pa yin no/ /de yang lus dang yid gdung bar byed pa'i sdom pa rnams la brten par gyur na dngos grub dman pa yang 'grub par mi 'gyur te/ 'di lta ste mi snang ba dang mngon par shes pa dang rig pa 'dzin pa dang / sku dang gsung dang thugs kyi dngos grub
<p>109b</p>
<p>109b.1</p>rnams kyang mi 'grub po/ /de bas na sngags kyi spyod pa nyid ni spyod pa thams cad kyi mchog yin no/ /de la spyod par mdzad pa'i sangs rgyas dang byang chub sems dpa' rnams 'dod pa thams cad nye bar bsten pa nyid kyis chos kyi yi ge brnyes pa yin te/ chos kyi sku'i bdag nyid
<p>109b.2</p>can gyi thar pa brnyes pa yin no/ /mchog ni nyan thos la sogs pa'i thar pa las khyad par du 'phags pa yin no/ /byang chub mi 'dod pa rnams la ji ltar byang chub bar 'gyur ba 'am/byang chub 'dod pa ji ltar na dman pa 'grub par 'gyur zhe na ma yin te/ ye shes don
<p>109b.3</p>gnyer zhes pa byang chub don du gnyer bas 'dod chags can zhes bya ba rnam par dag pa'i shes rab dang ldan pa'i 'khor lo can gyi sbyor bas 'dod pa bsten zhing thams cad bsgrub pa nyid du bya ste/ byang chub bam dngos grub dman pa dag kyang bsgrub par bya'o/ /de nyid tshigs su
<p>109b.4</p>bcad pas bshad pa ni gang gzhan zhes bya ba la sogs pa smos pa yin te/ sku dang gsung dang thugs bsgoms pa ji skad bshad pa'i mnyes par bya ba rnams kyis so/ /gang bshad pa zhes bya ba ni bshad zin zhes bya ba'i don ston to/ /de ltar rig pa'i dbang bskur ba'i slob ma la
<p>109b.5</p>'dus pa'i phyag rgya dang bcas pa'i sngags rang nyid kyis brgya rtsa brgyad bzlas la sbyin zhing / bcom ldan 'di la stsal lags gyis/ /'di la 'go bar mdzad du gsol/ /zhes brjod do/ /slob mas kyang / bcom ldan bdag gis bzung lags kyis/ /bdag la 'go bar
<p>109b.6</p>mdzad du gsol/ /zhes brjod do/ /de nas de dkyil 'khor du zlos su bcug la rang gi lha'i phyag rgya bslabs nas 'di skad ces brjod par bya ste/ khyed kyis sngags dang phyag rgya la mi mkhas pa dang / dkyil 'khor ma mthong ba la brjod par mi bya ste/ rgyu des khyed dang de nyid
<p>109b.7</p>dmyal bar 'gro bar gyur ta re zhes pa'o/ /rig pa'i dbang bskur ba la slob dpon gyi dbang bskur ba sbyin par bya ba yin pas re zhig de brtan pa ni slob ma zhes bya ba la sogs pa yin te/ sdom pa ni 'dir slob dpon gyi sdom pa'o/ /byang chub rdo rje ni rdo rje 'chang chen po'o//mchod pa
<p>110a</p>
<p>110a.1</p>chen po'am mthu chen bo 'di la yang mnga' bas na mchod chen no/ /nam mkha' rdo rje ni rdo rje 'chang ba ste/ de bzhin nyid du ro gcig pa nyid kyis byang chub ni nam mkha' dang mnyam pa nyid yin pa'i phyir 'dir ni de'i rang bzhin nyid du ston cing de'i mdzad pa
<p>110a.2</p>la spyod pas bla ma nyid la nam mkha' rdo rje zhes brjod do/ /'jug sgor zhes bya ba 'jug par byed pa'i sgor bstan pa gzhag pa gang yin pa der gnas par bya ste/ de yang der pad+ma 'dab ma brgyad pa sna tshogs pad+mar byas pa der rang gi lha'i sbyor ba zhes bya bas der 'dug ste/ 
<p>110a.3</p>rang gi gang 'dod pa'i lha'i sbyor ba bya'o zhes bya ba'i tha tshig go/ /snga ma bzhin du rig dbang bskur/ /zhes bya ba ni stan de nyid la cho ga snga mas rig pa'i dbang bskur ba thob pa'o/ /de lta bur gyur pa'i slob ma la sangs rgyas kyi 'khor los dbang bskur bar bya'o/ /rang snying
<p>110a.4</p>byung zhes bya ba ni slob dpon gyi snying ga'i sngags kyi 'od zer gyi sgo las byung ba rnams kyis so/ /rol mo dri la sogs zhes bya ba'i sgras ni gdugs dang rgyal mtshan dang ba dan la sogs pa dang / ye shes kyi chus yongs su gang ba'i rin po che'i bum pa yang bsdu'o/ /'dis
<p>110a.5</p>zhes bya ba ni 'og nas bshad pas so/ /sangs rgyas thams cad kyi sku dang gsung dang thugs kyi gsang ba gang yin pa de nyid rdo rje 'chang chen po'i gnas yin la/de las byung ba'i rgyu mthun pa'i tshul gyis so/ /de nyid kyis ni rdo rje chen po'o//'di nyid ni rdo rje chen po'i dbang
<p>110a.6</p>bskur ba dang / phyir mi ldog par dbang bskur ba dang / slob dpon du dbang bskur bar bya ba yin no zhes bya bar bshad do/ /gang la dbang bskur ba 'di byin pa de la gsang ba dang / shes rab kyi dbang bskur bar bya ba yin no/ /yang slob dpon gyi dbang bskur ba de nyid kyi rjes
<p>110a.7</p>thogs la mig thur gyis byug pa'i cho ga la sogs pa thams cad kyang bya ba yin la khyad par ni 'di dag tsam yin te/ de la/ mdor na 'jig rten thams cad du/ /sems can kun la phan pa'i phyir/ /zhes bya ba la sogs pa tshigs su bcad pa lngas rjes su gnang ba'i dbang 'ba' zhig tsam
<p>110b</p>
<p>110b.1</p>sbyin gyi/ ngo bo nyid kyis sems can rnams zhes bya ba la sogs pa tshigs su bcad pa drug gis kyang mi bya'o/ /snying la 'bab par bya ba yang tshigs su bcad pa dang po nyid kyis bya'i gnyis pas kyang mi bya'o/ /de nas dkyil 'khor gyi de kho na nyid dang / lha rnams kyi de kho na nyid dang / 
<p>110b.2</p>slob dpon gyi las rnams 'di la bstan par bya'o/ /de thams cad bshad pa ni/ mi mnyam med pas zur bzhi pa zhes bya ba la sogs pa dpal mchog dang po las 'byung ba yin no/ /'di'i don ni dkyil 'khor de ni mi mnyam pa med pa'i rgyus ni zur bzhi pa yin te/ mi mnyam
<p>110b.3</p>pa med pa'i rnam par dag pa zhes bya ba'i don to/ /de yang zur bzhi pa nyid kyi de kho na nyid mi mnyam pa med pa yin no zhes bya ba'i bar du'o/ /mi mnyam pa med pa'i bshad pa ni/sangs rgyas sangs rgyas min mnyam nyid/ /ces smos pa yin te/ de bzhin nyid kyi rang bzhin gyi sangs rgyas
<p>110b.4</p>dang sangs rgyas ma yin pa mnyam pa nyid kyis ni mi mnyam pa med ces bya ba ba'i tha tshig go/ /dpal mchog dang po las ni/dran nas dbang po sgo bzhi yin/ /zhes 'byung la/ 'di nyid rgya cher bshad pa ni lus tshor zhes bya ba la sogs pa smos pa yin te/ 'di snyam du dgongs
<p>110b.5</p>te/ dran nas dbang po zhes bya ba la dran pa'i sgras ni dran pa la sogs pa sde tshan lnga sdud de/ nye bar mtshon pa tsam yin pa'i phyir ro/ /de ni 'di lta ste dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga'o/ /
<p>110b.6</p>stobs kyi sgra ni go rims ji lta ba bzhin du yul can gyi sde tshan lnga po dad pa la sogs pa lnga bsdu'o//de la sde tshan gsum po dang dbang po gsum gyis ni go rims bzhin du sgo gsum yin la/ dbang po gnyis dang sde tshan gnyis kyis ni byang gi sgo yin la/ byang chub phyir 'dod do zhes
<p>110b.7</p>bya ba ni sgo thams cad la sbyar bar bya ste/ byang chub pa'i phyir 'dod pa ni byang chub pa'i don du dga' ba yin la/ byang chub pa'i phyir yongs su gyur pas sgo zhes bya ba'i tha tshig go/ /lus dang tshor ba dang sems dang chos rnams kyi gcig pa nyid dang du ma nyid la sogs pa dang bral ba nyid kyi rang bzhin
<p>111a</p>
<p>111a.1</p>med pa'i ye shes gang yin pa de ni dran zhes bya ba lus la sogs pa'i dran pa yin zhing dran pa'i rgyur gyur bas na dran pa zhes bya ba ste lus dran pa nye bar gzhag pa dang / tshor ba dran pa nye bar gzhag pa dang sems dran pa nye bar gzhag pa dang / chos dran pa nye bar gzhag
<p>111a.2</p>pa zhes bya ba'i tha tshig go/ /dran pa nye bar gzhag pa 'di dag ni shes rab kyi rang bzhin yin zhing dran pa'i rgyu yin no zhes bya ba'i don to/ /dran pa rnam pa 'di bzhi'i ngo bo gang yin pa 'di dang / gang 'di dang por dad pa de gnyis ka'i de kho na nyid ni shar gyi sgo yin te/ lnga bo 'di dag ni shar
<p>111a.3</p>sgo'i de kho na nyid yin no zhes bya ba'i tha tshig go/ /brtson 'grus rnam pa bzhi po gang yin pa dang / de'i yang gong gi brtson 'grus gang yin pa ste/ lnga po 'di dag ni lho'i sgor zhes pa lho phyogs kyi sgo yin no zhes bya ba'i tha tshig go/ /ji ltar na rnam pa bzhi yin zhe na/ de nas
<p>111a.4</p>zhes bya ba chos dran pa nye bar gzhag pas phyin ci log gi bdag nyid can gyi kun nas nyon mongs pa'i chos rnams dang / phyin ci ma log pa'i bdag nyid can gyi rnam par byang ba'i chos rnams yongs su shes pa'i 'og tu byung zhing skyes pa'i phyin ci log rnams spangs par bya ba'i phyir ni
<p>111a.5</p>brtson 'grus gcig yin no/ /'byung bar 'gyur ba ste ma skyes pa'i phyin ci log rnams mi bskyed par bya ba'i phyir ni gnyis pa yin no/ /kyang zhes bya ba ni 'di gnyis kyi rjes la ma skyes shing ma byung ba'i yang dag pa ste/ phyin ci log gi gnyen po bskyed pa'i phyir ni gsum
<p>111a.6</p>pa'o/ /skyes pa'i yang dag par gnas par bya ba'i phyir ni brtson 'grus bzhi pa yin no/ /brtson 'grus bzhi po 'di dag ni yang dag par spong ba zhes bshad do/ /dmigs pa 'dis nang gi sems kyi yang dag par 'jog pas yang dag par spong ba zhes bya'o/ /'dun dang
<p>111a.7</p>spro dang gnas dang blo/ /zhes bya ba ni 'dun pa'i ting nge 'dzin dang / brtson 'grus kyi ting nge 'dzin dang / sems kyi ting nge 'dzin dang / dpyod pa'i ting nge 'dzin zhes bya ba'i tha tshig go/ /yang dag par spong bas sems nang du 'jog pa'i ting nge 'dzin la gus par bya ba'i sbyor
<p>111b</p>
<p>111b.1</p>ba'i stobs las byung ba gang yin pa de ni 'dun pa'i ting nge 'dzin to/ /rtag tu sbyar ba'i stobs las skyes pa gang yin pa de ni brtson 'grus kyi ting nge 'dzin to/ /snga ma'i ting nge 'dzin gyis thob nas sems la sems 'jog pa de nyid las skyes pa gang yin pa de ni sems kyi ting nge 'dzin
<p>111b.2</p>to/ /dmigs pa la rab tu rnam par dpyod pa ni skye ba gang yin pa de ni dpyod pa'i ting nge 'dzin to//ting nge 'dzin bzhi po 'di dag las su rung ba thob pa la rdzu 'phrul gyi rkang par 'gyur te/ mngon par shes pa la sogs pa'i sbyor ba rnams kyi rkang pa ste/gnas dang rgyu zhes bya ba'i tha
<p>111b.3</p>tshig go/ /rdzu 'phrul gyi rkang pa bzhi po 'di dag dang / 'di'i yang gong gi dran pa gang yin pa ste lnga po 'di ni nub kyi sgo yin no/ /dad dang brtson 'grus zhes bya ba la sogs pa la de ltar rdzu 'phrul gyi rkang pa rnams kyi sems las su rung bar gyur pa gang yin pa'i dad pa dang / 
<p>111b.4</p>brtson 'grus dang dran pa dang / ting nge 'dzin dang shes rab de ni dbang po yin te/ thar pa'i cha dang mthun pa'i dge ba'i rtsa ba rnams la dbang byed pa'i phyir dbang sgyur bas na dbang po zhes bya ba yin no/ /de dag nyid kyis mi mthun pa'i phyogs ma dad pa dang / le lo dang
<p>111b.5</p>dran pa nyams pa dang rnam par g.yeng ba dang / shes bzhin ma yin pa bsrabs pa nyid du gyur pas gal te ma g.yengs par gyur pa de'i tshe stobs can nyid yin pas stobs su 'gyur ro/ /de la dad pa ni mngon par yid ches pa'o/ /brtson 'grus ni mngon par spro ba'o//dran pa
<p>111b.6</p>ni dmigs pa ma brjod pa'o/ /ting nge 'dzin ni sems rtse gcig pa'o//shes rab ni chos rnam par 'byed pa'o/ /dbang po rnams dang stobs rnams ni dbang po dang stobs kyang yin la mnyam pa med pa yang yin pas na dbang stobs mnyam med ces bya ste/ dbang po dang
<p>111b.7</p>stobs rnams kyis mnyam pa med pa ni 'jig rten las 'das pa'i lam gyi sbyor bar gyur pa'i phyir ro/ /bcu po de dag dang dbang po yul du byed pa'i sngar gyi ting nge 'dzin gang yin pa dang / yang zhes bya ba'i sgras stobs yul du byed pa'i shes rab gang yin pa ste/ chos bcu
<p>112a</p>
<p>112a.1</p>gnyis po gang yin pa de dag ni byang gi sgo yin te/ byang gi sgo'i de kho na nyid ces bya ba'i tha tshig go/ /de ltar zhes bya ba ni lus tshor zhes bya ba la sogs pa ji skad bshad pa'i rnam pa 'dis dran nas dbang po sgo bzhi yin zhes bya ba yin te/ dkyil 'khor
<p>112a.2</p>de'i'o/ /dang po la sogs bsam gtan bzhi/ /zhes bya ba la/de la gang gis 'dod pa'i khams kyi 'dod chags dang bral ba de ni bsam gtan dang po'o/ /gang gis bsam gtan dang po'i chags pa dang bral ba de ni gnyis pa'o/ /gang gis gnyis pa las 'das pa de
<p>112a.3</p>ni gsum pa'o/ /gang gis gsum pa las 'das pa de ni bsam gtan bzhi pa'o/ /de la dang po dang gsum pa ni yan lag lnga pa'o/ /gnyis pa dang bzhi pa ni yan lag bzhi pa'o/ /dang po la ni rtog pa dang dpyod pa ni gnyen po'i yan lag ste/ de gnyis kyis mi mthun pa'i
<p>112a.4</p>phyogs su gyur pa 'dod chags dang gnod sems dang / rnam par 'tshe ba'i rnam par rtog pa spong bar byed pa yin pa'i phyir ro/ /dga' ba dang bde ba ni phan yon gyi yan lag ste/ mi mthun pa'i phyogs spangs pas des dben pa las byung ba'i dga' ba dang bde ba thob pa'i phyir ro/ /
<p>112a.5</p>sems rtse gcig pa nyid ni de gnyis ka'i rten gyi yan lag ste/ ting nge 'dzin la yang dag par brten pa'i stobs kyis gnyen po dang / phan yon gyi yan lag la rab tu 'jug pa'i phyir ro/ /gnyis pa la nang gi bdag nyid yang dag par dang ba ni gnyen po'i yan lag yin te/ 
<p>112a.6</p>des rtog pa dang dpyod pa spong ba'i phyir ro/ /dga' ba dang bde ba dang sems rtse gcig pa ste/ yan lag gi gnyen po ni snga ma dang 'dra'o/ /gsum pa la ni btang snyoms dang / dran pa dang shes bzhin ni gnyen po'i yan lag ste/ de rnams kyis dga' ba spong ba'i phyir ro/ /bde ba ni
<p>112a.7</p>phan yon gyi yan lag go/ /sems rtse gcig pa nyid ni yan lag gcig ste snga ma bzhin no/ /bzhi pa la ni btang snyoms yongs su dag pa dang / dran pa yongs su dag pa ni gnyen po'i yan lag ste/ de gnyis kyis bde ba spong bar byed pa'i phyir ro/ /sdug bsngal yang ma
<p>112b</p>
<p>112b.1</p>yin bde ba yang ma yin pa ni phan yon gyi yan lag go/ /sems rtse gcig pa ni snga ma bzhin no/ /dpa' bar 'gro dang zhes pa ni dpa' bar 'gro ba dang / nam mkha' mdzod dang / dri ma med pa dang / seng ge rnam par rol pa ste ting nge 'dzin bzhi pos ni sangs rgyas dang byang chub
<p>112b.2</p>sems dpa' rnams kyi ting nge 'dzin mtha' yas pa sdud par byed pa yin no/ /de dag kyang spros pa med pa dang / rnam par rtog pa med pa nyid kyis ro gcig pa nyid yin pa yang bya ba'i dbye bas rnam par phye ba yin no/ /de yang gang gis skyo ba med par ting nge 'dzin thams cad la snyoms
<p>112b.3</p>par 'jug pa de ni dpa' bar 'gro ba'i ting nge 'dzin to/ /gang gis de rnams dri ma med par byed pa de ni dri ma med pa'o/ /gang gis de'i 'bras bu mngon par shes pa la sogs pas seng ge ltar rnam par rtse bar byed pa ni seng ge rnam par rol pa'o/ /gang gis 'dis sangs rgyas kyi zhing
<p>112b.4</p>thams cad du khyab pa'i chos dang zang zing la sogs pa'i sbyin pa la sogs pa rnams la nam mkha' lta bu'i mdzod mnga' ba de ni nam mkha' mdzod do/ /de la byang chub sems dpa' rnams kyi bsam gtan bzhis bsdus pa gang yin pa dang / sangs rgyas rnams kyi gang yin
<p>112b.5</p>pa de ni bsam gtan bzhi po nyid kyis so/ /de dag gi rnam par dag pa ni kha khyer rnam pa bzhi yin no/ /lag na zhes bya ba la sogs pa ni lha bshos la sogs pa'i mchod pa lag na thogs pa dang g.yen spyo zhes bya ba ni gar la sogs pas so/ /de rnams ni tshig la
<p>112b.6</p>sogs pa'i gzungs kyi rang bzhin can gyi lha'i bu mo'i tshogs mang po'i dkyil 'khor gang la yod pa de la de skad ces bya'o/ /lha'i bu mo'i tshogs la gzungs zhes bya ba ste/ de'i rang bzhin yin pa'i phyir ro/ /tshig la sogs pa'i zhes bya ba ni chos la sogs pa gzungs bzhi pos ni
<p>112b.7</p>gzungs thams cad bsdus par gyur pa'o/ /de la bzod pa 'dzin par byed pas na bzod pa'i gzungs so/ /sngags kyi gzungs dang / chos kyi gzungs dang / don gyi gzungs kyang de bzhin no/ /de dag gi rnam par dag pa ni shar la sogs pa'i sgo rnams dang nye ba'i mchod pa'i
<p>113a</p>
<p>113a.1</p>lha mo dang rim bzhin du sbyar ro/ /'dir yang rab tu dga' ba'i sa thob pa ni bar chad med pa'i rgyur gyur ba'i shes rab la ni bzod pa zhes bya bar bshad de/ don dam pa'i chos rnams la bzod pa'i phyir ro/ /bzod pa de ring por mi thogs par skyed
<p>113a.2</p>par byed pa'i shes rab ni bzod pa'i gzungs zhes bya ste/ bzod pa 'dzin par byed pa'i phyir ro/ /de yang gang zhe na/ gang sngags la dmigs pa'i ting nge 'dzin la gnas pa'i rnal 'byor pa'i sngags kyi don la dpyod pa'i sgo nas chos thams cad brjod du med pa'i rang bzhin
<p>113a.3</p>nam skye ba med pa'i stong pa nyid kyi rnam par so sor rtogs par gyur pa'i nges pa dang snang ba'i rang bzhin dga' ba dang mgu ba rgya chen po dang bcas par bskyed par 'gyur ba yin par shes par bya'o/ /gang gi ting nge 'dzin du gyur pa'i stobs kyis de 'dra ba'i sngags gsungs pa dang / 
<p>113a.4</p>gang mchog tu grub par gyur pa de sngags kyi gzungs te sngags 'dzin pa'i phyir ro/ /gang gi dran pa dang / shes rab gnyis kyi stobs kyis de bzhin gshegs pas gsungs pa'i chos mtha' yas pa dus mthar thug pa med pa chos thos pa tsam gyis yang dag par 'dzin pa'i dran pa dang
<p>113a.5</p>shes rab gnyis ni chos kyi gzungs so/ /gang dag gi stobs kyis chos de rnams nyid kyi don de bzhin du 'dzin par byed pa'i dran pa dang shes rab ni don gyi gzungs so/ /gang gi phyir 'gro ba rnams kyi bsam pa thams cad yongs su rdzogs par byed pa de'i phyir sna tshogs kyi rgyan dang ldan pa
<p>113a.6</p>yin te/ de'i rnam par dag pa zhes bya ba'i tha tshig go/ /'dul bar mdzad pa'i de bzhin gshegs pa rnams kyis spyod cing ston par mdzad pa'i dam pa'i chos gang yin pa de'i yan lag ni rnam pa dgu'o/ /de rnams kyi sgra kun du 'gro ba 'di la yod pas de skad ces bya'o/ /gang gi
<p>113a.7</p>phyir de lta yin pas na kha dog sna tshogs pa rlung gis bskyod pa'i rtse mor dril bu btags pas sgra sgrogs pa dang / ye shes ni mda' ste/ mi mthun pa'i phyogs 'joms pas de dang chos mthun pa'i phyir ye shes mnga' zhes bya ba ste/ 'jig rten dang 'jig rten las 'das pa'i bsgom pa'i
<p>113b</p>
<p>113b.1</p>lam zhes bya ba'i don to/ /me long lta bu la sogs pa ye shes lnga ni me long ste/ nye bar mtshon pa tsam yin pa'i phyir ro/ /byang chub kyi yan lag ni bdun te/ de yang mthong ba'i lam yin no/ /phyogs kun du 'od rab tu gsal ba ni gsum ste/ byang chub kyi sems
<p>113b.2</p>dang shes rab dang / ye shes chen po dang / sgrib pa thams cad las grol ba'i de bzhin gshegs pa'i lam gyi ye shes so/ /gsum po de dag gis de kho na nyid du gyur pas dra ba la sogs pa'i 'bar ba yin te/ dra ba'i de kho na nyid ni 'jig rten las las 'das pa'i bsgom
<p>113b.3</p>pa'i lam ste/ nyon mongs pa rtsa ba nas 'byin pa'i phyir ro/ /dra ba phyed pa ni 'jig rten pa'i bsgom pa'i lam ste nyon mongs pa rnams par sel ba'i phyir ro/ /nyi ma ni shes rab dang ye shes so//zla ba ni byang chub kyi sems so/ /rnga yab ni de bzhin gshegs pa'i lam gyi ye
<p>113b.4</p>shes te/ rgyal po'i mtshan ma yin pa'i phyir dang / phra ba nyid kyi phyir ro/ /me tog gi phreng ba ni byang chub kyi yan lag go/ /me long ni me long lta bu'i ye shes la sogs pa yin no/ /dra ba la sogs pa'i de kho na nyid stong par byed pa ni dpal thams cad gsang ba las/ nyon
<p>113b.5</p>mongs thams cad des gcod pa/ /nyon mongs 'phrog pas dra ba ste/ /yang dag gcod cing spong ba nyid/ /sel ba'i spong ba la gnas pa/ /tshogs gnyis kyi ni sbyor ba nyid/ /nyon mongs pa yi phyed 'phrog pa/ /dra ba phyed ces bya bar bshad/ /rang bzhin 'od gsal gang
<p>113b.6</p>yin de/ /byang chub sems ni bla med yin/ /sems ni don kun skyed byed pa/ /zla ba'i dkyil 'khor yin par bshad/ /shes rab ye shes rang bzhin dag /rdo rje lta bu'i ting 'dzin skyes/ /thar pa'i snang ba gzi brjid che/ /nyi ma'i dkyil 'khor yin par bshad/ /lta ba lnga
<p>113b.7</p>yi me tog yin/ /ye shes lnga yi nye sbyor nyid/ /sangs rgyas lnga zhes yang dag bshad/ /nam mkha' bzhin du bdag med pa'i/ /rnam shes ye shes dam pa yin/ /ye shes de yi rgyan bshad pa/ /chags pa'i sems zhes bya bar bshad/ /sgrib pa gnyis dang rnam
<p>114a</p>
<p>114a.1</p>bral ba/ /ting 'dzin ye shes su brtags pa/ /lam gyi ye shes khyad par gyis/ /rnga yab nyid du rnam par brjod/ /byang chub yan lag bdun po ni/ /me tog phreng spras de bzhin du/ /zhes ji skad gsungs pa lta bu'o/ /dpal mchog dang po
<p>114a.2</p>las kyang / ye shes me long rtag me tog /byang chub yan lag me tog phreng / /dra ba me long rtag me tog /me tog phreng ba'i rgyan gyis bskor/ /zhes 'byung ste/ de yang don 'di nyid yin par shes par bya'o/ /de yang dra ba'i sgras ni dra ba phyed pa yang bsdu'o/ /rtag tu dang me
<p>114a.3</p>tog ces bya ba'i sgra gnyis kyis ni byang chub kyi sems la sogs pa gsum dang yang dag par chos mthun pa'i phyir byang chub kyi sems dang zla ba la sogs pa gsum gyi don yin no/ /de bzhin du kun du bzang po'i sgrub thabs las kyang / sna tshogs rgyan rnams rtag dri med/ /ces bya
<p>114a.4</p>ba'i sgra gnyis kyis ston par shes par bya'o/ /de la 'jig rten pa'i bsgom pa'i lam gang zhe na/ ji skad bshad pa'i bsam gtan bzhi dang / 'og nas 'chad pa'i snyoms par 'jug pa bzhi po nam mkha' mtha' yas skyed mched dang / rnam shes mtha' yas skye mched
<p>114a.5</p>dang / ci yang med pa'i skye mched dang / /yod min med min skye mched dang / /bsam gtan dang gzugs med pa'i snyoms par 'jug pa 'di dag ni sa 'og ma'i skyon rags pa la sogs par mthong zhing gang gis de'i chags pa dang bral bar byed pa dang / sa gong ma'i yon tan
<p>114a.6</p>zhi ba la sogs par mthong ba gang gis de thob par byed pa'o/ /'jig rten las 'das pa'i bsgom pa'i lam gang zhe na/ 'phags pa'i lam yan lag brgyad de/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha'
<p>114a.7</p>dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /'di la yang dag pa'i lta ba ni lus yin la/ lhag ma rnams ni 'khor yin no/ /de la bden pa rnams ni yongs su gcod par byed par mthong ba
<p>114b</p>
<p>114b.1</p>ni yang dag par lta ba'o/ /ji ltar rtogs pa bzhin du rnam par 'jog pa dang / ston pa ni go rims bzhin du yang dag pa'i rtog pa dang / yang dag pa'i ngag yin no/ /tshul khrims rnam par dag pa ni yang dag pa'i las kyi mtha' yin no/ /chos gos la sogs pa chos
<p>114b.2</p>kyis tshol ba ni yang dag pa'i 'tsho ba yin no/ /brtson 'grus gang dang / dran pa gang dang / ting nge 'dzin gang gis 'dod pa'i 'dod chags la sogs pa nyon mongs pa'i sgrib pa dang / khro ba la sogs pa nye ba'i nyon mongs pa'i sgrib pa dang / mngon par shes pa la sogs pa yon
<p>114b.3</p>tan gyi sgrib pa ma lus par rab tu spong bar byed pa de ni go rims bzhin du yang dag pa'i rtsol ba dang / yang dag pa'i dran pa dang / yang dag pa'i ting nge 'dzin yin no/ /me long lta bu'i ye shes la sogs pa gang zhe na/ me long lta bu'i ye shes dang / mnyam pa nyid kyi ye
<p>114b.4</p>shes dang / so sor rtog pa'i ye shes dang / bya ba grub pa'i ye shes dang / chos kyi dbyings rnam par dag pa'i ye shes so/ /de la shes bya thams cad la rtag tu 'jug cing rtag pa dang rnam pa med pa'i ye shes kyi dkyil 'khor mnyam pa nyid kyi ye shes la sogs pa'i
<p>114b.5</p>rab tu dbye ba'i rgyu gdul bya'i skye bo thams cad la ye shes kyi gzugs brnyan gyi me long gang yin pa de ni me long lta bu'i ye shes so/ /sems can thams cad la shin tu rnam par dag pa'i bdag nyid dang / mnyam pa nyid kyi ye shes byams pa chen po dang snying rje chen po dang / 
<p>114b.6</p>yang dag par ldan pa gang yin pa de ni mnyam pa nyid kyi ye shes so/ /shes bya thams cad la rtag tu thogs pa med pa dang / ting nge 'dzin dang gzungs thams cad kyi rgyur gyur pa dang / 'byor pa thams cad nges par ston pa dang / chos kyi char chen po rab tu 'bebs par
<p>114b.7</p>byed pa'i ye shes gang yin pa de ni so sor rtog pa'i ye shes so/ /sprul pa sna tshogs pa dang / mtha' yas pa dang / bsam gyis mi khyab pa rnams kyis phyogs thams cad du sems can thams cad kyi don mdzad pa'i ye shes gang yin pa de ni bya ba grub pa'i ye shes so/ /
<p>115a</p>
<p>115a.1</p>sangs rgyas ma lus pa rnams kyis chos kyi dbyings shin tu rnam par dag pa dang der ro gcig pa'i ye shes gang yin pa de ni chos kyi dbyings rnam par dag pa'i ye shes so/ /byang chub kyi yan lag gang zhe na/ 'dir byang chub ni mthong ba'i lam ste/ 
<p>115a.2</p>de kho nyid dang por rtogs pa yin pa'i phyir ro/ /de'i yan lag yin pas na byang chub kyi yan lag go/ /de yang bdun te/ dran pa yang dag byang chub kyi yan lag dang / chos rnam par 'byed pa yang dag byang chub kyi yan lag dang / brtson 'grus yang dag byang chub kyi yan
<p>115a.3</p>lag dang / dga' ba yang dag byang chub kyi yan lag dang / shin tu sbyangs pa yang dag byang chub kyi yan lag dang / ting nge 'dzin yang dag byang chub kyi yan lag dang / btang snyoms yang dag byang chub kyi yan lag go/ /'di'i yang mthong ba'i lam gyi chos rnam par
<p>115a.4</p>'byed pa ni lus yin la/ lhag ma rnams ni 'khor yin no/ /de yang chos rnams la dran pa nye bar 'jog pas chos rnam par 'byed pa ni bden pa mthong ba'i bdag nyid can thob pa yin no/ /de yang brtson 'grus kyis ni ma lus par thob la/ /de skyes pas kyang dga' ba
<p>115a.5</p>'thob pa dang / shin tu sbyangs pas ting nge 'dzin la gnas pa rnams ni kun nas nyon mongs par mi 'gyur la/ des nyon mongs pa'i sa bon gyi bdag nyid can gyi gnas ngan len bsal bas de nyon mongs pa med pa ni btang snyoms zhes bya bar bshad de/ de bas
<p>115a.6</p>na byang chub kyi yan lag bdun du 'gyur ba yin no/ /de'i zhes bya ba ni dkyil 'khor gru bzhi pa'o/ /'khor lo zhes bya ba ni dkyil 'khor ro/ /gang gis ni der dkyil 'khor brgyad pa lta bur byas pa yin zhe na/ 'khor lo la sogs pa ka ba zhes bya ba
<p>115a.7</p>smos te/ 'khor lo'i ka ba gnyis dang rin po che'i ka ba gnyis dang / pad+ma'i ka ba gnyis dang / ral gri'i ka ba gnyis so/ /ji lta bu zhe na/ rnam par thar pa brgyad de kho na nyid du sbyangs pas so/ /rnam par thar pa brgyad gang zhe na/ gzugs can gzugs
<p>115b</p>
<p>115b.1</p>rnams la blta ba 'di ni rnam par thar pa dang po'o/ /nang gzugs med par gyur pas phyi rol gyi gzugs rnams la lta ba 'di ni rnam par thar pa gnyis pa'o/ /sdug pa'i rnam par lta ba 'di ni rnam par thar pa gsum pa'o/ /nam mkha' mtha' yas skye mched kyi rnam par
<p>115b.2</p>thar pa dang / rnam shes mtha' yas skye mched kyi rnam par thar pa dang / ci yang med pa'i skye mched kyi rnam par thar pa dang / yod min med min gyi skye mched kyi rnam par thar pa dang / 'du shes dang tshor ba 'gog pa'i rnam par thar pa'o/ /de la gzugs can
<p>115b.3</p>zhes bya ba ni mthong ba po'i bdag nyid ni gzugs can zhes bya'o/ /gzugs zhes bya ba ni blta bar bya ba ste/ gzugs chung ngu'am chen po 'am kha dog ngan pa'am/ bzang po'am/ lha dang mi'i ci 'dod par mthong ba zhes bya ba lhag par mos pa'i mthong bas
<p>115b.4</p>sprul pa'i sgrib pa med pa nas mos pa'i bar du'o/ /nang gi gzugs su 'du shes pa zhes bya ba ni mthong ba po bdag nyid la gzugs can du 'du shes 'jog pa'o/ lhag ma ni snga ma dang 'dra ba'o/ /de yang ji lta ba bzhin du sdug pa dang mi sdug pa'i gzugs kyi
<p>115b.5</p>mtshan ma sprul pa rnams la de bzhin nyid la dmigs pa'i sgo nas sdug par ro gcig par lhag par mos nas bsgom zhing snyoms par 'jug ste/ sdug pa'i gzugs rnams la goms pa dang / mi sdug pa rnams la mi mthun pa nyid du bya ba de ni sdug pa'i rnam par thar
<p>115b.6</p>pa'o/ /de thams cad du gzugs kyi 'du shes las yang dag par 'das pas nam mkha'i 'du shes thams cad du nye bar 'phel bas nam mkhar lhag par mos nas sgom zhing snyoms par 'jug pa de ni nam mkha' mtha' yas skye mched do/ /de la dbang thob par gyur pa nyid ni
<p>115b.7</p>rnam par thar pa ste/ de'i sgrib pa rnams las rnam par thar pa yin pa'i phyir ro/ /rnam par thar pa 'og ma'i don rnams la yang de bzhin du sbyar ro/ /de nas nam mkha'i 'du shes las kyang yang dag par 'das nas rnam par shes pa gang gis sngar nam mkhar mos par byed pa'i
<p>116a</p>
<p>116a.1</p>rnam par shes pa de nyid mtha' yas par lhag par mos shing rnam par shes pa ni mtha' yas so zhes bsgom zhing snyoms par 'jug pa de ni rnam shes mtha' yas skye mched do/ /de rnam par shes pa las gzhan du dmigs pa tshol ba ni gzugs can
<p>116a.2</p>dang gzugs can ma yin pa ci yang ma rnyed pa na de ci yang med do zhes ci yang med par lhag par mos zhing sgom pa la snyoms par 'jug pa de yang ci yang med pa'i skye mched do/ /de rgya che ba la sogs pa nyid kyis nyes pa mthong nas ci yang med pa'i 'du shes las ldog ste/ de cung zad med
<p>116a.3</p>pa'i 'du shes las ni snga ma nyid du log pa yin la/ da ltar ni ci yang med pa'i 'du shes las kyang log pa yin no/ /de bas na 'di ni 'du shes med min te/ gang yang phra zhing mtshan ma med pa'i 'du shes gzhan dag 'jug pa nyid yin no/ /de bas na 'di la 'du shes med 'du
<p>116a.4</p>shes med min skye mched ces bya'o/ /'du shes med 'du shes med min skye mched de nyid la brten nas nyon mongs pa can gyi yid dang 'jug pa'i rnam par shes pas bsdus pa'i sems dang sems las byung ba rnams 'gog pa de ni 'du shes dang tshor ba 'gog pa'o/ /'dir rnam par thar pa
<p>116a.5</p>gnyis ni ci 'dod par sprul pa'i phyir ro/ /rnam par thar pa gsum pa ni sprul pas kun nas nyon mongs pa med pa'i phyir ro/ /lhag ma bzhi po ni zhi bar gnas pa la dbang du gyur pa'o/ /gcig ni mchog tu zhi bar gnas pa la dbang ba nyid kyi phyir ro/ /brgyad po 'di dag
<p>116a.6</p>ni 'phags pa'i rnam par thar pa ste/ 'dis 'phags pa rnams gnas pa'i phyir ro/ /de bas na gnas pa'i bde bas sten par byed pas ka ba ni rnam par thar pa yin no/ /phyogs kun nas zhes bya ba la sogs pa la phyogs thams cad na dus gsum du bzhugs
<p>116a.7</p>pa'i yang dag par rdzogs pa'i sangs rgyas rnams rdo rje theg pa rab tu ston pa'i de kho na nyid ni rdo rje'i thig gis kun nas yongs su zlum por bskor ba yin no/ /de kho na nyid 'di dag ni dpal mchog dang po las blangs pa yin la/ de kho na nyid lhag ma ni dpal
<p>116b</p>
<p>116b.1</p>rdo rje rtse mo la sogs pa las blangs so/ /tshon ni zhes bya ba ni tshon sna lnga po nyid rdzogs pa'i sangs rgyas lnga yin no/ /ci'i phyir zhe na/ sangs rgyas kyi ye shes rnams kyis sems can gyi shes pa rnams chags shing sgyur bar mdzad pas na tshon no/ /yul dang dbang
<p>116b.2</p>po la sogs pa'i mtshan nyid dang bral bas rnam par dag pa'i stong pa nyid gang yin pa'i stong pa nyid des chos thams cad shes pa'i ye shes de nyid ni bdud rtsi'o/ /de ni sangs rgyas thams cad kyi rang bzhin du rdo rje can gyis gsol zhing 'thungs pa yin te/ de ni bum
<p>116b.3</p>pa'i de kho na nyid yin no/ /tshogs rnams pa gnyis yongs su rdzogs pa'i rgyu mthun pa las byung ba'i thugs rjes brlan zhing khu ba yod pa gang yin pa de ni bum pa gang ba'i de kho na nyid yin no/ /me tog la sogs pa'i de kho na nyid ni go rims bzhin du de bzhin gshegs
<p>116b.4</p>pa'i byang chub kyi yan lag la sogs pa'i tshogs yin no/ /bsngags shing shis pa'i yid tshim pa ni yid rab tu tshim pa'o/ /chos kyi zas ni chos kyi ro la dga' ba'o/ /bdag nyid kha na ma tho bas 'jigs pa ni ngo tsha ba'o/ /gzhan zhig la brten te ngo tsha ba ni
<p>116b.5</p>khrel yod pa'o/ /de gnyis ni gos te bla re dang / gos kyi phreng ba la sogs pa'i de kho na nyid yin no/ /rnam par mi rtog pa'i bde ba chen po rnam par 'phel ba de ni glu la sogs pa'i de kho na nyid yin no/ /grong khyer gyi de kho na nyid ni thar pa'i grong khyer yin no/ /
<p>116b.6</p>dkyil 'khor gyi de kho na nyid ni snying po bsdus pa yin te/ chos kyi dbyings shin tu rnam par dag pa'i snying po'i dkyil 'khor te/ de len cing 'dzin par byed pas ni dkyil 'khor ro/ /dkyil 'khor gyi de kho na nyid kyi brjod pa'i rjes thogs la lha'i de kho na nyid bshad
<p>116b.7</p>par bya ba yin pas 'khor lo'i de kho na nyid ces bya ba la sogs pa smos te/ ston par byed ces bya ba ni bshad par bya ba'o/ /de yang rten gyi dkyil 'khor gyi de kho na nyid rnam pa thams cad yongs su dag pa ni byang chub yin la/ byang chub de la sems gang rnam
<p>117a</p>
<p>117a.1</p>pa thams cad du yongs su dag pa de ni rten pa po'i dkyil 'khor yin no/ /sku sogs 'dzin pa'i rnal 'byor sems/ /zhes bya ba ni sku dang gsung dang thugs kyi gsang ba rnams la rnal 'byor te/ sangs rgyas rnams kyi 'dus pa'i sems gang yin pa
<p>117a.2</p>de'i bdag nyid du mthong ba'i rnal 'byor pa'i sems de nyid ni yang dag par na rten pa po'i dkyil 'khor yin no/ /de ci'i phyir zhe na/ gang gi phyir sems nyid ni dad pa la sogs pa dbang po bzhi rnam par dag pas sgo srung bzhi'i rang bzhin yin la/ de yang shes rab kyi dbang po
<p>117a.3</p>rnam par dag pas shin tu dri ma med pa'o/ /sbyin pa la sogs pa'i pha rol tu phyin pa drug gi phyi rol dag cing dri ma med pa de'i bdag nyid du gyur pa gang yin pa de ni gzugs rdo rje la sogs pa'i rang bzhin yin te/ gang gi phyir pha rol tu phyin pa drug po ni de rnams kyi de kho na
<p>117a.4</p>nyid yin no/ /sa ni sa'i khams so/ /thabs ni thabs kyi pha rol tu phyin pa'o/ /sogs pa'i sgras ni chu dang me dang rlung gi khams dang / smon lam dang / stobs dang ye shes kyi pha rol tu phyin pa rnams bsdu'o/ /mtshan ma med pa ni dga' ba bzhi po'o/ /'di rnams kyi ngo bo
<p>117a.5</p>nyid ni de kho na ste sems yin la/de ni de'i rang bzhin can yin no zhes bya ba'i tha tshig go/ /de yang gang gi phyir de rnams lha mo bzhi'i rang bzhin yin pa de'i phyir de nyid de kho na nyid yin no/ /sa la sogs pa ji ltar na de kho na nyid yin zhes rtog na/ /de bzhin nyid kyi ngo bo nyid
<p>117a.6</p>kyis so zhes kho bo smra ste/ longs spyod rdzogs pa'i skus yang dag par bsdus pa'i phyir dang nang gi sa la sogs pa gang gi yin pa de rnams kyang de kho nyid yin te/ shin tu rnam par dag pa'i ye shes kyi bdag nyid can yin pa'i phyir nyes pa med do/ /sbyin pa la sogs
<p>117a.7</p>pa'i pha rol tu phyin pa gang zhe na/ byang chub sems dpa'i chos nyid la gnas pa byang chub kyi sems la brten te/ snying rje sngon du 'gro ba'i sems kyis bdog pa thams cad yongs su gtong ba'i lus dang ngag dang yid kyi las rnams dang / de bzhin du sdom pa thams
<p>117b</p>
<p>117b.1</p>cad yang dag par blangs te srung ba dang / de bzhin du gnod pa'i sdug bsngal thams cad la bzod par gnas pa dang / de bzhin du dge ba'i chos thams cad yang dag par bsdu ba la spro ba'i lus dang ngag dang yid kyi las rnams te de dag ni go rims bzhin du sbyin pa dang / tshul
<p>117b.2</p>khrims dang / bzod pa dang / brtson 'grus kyi pha rol tu phyin pa yin no/ /de bzhin du lus dang ngag dang yid kyi las rnams la rnam pa thams cad du dbang du gyur pas sems rnam pa thams cad du yang dag par gnas pa dang gang de bzhin du rnam pa thams cad du chos
<p>117b.3</p>rnam par 'byed pa ste/ de dag ni bsam gtan dang shes rab kyi pha rol tu phyin pa yin no/ /'dir yang chos nyid ni rigs so/ /byang chub kyi sems ni smon pa'o/ /bdog pa ni gang ci yod pa'o/ /sdom pa ni mi dge ba las ldog pa'o/ /gnod pa thams cad bzod
<p>117b.4</p>pa ni bsten nus pa'o/ /sdug bsngal thams cad la btang snyoms su 'jog pa ni gnod pa'o/ /dbang thob pa ni bdag por gyur pa'o/ /gnas pa ni mnyam par 'jog pa'o/ /rnam par 'byed pa ni nges par dpyod pa'o/ /thabs la sogs pa'i pha rol tu phyin pa gang zhe na/ 
<p>117b.5</p>gang pha rol tu phyin pa de rnams nyid byang chub chen por yongs su bsngo ba dang / gang de rnams nyid skye ba thams cad du yang dag par spyad par bya ba'i phyir skye ba la sogs pa khyad par can du smon cing don du gnyer ba dang / gang de rnams nyid skye ba thams cad du rgyun du bya ba'i phyir 'bad
<p>117b.6</p>pa las byung ba'i nus pa'i shes rab kyi stobs zhes bya ba dang / sngon goms pa las byung ba'i bsgom pa'i stobs zhes bya ba dag dang / gang de rnams nyid bstan par bya ba'i phyir 'bad pa chen pos dgongs pa can gyi don thams cad yang dag par shes pa'o/ /de dag ni go rims
<p>117b.7</p>ji lta ba bzhin du thabs dang smon lam dang stobs dang ye shes kyi pha rol tu phyin pa yin no/ /mtshan ma med pa la dga' ba rnams gang zhe na/ gang theg pa chen po la dmigs pas de bzhin nyid du ro gcig pa la dga' ba'o/ /so so'i skye bo rnams kyi shes pa lnga po ni theg
<p>118a</p>
<p>118a.1</p>pa chen po las don gyi shes pa dang / sems can gyi shes pa dang / bdag gi shes pa dang / rnam par rtog pa'i shes pa dang / 'jug pa'i shes pa'o/ /'di dag kyang go rims bzhin du gzugs dang / sgra dang / dri dang / ro dang reg bya ste yul gyi
<p>118a.2</p>bdag nyid can gyi kun gzhi rnam par shes pa dang / mig dang / rna ba dang / sna dang / lce dang / lus kyi dbang po'i bdag nyid can gyi kun gzhi rnam par shes pa dang / nga dang bdag gi rnam pa can gyi nyon mongs pa can gyi yid dang / yid kyi rnam par shes pa dang mig la sogs
<p>118a.3</p>pa'i rnam par shes pa dang / rim pa bzhin du sbyar ro/ /de rnams kyi bdag po ni des yang dag par bsdus pa'i sgrib pa rnams dang bral ba'o/ /rgyu des na sems de nyid ni go rims ji lta ba bzhin du me long lta bu dang mnyam pa nyid dang / so sor rtog pa dang / bya ba grub pa'i
<p>118a.4</p>ye shes dang / zad pa dang mi skye ba'i ye shes kyi rang bzhin dang / rnam par snang mdzad dang / rin chen 'byung ldan dang / 'od dpag tu med pa dang / don yod par grub pa dang / mi bskyod pa'i rang bzhin can yin te/ me long lta bu la sogs pa'i ye shes ni don la
<p>118a.5</p>sogs pa'i shes pa dag pa'i mtshan nyid can yin pa'i phyir dang / rnam par snang mdzad la sogs pa'i de kho na nyid kyi rang bzhin can yin pa'i phyir ro/ /zad pa dang mi skye ba'i ye shes kyi rang bzhin can yin pa'i phyir dkyil 'khor gyi bdag po'i ngo bo nyid du rab tu gsal bar
<p>118a.6</p>snang ba yin no/ /'dir yang nga'i skye ba zad do zhes bya ba la sogs pa bya ba byas pa nyid kyi ye shes ni zad pa'i ye shes so/ /ngas 'di las srid pa gzhan mi shes so zhes bya ba la sogs pa bya ba gzhan med pa'i shes pa ni mi skye ba shes pa'o/ /yang lha'i de kho na nyid gzhan dag
<p>118a.7</p>kyang bstan pa'i phyir/ gzugs sogs zhes bya ba la sogs pa smos te/sems nyid gzugs la sogs pa'i 'khrul pa rnam par dag cing de las nges par grol ba nyid kyis rab tu bsgoms shing de'i mtshan nyid dang ldan pa'i gzugs kyi phung po la sogs pa gang yin pa de ni
<p>118b</p>
<p>118b.1</p>lha rnams kyi de kho na nyid yin gyi/ yongs su brtags pa'i phung po la sogs pa'am/ zag pa dang bcas pa la sogs pa ni lha'i de kho na nyid ma yin no/ /rnam par dag pa de yang sems las tha mi dad pa yin la/ de bas na sems de nyid ni phung po la sogs pa lha'i bdag nyid can
<p>118b.2</p>yin no/ /de la sangs rgyas rnams kyi de kho na nyid ni phung po lnga ste/gzugs dang / tshor ba dang / 'du shes dang / 'du byed rnams dang / rnam par shes pa'o/ /byang chub sems dpa' rnams kyi de kho na nyid ni skye mched bcu gnyis te/ mig dang / rna ba dang / sna dang / lce dang / 
<p>118b.3</p>lus dang / yid dang / gzugs dang / sgra dang / dri dang / ro dang / reg bya dang / chos rnams so/ /spyan dang / mA ma kI dang / gos dkar mo dang / sgrol ma dang / rdo rje 'chang ba'i de kho na nyid ni sa dang chu dang me dang rlung dang nam mkha'o/ /yang lha'i de kho na nyid gzhan dag bstan pa ni/ ser sna
<p>118b.4</p>zhes bya ba la sogs pa smos pa yin te/ pha rol tu phyin pa ni ji skad du bshad pa'i phyi rol tu phyin pa bcu'o/ /sa ni bcu gcig go/ /shin tu gnas pa ni de rnams la sems de'i bdag nyid kyis rab tu brtan par gnas pa'o/ /de ci'i phyir zhe na/ ser sna la sogs gnas gyur pas/ /zhes
<p>118b.5</p>bya smos pa yin te/ gnas gyur pa de yang sems las logs shig na med pa'i mtshan nyid can gyi sa dang pha rol tu phyin pa rnams ni lha rnams kyi de kho na nyid du gyur pa yin no/ /de la lha mo bcu'i de kho na nyid ni pha rol tu phyin pa bcu'o/ /rab tu dga' ba dang dri ma med pa ste/ sa
<p>118b.6</p>gnyis ni gshin rje gshed kyi'o/ /de nas sa gsum ni sgo srung lhag ma gsum gyi'o/ /de nas sa lnga ni de bzhin gshegs pa lnga'i'o/ /kun du 'od ni dkyil 'khor gyi bdag po'i'o/ /sa rnams kyang gang zhe na/ rab tu dga' ba dang / dri ma med pa dang / 'od byed pa dang / 'od 'phro ba dang / sbyang
<p>118b.7</p>dka' ba dang / mngon du gyur pa dang / ring du song ba dang / mi g.yo ba dang / legs pa'i blo gros dang / chos kyi sprin dang / kun du 'od do/ /de la kun du 'gro ba'i chos kyi dbyings rab tu rtogs pas rab tu dga' bar gyur pa'i byang chub sems dpa' lhag pa'i bsam pa dag pas gnas
<p>119a</p>
<p>119a.1</p>pa ni rab tu dga' ba'o/ /lhag pa'i bsam pa rnam par dag pa'i rgyus rang bzhin gyis dag pa'i tshul khrims dang / yang dag par ldan par gnas pa ni dri ma med pa'o/ /tshul khrims 'chal ba'i dri ma dang bral bas tshul khrims rnam par dag pa'i rgyus 'jig rten pa'i
<p>119a.2</p>bsam gtan dang ting nge 'dzin la snyoms par zhugs pa'i snang bas gnas pa ni 'od byed pa'o/ /ting nge 'dzin de nyid la brten te byang chub kyi phyogs kyi chos sum cu rtsa bdun rnam par dpyod pa'i 'od dang yang dag par ldan pas gnas pa ni 'od 'phro ba'o/ /rnam par 'byed pa de nyid la brten nas
<p>119a.3</p>sdug bsngal dang / kun 'byung ba dang / 'gog pa dang / lam gyi bden pa rnam par 'byed pa ni sbyang dka' ba ste/ dka' bas rgyal zhing bslab pa'i phyir ro/ /de la brten nas rten cing 'brel par 'byung ba yan lag bcu gnyis rnam par 'byed pas gnas pa ni mngon du gyur pa ste/ thogs
<p>119a.4</p>pa med pa'i ye shes mngon du gyur pa'i shes rab kyi pha rol tu phyin pas gnas pa der mngon sum du gyur pa'i phyir ro/ /byang chub kyi phyogs la sogs pa rab tu rnam par 'byed pa la dbang thob pas 'bad pa rgyun mi 'chad par 'jug pas mtshan ma med pa la gnas pa ni ring du song ba ste/ sbyor
<p>119a.5</p>pa'i spyod pa'i mthar thug par song ba'i phyir ro/ /de la brten nas rang gi ngang gis rgyun mi 'chad par 'jug pas mtshan ma med pa la gnas pa ni mi g.yo ba ste/ der sems kyi mtshan ma med pa la g.yo ba med pa yin pa'i phyir ro/ /g.yo ba med pa'i shes rab dang ting nge 'dzin
<p>119a.6</p>la brten nas chos dang don dang nges pa'i tshig dang spobs pa so so yang dag par rig pa rnam par dag pa la gnas pa ni legs pa'i blo gros te/ so so yang dag par rig pa'i blo der legs par gyur pa'i phyir ro/ /char 'bebs pa ni sprin te/dbang skur ba'am char 'bebs pa'o/ /
<p>119a.7</p>de yang gang la gnas na byang chub chen por chos kyi dbang bskur ba thob pa dang / sangs rgyas rnams kyi chos kyi char shin tu rgya chen po bdag nyid kyang len cing / sems can rnams la yang ster bar byed pa ni chos kyi sprin no/ /gang la gnas na sgrib pa'i bag chags thams cad yang dag par
<p>119b</p>
<p>119b.1</p>bcom pa dang / sangs rgyas kyi chos thams cad kyi rnam par dag pa'i mthar thug pa ni kun du 'od do/ /ser sna la sogs pa gang zhe na/ ser sna ni sbyin pa'i mi mthun pa'i phyogs su gyur pa'i sems las byung ba'i chos so/ /tshul khrims 'chal pa ni tshul khrims [(]gyi [,]kyi [)]mi mthun pa'i phyogs
<p>119b.2</p>so/ /mi bzod pa ni bzod pa'i mi mthun pa'i phyogs te/ khro ba dang / sdug bsngal ba dang / 'jigs pa nyid do/ /de bzhin du brtson 'grus la sogs pa'i mi mthun par gyur pa ni le lo la sogs pa yin par shes par bya'o/ /gzhan yang lha'i de kho na nyid bstan pa'i phyir/ rang gi mi
<p>119b.3</p>mthun zhes bya ba la sogs pa smos te/ de bzhin gshegs pa'i stobs bcu po don bcu po la nus pa thogs pa med pa mkhyen pa'i mtshan nyid can ni lha mo bcu po'i de kho na nyid yin no/ /mi 'jigs pa bzhi'i bdag nyid ni go rims bzhin du ye shes dang / spangs pa dang / mi mthun
<p>119b.4</p>pa'i phyogs ston pa dang / gnyen po'i phyogs ston pa la bsnyengs pa mi mnga' bar so sor mkhyen pa'o/ /mi 'jigs pa bzhi po de dag ni sgo srung rnams kyi de kho na nyid yin no/ /yongs su dag pa bzhi po dang / bag chags yang dag par bcom pa dang / rnam pa thams cad kyi
<p>119b.5</p>mchog mkhyen pa ni dkyil 'khor gyi bdag po'i de kho na nyid do/ /sangs rgyas kyi chos lhag ma thams cad ni de bzhin gshegs pa thams cad kyi ste/ yan lag 'ga' yis khyad par du gyur pa rnams kyi de kho na nyid yin no/ /de la stobs la sogs pa'i mi mthun pa'i
<p>119b.6</p>phyogs las dben pa'i sems nyid ni stobs la sogs pa yin no/ /de bas na/ stobs sogs tshang zhing dri ma med/ /ces bya ste/ stobs la sogs pa lus pa med pa dri ma med pa'i chos kyi rang bzhin no/ /de nyid kyi phyir lha rnams kyi bdag nyid can yang yin no/ /gzhan yang
<p>119b.7</p>thun mong du gyur pa'i lha rnams kyi de kho na nyid bstan pa'i phyir/ rnam par mi rtog ces bya ba la sogs pa smos te/ gang gi phyir 'di ni lha thams cad ni shes rab dang thabs kyi bdag nyid can yin no/ /de la shes rab kyi de kho na nyid ni zab pa ste/ de yang rnam par mi rtog pa nyid
<p>120a</p>
<p>120a.1</p>yin pa'i phyir ro/ /thabs kyi de kho na nyid ni rgya che ba ste/ de yang rang dang gzhan gyi don phun sum tshogs pa la dbang byed pa'i phyir ro/ /rnam par mi rtog pa nyid dang dbang byed pa de yang sems nyid kyi rnam par dag pa yin no/ /de bas na de'i bdag nyid can gyi sems ni lha thams cad
<p>120a.2</p>kyi bdag nyid can yin no zhes bya ba'i tha tshig go/ /gal te ji skad du bshad pa'i tshul gyis sems kyi chos rnams nyid lha rnams yin na sems kyi chos tha dad pa la sogs pa de yang ci sems las tha dad pa yin nam tha mi dad pa yin/ tha mi dad pa yin na de'i bdag nyid can gyis sems
<p>120a.3</p>gcig yin nam du ma yin zhe na/ de'i phyir/ so so rang rig chos yin phyir/ /dbye yod dbye med sogs mi gnas/ /zhes bya ba smos te/ rang rig pa'i dad pa la sogs pa'i chos rnams gang yin pa de la de skad ces bya'o/ /de'i ngo bo nyid ni de nyid do/ /de yang rig cing tshor bzhin pa'i
<p>120a.4</p>chos thams cad ni sems las logs shig na med de/ sems dang yang dag par rig pa gnyis ni nam mkha' gsal ba'i mtshan nyid can yin pa'i phyir ro/ /dbye ba med pa yang ma yin te/ sems gcig las de rnams tha mi dad na gcig bu nyid du thal bar 'gyur ba'i phyir
<p>120a.5</p>ro/ /de lta na ni sems nyid gcig pa dang / du mar 'gyur ro zhe na ma yin te/ tha mi dad par yang dag par rig pa'i phyir ro/ /du ma yin na ni skyes bu du ma'i sems dang 'dra bar so sor rig par 'gyur ba yin no/ /de lta na ni sems gcig pu 'di nyid rnam par du ma yin no zhe na ma yin te/ 
<p>120a.6</p>sems gcig las tha mi dad pa'i rnam pa rnams du ma nyid yin par 'gal ba'i phyir ro/ /gcig pa dang du mar 'gyur ro zhe na/ tha dad pa'i phyogs ni sngar sun phyung ba nyid yin pa'i phyir ro/ /de bas na gang gi phyir 'di dag thams cad ni so so rang gis rig pa yin zhing sems 'di nyid kyis
<p>120a.7</p>yang dag par rig pa yin no/ /de'i phyir sems kho na las dbye ba yod pa yang ma yin/ dbye ba med pa yang ma yin par rnam par gnas so/ /chos 'di dag dang ldan pa nyid ni gcig nyid du yang ma yin la du ma nyid du yang gnas pa ma yin no/ /des na 'di ltar dbye ba yod pa dang dbye ba med
<p>120b</p>
<p>120b.1</p>pa'i bdag nyid can nam/ gcig pa nyid dang du ma nyid du 'gyur ba'i gnyis med pas sems de ni gnyis su med pa nyid yin la/gnyis su med pa'i phyir spros pa med pa yin no/ /gal te de ltar sems spros pa med pa la ci'i phyir spros par byas she na de'i phyir de ltar zhes bya ba la sogs pa smos te/ 
<p>120b.2</p>de ltar zhes bya ba ni lha rnams kyi sgo dang / de kho na nyid kyi sgo nas spros par byas pa'i sems kyi 'bras bur gyur pa ni pha rol tu phyin pa la sogs pa sangs rgyas kyi chos rnams su 'gyur zhing snang ba thob par 'gyur ba yin gyi/ gzhan du ni ma yin no zhes bya ba'i tha tshig go/ /gal te sems tsam
<p>120b.3</p>du bsgoms na rnam shes mtha' yas skye mched dang 'dra bar 'jig rten pa'i ting nge 'dzin tsam thob par 'gyur la/ 'on te stong pa nyid khyad par du bsgoms na ni de yang yongs su mya ngan las 'das pa tsam du 'gyur te/ sangs rgyas kyi chos rnams sbyang ba'i las rdzogs par byed pa'i phyir
<p>120b.4</p>ro/ /yang na lha'i bdag nyid can 'ba' zhig tsam bsgoms na de lta na ni de tsam gyis 'tshang rgya ba nyid du mi 'gyur te/ las rdzogs pa ma tshang ba'i phyir ro/ /yang na lha rnams kyi de kho na nyid bsgom gyi lha rnams ma yin na ni de lta na yang bskal pa grangs med pa mang pos sangs rgyas nyid
<p>120b.5</p>thob par 'gyur gyi myur du ni ma yin no/ /de bas na gnyi ga bsgom pa ni shin tu yid du 'ong ba yin pa'i phyir dang / byin gyi rlab kyi khyad par gyis mchog tu myur bar bla na med pa yang dag par rdzogs pa'i byang chub 'thob par 'gyur ro/ /thig le dang phra mo'i rnal 'byor pa gnyis kyang
<p>120b.6</p>shin tu bslabs pa'i lhag par mos pa nyid kyis de kho na nyid bsgom par bya ba yin pas dang por ni ma yin gyi bsgoms pa'i rjes la rang bzhin brtan par bya ba yin pas de la ni ma tshang ba ci yang med la las kyi rgyal po'i mchog gi phyogs gcig yin pa dang de gnyi ga yang sems la dbang
<p>120b.7</p>thob par bya ba'i phyir yin gyi/rang rgyud du byang chub sgrub pa ma yin pas de lta na yang nyes pa med do zhes bya ba'i tha tshig go/ /lha'i de kho na nyid bshad pa'i rjes thogs la slob dpon gyi las bshad par bya ba yin pas de ni/ de nas zhes bya ba la sogs pa smos pa yin te/ de
<p>121a</p>
<p>121a.1</p>nas rnal 'byor dam tshig mchog /ces bya ba nas/ de rang nyid ces bya ba'i bar gyis ston to/ /'dir slob dpon gyi las ni gnyis te/ dngos grub gsol ba 'debs pa la sogs pa'i cho ga ni tshigs su bcad pa lngas ston to/ /rab tu gnas pa'i cho ga ni
<p>121a.2</p>tshigs su bcad pa gsum gyis ston to/ /'dir rnal 'byor zhes bya ba ni lus kyi yang dag par sbyor ba zhes bshad do/ /yon tan ni dad pa dang dul ba la sogs pa dang / las dang rjes su mthun pa'o/ /kha phye la zhes bya ba ni dbang po gnyis yang dag par sbyor ba ste/ rjes
<p>121a.3</p>bsgrub bya zhes 'og ma dang sbyar bar bya'o/ /brtag ces bya ba ni sprul pa'i dkyil 'khor du'o/ /de'i rjes la ni gsol ba gdab par bya'o/ /skyes bu'i mthar thug pas dbang bskur zhes bya ba ni slob dpon du dbang bskur ba'i bar gyis dbang bskur ro zhes bya ba'i tha tshig go/ /
<p>121a.4</p>bshad gang zhes bya ba ni sngar ji ltar bshad pa de bzhin no zhes bya ba'i don to/ /de yang yi ge gsum la sogs pa'i sngags kyis mngon par bzla bar bya ba dang / phyi'i khrus kyang byed du gzhug go/ /rang nyid ces bya ba ni sku gzugs la sogs pa de dag nyid do/ /'khor los
<p>121a.5</p>sgyur 'dra zhes bya ba ni/ 'khor los sgyur ba lta bu zhes bya ba'i tha tshig go/ /yang na 'khor los sgyur ba'i cha lugs dang ldan par gyur pas zhes bya ba'i don to/ /'di skad ston te dkyil 'khor gyi sa las phyi rol du 'dom gang ba'i gru bzhi pa la dpangs su khrud yod pa nyes pa
<p>121a.6</p>thams cad dang bral ba bkra shis pa rnams kyis nye bar mdzes par byas pa'i khrus sa'i stegs bu byed du bcug la/ de'i dbus su gnas pa'i khri la bzhugs pa'i lha la dang por sbyang ba byas la/ ba'i rnam lngas byugs te rgyal ba'i bkra shis pa'i tshigs su bcad pas
<p>121a.7</p>bstod cing rol mo dang glu dbyangs sna tshogs dang ldan pa dang / rgyal bo dbang bskur ba'i tshul du gdugs dkar po la sogs pa bzung la/ dri zhim po dang sbyar ba'i chu dang / rnam par rgyal ba la sogs pa'i bum pas khrus byed du gzhug go/ /de la/ glegs bam ras
<p>121b</p>
<p>121b.1</p>ris 'bag la sogs/ /lha la cho ga shes pa yis/ /me long dag gis khrus bya ste/ /lugs ma sogs gzhan dngos su'o/ /de nas gos 'jam pos sku phyis la thugs ka dang / dbu dang / mgul dang / phyag gi rtse mo rnams su byugs la yang dag par mchod de/ sku gzugs
<p>121b.2</p>la sogs pa'i thugs ka'i zla ba la 'dus pa'i dkyil 'khor bskyed la/ ye shes kyi dkyil 'khor gzhug pa la sogs pa'i cho ga byas nas skyes bu'i dbang bskur ba'i mthar thug pas dbang bskur bar bya'o/ /'dus pa'i lha'i gzugs su ngos ma zin pa rnams la ni rdo rje 'chang ba'i skus so/ /
<p>121b.3</p>mar me mdzad la sogs pa dang / gtsug lag khang dang mchod rten la sogs pa la ni rnam par snang mdzad kyi skus so//glegs bam la sogs pa ni 'od dpag tu med pa bsams la khrus dang dbang bskur ba la sogs pa bya'o/ /sbyin sreg gi mthar ni gser gyi thur mas spyan
<p>121b.4</p>phye la lha la bshos gsol ba'i phyir me lha gshegs su gsol zin pa'i thab tu mar gyi lhag ma dang 'o ma dang / nga rgyal dang bcas pa'i tshul gyis sngags zlos shing / bshos su bya ba'i g.yos bya'o/ /da ni gsang ba dang shes rab kyi dbang bskur ba brjod par bya'o/ /der slob
<p>121b.5</p>ma spro ba bskyed pa dang dbang bskur ba'i khyad par ni shes rab thabs kyi zhes bya ba la sogs pa tshigs su bcad pa phyed dang gnyis kyis ston to/ /mchog ni dam pa ste de kho na nyid mngon sum du rtogs par byed pa'i phyir ro/ /gnyis ni rgyu mthun pa'i 'bras bu'o/ /gsum ni rnam
<p>121b.6</p>par smin pa'i 'bras bu'o/ /gnyis ni dbang gi 'bras bu ste/ lus kyi mngon sum du byas pa dang ye shes mngon sum du byas pas sgrib pa thams cad spangs pa'i phyir ro/ /de nas zhes bya ba la sogs pa tshigs su bcad pa gsum gyis ni gsang ba'i dbang bskur ba ston to/ /bde ba
<p>121b.7</p>dam pa ni thub pa'i dbang po'i rdzas te/ dbab bar bya'o zhes bya bar sbyar ro/ /brtan pa'i blo gros ni ye shes la the tshom med par gyur pas so//sna tshogs bzhin te sna tshogs gyur/ /ces bya ba ni rdo rje 'chang ba dang 'dra bar sangs rgyas thams cad kyi rang bzhin no/ /'di
<p>122a</p>
<p>122a.1</p>zhes bya ba ni lus kyi mngon du byas pa'o/ /gzungs 'di zhes bya ba la sogs pa tshigs su bcad pa gnyis kyis ni shes rab dang ye shes kyi dbang bskur ba bstan pa yin no/ /brtags zhes bya ba ni nye bar mtshon par bya'o/ /'di zhes bya ba la sogs pa'i tshigs
<p>122a.2</p>su bcad pa ni slob dpon gyis brjod par bya ba'o/ /nor ldan khongs su zhes bya ba ni mtshan nyid kyi khyad par bshad pa'o/ /blta zhes bya ba ni mtshan par bya ba'o/ /'di ni ye shes mngon sum du byed pa'o/ /dkyil 'khor zhes bya ba la sogs pa tshigs su bcad pas ni gsang ba
<p>122a.3</p>bshad pa'i dus su'o/ /dbang bskur 'di ni zhes bya ba la sogs pa tshigs su bcad pa gsum gyis ni gsang ba bshad pa bstan to/ /'dus pa'i gzhung gis shes rab dang ye shes kyi mthar thug pas gang dbang bskur ba'i rgyu des ji ltar rdo rje 'chang ba la sogs pa dngos
<p>122a.4</p>grub kyi mchog thob par 'gyur ba de ltar/ byang chub spyod mchog de bzhin du/ /dge ba'i tshul ni gzhan gsungs pas/ /zhes bya ba ste/ byang chub kyi spyod pa ni pha rol tu phyin pa'i spyod pa'o/ /sogs pa'i sgras ni bya ba'i rgyud la sogs pa'i sngags kyi spyod pa'o/ /gzhan
<p>122a.5</p>zhes bya ba ni rgyud kyi nang du gtogs pa'i dbang bskur ba gzhan dag gis so/ /gang bshad pa zhes bya ba ni bcom ldan 'das kyis dpal mchog dang po las so/ /dpal gsang ba 'dus pa las tshigs su bcad pa'i don gzhan du bsgyur ba'o/ /de la/ ji ltar 'di yis dngos
<p>122a.6</p>grub mchog /ces bya ba ni rkang pa bzhi pa yin pa la gzhung rtsom par mdzad pas 'dir yongs su bsgyur ba yin te/ don yongs su bsgyur ba nyid kyis gsal bar bya ba'i phyir ro/ /dam tshig lnga ni bza' bar bya ba'o/ /lhag ma rnams ni bsrung bar bya ba'o/ /de nas zhes bya ba la sogs
<p>122a.7</p>pas ni lung bstan pa bshad pa yin no/ /gzengs bstod pa zhes bya ba ni phyag rgyas so//g.yon pa zhes bya ba la sogs pa'i tshigs su bcad pa phyed ni 'di'i mtshan nyid yin no/ /g.yon pa zhes bya ba ni g.yon pas so/ /oM zhes bya ba la sogs pa nas swA'i bar ni sngags yin
<p>122b</p>
<p>122b.1</p>no/ /srid pa'i ngan 'gro las zhes bya ba ni srid pa'i nang du chud pas so/ /mtha' ni 'ching ba ste 'ching ba las 'das pa ni srid pa'i mtha' ste/ mi gnas pa'i mya ngan las 'das pa'o/ /'di yis zhes bya ba ni gzengs bstod pa'i phyag rgyas so/ /sngags pa zhes bya
<p>122b.2</p>ba ji skad bshad pa'i sngags dang ldan pa'o/ /'gro ba kun gyi bdag ces bya ba ni rdo rje 'chang ba'i rang bzhin can gyi slob dpon gang yin pa byang chub tu lung bstan pa na/de la phyag rgya dang / sngags dang / rdo rje 'dzin pa'i mthu 'di dag gis bde bar gshegs pa thams cad dang / 'phags
<p>122b.3</p>pa rnams kyis kyang gsung gcig tu lung ston par mdzad do zhes bcom ldan 'das kyis dpal mchog dang po las gsungs pa yin no/ /de nas rjes su gnang ba'i dbang bskur bar bya ste/ de la dang por bdag po'i sbyor ba dang ldan pas gser gyi thur ma la bzlas pa byas pa thogs te/ mdun
<p>122b.4</p>du gnas nas 'di skad ces bya ba brjod par bya'o/ /ji ltar mig mkhan rgyal po yis/ 'jig rten rab rib bsal ba ltar/ /bu khyod kyi ni mi shes pa'i/ /rab rib rgyal ba rnams kyis bsal/ /oM nai tra a pa ha ra pa Ta laM hrIHslob ma'i mig gnyis su yi ge praM bsams la mig
<p>122b.5</p>thur gyis byug go/ /de nas me long bstan la chos kyi mtshan nyid bstan par bya ste/ chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang las las kun du byung / /ngo bo nyid med gnas med par/ /de ltar chos 'di shes
<p>122b.6</p>nas su/ /sems can don ni mnyam med byos/ /'on kyang sangs rgyas sras su skye/ /de nas dbyangs kyi yi ge tha ma las byung ba'i dril bu dkrol la byin nas thams cad nam mkha'i mtshan nyid de/nam mkha' la yang mtshan nyid med/ /nam mkha' dang ni mnyam sbyor bas/ /kun mchog mnyam
<p>122b.7</p>pa nyid du gsal/ /de nas yi ge hos gzhu byin la 'di skad du de bzhin gshegs pa thams cad mnyes par gyis shig /ces brjod la phyogs bzhir mda' gzhu dgang du gzhug pa dang / steng dang 'og tu yang re re 'phen du gzhug go/ /de nas badzra satwa zhes bya ba 'dis me long blangs la 'di skad
<p>123a</p>
<p>123a.1</p>ces brjod par bya ste/ rdo rje sems dpa' me long ltar/ /dag cing gsal la dri ma med/ /sangs rgyas kun bdag rang nyid ni/ /bu khyod kyi ni snying la gnas/ /gang 'di de bzhin gshegs pa thams cad kyi bdag po byang chub kyi sems ni 'di yin par shes par gyis
<p>123a.2</p>shig /de nas oM badzra he tu maM zhes bya bas 'khor lo rkang pa gnyis kyi bar du bzhag /oM badzra b+ha Sha raM zhes bya bas dung lag pa g.yas su sbyin/ dbyangs kyi yi ge dang pos glegs bam dang dbyangs kyi yi ge tha mas dril bu g.yon du byin la 'di skad ces brjod do/ /deng nas brtsams te sems
<p>123a.3</p>bskyed pa/ /tsam gyis chos kyi 'khor lo bskor/ /de ring phan chad 'jig rten la/ /skyob pa rnams kyis 'khor lo bskor/ /chos kyi dung ni bla med pas/ /kun du ma lus gang bar gyis/ /so ma nyi yid gnyis mi bya zhing / /dogs pa med pa'i sems kyis su/ /gsang sngags spyod pa'i
<p>123a.4</p>tshul gyi mchog /'jig rten 'di la rab tu sgrogs/ /de ltar byas na sangs rgyas la/ /phan thogs drin du gzo zhes bya/ /rdo rje 'dzin pa de kun kyang / /kun du khyed la srung bar byed/ /yang rang rang gi 'khor los sgyur ba'i sangs rgyas kyi sbyor ba dang ji lta ba bzhin du ldan par byas la/ /mdor
<p>123a.5</p>na 'jig rten thams cad du/ /sems can kun la phan pa'i phyir/ /ji ltar 'dul ba sna tshogs pa'i/ /chos kyi 'khor lo bskor bar gyis/ /zhes bya ba dang / de bzhin du rdo rje dang / ral gri dang pad+ma dang / nor bu'i 'khor lo bskor bar gyis/ /zhes bya bas rjes su gnang ba sbyin par bya'o/ /tshigs su
<p>123a.6</p>bcad pa lnga po 'dis ni skyes bu'i mthar dbang bskur ba sbyin par bya'o/ /lhag pa'i rjes su gnang ba ni ngo bo nyid kyis zhes bya ba la sogs pa'i tshigs su bcad pa drug gis bstan pa yin no/ /dul bar byas pa ni 'dul ba'o/ /gtsang bas zhes bya ba ni ji skad du bshad pa'i cho ga rnams kyis rnam par
<p>123a.7</p>dag pa'o/ /thun mong cig shos zhes bya ba ni thun mong dang mchog ces bya ba'i tha tshig go/ /mi snang zhes bya ba ni mi snang ba'i dngos grub ste/ de grub na stong spyi phud kyi 'jig rten gyi khams kyi bdag por 'gyur ro/ /mngon par shes pa grub na ni stong gnyis pa bar ma'i 'jig rten gyi khams kyi bdag por 'gyur
<p>123b</p>
<p>123b.1</p>ro/ /rig pa 'dzin pa'i dngos grub grub na stong gsum pa'i 'jig rten gyi khams mnyam du 'jig pa dang mnyam du 'chags pa la dbang ba'o/ /'di dag ni thun mong gi dngos grub yin no/ /mchog ni/ rdo rje can ni 'gro kun bdag /ces smos pa yin te/ phyag rgya chen po grub na ni phyogs bcu'i
<p>123b.2</p>'jig rten gyi khams mnyam du 'jig pa dang mnyam du 'chags pa thams cad kyi bdag por 'gyur ro/ /zhi dang rgyas sogs zhes bya ba ni las kyi tshogs kyi dngos grub bo/ /gzhan pa zhes bya ba ni gter la sogs pa ste/ 'di ni nor gyi dngos grub po/ /'khor lo rjes mnyes
<p>123b.3</p>sbyor ba yis/ /zhes bya ba'i brda mtshon par byed pa'i tshigs su bcad pa ni rdo rje'i bdag po zhes bya ba la sogs pa yin no/ /de bas zhes bya ba la sogs pa ni nye bar sdud pa'i tshigs su bcad pa'o/ /de nas bsangs te slob ma yi/ /snying ga nye bar byugs nas ni/ /kun byed rig pa bzlas par
<p>123b.4</p>bya/ /srung skud lag pa g.yas par gdags/ /de nas bla ma bdag nyid kyis/ /de yi spyi bor gdugs kyang gzung / /thal mo sbyar ba byas nas ni/ /dkyil 'khor legs par bskor du gzhug /gdugs dang bcas pas sgo phyogs su/ /spyi bo btud de phyag 'tshal gzhug /slob ma 'di ni phul
<p>123b.5</p>ba lags/ /gsang sngags rgyud ni 'dzin par 'gyur/ /bla mas de skad smras nas su/ /gdugs bzhag nas ni slob ma de/ /lag pas legs par blang bar bya'o/ /de nas 'di skad bsgo bar bya/ /da ni dkyil 'khor slob dpon gyur/ /gsang sngags rgyud kyang 'dzin par 'gyur/ /sangs rgyas
<p>123b.6</p>byang chub sems dpa' dang / /lha rnams kun gyis bkur bar 'gyur/ /sems can rnams la brtse ba'i phyir/ /khyod kyis dkyil 'khor cho ga bzhin/ /nan tan bskyed de bri bar bya/ /sgrub pa po yang rgyud la sbyor/ /de nas gsang sngags rang nyid kyis brgya rtsa brgyad bzlas la/ bcom ldan 'di
<p>123b.7</p>la stsal lags kyis/ /'di la 'go bar mdzad du gsol/ /zhes bya bas sbyin bar bya'o/ /slob mas kyang / bcom ldan bdag gis bzung lags kyis/ /bdag la 'go bar mdzad du gsol/ /zhes bya ba 'dis blangs la bzla bar bya'o/ /de nas rang gi lha'i phyag rgya bzhi bslabs la khyed kyis 'di
<p>124a</p>
<p>124a.1</p>phyag rgya la mi mkhas pa dang / gzhan su yang rung bal sngags sam phyag rgya gcig tsam yang bstan par mi bya'o/ /de ci'i phyir zhe na/ 'di ltar sems can de dkyil 'khor ma mthong bar sngags dang phyag rgya la sbyor bas 'bras bu ma thob pa dang the tshom du 'gyur bas dus ma yin par
<p>124a.2</p>'chi ba'i dus byas nas sems can dmyal bar ltung bar 'gyur ro/ /rgyu des na khyod kyang ngan 'gror 'gro bar 'gyur ro/ /ji bzhin zhugs pa zhes bya ba la sogs pas ni dbugs dbyung ba bshad pa yin te/ de nas zhes bya ba ni rjes su gnang ba byin ba'i rjes thogs la'o/ /'dis kyang zhes bya
<p>124a.3</p>ba ni 'og nas bshad pa dpal mchog dang po las bshad pa ni/ tshigs su bcad par gtogs par 'gyur/ /zhes bya ba'i bar gyis so/ /phan yon ni 'bras bur gyur pa'i yon tan no/ /de nas zhes bya ba dbugs 'byin pa ni phyir mi ldog pa thob pa'i phyir ro/ /brtan par bya ba'i don du ni sku dang / 
<p>124a.4</p>gsung dang thugs kyi dam tshig gsum yin no/ /'di zhes bya ba la sogs pa tshigs su bcad pa rnams kyis gang du dbugs dbyung ba de ni dam tshig gsum mo/ /mchog ces bya ba ni yon tan gyis so/ /gsang ba dam pa ni shin tu gsang bar bya ba yin pa'i phyir ro/ /mthong ba zhes bya ba ni
<p>124a.5</p>mig gis so/ /zhugs gyur par zhes bya ba ni phyi dang gsang ba'i zhugs pas so/ /des grol ba ni de mi byed par nges pas so/ /legs par gnas pa ni bde 'gro'i bde bar nges pas so/ /'chi ba ni ltung ba'o//mi tshugs pa dang mi gsod pa ni bdud rnams kyis te/ de ltar ni mi gnas
<p>124a.6</p>pa'i mya ngan las 'das pa thob pa'i phyir ro/ /da ni ji ltar na de rnams 'gag par 'gyur ba dang / ji ltar srid pa bstan pa'i phyir/ srid pa zhes bya ba la sogs pa smos te/ chos kyi sku thob pas mtha' med pa'i srid pa nyid yongs su dag par gyur pa ni sdug bsngal las ldog pa yin gyi/ 
<p>124a.7</p>nyan thos ltar rnam pa thams cad du ldog pa ni ma yin no/ /ston pa ni chos gsung bar mdzad pa'o/ /mchog ni de bzhin gshegs pa'o/ /gyur pa ni song ba ste/ longs spyod rdzogs pa'i sku thob pas tha ma med pa'i srid pa 'grub pa yin gyi so so'i skye bo ltar tha mar gyur pa ni ma yin no/ /dam tshig
<p>124b</p>
<p>124b.1</p>ni 'da' bar bya ba ma yin pa'i phyir ro/ /sdom pa ni bya ba dang mi bya ba'i nges pa'o/ /grub pa ni don yod pa'i phyir ro/ /'di zhes bya ba ni 'og nas bshad pa'o/ /mthun par zhes bya ba ni gsung gcig tu bka' stsal pa'o/ /dam pa rtag pa zhes bya ba ni gzhan du 'gyur ba med pa'i phyir ro/ /rdo rje
<p>124b.2</p>gang yin pa zhes bya ba ni gang rdo rjer grags pa zhes bya ba'i tha tshig go/ /bskyed pa tsam ni byang chub tu smon pa las sam 'jug pa las te snying ga'i zla bar rdo rje'i rnam pa'o/ /sangs rgyas nyid du zhes bya ba ni byang chub tu nges pa nyid do zhes bya ba'i tha tshig go/ /mi spang zhing zhes bya ba ni nam mkha'i snying po'i mdo
<p>124b.3</p>las ji skad du gang yang byang chub sems dpas nyan thos kyi theg pa bshad pa'am/ rang sangs rgyas kyi theg pa bshad pa'am/ theg pa chen po'i chos bshad pa spong zhing 'gog tu 'jug pa 'di ni rtsa ba'i ltung ba gnyis po zhes gsungs pa lta bu'o/ /de yang bstan pa ni chos thams cad
<p>124b.4</p>ni chos kyi dbyings rnam par dag pa'i rgyu mthun pa yin pas 'gro ba'i skyabs su gyur pa yin pa'i phyir spang bar mi bya ste/ de la skyabs su song ba nyid yongs su spang bar mi bya ba yin pa'i phyir ro/ /mi shes pa zhes bya ba la sogs pa la/ gal te dam pa'i chos yi ge'am don la nyan
<p>124b.5</p>pa'i skal ba med pa'am/ skal ba dang mi ldan par gyur pas the tshom mam phyin ci log tu gyur pa de'i tshe/ de la yi ge'i don bstan par mi bya'o/ /bdag nyid ces bya ba ni rang nyid gzir bar mi bya'o/ /bdag nyid yongs su spangs nas su/ /zhes bya ba ni rnal 'byor gyi sems yongs
<p>124b.6</p>su bor nas te/ ci nas kyang rnal 'byor dang mi mthun par gyur pas gzir bar mi bya'o zhes bya ba'i tha tshig go/ /gzhan yang bdag nyid 'di ni/ ci bde bar ni bde bar bzung / /zhes bya ste/ ci nus kyang 'di bde bar 'gyur ba de ltar gzhag par bya'o/ /bde ba ni dka' ba med
<p>124b.7</p>pa ste/ yongs su tshol ba'i sdug bsngal dang / nyes par spyod pa la sogs pa'i sdug bsngal mi bya'o zhes bya ba'i tha tshig go/ /yang ci'i phyir zhe na/ 'di ni nges par phyis 'byung bar 'gyur bar rdzogs pa'i sangs rgyas yin no/ /rdo rje zhes bya ba la sogs pa la de kho na nyid
<p>125a</p>
<p>125a.1</p>bsgoms pas byang chub par 'gyur na ci de rdo rje la sogs pas sam snyan pas de dor bar mi bya ba'o/ /smad par mi bya ste zhes bya ba ni bla ma tshul khrims 'chal pa la sogs par mngon na yang ma gus par mi bya'o/ /sangs rgyas kun dang 'dra zhes bya ba ni/ 
<p>125a.2</p>de yang 'dir brtson 'grus dang rtsol ba dang ldan pa la tshe 'di nyid la byang chub ster bar byed pa yin la/ brtson pa med pas byang chub par ma gyur pa ni slob ma nyid kyi nyes pa nyid do/ /dge ba rab tu mi spyoms pa/ /zhes bya ba ni dge ba chen po'i sgyu ma'i gzugs kyis g.yogs
<p>125a.3</p>te gnas pa'o/ /gal te brnyas par gyur na nyes pa de slar gso ba'i thabs bshad pa ni/ bla ma zhes bya ba la sogs pa bshad pa yin te/ khyod kyis zhes pa ni khyed rnams kyis so/ /phyir zhing zhes bya ba ni slar yang ngo / /rang gi dam tshig ces bya ba ni rang gi lha'i rnal
<p>125a.4</p>'byor ro/ /rtag tu zhes bya ba ni mi zad ba'i dge ba ste/ de yang gang gi phyir sdom pa 'di la legs par gnas shing yang dag par mi g.yo bar gyur na'o/ /dam tshig ces bya la sogs pa ni gsang sngags kyi lha rnams dang mtshungs par 'gyur ro zhes bya ba'i don
<p>125a.5</p>to/ /khams gsum pa'i rgyal po chen por gyur pa rgyal po'i bdag po ste rgyal po thams cad kyi mchog tu gyur pa'o/ /brtan pa ni rgyal srid de nyid dang bcas pas rtag pa nyid yin pa'i phyir ro/ /gang gi phyir de ltar yin pa'i rgyu des na bla ma dang sangs rgyas la sogs pa la yid ni/ 
<p>125a.6</p>rab tu dang zhing dad pa rdo rje ltar mi phyed pa nyid du gyis shig pa'o/ /rang gi dam tshig ni rang gi lha'o/ /bde ba chung la sdug bsngal che ba'i 'jig rten du khyed skyes par gyur kyang nges par rdo rje 'dzin pa dang 'dra bar mi zad cing god pa med pa dpe med cing kha na ma tho ba med pa'i bde ba dang
<p>125a.7</p>bcas pa thob par gyur to/ /de nas sbyin blugs gsum mam bdun nam gcig phul la zhi bar bya'o zhes bya bar sbyar ro/ /de nas rgyal po dang sa bdag dang dge 'dun la sogs pa dang phyogs skyong rnams dang / bdag nyid zhi bar bya ba'i phyir sbyin blugs so sor phul la slob ma
<p>125b</p>
<p>125b.1</p>rnams las yon blang bar bya'o/ /de la sems can kun gyi don gyi phyir thos pa dang bsams pa la sogs pa bya ba rnams dang / glang po che la sogs pa ster bar bya ba'i phyir re re zhing blang bar bya ste/ so sor blang bar bya'o zhes pa'i tha tshig go/ /yang na rang gi dngos grub bsgrub pa'i phyir
<p>125b.2</p>grogs po nyid byed par bskul lo/ /de nas de rnams kyis byin pa legs par blangs la yon ster bar byed pa de rnams bza' ba dang spyod lam thams cad kyis mgu bar byas la/de rnams dang bdag dang gzhan dag gis kyang gar mkhan rnams kyi gar dang / rol mo dang / bstod
<p>125b.3</p>pa dang / bzlas brjod la sogs pa'i cho gas mtshan thog thag mi nyal bar dkyil 'khor mchod par bya ba'o/ /muH'i mtha' can gyi zhes bya ba la sogs pa la ji ltar bsams pa'i dam tshig gi dkyil 'khor dang / ye shes kyi dkyil 'khor oM AHhUM muHzhes bya ba'i sngags dang / 
<p>125b.4</p>bsam gtan gyis gshegs su gsol la/ oM a kA ro mu khaM sarba d+harmA nAM A d+ya nut+pan+na twAta swAhA zhes bya ba 'di dang rdo rje dang bcas pa'i lag pa g.yas pas legs par dbyi zhing bsdu bar bya'o/ /slong la zhes bya ba ni bsrung ba'i don du slong ba'o/ /chu bo chen po ni gtsang po dang rgya mtsho chen po la
<p>125b.5</p>sogs pa'o/ /ye shes dbab pa legs thob pa/ /zhes bya ba ni ye shes cung zad babs pa zhes bya ba'i don to/ /bshad de zhes bya ba ni bcom ldan 'das kyis so/ /yang dag mchod ces bya ba ni sngar bshad pa'i cho gas so/ /rnam snang mdzad dang spyan zhes bya ba la dbab par
<p>125b.6</p>bya'o zhes bya ba ni lhag ma'o/ /g.yo ba ni gzengs mtho bar gyur pa'o/ /yongs su shes pa ni ma 'ongs pa la sogs pa dbang po las 'das pa rnams so/ /smra ba ni ma bslabs pa'i sngags smra ba'o/ /rjes gnang byas zhes bya ba ni rjes su gnang ba'i stobs kyis so/ /rnal
<p>125b.7</p>'byor pa gsum char gyis kyang zhes bya ba ni las dang po pa la sogs la gsum char gyis kyang ngo / /cho ga ni sngon bzhin zhes bya ba ni ji ltar thugs kyi gsang ba dag par bya ba'i phyir ni thugs kyi rdo rje dkyil 'khor gyi bdag por bshad do/ /de bzhin du gsung gi gsang ba
<p>126a</p>
<p>126a.1</p>dag par bya ba'i phyir ni gsung gi rdo rje'o/ /gnas der mi bskyod mtshan ma yin/ /zhes bya ba ni bdag po'i gnas su'o/ /gsung zhes bya bas ni rin chen 'byung ldan dang / don yod grub pa yang bsdu'o/ sku'i gsang ba dag par bya ba'i phyir ni
<p>126a.2</p>sku'i rdo rje bdag po yin no/ /de'i gnas su mi bskyod pa'i mtshan ma gzhag go/ /'dir yang dkyil 'khor sprul pa la sogs pa'i cho ga thams cad rnal 'byor pa gsum char gyi yang yid gtso bo nyid yin te/ las thams cad la yid kyi bya ba gtso bo nyid yin pas gang gi phyir 'di dang
<p>126a.3</p>bral na ni 'grub par mi 'gyur ro/ /ye shes kyi sgra ni re re zhing sbyar bar bya ste ye shes las dang po pa dang / ye shes la cung zad cig dbang ba dang / ye shes la dbang thob pa'o/ /yid kyi zhes bya ba la sogs pa'i tshigs su bcad pas ni yid kyi cho ga nges par bya dgos par
<p>126a.4</p>bstan nas/ rdo rje slob dpon zhes bya ba la sogs pa'i tshigs su bcad pas ni khyad par du 'phags pa nyid du ston to/ /tshig tsam gyis zhes bya ba ni sngags tsam gyis so/ /'di dag gis ni yid kyi dkyil 'khor du dbang bskur ba yang ston pa nyid yin te/ slob ma zhes smos
<p>126a.5</p>pa'i phyir ro/ /der slob dpon gyis dkyil 'khor bskyed la de'i 'og tu slob mas rdzogs pa'i rim pas yud tsam gyis blta bar bya'o/ /byang chub kyi sems kyi rgyu'i gtso bo yin par bstan pa'i phyir/ 'jug pa tsam gyis zhes bya ba la sogs pa smos te/ 'jug pa
<p>126a.6</p>ni tshul khrims so/ /spros te smras pas zhes bya ba ni phyi rol gyi spros pa rgya che bas so/ /khyad par du zhes bya ba ni gtso cher ro/ /sems bsgrub ste zhes bya ba ni rdzogs par bya'o/ /ji skad du bshad pa'i cho ga rnams kyi 'bras bu byang chub la sogs pa yang sems
<p>126a.7</p>nyid kyi rang bzhin yin no zhes bstan pa'i phyir byang chub sems zhes bya ba la sogs pa smos te/ 'bras bu gang zhes bya ba la sogs pa ni gang gi phyir 'bras bur gyur pa'i byang chub kyi sems nyid ni sangs rgyas kyi ye shes kyi mchog bla na med pa yin no/ /rdo rje sems
<p>126b</p>
<p>126b.1</p>dpa'i rang bzhin zhes bya ba ni rang gi ngo bo ste de nyid ni rdo rje 'chang ba'i go 'phang yin no zhes bya ba'i tha tshig go/ /de'i zhes bya ba ni de nyid kyi yan lag ni sku gsum yin la/ /de bas ni yid kyi cho ga kho na gtso bo yin no zhes bya bar gnas so/ /thar pa med na ni srid pa kho nar
<p>126b.2</p>'gyur la/ de yang sdug bsngal gyi rang bzhin can yin na bde ba chen po de ga la yod ces rtog na/de'i phyir/ tha mal zhes bya ba la sogs pa smos te/ tha mal ni dman pa'o/ /rnam rtog ni brtags pa ste/ khams gsum pa'i sems dang sems las byung ba rnams so/ /de yang
<p>126b.3</p>yang dag ma yin kun rtog ni/ /sems dang sems byung khams gsum pa/ /zhes smos pa'i phyir ro/ /kun du rtog pa de'i 'jug pa nyid srid pa'i sdug bsngal yin gyi/ /de las gzhan pa ni med de/ khams gsum pa las logs shig na srid pa med pa'i phyir ro/ /'di zhes
<p>126b.4</p>bya ba ni srid pa'i sdug bsngal gyi'o/ /de ltar zhes bya ba ni ji skad du bshad pa'i dkyil 'khor gyi rnam pa can gyi yid kyi mngon sum du 'gag par byed do/ /ci'i phyir zhe na/ shes rab ces bya ba la sogs pa smos te/ dngos po thams cad kyi dus gsum gyi dus dang / chos
<p>126b.5</p>gang mtha' yas pa'i rnam pa can phyogs bcu na khyab pa gang yin pa de ni de'i bdag nyid can gyis bsdus pas chags pa med cing dmigs su med la gzung ba dang 'dzin pa'i rtog pa dang bral ba'i 'khor lo gang yin pa de ni sangs rgyas kyi chos thams cad shin tu rnam par dag
<p>126b.6</p>pa'i rang bzhin can rten dang brten pa po'i dkyil 'khor der so sor snang ste/ yid de'i rnam par snang ba ni rtog pa de snang bar mi 'gyur la/ de'i phyir 'gal ba grub pa'i snang ba dang mun pa dang 'dra ba yin no/ /'gal ba 'grub pas na yid de shin tu
<p>126b.7</p>bslabs pa las srid pa'i sdug bsngal de ldog par 'gyur ro/ /'di gnyis ni lan 'ga' zhig 'gal bar 'gyur ba yin pas de'i phyir nges par ldog par 'gyur ba ma yin pa'am/ gal te rtag tu mi mthun pa yin na rnam grangs gnyi gar yang gnod
<p>127a</p>
<p>127a.1</p>pa dang gnod par bya ba'i rang bzhin du 'gyur te/bum pa dang snam bu'i rtog pa dang 'dra'o zhe na/ de'i phyir gang gis zhes bya ba la sogs pa smos te/ gang dag lan 'ga' zhig mi mthun par gyur pa de ni rtag tu yang mi mthun te/ mun
<p>127a.2</p>pa dang snang ba dang 'dra'o/ /de bas na ji skad bshad pa'i yid de shin tu bslabs pa'i mtshan nyid can gyis rang gi rgyud la goms par byas pa thob na rtog pa shin tu ldog par byed do/ /gtsang sbra can thod pa can du gyur pa'i gtsang sme dang 'dra bar gtsang sme med par 'gyur ba'am/
<p>127a.3</p>gser zhun ma yang dang yang du bsregs pas sbyangs pa dang 'dra'o/ /ci ste kun gzhi rnam par shes pa nye bar ma dmigs su zin kyang gzhir gyur pa yin pa'i phyir snang ba yin no/ /gzhan du na gnyid sdug po la sogs pa'i tshe na yang de ldog par thal bar 'gyur ro/ /kun
<p>127a.4</p>gzhi rnam par shes pa nyid ni khams gsum pa'i bdag nyid can yin la/ de dang 'brel pa ni nyon mongs pa can gyi yid dang / 'jug pa'i rnam par shes pa'i lan no/ /des na dus gcig tu yang 'gag par mi 'gyur la/ de grub tu zin kyang shin
<p>127a.5</p>tu bslabs pa las srid pa 'gag par mi 'gyur te/ nam mkha' mtha' yas skye mched bsgoms pas kyang srid pa ldog par thal bar 'gyur ba'i phyir ro zhe na/ de ni bden mod kyi 'on kyang 'di ni gzhan du bshad pa yin te/ gang gi phyir 'dir tha mal pa'i kun du
<p>127a.6</p>rtog pa zhes bya ba ni bdag dang bdag gi dang gzung ba dang 'dzin pa'i rnam pa can gyi yid kyis brjod pa la bya bar bshad na/ srid pa'i bdag nyid can gyi sdug bsngal zhes bya bar nye bar gdags pas srid pa'i bdag nyid can gyi sdug bsngal gyi rgyu'i gtso bo yin no zhes
<p>127a.7</p>bya ba'i tha tshig go/ /'di zhes bya ba ni tha mal pa'i rtog pa'i bdag nyid can gyi sdug bsngal gyi rgyu'o/ /rtog pa de snang bar mi 'gyur la zhes bya ba ni dkyil 'khor gyi rnam pa can gyi sems ni mi bden pa'i rnam par rtog pa thams cad bsal ba la 'jug pa yin
<p>127b</p>
<p>127b.1</p>pa'i phyir ro/ /de yang lhan cig mi snang ba tsam gyis ni ma yin no/ /de bas na 'di gnyis ni lan cig mi mthun par grub na rtag tu mi mthun par grub pa yin pas 'di yang rigs pa yin no/ /rtag tu de dang mi mthun pa la dmigs pa'i rnam pa can yin pa'i phyir goms pa mngon
<p>127b.2</p>du gyur ba ni shin du ldog pa nyid yin pa'i phyir ro/ /de yang / 'tshe ba med dang yang dag don/ /ngo bo nyid la phyir ldog gis/ /'bad du zin kyang gnod med de/ /blo ni de phyogs 'dzin phyir ro/ /zhes bya ba'i tshigs su bcad pas so/ /gnyen po dang mi mthun pa ldog pa dang 'jug pa
<p>127b.3</p>yod pa ma yin no/ /nam mkha' mtha' yas skye mched la sogs pa ni bdag med pa'i rnam par 'jug pa ma yin te/ de bdag tu lta ba las mi ldog pa'i phyir de'i rgyu can sdug bsngal yang ldog pa ma yin no/ /de yang 'di ni skye ba nas skye bar brgyud pa'i dga' ba dang 'chi ba la
<p>127b.4</p>sogs pa'i sdug bsngal gyi bden pa'o//de'i rgyur gyur pa bdag tu lta ba la sogs pa ni kun 'byung gi bden pa'o/ /de'i gnyen por gyur pa dkyil 'khor gyi 'khor lo ni lam gyi bden pa'o/ /sdug bsngal 'byung ba shin tu med par bya ba'i phyir sems kyi rgyun gyi mtshan nyid
<p>127b.5</p>can gnas yongs su gyur pa ni 'gog pa'i bden pa ste 'di ni 'dir don dam pa'o/ /lam 'di ni thar pa 'ba' zhig tsam gyi ma yin gyi gzhan du na sangs rgyas kyi bdag nyid che ba yang yin te/ sangs rgyas kyi chos thams cad dang de las gzhan pa'i dngos po thams cad kyang chos bdag
<p>127b.6</p>med pa'i mnyam pa nyid kyi dkyil 'khor gyi 'khor lo'i tshul du nges par rtogs pa'i phyir ro/ /'dis byang chub par ni 'gyur na de yang bskal pa du zhig gis 'gyur zhe na/ brjod par bya ba ste/ de'i phyir chos kun zhes bya ba la sogs pa smos pa ste/ sangs rgyas kyi chos thams cad kyi rang
<p>127b.7</p>bzhin can gyi 'khor lo gang yin pa dang / 'gro ba ste sems can dang snod kyi 'jig rten de gnyis kyi yongs su dag pa ni rnam pa thams cad du yang dag pa de la 'jug pa mngon sum du gyur cing sgom pa yongs su rdzogs pa thob pa gang yin pa'o/ /de bas na mngon sum gyi rgyu nyid las skad
<p>128a</p>
<p>128a.1</p>cig ma nyid kyis byang chub par 'gyur te/ mngon sum gyi rgyu'i 'bras bu ni gzhan gyis bar ma bcad pa'i phyir ro/ /'on te mngon sum du byed pa'i 'jug pa de bskal pa dus 'gyur zhes bya ba ni dris pa'i don to/ /de yang ji srid ni sgom pa yongs su rdzogs
<p>128a.2</p>par gyur ba'i dus de srid kyis 'gyur ro/ /de bas na mngon du byed pa 'di la bskal pa la ltos pa ni 'bras bu med do/ /'bras bu med pa ma yin te/ de yang gang gi phyir rgyu ni 'bras bu dang rjes su mthun par 'gyur ba yin pas/ de'i phyir bskal pa grangs med pa gsum gyis byang
<p>128a.3</p>chub thob par pha rol tu phyin pa'i tshul las gsungs pa de ni legs par bshad pa yin la/ gang yang rgyud 'di las skad cig thang cig yud tsam nyid kyis sangs rgyas kyi byang chub rdzogs par 'gyur bar gsungs pa de ni mi rigs so/ /yang na ni khyad par zhig brjod dgos
<p>128a.4</p>so zhe na/ de'i phyir khyad par bshad pa ni/ rim gyis zhes bya ba la sogs pa smos pa yin te/ rim gyis sbyin pa la sogs pa gang yin pa de ni sbyin par bya ba dang / tshul khrims la sogs pa mi dmigs su zin kyang zab pa nyid du 'gyur gyi rgya che bar ni mi 'gyur te/ 
<p>128a.5</p>tha mal pa nyid ma spangs pa'i phyir ro/ /de bas na der de tsam gyi dus nyid kyi rgya che ba yongs su rdzogs par 'gyur bas pha rol tu phyin pa'i tshul la bskal ba grangs med pa gsum gyis zhes dus kyi tshad gzung ba ni rigs pa ma yin no/ /de la ji ltar na tha mal pa spong bar
<p>128a.6</p>'gyur zhe na/ de'i phyir rang gi zhes bya ba la sogs pa smos te/ 'di tsam gyis zhes bya bas phyogs dang dus yongs su bcad pa med pa gang yin pa de ni chen po yin pas rgya che ba yin la/ gang rang gi yul dang dus kyi rnam pa nges pa'i bdag nyid can de ni chung ba
<p>128a.7</p>nyid yin pa'i phyir tha mal pa zhes bshad do/ /de lta bu'i sbyin pa la sogs pa ni la lar lan 'ga' zhig gis rnam pa gang yang rung bas sbyin pa la sogs pa sgrib pa yin no/ /de ltar na rgyud 'di ji ltar na rgya che ba yin/ gang gis skad cig gis byang chub par 'gyur zhe
<p>128b</p>
<p>128b.1</p>na/ de'i phyir 'gro ba zhes bya ba la sogs pa smos te/ de'i phyir 'gro ba sems can yang dag par rdzogs par byang chub pa'i rang bzhin can gyi 'khor lo gang yin pa rgyud 'dir rnal 'byor pa ni de'i bdag nyid can yin pas de na tshe 'di nyid la ji skad du bshad pa'i mngon du gyur
<p>128b.2</p>pa 'thob pas byang chub mngon par rtogs par 'gyur ba ni rigs pa yin no/ /de yang 'dir phyogs bcu dus gsum du gtogs pa'i sangs rgyas dang byang chub sems dpa' ma lus pa'i yon tan gyi 'byor ba thams cad de rnams nyid kyi bla na med cing don yod pa'i dam tshig
<p>128b.3</p>gi bdag nyid can nyid dang / bla na med pa'i mchod pa'i bdag nyid can dang / bde ba chen po'i rang bzhin can dang / yid du 'ong ba'i rnam pa can gyi dkyil 'khor gyi 'khor lo lta bur spro ba dang bsdu ba dang ldan pas mdor bsdus te/ sems can thams cad bdag nyid la
<p>128b.4</p>bskyed nas mnyam par bzhag pas goms par byed la/ de lta bu nyid kyang kun du spyod pa rnams dang / bzlas pa la sogs pas rjes su 'jug cing rtogs par byed do/ /de bas na sbyin pa dang tshul khrims la sogs pa thams cad kyang mchog tu rmad du byung zhing rgya che ba yin
<p>128b.5</p>la/ de kho na nyid kyi rang bzhin can du thams cad rtag tu mthong bas zab pa yang 'dir mchog tu gyur pa yin te/ dmigs pa yid du 'ong ba yin pa'i phyir ro/ /dam tshig gi mthu dang sems kyi dmigs pa yin pas dga' ba med pa yang yin no/ /de bas na tshe 'di nyid la
<p>128b.6</p>skad cig tsam gyis 'dir byang chub rtogs par 'gyur ro zhes bya ba ni rigs pa nyid yin no/ /'dis tshigs su bcad pa ni/ yon tan tshogs kun rang bzhin gyis legs bslabs/ /rgyal ba rnams kyi dam tshig grogs 'gyur cing / /de bzhin kun spyod gzhan yang bzlas la
<p>128b.7</p>sogs/ /thams cad sems byung de phyir myur byang chub//ces 'byung ba yin no/ /sbyin pa la sogs pa la 'di lta bu'i rgya che ba ni pha rol tu phyin pa'i tshul la yang yod de/ shes rab kyi pha rol tu phyin pa yongs su zin pa'i phyir ro zhes 'ga' zhig rtog na/ de'i phyir sbyin bya
<p>129a</p>
<p>129a.1</p>zhes bya ba la sogs pa smos te/ sbyin par bya ba la sogs pa mi dmigs su zin kyang sbyin pa la sogs pa de dag tha mal pa'i bdag nyid can yin te/ yul dang dus kyi rnam pa yongs su gcod pa'i phyir bdag med pas tshad can 'joms par mi byed kyi/ 
<p>129a.2</p>'khor lo'i mchog ste dam pa la ni de yod pa ma yin no zhes sngar bshad pa yin no/ /de bas zhes bya ba la sogs pa ni nye bar sdud par byed pa'i tshigs su bcad pa yin te/ kun du rtog pa ni tha mal pa'i bag chags thams cad do/ /kun nas 'phro ba ni 'gro ba thams cad kyi
<p>129a.3</p>don rnam pa thams cad du byed pa'i sangs rgyas kyi sprul pas 'gro ba thams cad khyab pa'i 'od gang la mnga' ba de ni/ kun nas 'od zer rab 'phro ba/ /zhes bya'o/ /kun du bzang po zhes bya ba ni dge ba thams cad kyi rgyu dkyil 'khor gyi 'khor lo can zhes bya ba'i tha tshig
<p>129a.4</p>go/ /bsgoms pa nyid kyi zhes bya ba ni bsgom pa la mngon par brtson pa rtsom pa'i tshe skye ba nyid dam/ de'i lo gcig ni skye ba nyid dam/ de'i lo phyed nyid dam/de'i nyin mo nyid la skal ba ji lta bar dal 'byor thob pa na byang chub 'thob par 'gyur ro/ /'khor lo gsum
<p>129a.5</p>zhes bya ba ni le'u bzhi pa las bshad pa'i thugs kyi dkyil 'khor dang / bcu drug pa las gsungs pa'i chos kyi dkyil 'khor dang sku'i dkyil 'khor ro/ /de ni sangs rgyas rnams kyi sku gsum dang gsang ba gsum yin te/ rim pa bzhin du tha mal pa'i sku
<p>129a.6</p>gsum dag pa 'thob par byed pa yin no/ /dkyil 'khor gsum char yang dkyil 'khor gsum gsum gyi bdag nyid can yin mod kyi/ bdag por byas pas phye ba yin no/ /de yang de bzhin gshegs pa rnams ni sku'i dkyil 'khor ro/ /lha mo rnams ni gsung gi
<p>129a.7</p>dkyil 'khor ro/ /khro bo rnams ni thugs kyi dkyil 'khor ro/ /ci'i phyir sa'i snying po la sogs pa dang / sku'i rdo rje la sogs pa nang gi bdag nyid du 'god ce na/ de'i phyir ye shes zhes bya ba la sogs pa smos pa yin te/ ye shes lnga dang sku
<p>129b</p>
<p>129b.1</p>gsum yang sku yin la/ de yang 'di ltar 'di dag tsam nyid ni mdor bsdu na thams cad mkhyen pa'i rnam pa yin pas na/ de grub na thams cad 'grub pa yin no/ /gang gi phyir zhes bya ba ni rgyu gang gi phyir te/ bde bar gshegs pa rnams kyi
<p>129b.2</p>shes rab kyi mthar thug pa ni/ pha rol tu phyin pa rnams dang / sa rnams dang / gzungs rnams dang / de las gzhan pa'i sangs rgyas kyi chos rnams ni bde ba chen po'i rnal 'byor pa de las rjes la yongs su grub pa yin te/ de'i rjes su 'brang ba
<p>129b.3</p>nyid kyis 'grub par 'gyur ro zhes bya ba'i tha tshig go/ /de ji ltar phyi rol gyi dkyil 'khor rgya che bar sgom par byed ce na/ shin tu myur ba kho nar tshogs nye bar bsags pa'i phyir ro/ /dpal ldan de zhes bya ba ni/ shes rab dang thabs kyi bdag nyid
<p>129b.4</p>can de ni/ 'phags pa sangs rgyas dang / byang chub sems dpa' thams cad kyi chos thams cad kyi rang bzhin yang dag par bsdus par 'gyur ba ni/ dkyil 'khor gyi bdag po las sam/ sku dang gsung dang thugs byin gyis brlabs par gyur pa
<p>129b.5</p>las/ 'jig rten gyi khams thams cad rdul phra rab kyi nang du chud pa'i 'khor lo gsum po yid gang la spro ba dang bsdu ba'i tshul gyis yod pa de la de skad ces bya'o/ /gzhung 'di rnam par sbyar ba la bdag nyid kyi rang bzhin yongs su ma shes pa de bsal bar bya
<p>129b.6</p>ba'i phyir/ dam chos zhes bya ba la sogs pa tshigs su bcad pa gsum smos pa yin te/ ston pa'i dam chos kyi ro'i mchog myang zhing rtogs pa'i ro nyams su myang ba dang / thos ba mang po gnas su byas shing gzhi yod pa'i skyes bu dam pa slob dpon
<p>129b.7</p>du gyur pa'i skye bo dam pa'i gzhung 'di byed pa'i tshad mar gyur pa yin gyi/ bdag lta bu ni ma yin no/ /des na ste de'i phyir rang gi sems kyis zhes pa mang du thos pa dang rtogs pas stong pa'i phyir/ ji ltar skyes pa'i sems nyid kyis byas pa 'di nan
<p>130a</p>
<p>130a.1</p>tshangs tsam nyid kyis yang dag par grub pa ni med do/ /yang na kho bo'i 'bad pa 'di ni rang gi don du byas pa nyid yin te/ gang gi phyir/ bla ma dam pa'i gzhung bdag gis gzung ba gang yin pa de nyid dad pas bsal bar
<p>130a.2</p>byas shing tshig tu sprel ba yin te/ gang gi phyir/ dad pa la sogs pa'i 'phags pa'i nor ni bsten par bya ba yin no//de bas na bsten cing goms par bya ba'i don du byas shing bsten pas snod du rung bar byas pa'i skal ldan ni smad par 'os pa ma yin no/ /
<p>130a.3</p>yang na gang gi phyir/'dir bla ma dam pa'i gzhung lugs yin pa de nyid kyis na bdag pos dman pa'am/ bdag dang mnyam pa'i don du gnyer ba rnams la 'di 'bras bu dang bcas pa yin pa dang / shes rab lhag pa yod pas kyang / shes rab
<p>130a.4</p>dman pa las kyang legs par bshad pa blang bar bya'o zhes bya ba ni slob dpon rnams kyi lugs yin no/ /de bas na don du gnyer ba gsum char la yang 'bras bu dang bcas pa yin no/ /de'i phyir 'bad pa chung ngus man ngag chen po thob par byed pa yin
<p>130a.5</p>la/ des na de'i phyir gzhan gyi don du 'gyur bar yang mthong bas de ltar zhes bya ba gsungs te/ 'di ltar rang gi sems nyid kyi bdag gis nan gyis byas so zhes pa'o/ /lhag ma rnams ni go sla'o/ /dkyil 'khor cho ga rgyas bshad pa/ /
<p>130a.6</p>bris las bdag dge gang thob pa/ /des ni bla ma dam pa rnams/ /rdzogs sangs dri med dpal gyur cig /dpal gsang ba 'dus pa'i dkyil 'khor gyi cho ga 'jig rten snang byed ces bya ba shA+o ka bzhi brgya lnga bcu pa'i 'grel pa/ slob
<p>130a.7</p>dpon chen po rin chen 'byung gnas zhi ba'i zhal snga nas mdzad pa rdzogs so// //rgya gar gyi mkhan po bIr+ya b+ha dra dang / sgra bsgyur gyi lo tsA ba chen po dge slong rin chen bzang pos bsgyur cing zhus te gtan la phab pa// //
<p>130b</p>
<p>130b.1\] ]@##/ /rgya gar skad du/ tsa tu raM ga sA d+ha na no pi ka sa man+ta b+ha dri nA ma TI kA/ bod skad du/ yan lag bzhi ba'i sgrub thabs kun du bzang mo zhes bya ba'i rnam par bshad pa/ dpal rdo rje sems dpa' la phyag 'tshal lo/ /dpal ldan sgrib kun bsal bas dri ma
<p>130b.2</p>med cing ye shes rgyas/ /rgya cher rang bzhin 'das dang da ltar ma 'ongs kun du son/ /bde ba chen mo lha mo bcud gzugs rig mas rtogs pa can/ /bde ba'i sku can 'jam dpal rdo rje de la phyag 'tshal nas/ /dpal ldan gsang ba 'dus pa'i rgyud kyi cho ga bzhin/ /bcom
<p>130b.3</p>ldan 'jam pa'i dbyangs kyi ma nor sgrub pa'i thabs/ /sangs rgyas ye shes zhabs kyis yang dag mdzad pa gang / /de nyid ci nus yang dag dran phyir bri bar bya/ /de la rab tu byed pa brtsam par 'dod pa'i rje btsun 'dis rang gi spyod pa bsrung bar bya ba'i phyir/ 'dod pa'i lha la yon tan
<p>130b.4</p>'dod pa sngon du 'gro ba'i mchod pas bsod nams 'phel zhing bgegs kyi bar chad mi 'ong zhing bsam pa rdzogs pa'i ched du de nyid du byas nas/ yang dag pa'i shes pa dang ldan pa rnams 'jug pa'i rgyu gsungs so/ /de la dpal ldan zhes bya ba la sogs pas 'dir mchod pa dang / 
<p>130b.5</p>bstod pa dang / phyag 'tshal ba'o/ /gang gi phyir mnyes shing yang dag par yon tan brjod pa dang / lus ngag gis 'dud pa'i dngos po la shes par bya'o/ /de yang gzi brjid kyi khyad par gyi sgo nas bcom ldan 'das nyid kyi khyad par byas pa yang dag par na khyad par de rnams bzhi
<p>130b.6</p>dang bral ba'i phyir/ zla ba dang zla ba'i 'od lta bur rtogs par bya'o/ /de ltar bsdus pa'i don bstan nas yan lag gi don bstan par bya ba'i phyir/ de la dpal ldan zhes bya ba ni bsod nams dang ye shes kyi tshogs kyi mtshan nyid do/ /de nyid gang la yod pa de dpal ldan no/ /des
<p>130b.7</p>ni rang gi don phun sum tshogs pa'i rgyu gsungs so/ /ci'i phyir zhe na/ rnam pa thams cad mkhyen pa'i mtshan nyid rang gi don phun sum tshogs pa ni gzi brjid de gnyis las byung ba'i phyir ro/ /de ni bcom ldan 'das dang 'brel pa'i phyir/ rgyu'i dus su ni nye ba'i mtshan nyid du zad kyi
<p>131a</p>
<p>131a.1</p>'bras bu'i gnas skabs la yang rtogs par bya'o/ /des ni tshangs pa la sogs pa las che bar brjod pa'o/ /gang gi phyir na tshogs las rnam pa thams cad skye bar 'gyur ba de'i phyir/ 'jig rten gyi dpal gyi don las byung ba ma yin no/ /'khrul pa kun zhes pa
<p>131a.2</p>ni yang dag pa'i don mthong ba la bgegs su 'gyur ba'i phyir/ bag chags dang bcas pa'i nyon mongs pa'i sgrib pa la sogs pa mi shes pa'i 'khrul pa kun bsal zhes bcom par bya ba de yang / bla ma dam pa las dbang thob pa la sogs rim pas so/ /dri ma med pa zhes bya ba ni kun gzhi
<p>131a.3</p>la sogs pa me long lta bu'i ye shes la sogs par gnas gyur pa'i ngo bo rang gi don phun sum tshogs pa dri ma med pa thams cad mkhyen pas gsungs so/ /des nyan thos la sogs pa las che bar brjod pa'o/ /de yang 'phags pa lang kar gshegs pa las/ dper na shing ni rgya mtsho ru/ /
<p>131a.4</p>rlabs rnams kun gyis rab g.yengs ltar/ /de bzhin nyan thos rmongs pa yang / /mtshan nyid kyis ni rab tu g.yengs/ /kun nas nyon mongs bag chags 'brel/ /kun nas ldan dang ldan ma yin/ zhes bya ba la sogs pas rtogs par bya'o/ /yang dag par gsal ba'i sgo nas
<p>131a.5</p>gzhan gyi don phun sum tshogs pa gsungs pa/ gzi brjid bsam yas zhes pa la sogs pa gsungs so/ /gzi brjid kyang de bsam yas kyang de rigs kyang de sprul pa yang de nyid yin pas de skad do/ /des rnam par brgyan pa'i bcom ldan 'das gang yin pa de la de skad ces
<p>131a.6</p>bya'o/ /de'i don ni 'di lta ste rigs gcig la sogs pas gdul bya'i rgyud la snang bar gyur pa'i gzugs kyis rtag tu don mdzad pa can de'i dbang gis gdul bya rnams kyis thams cad shes par grub pa'i phyir gzhan gyi don to/ /de lta bu yod pa de la brgyan pa zhes bya ba'i tha tshig
<p>131a.7</p>go/ /rang dang gzhan gyi don phun sum tshogs pa 'grub par byed pa gsungs pa/ shes rab ma yin zhes pa la sogs pa'o/ /de la shes rab ma zhes bya ba ni rang gi rig ma ste/ de yang rgyu'i gnas skabs su byin la sogs pa'i tshogs gnyis rnam par dag pa'i bzhin gang gi stobs
<p>131b</p>
<p>131b.1</p>kyis thams cad mkhyen pa skye bar 'gyur ba ste/ 'bras bu'i gnas skabs la gnas pa yang yang dag pa'i byang chub kyi ngo bo phyi stong pa nyid la sogs pa rnam par dag pa'i rang bzhin de'i dbang gis gdul bya rnams kyi rgyud yongs su dag par byed pa'i rgyu'i ngo bo ste/ de zab mo dang yang dag
<p>131b.2</p>par gsal bar snang ba'i sku'i ngo bo de'i lus ni shes rab ma'i lus te/ des 'khyud cing mdzes par longs spyod cing klubs pa gang yin pa de la de skad ces bya ste/ dbyer med pa'i ye shes dang sems can gyi don byed pa la chags pa'i phyir ro/ /de bas na 'dod chags chen po'i rgyu yin par bstan
<p>131b.3</p>pa'i phyir/ 'phags pa de kho na nyid bsdus pa la sogs pa las che bar brjod pa'o/ /de ltar nges khyad par byas pa gang zhe na/ 'jam dpal de la zhes te/ 'jam zhes pa ni mnyen pa ste gnyis su med pa'i longs spyod dang ldan pa'i phyir ro/ /dpal zhes pa ni bshad zin to/ /mchod
<p>131b.4</p>pa'i don du mngon phyogs te//zhes pa ni mnyes par bya ba'i don du lus ngag yid kyis mngon du phyogs pa'i mchod pa byas nas/ dpal gsang ba 'dus pa'i rim pas/ dngos po'i cho ga bshad par bya/ /zhes sbyar ro/ /de nyid bstan pa'i phyir dpal ldan zhes bya ba la sogs pa'o/ /dpal
<p>131b.5</p>ldan zhes pa ni 'jig rten las 'das pa'i phun sum tshogs pa thob par byed pa'i phyir dang / yang na nyon mongs pa'i skyon gyis ma gos pa'i phyir ro/ /de gang zhe na/ 'dus pa zhes te dag pa dang ma dag pa thams cad don dam pa dang kun rdzob tu 'dus pa'i phyir rdo rje 'dzin pa la de skad ces brjod do/ /
<p>131b.6</p>dbyer med pa'i phyir des grub pa'i gzhung la yang de skad ces bya'o/ /de'i rim pas zhes pa ni gzhan gyi rim pa dgag pa'o/ /dam pa'i bshes gnyen zhes pa ni bla ma ste/ bla ma nyid bsrung ba'i zhabs kyis sgrub pa'i thabs byed pa'i don du gsol ba btab ste/ des rang yid ches nas
<p>131b.7</p>brod pas rtsom pa'i sbyor ba la zhugs pa'o/ /yang na dam pa'i bshes gnyen ni 'jam dpal dbyangs te/ des gsol ba ni bkas gnang ba la de skad ces bya ste/ der rang la shin tu yid ches nas brod pas brtsams so zhes so/ /des ni gzhung brtsam pa'i rgyu gsungs so/ /'gro
<p>132a</p>
<p>132a.1</p>ba'i don zhes pa ni 'gro ba'i don nyid phun sum tshogs pa zhes te mngon par mtho ba dang nges par legs pa'i mtshan nyid do/ /de'i rgyu ni bzhi ste de yang gang zhe na dngos po'i cho ga ste bsnyen sgrub yan lag bzhi la sogs pa'o/ /de 'gro ba rnams kyis rtogs par bya
<p>132a.2</p>ba'i phyir bshad par bya'o zhes/ de ltar na rgyud chen po las sam gzhan slob dpon gyi man ngag rgya chen po las 'gro ba rnams kyis rtogs par 'gyur te 'ong bas sgrub pa'i thabs 'dis ci zhig bya zhe na/ de'i phyir skal ldan zhes bya ba la sogs pas khyad par gyi dgongs pa gsungs pa skal
<p>132a.3</p>ldan zhes bya ba la sogs pa ni mi khom pa brgyad spangs pa'o/ /mi khom pa brgyad ni dmyal bar skye ba dang yi dwags su skye ba dang song du skye ba dang / mtha' khob tu skye ba dang / 'du shes med pa dang / 'on pa dang lkugs pa la sogs pa dang sangs rgyas med pa'i bskal par skye ba dang / lta ba
<p>132a.4</p>log pa zhes bya ste/ de dag spangs nas 'byor ba dang ldan pa'i lus thob pa la skal ba dang ldan zhes bya'o/ /de yang yun ring du gnas pa ma yin pa'i phyir 'jig pa'o/ /dam pa'i skyes bu zhes pa ni rnal 'byor chen po'i rgyud yang dag par ston pa po rnams so/ /rnal 'byor rgyud rnams
<p>132a.5</p>'byung bar dka' ba'i phyir ston pa po rnams kyang 'byung bar dka'o/ /de dka' bas de dang 'grogs pa'ang shin tu dka'o zhes te/ ji skad du/thams cad mkhyen pa 'jig rten na/ /bde ba skye'am mi skye ba/ u dum+bA ra'i me tog bzhin/ /gal te brgya lam re 'ga'
<p>132a.6</p>'byung / /de bas thob dka' 'byung ba ni/ /gsang sngags spyod pa'i tshul 'di ni/ /de bas kyang ni shin tu dkon/ /zhes pa dang / rtsa ba'i rgyud las/ mar me mdzad dang / thub ba 'od srungs la sogs pa'i dus su sngags ma bshad de/ de'i phyir zhe na/ de'i dus na
<p>132a.7</p>sems can rnams la skal ba med pa'i phyir ro zhes pa la sogs pa rgya cher gsungs so/ /de'i phyir mchog tu 'gyur ba zhes ba ni dbyer med pa/thabs dang shes rab zhes pa ni zab pa dang rgya che ba'i bdag nyid do/ /de des rtogs par bya ba'i phyir byed 'dod pa ste/ dngos
<p>132b</p>
<p>132b.1</p>po'i cho ga bshad par bya zhes bya ba dang sbyar bar bya'o/ /de'i don ni 'di lta ste/ skal ba dang ldan zhing 'jig par sla ba 'di dang ston pa rnams phrad par dka' bas rgyas par bshad pa la nyan pa la sogs pa la bar chad kyis dogs pas mdor bsdus pas rtogs par bya ba'i phyir mchog
<p>132b.2</p>tu gyur ba'i thabs dang shes rab byed 'dod de de'i phyir brtsams so zhes so/ /de ltar des ni blo gros dang ldan pa'i 'jug pa'i yan lag dngos po la sogs pa bstan to/ /de yang 'gro ba'i don phun sum tshogs pa'i dngos po'i cho ga rgyud las yang dag par bstan pa ni brjod par bya'o/ /de
<p>132b.3</p>'gro ba rnams dang khyad par can gyi 'gro bas rtogs pa ni dgos pa'o/ /dgos pa de yang rab tu byed pa 'dis byed pa na thabs las byung ba'i mtshan nyid kyi 'brel bar gnas so/ /dngos po'i cho ga de bstan par gyur ba'i stobs kyis bdag nyid lha'i go 'phang thob pa ni dgos pa'i yang
<p>132b.4</p>dgos pa'o/ /de rnams dang ldan pa ni chos yang dag pa'o zhes gsungs pa'i phyir ro/ /da ni sgrub pa po dang bsgrub par bya ba phun sum tshogs pa gsungs par rigs pa las 'bras bu mngon du byed pa la sgrub pa po ni gtso bo'am/ rgyu yin pa'i phyir de'i phun sum tshogs pa dang
<p>132b.5</p>por gsung bar rigs so/ /de'i bya ba'i las yin pa'i phyir bsgrub par bya ba ni phyis bstan pa'o/ /de bas na de nas zhes pa la sogs pa nas shes rab ldan zhes pa'i bar gyi gzhung gis don de ston te/de la snying rje chen po zhes pa ni sems can sdug bsngal dang de'i rgyu las grol bar
<p>132b.6</p>'dod pa'i ngo bo ste 'gro ba kun la khyab pa'o/ /de 'og nas 'byung ba'i yon tan thams cad kyi rtsa bar gyur pa'i phyir thog mar smras so/ /de bas na/ snying rje 'ba' zhig gzhir gyur pas/ /yon tan thams cad rab tu skye/ /zhes 'byung ba'i phyir ro/ /de'i phyir mthu las skyes zhes
<p>132b.7</p>pa ste de'i stobs las skyes zhes te kun la sbyar bar bya'o/ /de bas na de 'ba' zhig rtsa bar gyur ba'i phyir gzhan rnams ni yan lag tu shes par bya'o/ /skyes ba de kho na gang zhe na byang chub sems ldan zhes pa la sogs pa'o/ /byang chub ni rnam pa thams cad mkhyen pa mngon par
<p>133a</p>
<p>133a.1</p>rdzogs par byang chub pa'o/ /de mngon par 'dod pa'i sems gang la yod pa de la ldan zhes bya ba ste de nyid shes pa dang skyob par ldan pas sngags pa zhes bya'o/ /gtong phod ces pa ni sbyin pa ste dang por byas pa'i tshul khrims la sogs pa'o/ /de nyid 'di'i
<p>133a.2</p>tshul gyis 'jug cing goms par byas pas na yon tan no/ /de gang la yod pa de la brgyan pa zhes bya'o/ /zab mo'i gzhung zhes pa ni lha'i rnal 'byor chen po'i gzhung ste rgyu ba dang mi rgyu ba thams cad bdag nyid dang lhar dbyer med par ston pa'i phyir ro/ de la de kho na nyid bzhin du nges par 'dzin
<p>133a.3</p>pa ni mos pa'o/ /sngags la spyod pa thams cad ni dbang dang ldan pas bsnyen pa la sogs pa la 'jug par rigs pas dpal ldan zhes bya ba la sogs te/ dpal ldan gsang 'dus zhes pa ni brjod zin to/ /de'i dkyil 'khor ni rdul tshon dang yid do/ /der legs pa cho ga gang gis dbang
<p>133a.4</p>bskur ba ste/ chu dang cod pan la sogs pa'i rim pas bka' lung gsal ba'i bar du dbang phun sum tshogs pa dang bcas pa zhes pa ni ldan pa'o/ /des 'di skad du ston to/ /bla ma dam pa rnams las gang yang rung ba cig mnyes par byas te/ cho ga ma tshang ba med pa'i dkyil 'khor
<p>133a.5</p>gang rung du zhugs pa nas bum pa la sogs pa'i dbang thob par byas nas/ gsang ba dang mchog tu gsang ba la sogs pa rig par byas pa'i rnal 'byor pa zhes bya ba'i tha tshig go/ /de ltar des ni rnal 'byor pa thams cad kyi thun mong du gyur ba'i yon tan bstan nas/ /da ni sgrub pa la
<p>133a.6</p>'jug pa'i yon tan gsungs pa/ cho ga bzhin du zhes pa la sogs pa smras te/ bka' stsal thob ces pa ni sngon gyi dus su slob dpon gyi bka' stsal ba thob pa dang phyis kyi dus su rang gi bka' stsal thob pa'o/ /de las kyang dang po ni spyir shes par bya ste/ gnyis pa ni khyad par
<p>133a.7</p>ro/ /cho ga bzhin du bzhis sngags snyoms bsgoms pa/ /zhes pa ni rang lha'i sa bon te/ cho ga bzhin du bsgom pa ni dang po'i rnal 'byor la sogs pa'i rim pas mnyes par byed pa'o/ /de'i gong du smos pa la sogs pa thob par byed par sgrub pa la 'jug par 'gyur gyi gzhan ni
<p>133b</p>
<p>133b.1</p>ma yin zhes so/ /de nyid shes rab ldan zhes te bsam gyis mi khyab pa thams cad dkyil 'khor gyi 'khor lo'i tshul du shes pas phyi rol du snang ba med pas rtogs pa'o/ /'dir smos pa las gzhan bla ma'i zhal snga nas gsungs pa/ gsang zhes sbyor ba'i de kho na/ /shes shing theg pa
<p>133b.2</p>gsum gyis ni/ /de bzhin nyid du rig pa po/ /zhes bya ba la sogs pa yang 'dir rtogs par bya ba'o/ /de ma thag tu thams cad mdor bsdus nas sgrub pa po'i phun sum tshogs pa gsungs pa'o/ /da ni yid du 'ong ba'i gnas su zhes shin tu sbyangs par gyur shel lus shin du sbyangs pas bde
<p>133b.3</p>ba la reg par 'gyur ro/ /bde ba la reg pas mnyam par 'jog pas ji lta ba bzhin du shes par 'gyur bas yid spro ba'i gnas bstan pa'i phyir gang zhig ces pa la sogs pa smos te/gang zhig ces pa ni dngos su mi 'dzin te/ spyir shes par bya'o/ /khyad par gsungs pa/ dri med chu la sogs zhes pa la sogs pa'o/ /dri
<p>133b.4</p>ma med pa ste chu la sogs kyang de yin pas de skad ces bya'o/ /de 'ba' zhig gam zhes na ma yin te/ ljon pa'i shing mchog ni tsU ta la sogs pas phreng ba'i tshul du nye logs kun du mdzes par byas pa la klubs pa zhes bya'o/ /ri
<p>133b.5</p>zhes pa ni nye ba'i mtshan nyid can du ma zad de don du na sems rnam par dag pa las ye shes 'byung ba'i phyir ro/ /de lta bu'i gnas de phyi'i tshul du dag par byas pa'i phyir tsan+dan la sogs pa 'og nas smos so/ /tsan+dan ni nyi ma dang zla ba'o/ /sogs kyi sgras bsdus pa dri chu dang dri ma
<p>133b.6</p>rnams bzung ste/ de yang rnam par snang mdzad la sogs pa'i rang bzhin de rnams kyis stegs bu gru bzhir byas pa byugs te zhes pa la/ dri zhim pa'i me tog kha dog dang dbyibs la sogs pa yang dag par bkram ste der bla re la sogs pa yid dga' ba gzhan yang rtogs par bya'o/ /de
<p>133b.7</p>lta bu ni bsam gtan dang mthun pa'i gnas te/ der bde ba'i stan la rdo rje skyil krung gis 'dug nas/ bcom ldan 'das 'jam dbyangs shes bya rab tu bsgrub par bya zhes bya bar sbyar ro/ /de la bcom ldan 'das zhes pa ni me long lta bu'i ye shes la sogs pas dngos po thams cad 'joms
<p>134a</p>
<p>134a.1</p>pa'i phyir ro/ /de rnams dang gang ldan pa'o/ /yang na bcom pas na bcom zhes te gnyis su med pa'i shes rab kyis bdud bzhi bcom pa'i phyir ro/ /de yang nyon mongs shes rab rag las pas/ shes rab de phyir bcom zhes gsungs so/ /de gang dang ldan pa de de
<p>134a.2</p>ltar ro/ /yang na dbang phyug la sogs pas mi sdug pa la sogs pa bcom pa'i phyir bcom zhes gsungs so/ /de rnams gang dang ldan pa de de ltar ro/ /'jam zhes pa ni bshad zin to/ /dbyangs ni gsungs te de nyid 'di na 'og nas 'chad pa'i rim pas rab tu bsgrub par bya zhes pa'i don
<p>134a.3</p>to/ /da ni lam gyi rim pa gang gis byang chub sems dpa' 'jam pa'i dbyangs bsgrub par bya ba gang yin pa'i lam gyi rim pa de la rnal 'byor dang po gsungs pa dang po zhes pa la sogs pa'o/ /dang po zhes pa ni dus bzhi'am yang na rnal 'byor gyi dang po'o/ /dus gang zhe na tho
<p>134a.4</p>rangs pa zhes pa la sogs pa smos te/ tho rangs ni skya rengs kyi mtshams so/ /de ni nye ba'i mtshan nyid tsam du zad de/nyin phyed la sogs par yang rtogs par bya ba'i las kyis bskal pa rnams phal cher de'i dus su bstan par snang ba'i phyir yang smos so/ /dus der
<p>134a.5</p>rnal 'byor gyi dang por bsgom par gang zhe na/ snying ga'i zla dbus zhes te rang gi snying gar zla ba'i dkyil 'khor gyi dbus su bdag gi dus ring por goms pas gcig tu gyur pa'i tshangs pa chen po'i spyod pa bzhi'i rgyu'i dngos por gyur pa kha dog lnga'i 'od zer 'phro ba de nyid ces pa phyin
<p>134a.6</p>ci ma log pa'i mtshan ma dang ldan pa/ de nyid ni sngags kyi gzhung gi 'dod chags chen po nas/ don thams cad 'byung bas dmar ser du gnas pa maM bkod pa'o/ /de bkod pas snying rje la sogs pa'i rgyu yin par bka' stsal lo/ /de yang rdo rje 'dzin pas bdag gi sa bon 'di
<p>134a.7</p>dran pa tsam gyis snying rje la sogs pa sems can de'i rgyun la 'byung bar gyur cig ces smon lam gyi shugs kyis 'byung ba'i tshad med pa bzhi bsgom par bya ba'i phyir/ snying rje dang ldan zhes bya ba smos te/ snying rje ni sems can rnams sdug bsngal dang de'i rgyu la grol bar 'dod pa'o/ /de
<p>134b</p>
<p>134b.1</p>yid la byed pa ni ldan zhes bya'o/ /de na nye bar mtshon pa tsam du zad de byams pa la sogs pa yang rtogs par bya'o/ /de la byams pa ni phan pa'i bde ba ma lus pa nye bar bsdu bar 'dod pa'o/ /dga' ba ni de'i thabs lam gyi rim pa gang gis 'bras bu mngon du byas nas sems
<p>134b.2</p>can gyi don byed pa la rangs pa'o/ /de yang btang snyoms ni zab mo dang rgya che ba'i rang bzhin bsgom pa'i sgo nas bstod pa la sogs pa'i bya ba mi byed pa ste/ de rnams las kyang snying rje ni rtsa ba lta bu ste/ snying rje 'ba' zhig gzhir gyur pas yon tan thams cad rab tu skye/ /
<p>134b.3</p>zhes 'byung ba'i phyir ro/ /de bas na byams pa ni sdong bu lta bu'o/ /dga' ba ni yan lag lta bu'o/ /tshogs gnyis sogs pa ni lo ma lta bu'o/ /rnal 'byor gzhan rnams ni me tog lta bu'o/ /rnal 'byor der rang dang gzhan gyi rgyud yongs su smin pa ni 'bras bu lta bu yin no zhes gsungs
<p>134b.4</p>so/ /ji skad du/ snying rje dang ldan byams pa ni/ /sems can sdug bsngal rnams kyi ni/ /bde ba byed la shin du rgyas/ /sdong bu la ni yal ga 'phel/ /sems kyi de kho na nyid rigs/ /spong ba len pa lo ma ni/ /smon lam rnams kyis rgyun mi 'chad/ rten cing 'brel 'byung rnam pa
<p>134b.5</p>gnyis/ /rang rgyud nang du smin pa'i phyir/ /mo gsham me tog lta bu min/ /bdag gzhan yongs su smin pa'i phyir/ /snying rje'i 'bras bu de la spyod/ ces bya ba la sogs pa grol ba'i thig le las bla ma chen pos gsung bar mdzad do/ /de bas tshangs pa'i spyod pa bzhi ba 'di 'og nas
<p>134b.6</p>rdo rje thugs khyod ces pa la sogs pa'i gnas su rtogs par bya'o/ /chos kyi dbyings yangs pa la mi snang bar mi 'gyur te/ me tog dang 'bras bu lta bu 'byung ba'i phyir ro//kha la sogs pa dag par bya/ /zhes pa ni stong pa nyid dang mtshan ma med pa dang smon pa med pa'o/ /de dang
<p>134b.7</p>por byas nas dran pa nye bar gzhag pa la sogs pas rgyud la yod pa'i blo gros ni rang bzhin med pa dang gang du yang ma grub par rnal 'byor pas bsgom par bya'o/ /yang sa bon bkod pa'i rjes la shes par bya ste/ bla ma'i zhal snga nas kyang / rnam par thar pa'i sgo dag pa'i/ rang snying zla bar
<p>135a</p>
<p>135a.1</p>'od 'bar mi/ /zhes gsungs pa'i phyir ro/ /de'i dgongs pa ni zab mo dang gsal bas sems dag par 'gyur ba'i phyir ro zhes gsungs bar mdzad do/ /de bas na thams cad du rtogs par bya'o/ /de ni 'og nas byung ba rnams bsgrub pa'i phyir rten
<p>135a.2</p>gsungs pa dus gsum rgyal ba zhes bya ba smos te de yang 'gro ba rnams kyi dbul ba la sogs pa sdug bsngal gcod par byed pa'i bdag nyid la de bzhin gyi nor bu rin po che lta bu sa bon gong du gsungs pa yud tsam gyis byas pas/ de'i 'od zer las byung ba sangs rgyas la sogs
<p>135a.3</p>pa'i dkyil 'khor dang / de dang tha mi dad pa'i bla ma'i gzugs rnams kyis nam mkha'i khams thams cad til gyi gang bu bzhin du rgyas par dmigs te/ de'i mdun du 'og nas 'byung ba bzhin thams cad bya'o/ /cho ga de gang zhe na/mchod pa'i sprin spro zhes bya ba la sogs pa
<p>135a.4</p>smos te/ mchod pa'i sprin spros pa ni maM gyi 'od zer las byung ba'i spyan la sogs pa spros nas thim pa dang / gzhan yang 'od zer las tshal dang theg pa la sogs pa phyi'i yo byad rnams kyang rtogs par bya'o/ /de bzhin du bstod pa dang / bdud rtsi yang sogs pa'i sgras rtogs par
<p>135a.5</p>bya'o/ /de'i 'og tu dpag tu med pa'i lus sprul pa la sogs pas kyang phyag bya bar shes par bya'o/ /shes rab ldan zhes pa ni 'og tu bstan pa rnam gsum mnyam pa nyid du rtogs pa'o/ /sdig pa bshags pa la sogs pa bya ba ni 'og nas 'byung ba rnams de'i spyan sngar bya'o zhes
<p>135a.6</p>bya ba'i don to/ /de ci'i phyir zhe na/ dge ba 'phel don du zhes bya ba gsungs te/ bstan pa la ni mtshams med pa lnga la sogs pa zad par 'gyur ba'i don du'o/ /ji ltar ras shin tu dri ma med par byas pa la tshon 'dzin pa dang 'dra bar/ gang zhig gi rgyud la mi 'dod
<p>135a.7</p>pa'i las kyi bag chags med pa de la ni dkyil 'khor gyi 'khor lo 'jug sla bar 'gyur ba'i phyir ro/ /de kho na'i don du gsungs pa thog med dus na zhes pa la sogs pa'o/ /'khor ba gang la dang po med pa de ni thog ma med pa ste/ dus de nas srid pa'i rgyun chad pa med ces pa ni
<p>135b</p>
<p>135b.1</p>phung po lnga'i rgyun rgyu 'bras kyi tshul du gnas pa la/ rtog pa kun gyis zhes pa ni gzung ba dang 'dzin pa la sogs pa yang dag pa ma yin pa rnams kyis bsgos te bsags pa ste mtshams med pa la sogs pa'o/ /de ni dam pa rnams kyis smad cing 'bras bu 'byin
<p>135b.2</p>par byed pa'i phyir sdig pa ste snying rje chen po mdun du zhes pa ni gong tu bstan pa rnams kyi'o/ /cho ga bzhin zhes pa ni sdig la sogs pa mnyam pa nyid du rtogs pa'o/ /sogs kyi sgras bzung ba'i rjes su yi rang ba la sogs pa gsungs pa sangs rgyas zhes pa la sogs
<p>135b.3</p>pa'o/ /de la sangs rgyas zhes pa ni rtag pa la sogs pa'o/ /byang chub sems dpa' zhes pa ni sa'i snying po la sogs pa'o/ /'phags pa zhes pa ni bdud rtsi 'khyil pa la sogs pa'o/ /rtsa ba'i rgyud las de rnams sangs rgyas dang byang chub sems dpa' zhes bya ba'i
<p>135b.4</p>sgras ma bstan to/ /'o na ci'i phyir zhe na/ 'phags pa bdud rtsi 'khyil pa dpa' bo zhes bla ma chen pos 'di na gsungs par mdzad do/ /gzhan kun zhes pa ni rdo rje he ru ka pa la sogs pa ste/ de rnams 'di las sgra rnam pa gsum gyis ma bstan pa'i phyir ro//de rnams
<p>135b.5</p>kyi dge ba ni ngan pa spong ba ste zab mo dang gsal bar spyod pa'o/ /yang na thun mong du na byang chub sems dpa' ni sa bcu la gnas pa rnams so/ /sangs rgyas ni chos kyi sku mngon du mnyes pa rnams so/ /'phags pa ni nyan thos dang rang rgyal ba rnams so/ /bzhi ni sems dang po
<p>135b.6</p>bskyed pa la sogs pa de'i dge ba'i rtsa ba ni gong du smos pa lta bu'o/ /de thams cad la phrag cing dog pas bsdus nas yi rang ste bdag gi bya ba'o/ /'di ni gzhung gi sangs rgyas la sogs pa// de dag kyang gcig kyang du ma'i chu snod ces pa la sogs pa rdo rje 'dzin pa kho nar rtogs
<p>135b.7</p>par bya'o/ /de ltar byas pa las byung ba'i dge ba de dag kyang gong gi don du bsngo zhe na/ phyin ci ma log ces te phyin ci ma log pa'i don yang dag pa de zab pa dang rgya che ba'i rang bzhin dkyil 'khor gyi 'khor lo ste de nyid byang chub pa'o/ /de'i phyir dge ba'i rtsa ba de rnams bsngo ba'i
<p>136a</p>
<p>136a.1</p>stobs kyis drang bar bya'o/ /yang dag par 'phags pa'i dkon mchog gsum la skyabs su 'gro bas bsod nams rdzogs shing gzhan gyis mi thub pas khyad par gyi sangs rgyas la skyabs su 'gro ba ston te/ so sor med ces bya ba la sogs pa ste/ de la spros
<p>136a.2</p>med ces pa ni sgrub pa thams cad yang dag par bsal ba'i byang chub kyi sems zab mo'i ngo bo'o/ /gang gi phyir dri ma med cing yon tan thams cad dang ldan pa 'gro ba rnams kyi rgyud kyi ma rig pa'i mun pa sel bar mdzad pa'i mtha' yas pa'i khams nas/ phyag rgya chen po la sogs
<p>136a.3</p>pas 'gengs par mdzad pa de'i phyir de nyid ni zla ba lta bu de dang 'dra ba'i phyir ro/ /de'i stobs kyis 'grub cing rdzogs pa ye shes kyi dkyil 'khor mtha' yas kyi khams na sems can ji snyed pa thams cad kyi yul can thams cad kyi yul du gyur pa snying rje chen po'i ngo bo yang
<p>136a.4</p>dam par gsal ba'o/ /de kho na'i khyad par gsungs pa rang yid la gnas zhes gsungs te/ rang gi sems dang dbyer med par gnas pa shel dang kha dog lta bu'o/ /de la rtag tu skyabs su mchi/ /zhes pa ni mtha' yas pa'i 'khor ba yan chad kyi bar du rang gi yid dang tha mi dad
<p>136a.5</p>pa'i blos skyabs su mchi ba ste/ gzhan ltar ci srid 'tsho'i bar du skyabs su mchi zhes pa ni ma yin no/ /rtog pa thams cad ces bya ba la sogs pas skyabs su mchi gsungs pa/ de la rtogs pa thams cad ces pa ni gzung ba dang 'dzin pa la sogs pa yang dag pa ma
<p>136a.6</p>yin pa thams cad las gzod ma nas grol ba ste byed pa ni ma yin no/ /de yang chos thams cad kyi de bzhin nyid zab mo'i ngo bo nyid do/ /dam pa'i sems can zhes pa ni byang chub sems dpa' rnams so/ /de'i bkra shis zhes pa ni de bzhin gshegs pa'i stobs bcu la
<p>136a.7</p>sogs pa'o/ /de'i rten zhes pa ni gzhig ste gang gi phyir byang chub sems dpa' rnams kyi zab mo'i mtshan nyid kyi chos kyi de kho na nyid bsgoms pa'i stobs kyis de'i rgyud la de bzhin gshegs pa'i yon tan rnams 'byung ba'i phyir de skad do/ /dngos kun ro gcig ces
<p>136b</p>
<p>136b.1</p>pa ni rgyu ba dang mi rgyu ba'i chos thams cad yang dag pa ma yin pa rnams las rang bzhin gyis grol ba'i chos la gong du gsungs pa ltar skyabs su mchi'o/ /de ltar yang gsungs pa thams cad/ kun rdzob sna tshogs sprul na yang / /de dag ngo bo ro gcig ste/ /de yang sangs
<p>136b.2</p>rgyas rnams kyis dbyer med bstan/ /gang dag de la dbye bar brtag byed pa/ /de ni log pa'i lam la zhugs par 'gyur/ /zhes gsungs so/ /dge 'dun la skyabs su 'gro ba gsungs pa bcing ba zhes pa la sogs pa'o/ /bcing ba ma lus pa zhes pa ni 'dod chags
<p>136b.3</p>la sogs pa phyin ci log gi mtshan nyid do/ /de spangs pa zhes pa ni yang dag par spangs pa ste gsang dang mchog tu gsang ba la sogs pa rigs pas so/ /snying rje zhes pa ni bshad zin to/ /dpal ldan zhes pa ni bdag dang gzhan gyi dpal dang ldan no/ /de kho na la khyad par
<p>136b.4</p>gsungs pa/ /rab tu dga' ba la sogs pa/ /zhes pa ste/ sa dgu pa la rab tu bzhugs pa rnams/ /zhes mkhas pa rnams 'chad do/ /gang gi phyir sa bcu pa la byang chub sems dpa' nyid sangs rgyas zhes gsungs pa de'i phyir yang dag par rdzogs pa'i sangs rgyas
<p>136b.5</p>ni ma yin no/ /rnam par snang mdzad kyi rgyud las/ gang gis sa bcu thob nas ni/ /dbang gi rnam pa khong du chud/ /rnam pa thams cad mkhyen pa 'dir/ /'jig rten kun gyi tshul mkhyen pas/ /de yi phyir na sangs rgyas gsungs/ /zhes pa'i phyir ro/ /de yang thun mong
<p>136b.6</p>du bstan pa ste/ rnal 'byor pa zhes chen po rnams kyi skabs su ni de ltar 'dod pa ma yin no/ /'dul ba'i dbang po zhes pa ni dman pa'i theg pa la zhugs pa rnams kyi bdag por gyur ba'i phyir byang chub sems dpa' rnams la de skad ces bya'o/ /de la gong du gsungs
<p>136b.7</p>pa ltar skyabs su mchi'o zhes so/ /'di na yang sangs rgyas la sogs pa rdo rje 'dzin las tha mi dad pa yin mod kyi/ 'on kyang / mos pa tha dad sems can bsam dbang gis/ /gcig nyid yin yang chu snod zla ba bzhin/ /zhes stug po bkod pa las gsungs so/ /
<p>137a</p>
<p>137a.1</p>sems can gyi sems 'phyo'i dbang gis gar mkhan gyi tshul du bstan par mngon no/ /bsod nams kyi tshogs la gnas pa'i rnal 'byor pa byang chub la smon pa bskyed pa gsungs pa bsam dang zhes pa la sogs pa'o/ /de nyid mngon du byas nas
<p>137a.2</p>sems can rnams 'khor ba'i 'brog dgon pa la 'dren pa'i blo gros ni bsam pa rnam par dag pa'o/ /de dag pa'i rten du gyur pa'i rnam par smin pa'i tshogs rnam par dag pa ste/ dri ma med pa'i las kyi 'bras bu rgyun mi 'chad pa'i phyir ro/ /sgrib pa kun zhes pa ni nyon mongs
<p>137a.3</p>pa la sogs pa'o/ /de la nyon mongs pa gang zhe na 'dod chags la sogs pa'o/ /shes bya'i sgrib pa gang zhe na/ /gzung ba dang 'dzin pa la mngon par zhen pa'i bag chags nyon mongs pa can ma yin pa'i mi shes pa'o/ /las kyi sgrib pa gang zhe na/ mtshams med pa la
<p>137a.4</p>sogs pa'o/ /rnam par smin pa'i sgrib pa gang zhe na/dmyal ba la sogs pa'o/ /de'i bag chags ni de bskyed pa'i mthu ni mtshan nyid kun gzhi la gnas pa'o/ /de bcom pa ni bsam pa dang rnam par smin par dag pas mthu dang ldan pa'o/ /yang dag mos pa zhes pa ni de kho na
<p>137a.5</p>nyid la nges par 'dzin pas na mos pa'o/ /gzhan gyis phrogs shing som nyi la sogs par thal ba yin no/ /de gang la yod pa de la brgyan pa zhes bya ste/ des byang chub ni zhes pa ni sngags kyi byang chub ni sngags kyi byang chub tu'o/ /bskyed par bya ba ni de kho na'i phyir bdun
<p>137a.6</p>pa'o/ /byang chub de yang lam gyis 'thob par bya ba'i phyir lam la brten pa gsungs pa sras ldan zhes bya ba la sogs pa'o/ /de la sras zhes pa ni byang chub sems dpa' ste de dang ldan pa ni bde bar gshegs pa rnams so/ /de rnams dang lhan cig tu thun mong gi lam
<p>137a.7</p>gcig pa bdag gis bsten par bya zhes bya ba'i don to/ /thun mong gi lam ni gang zhe na/ sbyin sogs zhes pa la sogs pa ste/ pha rol tu phyin pa bcu'o/ /de nyid ser sna la sogs pas ma bsgribs pas na dkar po'o/ /de nyid 'di'i tshul gyis goms par byed
<p>137b</p>
<p>137b.1</p>pas yon tan no/ /de la tshul ji lta bus brten par bya zhe na/ ma lus yang dag ces pa ni rdzogs pa'i sangs rgyas ma lus pa thams cad kyi rang bzhin de rgyu ba dang mi rgyu ba'i chos thams cad zab mo dang gsal ba'i gzugs la sogs pa'i dkyil 'khor gyi 'khor lo
<p>137b.2</p>yang dag pa ma yin pa'i kun du rtog pa ma lus par yang sgyu ma lta bu la sogs pa 'og nas 'byung ba'i rim pas bdag gis bsten pa'i rim pas/ bla ma chen pos smon pa dang 'jug pa'i byang chub kyi sems kyi bar du lam la brten par gsungs pa khong du chud par bya ba'i phyir
<p>137b.3</p>gong du bstan par shes par bya'o/ /bla ma chen po'i zhal snga nas kyis de'i dgongs pa gsal bar byed pa'i ched lam la brten par byas nas 'jug pa byang chub kyi sems gsungs so/ /de nyid lam la brten pa smon pa yin pa'i phyir ro zhes dgongs pa'i phyir ro/ /de ltar
<p>137b.4</p>bsod nams kyi tshogs rdzogs par byas nas ye shes kyi tshogs kyi don du 'jug pa byang chub kyi sems gsungs pa/ /snying rje zhes pa la sogs pa'o/ /thams cad du yang snying rje 'ba' zhig gtso bor gyur pa'i phyir ye shes kyi tshogs kyi don du yang gsungs pa/ 'jig rten rnams
<p>137b.5</p>zhes pa ni srid pa gsum du yongs su gang ba'i sems can rnams so/ /lta ba'i dra ba ni mthar 'dzin pa la sogs pa ste de nyid tshogs yin pas na dra ba ste dra ba dang 'dra ba'i phyir ro/ /des g.yogs pa ni khebs pa ste gang sems can rnams yang dag pa'i lta ba bcom zhing de'i dbang
<p>137b.6</p>gis rgya mtsho'i tshong pa gru zhig pa bzhin du sdug bsngal gsum la sogs pas gtses pa'o/ /snying rje bskyed byas zhes pa ni de rnams la snying rje bskyed pa'o/ /ded dpon chen po gru 'cha' ba dang 'dra bar rnal 'byor pa sngags kyi dngos grub sgrub pa la zhugs par 'gyur ro/ /
<p>137b.7</p>de bas na bla ma chen po'i zhal snga nas/ phyin ci log par zhen pa'i 'gro ba de dag thar par byed pa'i ched du yang dag pa'i snying rje bskyed pa'i bsam pa can gyis chos thams cad stong pa nyid du mngon du 'gyur bar bya'o zhes gzhan dag las kyang gsungs so/ /byang chub yang dag
<p>138a</p>
<p>138a.1</p>ces pa ni rang bzhin gyis dag pa'i phyir yang dag ste don dam pa'o/ /de nyid bsam med ces bya ste/ nyan thos la sogs pas gzhal du med cing kun du khyab pa'i rang bzhin yin pa'i phyir ro/ /de bsgoms nas rim pa 'di zhes pa ni shU n+ya tA'i sngags bzla bar
<p>138a.2</p>bya ba dang / de hUM las byung ba'i sa gzhir byas pa dang / de 'og ston zla dkar po zhes pa la sogs pa bsgom pa ni sngags pa'o/ /de'i don ni 'di lta ste/ de ltar snying rje chen po bskyed nas 'jug pa byang chub sems kyi mtshan nyid rnam par thar pa'i sgo gsum bsgom par bya'o zhes bya
<p>138a.3</p>ba de gang zhe na/ rang bzhin med pa'i phyir zhes pa la sogs pa'o/ /chos gang dang gang gi mtshan nyid kyi ngo bor rab tu bsgrags pa de shin tu mi rigs pa'i phyir de dang bral ba'o/ /yang na byis pas kun du brtags pa'i gzung ba dang 'dzin pa gcig dang du ma la sogs pa dang bral ba'i phyir dngos po thams cad dang bral ba'i
<p>138a.4</p>phyir dngos po ji snyed pa thams cad stong pa nyid do/ /rgyu med na zhes pa ni mu stegs la sogs pas brtags pa'i dbang phyug la sogs pa yod pa ma yin pa'i phyir chos thams cad mtshan ma med pa'o/ /tha snyad tsam du snang ba'i rgyu bkag pa ni ma
<p>138a.5</p>yin no/ /mtshan ma med pa ni dngos po med pa ste mtshan ma nyid dngos po zhes gsungs so/ /rjes su dpag pa zhes bya ba ni rjes su dpyad pa ste lha dang mi la sogs pa'i 'gro ba bde ba la sogs pa ni rnam par dpyad pa dang bral ba'i phyir rjes su dpag pa med pa ste/ de bas na smon
<p>138a.6</p>pa des bral lo zhes pa ste/ de dang de la sogs pa'i bde ba dang gzugs dang longs spyod la sogs pa 'dun pa'i ngo bor smon pa ni rjes su dpag pa'i sngon du 'gro ba ste/ 'dir chos thams cad rang gi ye shes 'ba' zhig snang ba las ma gtogs pa longs spyod pa la
<p>138a.7</p>sogs pa gud na med pas smon pa med pa'o/ /de ltar rnam pa gsum bstan pa ni brjod pas phye ba tsam ste don dam par stong pa nyid kho nar 'dus par shes par bya'o/ /gang gi phyir gzung ba dang 'dzin pa la sogs pa rdzas ji snyed pa thams cad dang bral ba'i ngo bo nyid ni
<p>138b</p>
<p>138b.1</p>stong pa nyid de/ gzugs la sogs pa'i snang ba las ni grol/ /zhes bya ba la sogs pa gcig dang du ma dang bral ba'i rigs pas bla ma chen po 'di na gsung bar mdzad de/ slob dpon d+harma kIrtis tshad mar smra ba la/ dngos po rnams ni gang gis rtogs/ /
<p>138b.2</p>don dam du ni de med de/ /gang phyir gcig dang du ma yi/ /ngo bo nyid ni med pa la/ /de phyir thams cad stong pa nyid/ /ces gsungs so/ de bas na de rgyu rkyen mi 'byor ba'i phyir dang por ma skyes pas mtshan ma med pa'o/ /'phags pa rgyu bstan pa'i gtsug lag las/ 
<p>138b.3</p>snang dang mi snang ba yin no/ /dngos po las rkyen 'thad ma yin/ /mi snang ba rgyu gang la yod/ /snang ba la rgyu ci zhig bya/ /zhes gsungs so/ /slob dpon d+harma kIrtis gsungs pa/ /skyes pa gzhan rag ma lus kyang / /rang gi rgyu la sogs pa ni/ /'brel par gyur pa
<p>138b.4</p>brtags pa yi/ /gcig pu blo ni mi snang ba/ /gang phyir gzhan la rag lus 'brel/ /ji ltar rag lus de med pas/ /snang ba kun la rag ma lus/ /dngos po ci ste rag lus pa/ /de nyid smon pa med pa yin/ zhes so/ /rang bzhin med pa rgyu dang 'bras bu'i ngo bo sbyor ba
<p>138b.5</p>med pa la/ de bas na smon pa rigs par mi 'gyur te mi snang ba ri bong gi rwa bzhin du de la rgyu ni mi 'os pa ma yin/ /snang bar 'gyur na de la dgos pa med/ /rgyu stong pa nyid la snang bar gyur pa 'os pa ma yin no/ /de'i phyir chos thams cad sgyu ma lta bu dang / thog ma dang tha ma
<p>138b.6</p>med pa ma dpyad par yid du 'ong ba/ /dngos po thams cad ni stong pa nyid ces bya bar yod par mi 'gyur ro/ /ha cang spros pa ni btang ngo / /de ltar chos thams cad kyi de bzhin nyid la dmigs pa 'jug pa/ byang chub kyi sems kyi brtan par byed pa'i ched du sngags kyis
<p>138b.7</p>byin gyis brlabs pa gsungs pa oM zhes bya ba ni bsam gyis mi khyab pa'i lha'i sku nyid do/ /shU n+ya tA ni stong pa nyid/ dz+nyA na ste ye shes so/ /de nyid badzra ste dbyer med pa'i phyir ro/ /de'i swa b+hA ba de rang bzhin te/ de At+ma ko dang haM zhes bdag gi rang bzhin yin no zhes so/ / 
<p>139a</p>
<p>139a.1</p>de bas na 'phags pa klu sgrub kyis gsungs pa/ dngos las stong nyid gzhan ma yin/ de ma gtogs pa dngos kyang med/ /ces so/ /sngags de'i mthus bdag dang 'gro ba thams cad kyi lus ngag yid gsum rang dbang du brtags pa yin pa'i phyir na de
<p>139a.2</p>'dod pa tsam gyi dbang du gyur pa gong du gsungs pa lta bu rnams par sun phyung nas kun rdzob kyi mtshan nyid du mi snang bar gyur te de kho na nyid gsum gyi yi ger gyur nas de thams cad zab pa dang rgya che bas dam du bzung ba'i phyir hoHgnyis kyi bar du gnas pa zla ba'i steng du mngon par
<p>139a.3</p>bsams nas bgegs dgag par bya'o zhes gsungs so/ /de ltar tshogs rdzogs par byas pa'i rnal 'byor pas bgegs dgag pa'i don gsungs pa/ hUM las rdo rjer byas pa'i sa gzhi zhes bya bar smos te de ltar de kho na nyid mngon du byas pa'i rnal 'byor pa ni bdag dang
<p>139a.4</p>'gro ba thams cad de kho na nyid du gcig pa'i phyir bgegs la sogs pa srung ba nan tan du bya ba ci dgos she na/ de ni nyes pa med de dngos po'i stobs kyis tshad mar gnas pa la las dang po pas rtog pa thams cad dag par byas pa ma yin pas bgegs kyi rgyu thams cad rnal
<p>139a.5</p>'byor pa'i rgyud la yod do/ /de yod pas de las byung ba'i bgegs rnams 'byung bar 'gyur bas srung ba la sogs pa yang dag par 'gal ba ma yin no/ /de bas na bsam gtan phyi ma rim par phye ba las/ /bde ba dang ni sdug bsngal dang / /zhe sdang 'dod dang rmongs
<p>139a.6</p>pa dang / /nad kyis 'chi dang bgegs rnams kun/ /de rgyu sngags pa'i rgyud la gnas/ zhes gsungs so/ /de bas rgyud yongs su dag par ma byas pa'i bar du srung ba yongs su dag par 'gyur ro/ /de la srung ba ni hUM las rdo rjer byas pa'i zhes bya ste/ rang gi mdun
<p>139a.7</p>du nyi ma'i dkyil 'khor kyi steng du yi ge hUM sngon po las bskyed pa'i bum pa la yang nyi ma la gnas pa'i hUM gis mtshan pa bsgoms te/ de nas hUM las 'od zer 'phro zhing / 'du ba'i sbyor bas sa gzhi rdo rje'i rang bzhin du gyur pa bsgoms pa ni hUM las rdo rjer byas pa'i
<p>139b</p>
<p>139b.1</p>sa'o/ /de ni nye ba'i mtshan nyid du zad de de'i 'og tu 'od zer las byung ba'i bdud rtsi thab sbyor kyi sku 'ba' zhig gis 'phro bar mtshams phyi rol bcad pa dang rdo rje ra ba nam mkha' khyab par bya ba la sogs pa yang rtogs par bya'o/ /bla ma chen po'i zhal snga nas de ni sems tham la gsungs so/ 
<p>139b.2</p>rtse gcig pa la ni de'i dbus su rdo rje'i rang bzhin gyi sa gzhi la skad cig gis 'khor bar byed pa'i 'khor lo'o/ /rtsibs bcu sa bcu rnam par dag pa la dad pa la sogs pa rnam par dag pa gshin rje gshed po la sogs pa bgegs rab du 'joms par byed pa rnams
<p>139b.3</p>ji lta ba bzhin du bsam pa'i don rtogs par bya'o/ /de'i cho ga ni man ngag gis shes par bya'o/ /de ltar bgegs kyi dogs pa med par byas nas chos kyi dbyings phyag rgyar bsgoms pa'i phyir de'i rgyu gsungs pa kun tu bzang mo las byung zhes te/ rgyu ba dang mi rgyu ba'i bdag nyid du gyur
<p>139b.4</p>pa'i phyir kun tu bzang po ste rdo rje sems dpa'o/ /de nyid 'di na 'og nas 'byung ba'i rim pas bsgoms nas de gnas gyur pa las chos dbyings kyi phyag rgyar bsgom par bya zhes bya bar sbyor ro/ /bsgom par bya ba de yang gang zhe na/de 'og ces pa la sogs pa'o/ /de 'og ces
<p>139b.5</p>pa ni rdo rje sems dpa' las yongs su gyur pa'o/ /ston zla dkar po zhes pa ni kha dog ste phrad par sla'o/ /phyogs 'khor sna tshogs zhes pa ni kha dog lnga'i 'od zer 'phro ba dang ldan pa 'od zer de nyid thug pa med par spro ba'i phyir mtha' yas zhes so/ /gyen du 'greng ba zhes
<p>139b.6</p>pa ni phra mo srung ba'i 'khor lo la brten pa gyen du gnas pa ste bsten pa'o//gru gsum zhes pa ni sku la sogs pa ste phyogs thams cad nas so/ /nang gi rang bzhin rdo rje 'dzin pa ni nang gi nam mkha' nyid rdo rje ste de 'dzin pa'i phyir ro/ /yang na rdo rje de bzhin gshegs pa la
<p>139b.7</p>sogs pa 'dzin pa'i phyir na yang de skad ces bya'o/ /chos kyi 'byung gnas zhes pa ni stobs bcu la sogs pa'o/ /de rnams 'dir dkyil 'khor gyi 'khor lo'i tshul du skye ba thob pa la bya'o/ /de'i dbus gnas zhes pa ni chos kyi 'byung gnas bskyed pa dang dus
<p>140a</p>
<p>140a.1</p>gcig tu paM ser po las bskyed pa'i sna tshogs pad+ma'i steng du/ sna tshogs rdo rjes brgyan zhes pa ni khaM ljang gu las bskyed pa kha dog sna tshogs pa'i rdo rje rgya gram gyis brgyan pa bsgom par bya'o zhes so/ /da ni de'i dbus su rten gyi dkyil 'khor bskyed pa gsungs
<p>140a.2</p>pa/ b+h+rUM las zhes pa la sogs pa'o/ /de la sna tshogs rdo rje'i dbus su b+h+rUM las zhes te dkar po las so/ /de las bskyed pa'i 'khor lo rtsibs brgyad pa'o//de yang shes bya'i sgrib pa la sogs pa bsal ba'i phyir na bsgom pa'i lam gyi stobs las 'byung ba lam gyi
<p>140a.3</p>yan lag brgyad yin te/ de yang gang zhe na/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i stsol ba dang / yang dag pa'i dran pa dang / yang dag
<p>140a.4</p>pa'i ting nge 'dzin to/ /de rnams rnam par dag pa'i rang bzhin 'khor lo dkar po rtsibs brgyad pa de'i lte ba la yang zla ba la b+h+rUM gyis mtshan pa bsgoms te/ de'i 'od zer 'phro zhing 'du ba'i sbyor bas rig ma dang bcas zhes pa ni rang snang ba'i rig ma dang ldan pa'o/ 
<p>140a.5</p>rnam par snang mdzad ces pa ni 'og nas 'byung ba'i rim pas bsams nas de'i sku 'byung ba zhes te/ ji skad gsungs pa'i chos 'byung nang du 'chad pa'i sna tshogs pad+ma dang rdo rje rgya gram gyi lte bar rnam par snang mdzad kyi sku las 'byung ba'i gzhal yas khang brtsegs ma
<p>140a.6</p>bsam par bya'o zhes so/ /de kho na'i khyad par gsungs pa/ thub dbang gsal ba zhes pa ni thub pa'i dbang po rnams 'od zer gsal ba'i phyir ni de skad do/ /de nyid dkyil 'khor ni sna tshogs de dag gi 'od zer rnams ni sna tshogs pa'i 'od zer rnams so//des
<p>140a.7</p>gzhal yas khang gi phyogs 'khor ba kun du 'od zer 'phro bas khyab pa ni de skad do/ /rtsa ba'i rgyud las kyang / sangs rgyas 'bar ba'i 'od dang mnyam/ /'od zer sna lngas kun du khyab/ /ces gsungs so/ /mi mnyam pa ni ma yin phyir/ /zhes pa ni/ de bzhin
<p>140b</p>
<p>140b.1</p>gshegs pa dang so so'i skye bo rnams de bzhin nyid du mnyam pa'i phyir na gru bzhi'o/ /mchog bzhi ni/ dran pa dbang stobs sgo rnams kyis/ /zhes pa ni mchog ces pa ni rab tu brgyan zhing nyon mongs pa ma yin pa'o/ /gang zhig brgyan zhe na sgo bzhis so/ /de yang gang zhe
<p>140b.2</p>na dran pa nye bar gzhag pa nas dbang po dang stobs kyi bar du'o/ /don 'di dpyad par bya ste/ 'di ni smos pa'i dge ba'i rtsa ba thams cad ni mi gtsang ba la sogs pa bsgoms nas chud pa ma yin te dge ba'i rtsa ba rnams ni sngags kyi stobs kyi mthus rdzogs pa yin par rnal 'byor
<p>140b.3</p>pa dam pa rnams kyis shes par bya'o/ /de lta ma yin par gyur na log par gyur ba'i phyir ro/ /de ci'i phyir zhe na/ de dag thams cad 'di las ma bstan pa'i phyir ro/ /de dran pa zhes pa ni/ lus dang tshor ba dang sems dang chos la dmigs pa gcig pa nyid skyob pa gang yan lag
<p>140b.4</p>sna tshogs bsdus pa tsam gyi lus 'di ni gzung ba la sogs pas rnam par dben pa'i sems kyi dran pa nye bar 'jogs pas na/ lus dang / tshor ba dang / sems dang / chos zhes bya ba'i dran pa nye bar gzhag pa ni shar gyi sgo'o/ /de bas na gsungs pa/ lus dang
<p>140b.5</p>tshor ba sems chos rnams/ /du ma nyid min sogs sbyor bas/ /de dran de la dad pa gang / /byang chub don du shar sgor 'dod/ /ces so/ /mi dge ba ma skyes pa dang / skyes pa rnams yang zhing mi bskyed pa'i phyir dang / dge ba skyes pa dang ma skyes pa rnams bskyed pa
<p>140b.6</p>dang / gnas pa'i phyir rim gyis rtsom pa dang yongs su sbyong ba dang so sor rtog pa dang nan tan lhur byed pa zhes bya ba brtson 'grus bzhi rnam par dag pa ni gnyis pa lho'i sgo'o/ /de bas na gsungs pa/ ma 'ongs da ltar phyin ci log/mi bskyed pa dang yang byed pa'i/ /
<p>140b.7</p>skyes pa gnas par bya ba yang / /brtson 'grus bzhi ni lho sgo yin/ /zhes so/ /'dun pa dang / brtson 'grus dang / sems pa dang / dpyod pa'i ting nge 'dzin spong ba'i 'du byed dang ldan pa'i rdzu 'phrul zhes nam mkha' la 'gro ba rkang pa zhes rgyu rnams rnam par dag pa ni
<p>141a</p>
<p>141a.1</p>gsum pa nub kyi sgo'o/ /de bas na gsungs pa/ 'dun pa brod pa gnas pa blo/ /rdzu 'phrul rkang pa dang dran pa/ /nub kyi sgor ni de 'dod do/ /zhes so/ /de'i 'og tu nges par byed pa'i yan lag drod dang rtse mo dang 'brel pa/ dad pa dang / dran pa dang / ting nge 'dzin dang / 
<p>141a.2</p>shes rab dang / de bzhin du bzod pa dang / 'jig rten chos mchog dang 'brel pa stobs lnga rnam par dag pa ni bzhi pa byang phyogs kyi sgo'o/ /de bas na gsungs pa/ dad dang brtson 'grus dran pa dang / /ting 'dzin shes rab dbang dang stobs/ /gzhal du med pa'i ting nge 'dzin ni/ /bzhi
<p>141a.3</p>pa byang gi sgo nyid do/ /bsam gtan bzhi'i rta babs zhes pa ni rtog pa dang / dpyod pa dang / dga' ba dang / bde ba dang / sems rtse gcig pa ste/ yan lag lnga dang ldan pa'i bsam gtan dang po dang / de la brten pa ye shes kyis rab tu dga' ba dang po dang / gnyis pa rnam par dag
<p>141a.4</p>pa'i rta babs dang po dang / /de'i mu tig dang me tog phreng ba la sogs pa'o/ /nang gi bdag nyid rab tu dang ba dang / bde ba dang / gsal ba dang / sems rtse gcig pa ste/ yan lag bzhi dang ldan pa'i bsam gtan gnyis pa dang / de la brten pa sa gsum pa dang sa
<p>141a.5</p>bzhi pa rnam par dag pa'i rta babs gnyis pa dang / de'i mu tig gi phreng ba la sogs pa'o/ /btang snyoms dang / dran pa dang / shes bzhin dang / bde ba dang / sems rtse gcig pa ste/ yan lag lnga dang ldan pa'i bsam gtan gsum gsungs pa dang / de la brten pa ye
<p>141a.6</p>shes kyi sa ring du song ba la sogs pa rnam par dag pa rta babs bzhi pa dang / de'i mu tig gi phreng ba dang shro ta ka la sogs pa/ ting 'dzin kha khyer zhes pa ni de bzhin gshegs pa rnams kyi sems rtse gcig par byas pa'i mthu stobs las byung ba dang dpa' bar 'gro ba dang / nam
<p>141a.7</p>mkha' mdzod dang / dri ma med pa dang / seng ge rnam par rol ba rnams rnam par dag pa phyogs kun du kha khyer gyis yongs su bskor ba'o/ /kha khyer de la gnas pa ni kha khyer de la bzhugs pa'o/ /dam pa'i mchod pa lha mo'i gzugs sgeg pa'i ros rnam par brgyan zhing me tog
<p>141b</p>
<p>141b.1</p>la sogs pas phyag brel bar gnas pas kha khyer la sogs pa kun du rgyun ma chad par gnas pa ste bzod pa dang / chos dang / don dang / sngags kyi gzungs rnam par dag pa'o/ /sna tshogs rgyan rnams zhes pa ni kha dog dang dbyibs sna tshogs pa'i rin po che ma lus
<p>141b.2</p>par rnam par spras shing gzhal yas khang bkod pa'o/ /de ci'i phyir zhe na/ 'gro ba'i re ba thams cad yongs su skong ba'i phyir gsungs te/ 'dul ba 'byung zhes pa ni sems can rnams kyi dbang gis byung ba ste gsungs pa'o/ /de gang zhe na/ gsung rab yan lag dgu zhes
<p>141b.3</p>te/ mdo'i sde dang / dbyangs kyis bsnyad pa dang / lung bstan pa dang / tshigs su bcad pa dang / ched du brjod pa dang / gleng gzhi dang / de lta bu dang / skyes pa'i rabs dang / shin tu rgyas pa'i sde'o/ /de nyid chos zhes te gzings dang 'dra ba'i chos so/ /de kun
<p>141b.4</p>du 'gro ba zhes pa ni 'gro ba rnams kyi rgyud la 'jug par 'gyur ba'i phyir ro/ /de rnams rnam par dag pa gang zhe na rlung gis bskyod pa'i zhes pa la sogs pa ste/ rgyal mtshan nang logs su dril bu 'khrol zhing phyi rol du cod pa na rtse mo sna tshogs rlung gis g.yo bar byed cing
<p>141b.5</p>'greng ba bsgrengs pa ste/ brgya byin gyi phyogs su dkar po/ me mtshams su smug po/ /gshin rje'i phyogs su nag po/ bden bral gyi phyogs su thal ka /rlung gi phyogs su kha dog sna tshogs/ gnod sbyin phyogs su ser po/ /dbang ldan phyogs su ljang gu shes par
<p>141b.6</p>bya'o/ /me long lta bu'i ye shes rnams nyid 'od gsal ba nyid kyi phyir me long ste thams cad gzung bar bya'o/ /rtag tu dri ma med pa de yin par shes par bya'o/ /byang chub yan lag ces pa ni dran pa dang / chos rab tu rnam par 'byed pa dang / dga' ba dang / sbyangs pa dang / ting nge
<p>141b.7</p>'dzin dang / brtson 'grus dang / btang snyoms te/ mthu stobs las byung ba chos kyi dbyings spyod yul nyon mongs pa'i gnyen por 'gyur ba rnams yan lag tu 'gyur ba'o/ /de rnam par dag pa ni dri ma med pa'i me tog dang spos bkram zhing de bzhin du dra ba dang dra ba phyed pa nyi ma
<p>142a</p>
<p>142a.1</p>dang zla ba'i me long dang me tog phreng ba sgo logs su btags pa la sogs pa'o/ /sna tshogs brgyan pa zhes pa ni legs par byas pa zhes pa'i don to/ /rnam par thar pa brgyad ces pa ni gzugs can gzugs rnams lta ba ni rnam par thar pa dang po'o/ /nang
<p>142a.2</p>gzugs med par 'du shes pas phyi rol gyi gzugs la lta bar ni gnyis pa'o/ /sdug pa'i rnam par thar ba lus kyis mngon du byas te rdzogs par byas nas gnas pa ni gsum pa'o/ /nam mkha' mtha' yas skye mched ni bzhi pa'o/ /rnam shes mtha' yas skye mched ni lnga pa'o/ /
<p>142a.3</p>ci yang med pa'i skye mched ni drug pa'o/ /'du shes med 'du shes med min skye mched ni bdun pa'o/ /'gog pa'i snyoms par 'jug pa ni brgyad pa ste de rnams mdo dang rgyas pa las gzugs can gzugs rnams la lta ba rnams ni de stong pa nyid dang mtshan ma med pa dang / /smon pa
<p>142a.4</p>med pa'i rnam pas zil gyis mnan nas shes shing mthong ba 'di ni rnam par thar pa dang po zhes bya ba nas/ /de bzhin du 'gog pa'i snyoms par zhugs pa stong pa nyid dang mtshan ma med pa dang smon pa med pa'i rnam pas zil gyis mnan nas mthong ba 'di ni rnam par thar pa
<p>142a.5</p>gnyis pa'o zhes 'byung ba dang / don 'di nyid kun dga' snying po'i zhal snga nas kyis bshad pa yang yin te/ de rnam par dag pa'i ka ba brgyad kyis zhes pa ni 'khor lo la sogs pa'i ka ba brgyad do/ /des klubs shing nye bar mdzes par byas shing mchog tu gyur pa'o/ /rdo rje'i
<p>142a.6</p>tshul zhes pa ni gsang sngags kyi tshul lo/ /bsam gyis mi khyab pa'i chos dbyer med par ston pa'i phyir tshul lo/ /de'i lus kyi chos kyi 'khor los sgyur ba ni bskor ba ste de'i ka ba brgyad kyi steng du rdo rje phreng ba zlum pos bskor ba dang ldan pa'o/ /gzugs la sogs pa zhes pa
<p>142a.7</p>ni skra dang / dri dang / ro dang / reg bya rnams so/ /de nyid spyod yul du gyur pa'i phyir spyod yul lo/ /de rnam par dag pas bla na med pa'i 'dod pa'i yon tan lnga zhes te don dam rang bzhin med pa'i rgyus tha mal ba'i gzugs la sogs par ma rig pa'i phyir gzhal
<p>142b</p>
<p>142b.1</p>yas khang snang ba'i kha dog dang dbyibs la sogs pas brgyan pa ste skabs 'dir lha mo'i ngo bo nyid du gzung ngo / /de ci'i phyir zhe na/ stong pa'i dkyil 'khor ston pa'i skabs min pa'i phyir ro/ /rtsa ba'i rgyud las kyang / 'dod pa'i yon tan lngas brgyan zhes gsungs so/ /chos kyi
<p>142b.2</p>dbyings kyi rgyu mthun dag pas zhes pa ni/ de la chos kyi dbyings ni gnyis su med pa'i shes rab kyi pha rol tu phyin pa'o/ /de'i rgyu mthun pa de ni de las byung ba'i stobs bcu dang 'dzem pa med pa bzhi dang / /so so yang dag pa bzhi dang / byams pa chen po dang / snying rje chen po
<p>142b.3</p>dang / sangs rgyas kyi chos ma 'dres pa bco brgyad do/ /'gyur ba med par gcig pa'i phyir de skad ces bya'o/ /de rnam par dag pas zas lnga zhes me tog dang spos dang mar me dang dri dang lha bshos dang de rnams kyi gzhal yas khang brgyan pa la de skad ces bya'o/ /de la
<p>142b.4</p>sogs pa sangs rgyas kyi yon tan ji snyed pa thams cad kyang de ltar snang bar 'dod de/ thams cad kyang chos kyi dbyings kyi rgyu mthun pa yin pa'i phyir ro/ /de bas na bla ma'i zhal snga nas/me tog spos chab mar me che/ /dri zhes bya ba'i dkyil 'khor la/ /yid dga' chos kyi
<p>142b.5</p>sgron ma dang / /bsngags pa 'dus pa'i bdug spos dang / /byang chub yan lag me tog dang / /chos kyi zas ni lha bshos so/ /zhes so/ /rtsa ba'i rgyud las kyang / mchod pa rnam pa lngas brgyan pa/ /zhes so/ sna tshogs pad+ma zhes pa ni kha dog sna tshogs pa'i pad+ma'i lha'i
<p>142b.6</p>gdan bcu dgu'o/ /de yang 'gro ba ma lus pa dang tha mi dad par bstan kyang der gtogs pa'i nyes bas ma gos pas sdong bu dang bcas pa'i gdan gyis nye bar mdzes par byas pa'o/ /nyi ma zhes pa ni bdun te/ lho dang nub dang byang gi re'u mig dang sgo bzhi sna tshogs pad+ma gnas
<p>142b.7</p>bar shes par bya'o/ /de yang sems can ma lus pa'i rgyud du gtogs pa'i ma rig pa'i mun nag rnam par sel cing mi dge ba bcu'i 'dam rdzab skem par byed pa dang / byang chub kyi sems kyi myu gu smin par byed pa'i phyir shes rab kyi ngo bo'o/ /zla bar bcas zhes pa ni
<p>143a</p>
<p>143a.1</p>bcu gnyis te gnas lhag ma rnams su sna tshogs pa la gnas pa'o/ /de yang sems can thams cad kyi nyon mongs pa'i gdung ba zhi bar byed pa'i phyir dang / dge ba'i rtsa ba'i myu gu smin par byed pas snying rje chen po'i ngo bo nyid do/ /lha'i gdan zhes pa ni lha
<p>143a.2</p>bcu dgu grangs su bcad pa rnams kyi gdan yin par bstan to/ /tshogs rdzogs shing snying rjes sems can brlan pa'i phyir bum pa gang bas kyang brgyan pa'o/ /de bas gsungs pa/ tshogs ni rdzogs pa'i rgyu mthun pa/ /bum pa gang ba snying rjes brlan/ /zhes so/ /de lta bu'i
<p>143a.3</p>gdan de gong du smos pa'i yon tan dang ldan pa'i gzhal yas khang du bstan pa'i phyir/ ma lus rin chen zhes pa la sogs pa'o/ /de la ma lus rin chen ni shel dang pad+ma rA gA dang ma ra ka ta dang in+d+ra nI la la sogs pa'o/ /des bkod pa ni phyogs rnams dgod cing
<p>143a.4</p>mdzes par byas pa'o/ /gzhal yas khang brtsegs pa zhes pa ni dbu'i gtsug tor la sogs pas brgyan pa ste/ shin tu mi sgrib pa'i khang ba sum brtsegs kyi tshul du gnas pa'o/ /de lta bu la gong du gsungs pa'i gdan rnams rab du bsgom par bya'o zhes so/ /da ni rig pa
<p>143a.5</p>skyes bu dang po'i sems skyed par byed pa'i rgyu rnam pa lnga gsungs pa/ bcu drug ces pa la sogs pa'o/ /de la bcu drug cha zhes pa ni A li sogs te cha shas su gyur pa'i phyir ro/ /tshogs zhes pa ni ka la sogs pa so sor sder gyur pa'i phyir ro/ /de las byung ba ni rdzogs pa
<p>143a.6</p>zla ba'i dkyil 'khor zhes te zla ba gnyis su des 'di ston par 'gyur te/ mtha' yas tshogs kyis bsdus pa'i yi ge gsum dbus kyi gdan steng du babs pa las yongs su dag pa'i de bzhin gshegs pa rnams kyis de rnams la ye shes kyi spyan gyis gzigs nas
<p>143a.7</p>sngon rdzogs par byed pa'i ched du rang gi bya ba bar chad pa bshig dogs nas mngon dga'i 'jig rten du gshegs par byas nas thabs dang shes rab gnyis kyi gzugs gong du smos pa'i cha shas kyi yi ge nyid ldan pa/ de bzhin du tshogs kyi yi ge ka la sogs pa glang po'i yi ges
<p>143b</p>
<p>143b.1</p>bstan pa bzhi bcu rtsa gnyis ldab kyi gzugs su gyur te/ de nas byon par byas te/ gzhal yas khang gi gtsug tor la gnas par byas nas des yi ge gsum pa las nang du zhugs par byas nas ye shes kyi yi ge dang gcig tu gyur nas ji lta ba bzhin du 'og dang steng du bkod
<p>143b.2</p>pa las rim pa bzhin du skyes bu chen po'i mtshan sum cu rtsa gnyis su gyur pa dang / dpe byad bzang po brgyad cu dang 'jug pa dang / smon pa dang / shes rab dang / snying rje'i rang bzhin zla ba gnyis bsgom par bya'o zhes bya ba'i don to/ /de ltar zla ba gnyis thogs pa dri ma
<p>143b.3</p>dang bral zhing shin tu 'od gsal ba'i phyir na gzhal yas khang gi'o/ /cho ga bzhin du zhes pa ni de gnyis 'phro zhing 'du ba'i sbyor bas 'od du zhun sa gcig tu gyur pa'o/ /tshad med 'od gzhi zhes pa ni tshad med pa'i 'od kyi gzhi 'dus pa gang zla ba'i dkyil 'khor la mnga'
<p>143b.4</p>ba de la/ tshad med 'od gzhi bsam par bya/ /zhes so/ /des ni mnyam pa nyid kyi ye shes bstan pa'o/ /dam pa zhes pa ni de bzhin gshegs pa'i mngon par byang chub pa'i ngo bo yin pa'i phyir ro/ /dang po zhes pa ni thams cad kyi rgyur gyur pa'i phyir rdo rje sems dpa'o/ /de'i snying
<p>143b.5</p>po ni yi ge hUM dmar po'o/ /de las byung ba'i mchog gi rdo rje'i ye shes gzugs la sogs pa'i phung po lnga rnam par dag pa'i ngo bo nyid me long lta bu'i ye shes la sogs pa'i ye shes lnga rgyu dang 'bras bu yang dag par ston par byed pa ste/ rdo rje rtse lnga pa dmar po nor bu dmar skya
<p>143b.6</p>bsgoms te/ de yang / dpag med 'od zer 'phro ba rnams kyis rab brgyan pa/ /zhes pa ni thub pa grangs med pa'i 'od zer dpag tu med pa rnams kyis rdo rje'i phyogs kun du 'phro zhing rnam par brgyan par byas par bsams nas/ dang po'i snying por ldan par zhes pa ni bum pa zla
<p>143b.7</p>ba'i steng du mgon po hUM gi byin gyis brlabs pa dang ldan par byas nas oM badzra At+ma ko\u0f85haM zhes nga rgyal dang ldan par bya'o/ /de rnams kyi so sor kun du rtog pa'i ye shes bstan pa'o/ /sprul pa dpag med kyis zhes pa ni bum pa las 'phro ba'i rnam par snang mdzad la sogs rnams
<p>144a</p>
<p>144a.1</p>kyis so/ /'gro don bla med mdzad ces pa ni sems can rnams 'phros pas de bzhin gshegs pa byas pa rnams nang du thim par byas nas oM dz+nyA na sar+b+ba ta thA ga ta sta thA a haM zhes nga rgyal dang ldan pa de 'dir yang shes par bya'o/ /de bas na nga rgyal de ldan zhes
<p>144a.2</p>pa ni tshig gnyis kar rtogs par bya'o/ /de ni bya ba sgrub pa'i ye shes bstan pa'o/ /thub mchog rdul phran rnams bskyed pa/ /zhes pa ni sa bon gyi 'od zer gyi de bzhin gshegs pa rnams la reg pas rdo rje sems dpar byas nas sa bon nang du zhugs par mthong ba dang / de
<p>144a.3</p>yongs su gyur nas rgyal ba skyed byed sku bzhi mngon du bya bar sbyar ro/ /thub pa mchog de dag gis bskyed pa ni bkod pa'o/ /so so'i skye bo rnams kyi lus ni sa la sogs pa'i rdul phra rab kyis byas pa yin no/ /bcom ldan 'das kyi sku ni thub pa'i mchog gi rdul phra rab kyis
<p>144a.4</p>bkod pas gzhal med ces so/ /zhal dang sku de ji lta bu zhe na g.yas g.yon zhes bya ba la sogs pa'o/ /de g.yas dang g.yon gyi zhal ni nag po dang dmar po'o/ /dbus kyi zhal dang sku ni zla ba rdzogs pa ltar dkar po'i mdog ces so/ /gsal ba zhes pa ni 'od zer
<p>144a.5</p>gsal ba dang ldan pa'i rgyan gdu bu la sogs pa'o/ /des rnam par brgyan pa'i phyag drug las dang po gnyis kyis rang snang ba'i rig ma la 'khyud cing mchu 'dzin pa'o/ /lhag ma'i phyag ces pa ni bzhi'o/ /go rims bzhin du rdo rje dang ral gri dang rin po che dang pad+ma
<p>144a.6</p>'dzin pa'o/ /gzhan yang de'i khyad par gsungs pa/ 'jig rten gsum zhes pa ni sa 'og dang sa steng dang mtho ris so/ /de'i nang gi nam mkha'i khams te der thub pa'i dbang po'i 'od zer gyi rnam par 'phro ba de la de skad ces bya'o/ /rnam thar gsum zhes pa ni rnam par thar pa'i
<p>144a.7</p>sgo gsum ste bshad zin to/ /de rnam par thar pa ni de'i rang bzhin yin pa'i phyir na shes rab kyi bdag nyid do/ /snying rje mchog ces pa ni rtag pa la sogs pa ro brgyad do/ /de'i rang bzhin gyi thabs dang ldan pa zhes pa ni thabs su gsal bar snang ba'o/ /de'i don ni 'di lta ste don
<p>144b</p>
<p>144b.1</p>dam par shes rab kyi rang bzhin yin zhing de'i ngo bor gnas kyang kun rdzob tu thabs gtso bor byed cing gzhan gyi don yod pas de ltar snang ba zhes so/ /'gro ba thams cad ces pa ni dag pa dang ma dag pa'o/ /rang bzhin gcig pa zhes pa ni don dam pa dang kun rdzob tu'o/ /rgyal ba ni 'jam pa'i
<p>144b.2</p>dbyangs la sogs pa ste/ de skyed par byed pa'i sku'i rgyu ni mngon du zhes te gsal por bsgom par bya zhes bya'i don to/ /des ni shin du rnam par dag pa'i chos kyi dbyings kyi ye shes bstan pa'o/ /de ltar rdo rje sems dpa'i sku rnam par bskyed nas nga ni des sems can rnam snod du rung bar bya ba'i
<p>144b.3</p>phyir dbang bskur ba'i ched du pad+ma'i nang du dkyil 'khor bsrung bar bya ba'i phyir shes rab dang thabs yang dag par dga' bar bya ba ston to/ /mchog tu zhes pa la sogs pa'o/ /mchog tu rjes chags zhes pa de ni gnyis su med pa'i bde ba chen po ste yang dag par gsal ba'o/ /
<p>144b.4</p>de nyid bde ba phun sum tshogs pa'i rgyu nyid kyi phyir na phun sum tshogs pa'o/ /'jig rten thams cad ces pa ni srid pa gsum ste khyad par du na gnyis kyis gnyis sprod pa'i sems can no/ /'dul dmigs nas zhes pa ni 'dod chags chen po des 'dul ba ni gsang ba 'dul
<p>144b.5</p>pa'i snod du mthong ba'o/ /sbyor ba'i sgyu 'phrul sgra yis zhes pa ni rdo rje pad+ma yang dag par sbyor ba'i sgra sgyu ma lta bu sing sgra la sogs pa'o/ /bde bar gshegs pa rnams zhes pa la sogs pa ni rnam par snang mdzad la sogs pa'o/ /rang gi lus nang zhes pa ni rdo rje 'dzin pa'i ba spu'i bu
<p>144b.6</p>gar thugs shing thim par bya'o zhes so/ /thim nas ci bya zhe na/de ni zhes pa ste rnam par snang mdzad la sogs pa'o/ /spyan sogs zhes pa ni spyan dang / mA ma kI dang na bza' dkar mo dang dam tshig sgrol ma'i lha mo'o/ /gzugs la sogs pa yul gyi rang bzhin zhes pa ni
<p>144b.7</p>gzugs rdo rje la sogs pa rnam pa lnga'o/ /byung nas zhes pa ni rang gi ba spu'i bu ga las zhes so/ /rig ma thams cad ces pa ni lha mo dgu nyid do/ /rang snang rig pa zhes pa ni rang gi 'khyud pa'i phyag rgya thim par bya'o zhes so/ /chos kyi dbyings rdo rje gsungs te/ chos kyi
<p>145a</p>
<p>145a.1</p>dbyings spyi'i mtshan nyid yin pa dang / rang la snang ba'i rig pa la gnas pa dang / reg pa bde ba'i gtso bo yin pas gzugs can las reg pa 'byung ba dang / yang na rdo rje 'dzin pa ma zhums pa'i phyir ro/ /de ltar rgyud phyi ma las/ 'dod chags chen po'i tshul
<p>145a.2</p>gyis su/ /ye shes 'khor lo thams cad bsdu/ /bud med dgu ru spros nas kyang / /bsgrub bya ma yi sku la dgod/ /ces so/ /sems can gzung ba'i phyir gsang ba'i dkyil 'khor bskyed par gsungs pa'i de'i pad+ma'i zhes pa la sogs pa'o/ /de'i pad+ma'i zhes pa ni rang snang ba'i
<p>145a.3</p>'o/ /snying po'i dbus zhes pa ni gser gyi bum pa'i nang du'o/ /dkyil 'khor blo yis bsams zhes pa ni rten dang brten can du rdo rje sems dpa'i dkyil 'khor ro/ /de gang las byung zhe na/ dri med zla 'od las byung zhes te sa bon gyi 'od zer gyis de bzhin gshegs pa mjug
<p>145a.4</p>bsdu ba la sogs pa'i rim gyis so/ /de la/ blo yis skye bo rnams gzhug bya/ /zhes pa ni sems can rnams gsang ba'i dkyil 'khor de la so so'i sgo nas chud par bya'o zhes so/ /da ni de rnams sdod du rung bar bya ba'i dbang bskur gsungs pa dam pa'i zhes pa la sogs
<p>145a.5</p>pa'o/ /dam pa'i rdo rje ni hUM la sogs pa las bskyed cing de'i rang bzhin no/ /snang mdzad la sogs zhes pa ni sa bon gyi 'od zer gyis bskul ba'i dkyil 'khor gyi 'khor lo'i tshul du gnas pa rnams so/ /der zhugs pa ni zla ba zhu ba'i ngo bor gyur pas zhugs pa'o/ /dbang bskur
<p>145a.6</p>byas pa ni zhugs pa'i sems can rnams la reg cing kha'i lam nas snying ga'i pad+mar zhugs pa'o/ /da ni de 'og ces pa la sogs pas dbang bskur ba'i sems can rnams bde ba dang yid bde ba thob par gyur pa ste/ de 'og ces pa ni dbang bskur ba'i 'og tu'o/ /de la dmigs pa'i
<p>145a.7</p>grangs su 'gro zhes pa ni de ltar dbang bskur ba'i stobs kyis chos kyi rang bzhin rnams zla bar zhu bar gyur to/ /de tsam na mig la sogs pa rnams sa'i snying po la sogs pa'i rang bzhin du gnas te grangs su 'gro zhes so/ /de bzhin du gzugs la sogs pa zla bar zhub gzugs rdo rje la
<p>145b</p>
<p>145b.1</p>sogs pa'i rang bzhin du'o/ /de bzhin dus la sogs pa zla bar zhu ba spyan ma la sogs pa'i rang bzhin du 'od de bzhin du gzugs zhes pa ni gzugs kyi phung po'o/ /myong ba ni tshor ba'i phung po'o/ /mtshan ma ni mtshan mar 'dzin pa ste/ 'du shes kyi phung po'o/ /'du byed ni 'du byed
<p>145b.2</p>kyi phung po'o/ /yid ces pa ni rig pa ste rnam par shes pa'i phung po'o/ /de rnams zla bar zhu ba rnam par snang mdzad la sogs pa'i rang bzhin du gnas te/ de lta bu'i rang bzhin te 'og nas 'byung ba'i sa bon gyis rnam par bsgrubs te dbyung bar bya zhes so/ /dang po yang blos yang dag
<p>145b.3</p>par bcug nas man ngag gzhan de la srid pa ma yin no/ /sa bon gyis dbyung bar bya'o zhes pa ni skabs mi shes pa'o/ /sa bon thug pa med par thal ba'i skyon du 'gyur ba'i phyir ro/ /mtshan gyi sngags dang bye brag ni byA ka ra Na'i gzhung las shes par bya'o/ /de bas na bla ma chen pos kyang 'di
<p>145b.4</p>nyid du bskyed par bya ba'i don du gsungs te/ dbyung bar bya ba ni ma yin no zhes gsungs so/ /skyed par byed pa'i sa bon dngos gang zhe na/ k+ShiM zhes pa la sogs pa'o/ /de'i don ni 'di lta ste/ sems can de rnams dbang bskur bas chos rnams zla bar zhu ba'i rang bzhin de las k+ShiM la sogs
<p>145b.5</p>pa'i sa bon du gyur te/ de las 'khor lo la sogs pa'i phyag mtshan bsgoms te/ de las sa'i snying po la sogs pa'i gzugs nyi shu rtsa gcig tu khams kun 'dus par byas nas gong du gsungs pa'i rim pas dbyung bar bya'o zhes so/ /'di rnams rang gi rang bzhin dang / chos
<p>145b.6</p>kyi rang bzhin dang sa bon gyi rang bzhin las byung ba rnams so/ /da ni bar gyi srid pa'i sems las mchog gi bsnyen pas 'jam pa'i rdo rje'i bskyed pa gsungs pa/ oM AH hUM zhes pa la sogs pa'o/ /de la oM AH hUM zhes sems pa ni bar gyi srid pa'i sems so/ /de rnams 'od
<p>145b.7</p>zer 'bar ba'o/ /hoH dmar po gnyis kyi bar du bcug par bsams nas cho ga bzhin zhes pa ni nam mkha' las rang gi zhal du zhugs par byas nas dam pa'i gsang ba'i rdo rje'i lam du byung ba'o/ /de gang du gnas she na/ pad+ma'i nang gnas zhes te shes rab ma'i pad+ma'i ge sar gyi dbus
<p>146a</p>
<p>146a.1</p>su chud par gnas te de yang sems can thams cad kyi lus la sogs pa'i rang bzhin yin pa'i phyir gzhal med ces so/ /shes rab chags pas zhes pa ni shes rab ma yang dag pa'i 'dod chags chen po dang ldan pas gdong pad+ma rA ga ltar gyur pa'i stobs kyis yi
<p>146a.2</p>ge lnga po zhu bar byed pa mtho ste zhes so/ /de'i 'od kyi mthu yis zhes pa ni yig 'bru zhu ba'i 'od zer dmar bas so/ /gnyis kyang zla bar zhu zhes pa ni rdo rje sems dpa' dang rang snang ba'i rig ma yang 'od zer des dbus kyi zla ba'i gdan la byang chub sems kyi gzugs su mthong bar bya ste bsgom
<p>146a.3</p>zhes so/ /de ltar snang ba med pas gzhan gyi don phun sum tshogs pa dang bral ba'i phyir sngon goms pa'i tshad med pa bzhi'i gzugs spyan ma la sogs pa rang rang gi rigs kyi bdag po'i sgo nas bskul gsungs pa 'di ltar zhes pa la sogs pa'o/ /de yang bdag gis sngon sdug bsngal
<p>146a.4</p>dang de'i rgyu las grol bar bya'o zhes gang bsam pa ste snang ba med pas de rnams spangs pa yin pas te de rnams nyid lha mo'i gzugs su gyur nas 'od kyi gong bu las phyung nas 'og nas 'byung ba'i bstod pas bskul te thim par gyur to zhes so/ /'dir go rims kyis spyan
<p>146a.5</p>ma la sogs bskul bar rigs pa la mA ma kIs dang por bskul ba ni rgyud 'di la thugs gtso bor bstan pa'i phyir ro/ /de yang gang zhe na/ sems can zhes pa la sogs pa'o/ /de yang sems can gyi khams gsum ste/ der gnas pa ni sems can rnams so/ /de rnams kyi gtso
<p>146a.6</p>bo ni dbang phyug go/ /de gang zhe na/ rdo rje thugs zhes so/ /chos kyi dbyings ye shes rnam par dag pa'i gzugs su gyur pas na rdo rje thugs zhes bod pa ste/ kye khyod bdag la bskyab tu gsol/ /zhes bya bar sbyar ro/ /gang gis she na/ dga' ba yid 'ong zhes bya ba la sogs
<p>146a.7</p>pa ste dga' ba ni thabs dang shes rab kyi'o/ /de nyid yid tshim par byed pas na yid 'ong zhes so//don chen ni don chen po yin pa'am de'i rgyur gyur pa'i phyir ro/ /'dod pa ni gzugs la sogs pa ste de rnams kyi bdag la bskyab tu gsol zhes te dgyes par mdzod ces so/ /mgon
<p>146b</p>
<p>146b.1</p>po zhes bos nas gal te bdag mA ma kI dus di ring gson par mchis bzhed na zhes pa ni bcom ldan 'das nyid ye shes kyi sku 'byung ba chen po gzugs su mdzad nas byams pa tshad med pa spangs pas bdag shi ba dang 'dra bas bdag srid par bzhed na sems can yab chen po gnyen po zhes
<p>146b.2</p>bos nas gal te sems can thams cad dang sangs rgyas thams cad skyed par byed pas de skad ces bya'o/ /bdag la dgyes par mdzod ces pa ni ye shes kyi sku snang ba med rnam par spongs la zab mo dang yang dag par gsal ba'i sku ston cig pa'o/ /rdo rje sku khyod ces pa ni spyan mas sku'i
<p>146b.3</p>rigs kyi sgo nas me long lta bu'i ngo bo nyid du gyur pas de skad do/ /bka'i 'khor lo zhes pa ni bka' nyid kyi 'khor los 'gro ba rnams kyi rgyud la 'jug par mdzad pas na sems can kun la phan zhes tshim par mdzad pa'o/ /sangs rgyas don dang byang chub dang don dam pa'i ye
<p>146b.4</p>shes kyi mtshan nyid de/ sangs rgyas pa'i don du byang chub don dam phan par rjes su dgongs pa'i gzigs pa'i ngang tshul gang yin pa de skad du zhes bya'o/ /mgon po zhes pa la sogs pa ni brda phrad par zad do/ /'dod chags ni mchog tu bde ba chen po'o/ /de nyid don chen po las mi 'da'
<p>146b.5</p>bas na dam tshig go/ /de lta bu'i rol bas bdag spyan ma la zhes so/ /dgyes par mdzod ces pa ni snga ma bzhin du'o/ /khyod ni rdo rje gsungs te zhes pa ni na bza' dkar mos rang gi rigs kyi bdag po'i sgo nas so so'i kun du rtog pa'i ye shes kyi ngo bo nyid du gyur pas na de skad do/ /sems
<p>146b.6</p>can kun la byams pas phan zhing snying rje chen pos thugs brtse ba'i ngang tshul mnga' bas de la de skad ces bya'o/ /'jig rten dag gi don zhes pa ni bla na med pa yang dag par rdzogs pa'i byang chub bo/ /dgos pa ni 'jig rten pa'i bde ba phun sum tshogs pa'i mtshan nyid do/ /de mdzad pa la
<p>146b.7</p>rtag tu brtson 'grus chen po dang ldan pas na de skad ces bya'o/ /mgon po zhes bya ba la sogs pa gong ma bzhin du'o/ /spyod pa dri med ces pa thabs dang shes rab kyi spyod pa'o/ /de nyid gzung ba dang 'dzin pa dang bral bas na dri med do/ /gang ltar spyad kyang nyes pa med pas na kun du bzang po'o/ /
<p>147a</p>
<p>147a.1</p>bdag la dgyes par mdzod ces pa ni gong ma bzhin du'o/ /khyod ni rdo rje 'dod pa zhes pa la sogs pas lha mo sgrol mas rang gi rigs kyi bdag po'i sgo nas rdo rjer gyur cing gnyis su med pa'i ye shes kyi ngo bor gyur pa'i dngos po lnga'i rang bzhin de ni rdo rjer 'dod ces
<p>147a.2</p>bod pa'o/ /dam tshig ces pa ni don yod grub pa ste de nyid mchog tu gyur pas na dam tshig mchog go/ /phan don che zhes pa ni bdag 'khor ba nas don bya'i gzhan gyi go skabs mi sbyin no zhes bya ba'i ngang tshul gyi 'gro ba thams cad la phan pa rgya chen po mdzad pas na de skad do/ /yang
<p>147a.3</p>dag rdzogs sangs rgyas kyi gdung / /zhes pa ni rigs te de nyid thig ler gyur pas na mchog gi mnyam pa nyid ni zab mo dang gsal bar dbyer med pa'o/ /de skad cig gis rtogs pa de la mnyam pa nyid gzigs pa zhes bya'o/ /mgon po zhes pa la sogs pa ni bshad zin to/ /yon tan rin chen
<p>147a.4</p>mang po'i gter gyur zhes pa ni stobs bcu la sogs pa'i yon tan rin chen mang po'i 'byung gnas su gyur pa'i phyir ro/ /bdag la dgyes par mdzod ces pa ni snga ma bzhin du'o/ /da ni de lta bu'i ngang tshul las zab mo dang yang dag par gsal ba'i ngo bo chos kyi dbyings kyi sku 'byung ba gsungs
<p>147a.5</p>ba de ltar zhes pa la sogs pa'o/ /de ltar dbyangs kyis bskul zhes pa ni bshad ma thag pa'i glus so/ /chos kun sgyu ma lta bur legs bsams nas/ /zhes pa ni 'khor ba dang mya ngan las 'das ba sgyu ma 'dra bar bsgrub pas te/ gang rgyu rkyen tshogs pa'i dbang gis rnam pa sna
<p>147a.6</p>tshogs su snang yang de nyid na de nyid kyis dben pa de ltar 'khor ba dang mya ngan las 'das pa gnyi ga yang de dang mtshungs pa'i phyir ro/ /de gnyi ga la mi gnas pa'i sbyor ba bya'o zhes so/ /dngos po rnams de ltar bsams nas khu ba las byung ba'i maM las gyur ba'i ral gri chang gzungs dkyil du zla
<p>147a.7</p>ba cig bsgoms te de yang ci 'dra zhe na/ snang ba'i 'od zer gyis bskor gzhi sngags lus su rung nyid gyur zhes te 'od zer dpag tu med pa'i 'phro ba'i maM gyi gzugs su rang gi sems nyid bsam mo zhes so/ /de'i stobs kyis zhes pa ni sa bon de'i'o/ /lha rnam par 'phrul ba'i thub dbang
<p>147b</p>
<p>147b.1</p>gis zhes pa ni/ 'od kyis reg pa'i sangs rgyas la sogs pa ji snyed pa'i gzugs byang chub sems dpa' 'jam pa'i dbyangs kyi gzugs su gyur nas rnam par sprul zhes so/ /nang du thim nas zhes pa ni de rnams 'od zer gyis bkug nas nang gi sa bon gyi nang du chud pas de ma thag tu yid kyi
<p>147b.2</p>dpal ldan 'jam pa'i rdo rjer gyur par bya zhes so/ /dpal ni gong du bshad par zad do/ /'jam pa'i rdo rje ji lta bu zhe na gur gum zhes pa la sogs pa'o/ /dbus kyi zhal dang sku ni gur gum bzang po ltar dmar ser du gnas la g.yas sngo g.yon dkar ba'i mdog tu gnas pa'o/ /sna tshogs
<p>147b.3</p>rgyan zhes pa ni gdu bu la sogs pa ste des rnam par brgyan pa'i phyag drug pa dang po gnyis kyis dmar pa'i shes rab ma 'khyud nas ma mchu tshems kyis bzung nas gnas pa'o/ /lhag ma na gnas pa'i ral gri dang mda' dang gzhan yang ut+pal sngon po dang gzhung bsnams pa'o/ /mtha' yas ni
<p>147b.4</p>mang po'o/ /'od ni zer de las kyang ma lus rigs rnams 'phro bas brgyan pa'i mkha' zhes pa ni de bzhin gshegs pa la sogs pa 'phros pas nam mkha'i khams gang ba'i rgyan gang la mnga' ba de la de skad ces bya'o/ /de skyob pa zhes pa ni rang gi mthong ba'i lam gzhan la ston pa yod
<p>147b.5</p>pas na de skad ces bya'o/ /sku de'i dag pa ni 'di lta ste/ dbu gsum ni rnam par thar pa'i sgo gsum mo/ /kha dog gsum ni sku gsung thugs gsum mo/ /phyag drug ni pha rol tu phyin pa drug go/ /snang ba'i rig mas 'khyud pa ni gnyis su med pa'i ye shes kyis mi gtong ba'o/ /
<p>147b.6</p>phyag mtshan rnams ni rigs sna tshogs kyi yon tan mnga' ba'i rtags te/ gzhan yang sna tshogs kyis brgyan pa'i bud med las don thams cad 'byung bas na shes rab de'i yul du mdzes par bya ba'i phyir ro/ /gzhan yang rang bzhin med pas gang de chos skur brjod cing sku de ni rnam pa'i
<p>147b.7</p>mchog rnams dang ldan pas longs spyod rdzogs par bshad pa'o/ /'gro ba rnams kyi rgyud smin pa/ /sprul pa'i skur yang bshad pa yin/ /zhes pa 'di rnams lha thams cad bsgre bar bya'o/ /da ni 'di'i chos kyi dbyings rnam par bsgrub pa'i phyir gzung 'dzin zhes pa la sogs
<p>148a</p>
<p>148a.1</p>pa'o/ /de la gzung bzhes pa ni phyi'i dngos po rnams so/ /'dzin pa zhes pa ni rnam par shes pa nang nas yongs su gsal ba'i bdag nyid can te dngos po thams cad ces pa ni phyi nang gi dngos po thams cad do/ /dngos po thams cad kyang gzung 'dzin
<p>148a.2</p>gyi dngos po'i ngo bo nyid med par shes par byas nas kyang byin gyis brlab par bya'o zhes so//de ltar ngo bo nyid med pa'i snang ba dang bral ba yin pas des don ji ltar byed ce na/ rnam par byang la mngon par zhe na/ /zhes gsungs la rnam par byang ba ni mya ngan las 'das pa'o/ /
<p>148a.3</p>de la mngon par zhen pa ni thal byung gi zab mo la blo shin tu chags pa'o/ /de zad pa ni spangs pa'o/ /sems can gyi ji lta bu zhe na/ sgyu ma lta bu sku'o/ /de bas na zhen pa gnyis bsal ba'i don du chos kyi dbyings su byin gyis brlab pa 'di ltar bya'o zhes so/ /oM zhes pa ni
<p>148a.4</p>bshad zin to/ /d+har+m+ma zhes pa ni stobs bcu la sogs pa'i chos so/ /d+hA tu zhes pa ni dbyings te zab mo dang gsal ba'i sku'o/ /sems can gyi bsam pa'i dbang gis kha dog la sogs pa'i dbye ba las thams cad 'grub pa'i phyir byang chub kyi rgyu yin no/ /de lta bu'i swa b+hA wa
<p>148a.5</p>At+ma ko\u0f85haM zhes nga rgyal bya'o/ /de bas na snang ba las dngos por dmigs par thal ba ma yin no/ /snang ba'i rnam pas chos kyi dbyings brtag pa'i phyir de med na chos kyi dbyings dang 'brel ba med do/ /'di ni sngags kyi theg pa ni thabs gsal ba'i sgo nas sems can gyi don rnam
<p>148a.6</p>pa sna tshogs yod pa'i phyir ro/ /gang gi phyir zab mo la zhen pa'i blo ni mya ngan las 'das pa la chags pa ste/ des phan pa med pa'i steng du dge ba 'jig pa'i phyir ro/ /de bas na zab mo dang gsal ba dbyer med pa thams cad 'grub pa'i phyir de skad ma yin no/ /de bas na bla ma
<p>148a.7</p>chen po'i zhal snga nas kyang / zab mo kho nas bsgom pa yang / /rnam par dag pa bsgom mi bya/ /gsal ba dag kyang de bzhin no/ /de gnyis dbyer med bsgom 'gyur ba/ /bcings ba kun las grol ba yin/ /zhes so/ /yang de nyid las/ zab mo yis ni sems can don/ /
<p>148b</p>
<p>148b.1</p>thabs ltar yang dag byed mi nus/ /de bas de la blo chags pa/ /da ni yang dag ma dad do/ /de nyid zung du 'jug shes na/ /ngas bstan de nyid rtogs par 'gyur/ /zhes pa la sogs pas bstan to/ /de bas na 'di ni shes pa nyid dbyer med pas srid pa dang zhi ba so sor
<p>148b.2</p>nye bas na bsnyen pa zhes bya ste/ de nyid ye shes yongs su dag pa'i de bzhin gshegs pa la sogs pa rang dang 'dra ba las byung bas rgyu mthun pa zhes bya'o/ /'dis ni rgyu mthun pa'i 'bras bu chung ngu dang bsnyen pa'i yan lag chung ngu ste dang po'o//da ni de 'og ces pa la sogs
<p>148b.3</p>pas skye mched rnams byin gyis brlabs na thams cad mkhyen pa'i mtshan nyid med de/ de med pas yang dag pa'i sangs rgyas ma yin pas sgyu ma tsam du snang ba'i sku de'i mig la sogs pa byin gyis brlab pa ston to/ /de'i 'og ces pa ni sngags kyi byin gyis brlabs pa'i rjes la'o/ /
<p>148b.4</p>rang snying sa bon zhes pa ni phyag mtshan gyi bum pa la gnas pa'i k+ShiM la sogs pa'o/ /'od kyis zhes pa ni de'i 'od kyis de bzhin gshegs pa thams cad sa'i snying po la sogs pa'i gzugs su byas nas de la thim pas mig la sogs pa rnams sa'i snying po la sogs pas zhes
<p>148b.5</p>te gnas drug bskyed do zhes pa'i don to/ /de yang 'di lta ste mig gnyis kyi steng du zla ba'i dkyil 'khor re re la k+ShiM dkar po las gyur pa'i 'khor lo re re'i lte ba la k+ShiM bsgom pa ste mtshan ma'i 'od kyis de bzhin gshegs pa thams cad sa'i snying po'i gzugs su byas nas de la thim
<p>148b.6</p>pa de gnyis ka gnas gyur te/ sa'i snying po sku mdog dang phyag mtshan rnam par snang mdzad dang 'dra bas byin gyis brlab par bya'o/ /de bzhin rna ba'i bug gnyis su dzri nag po las rdo rjer gyur pa'i phyag na rdo rje mi bskyod pa lta bus byin gyis brlab bo/ /sna bug gnyis su khaM ser po dang
<p>148b.7</p>rin po che ljang gu las byung ba'i nam mkha'i snying po rin chen 'byung ldan lta bus byin gyis brlab bo/ /lce'i dbus su gaM dmar po dang pad+ma las gyur pa'i 'jig rten dbang phyug tshe dpag med lta bus byin gyis brlab bo/ /dpral ba'i dbus su Sh+kaM ljang gu dang ral gri las gyur pa'i sgrib pa
<p>149a</p>
<p>149a.1</p>rnam par sel ba don yod grub pa lta bus byin gyis brlab bo/ /lte ba'i dbus su saM dkar po dang rdo rje las gyur pa las kun du bzang po rdo rje sems dpa' lta bus byin gyis brlab par bya'o/ /de zla ba'i gdan dang rgya brten du ldan pa rgyan sna tshogs kyis brgyan pa rin
<p>149a.2</p>po che'i dbu rgyan can dang / dang po gnyis rang snang ba'i rig ma la 'khyud pa'o/ /mig la sogs pa rnams yul so sor nges pa'i phyir re re zhing rnam par shes te de rnams log pas re res kyang thams cad yongs su shes pa'i phyir thams cad mkhyen pa zhes bya'o/ /mig la sogs
<p>149a.3</p>pa rnam par smin pa las byung ba'i phyir rnam par smin pa'o/ /'og nas 'byung ba'i sgrub pa dang nye ba'i phyir nye ba'i sgrub pa'o/ /'dis rnam par smin pa'i 'bras bu chung ngu dang nye bar sgrub pa'i yan lag chung ngu ste gnyis pa'o/ /da ni dri med ces pa la sogs pas ni sku gsung thugs la 'gro
<p>149a.4</p>ba'i don yod pa yin no zhes 'byung bas des byin gyis brlab pa'i mtshan nyid bar gzhan gyi don phun sum tshogs pa dang bral ba'i phyir sku gsung thugs byin gyis brlab pa'i cho ga ston te/ dri ma med pa yang zla ba'i dkyil 'khor te de bas na dri med rang gi snying gar zla ba'i dkyil 'khor cig
<p>149a.5</p>bsgom zhes so/ /rdo rje bum pa'i dbus gnas zhes pa ni de'i steng du hUM yongs su gyur pa las rdo rje rtse lnga pa bsgoms te de bum pa'i dkyil du gnas pa zhes pa'i don to/ /ji lta bu zhe na/ hUM gis thugs kyi rdo rje zhes te bum pa'i dbus su zla ba'i steng du hUM phra mo yongs su gyur pa las rdo rje phra mo hUM gis
<p>149a.6</p>mtshan pa bsgoms te/ de gnyi ga gyur pa las thugs kyi rdo rje mi bskyod pa dang thams cad 'dra ba'i phyag rgya chen po'i rang bzhin chos kyi sku 'dus byas zag pa med pa ye shes kyi bdag nyid dran pa nye bar gzhag pa nas brtsams te/ thams cad mkhyen pa'i bar gyis bsdus pa'i de bzhin gshegs
<p>149a.7</p>ba'i chos kyi sku'i rang bzhin rnam par dag pa'i gzugs bsgoms te zhes so/ /der man ngag tu de'i thugs kar zla ba'i steng du hUM las gyur pa'i rdo rje'i bum pa la hUM gis mtshan pa bsgom par bya'o zhes so/ /de bzhin du kha dang mgo la ste mgrin pa dang spyi bor zhes so/ /pad+ma 'khor lo zhes pa ni
<p>149b</p>
<p>149b.1</p>gdan no/ /de'i dkyil du yang zhes te dbus su'o/ /a dang phyag mtshan gnyis kyis zhes pa ni a phra mo dang oM phra mo'o/ /sku'i rdo rje phra mo gsum gyis rdo rje yang bsam par bya zhes pa'i rim pa ni 'di lta ste/ mgrin pa'i gnas su zla ba'i steng du a yongs su gyur pa las pad+ma'i steng du a phra
<p>149b.2</p>mo yongs su gyur pa las pad+ma phra mo as mtshan pa bsgoms te/ gnyis gnas gyur pa las gsung gi rdo rje thams cad tshe dpag tu med pa dang 'dra ba chos kyi phyag rgya'i rang bzhin mtshan sum cu rtsa gnyis dang dpe byad bzang po brgyad cu ngo bo nyid sa bcu la bzhugs pa'i byang chub sems dpa'
<p>149b.3</p>dang thabs cig tu chos kyi longs spyod kyi dga' ba dang bde ba kha na ma tho ba med pa nye bar longs spyod pas longs spyod rdzogs pa'i sku rnam par dag pa'i gzugs bsgoms te/ de'i thugs kar zla ba'i steng du a las gyur pa'i pad+ma'i dbus su a bsgom par bya'o zhes so/ /de bzhin du spyi bo'i dbus su
<p>149b.4</p>zla ba'i steng du oM las gyur pa'i 'khor lo'i steng du oM phra mo yongs su gyur pa las 'khor lo phra mo oM gyis mtshan pa bsgoms te/ de gyur pa las sku'i rdo rje thams cad rnam par snang mdzad 'dra ba las kyi phyag rgya'i rang bzhin shAkya thub pa la sogs pa gang gi 'khor ba ji srid pa'i khams thams
<p>149b.5</p>cad du sems can gyi 'dod pa'i don mnyam du mdzad pa de ni rgyun chags pa nyid kyis na sprul pa'i sku ste des rnam par dag pa'i gzugs bsgoms te de'i thugs kar oM las 'khor lo de'i lte ba la oM kyis mtshan pa bsgom par bya zhes so/ /de'i snying po 'od zer rgyun gyis zhes pa ni so so'i thugs
<p>149b.6</p>ka'i sa bon gyi 'od zer gyi tshogs rgyun ma chad pa dkyil 'khor gyi 'khor lo lta bu ste 'od zer de las gzugs kyi rdo rje ma la sogs pa'i mchod pa yang dag par spros nas mchod par bya'o zhes so/ /ji lta bu zhe na/ shes rab dam pa 'dus pa'i 'od rnams kyis zhes te shes rab ni rang snang ba'i rig
<p>149b.7</p>ma'o/ /de dang 'dus pa ni yang dag par sbyor ba ste/ nang du chud pa'i shugs kyis de lta bu'i ngang tshul yod pas de skad ces bya'o zhes so/ /des mchod pa dngos gang zhe na/ rgyal ba'i dbang po zhes te phyogs bcu gnas pa'i thugs kyi rdo rje la sogs pa'o/ /mchod nas ci bya zhe na/ thugs kyi
<p>150a</p>
<p>150a.1</p>rdo rje la sogs byin gyis brlabs zhes te rang nyid thugs rdo rje la sogs pa'i rang bzhin du byin gyis brlab pa'i phyir gsol ba gdab par bya'o zhes so/ /de gang zhe na/ dpal ldan zhes pa la sogs pa'o/ /dpal ldan zhes pa ni rang gi rig ma dang ldan pa'o/ /rdo rje thugs
<p>150a.2</p>'chang ba zhes pa ni chos kyi dbyings kyi mtshan nyid 'dzin pas na de skad de/ rdo rje mi phyed gsum bsgoms pa ste sku dang gsung dang thugs ni gang du yang dbye ba med pa de bsgoms pas zhes so/ /deng bdag byin gyis brlabs nas su/ /zhes pa ni thugs rdo rje'i rang bzhin du khyed kyis byin
<p>150a.3</p>gyis rlobs shig ces pa ste/ rdo rje thugs kyis mdzad du gsol/ /zhes pa ste bsgoms pa'i thugs kyi rdo rje snying ga nas gnas pa khyed kyis bdag rdo rje thugs can du mdzod cig ces pa'o/ /phyogs bcur bzhugs pa'i sangs rgyas zhes pa ni phyogs bcu'i sangs rgyas thams cad
<p>150a.4</p>kyi thugs ka na gnas pa zhes bya'o/ /rdo rje thugs kyis zhes pa ni lhun gyis grub pa'i thugs ka na gnas pa'i thugs kyi rdo rje ste/ khyod kyis bdag thugs kyi rdo rje can du mdzod cig ces pa'o/ /de nas lhung yis grub pa'i thugs kyi rdo rje rnams rang gi thugs kyi rdo rje la gnyis su med par
<p>150a.5</p>zhugs te sngags 'dis byin gyis brlab par bya'o/ /oM sar+b+ba zhes pa la sogs pa'o/ /gsung lam zhes pa ni gsung nyid lam ste des sangs rgyas dang byang chub sems dpa' thams cad rab tu gzhug par mdzad cing bdag med pa ston pa'i gsung ngo / /lhag ma ni sngar bshad pas go bar
<p>150a.6</p>zad do/ /sku'i skyes bu la sogs pas sems can smin cing grol bar byed pa ni skyes bu byed pa'i 'bras bu ste nye bar spyod pa'i phyir rgyu la yang de skad ces bya'o/ /sku rdo rje la sogs pa 'dis sprul pa'i sku la sogs pa 'grub pa'i phyir sgrub pa'o/ /'dis ni skyes bu byed pa'i 'bras bu chung
<p>150a.7</p>ngu dang sgrub pa'i yan lag chung ngu ste gsum pa'o/ /rdo rje gsum ni zhes pa la sogs pas khams gsum gyi dbang por bskos pa med na sangs rgyas yang dag pa ma yin pas rigs kyi dbang phyug gis dbang bskur ba gsungs pa rdo rje gsum zhes pa ni sku la sogs pa'o/ /de nyid mkha'
<p>150b</p>
<p>150b.1</p>'dra'i rang bzhin zhes te rang gi mtshan nyid dang bral ba'i nam mkha' ltar thams cad la khyab par gnas so zhes so/ /ci'i phyir nam mkha' dang 'dra zhe na/ mtshan ma spangs pas zhes te ji ltar nam mkha' dngos po thams cad spangs pas kun la khyab pa bzhin du rdo rje gsum yang 'dzin pa
<p>150b.2</p>la sogs pa'i mtshan ma med par ji ltar gnas so/ /mtshan byas te zhes pa ni/ bdag gi thugs ka la sogs par byas te/ /rang rigs gtso bos brgyan pa'i cod pan 'gyur/ /zhes bya bar sbyar ro/ /'dir man ngag gi thugs rdo rje la sogs pa bskyed pa'i dus su nu ma gnyis kyi
<p>150b.3</p>bar du zla ba la gnas pa'i laM las gyur pa'i ral gri'i dbus su maM phra mo las gyur pa'i ral gri phra mo maM dang ldan par bsgoms te/ de gnyi ga gnas gyur pa las so/ /thams cad bdag dang 'dra ba'i ye shes sems dpa' dam tshig gi phyag rgya'i rang bzhin chos kyi sku 'dus ma
<p>150b.4</p>byas pa'i dran pa nye bar gzhag pa la sogs pa'i bdag nyid 'jig rten las 'das pa'i chos kyi dbyings kyi ngo bo nyid zag pa med pa/dri ma rnams glo bur nyid kyis rnam pa thams cad du dag pa rang bzhin gyis dben pa nyid du gang gyur pa de rang bzhin gyis skye ba med pa ste/ bcos
<p>150b.5</p>ma ma yin pa'i don gyis 'jig rten las 'das pa'i lam gyis thob par byed pa yin pas rnam par shes pa sgyu ma lta bur thams cad rdzogs pas theg pa'i skus rnam par dag pa'i gzugs bsgoms te/ de'i thugs kar zla ba'i steng du maM las gyur ba'i ral gri'i yu ba las
<p>150b.6</p>maM bsgoms te zhes so/ /de bas sems kyi 'od zer rnams kyis bskul/ /zhes pa ni sa bon gyi 'od zer spros pas bskul nas zhes sogs gang bskul zhe na/ thams cad tshogs su gyur pa'i thub pa de/ /zhes phyogs bcu'i mi bskyod pa la sogs pa'o/ /des ci bya zhe na/
<p>150b.7</p>thub mchog 'od zer las byung zhes bla mar snang ba'i de bzhin gshegs pa rnams las 'od zer byung ste de'i rtse mo las rig mchog spyan ma la sogs pa ye shes kyi bum pa byang chub sems kyi chu rgyun gyis bkang ba lag na bzung ba'i tshogs byung ste/ bum pa'i chu blugs pas
<p>151a</p>
<p>151a.1</p>zhes te de rnams kyis bkra shis kyi dbyangs la sogs pa dang ldan par bdag gi spyi bor blugs te chu dang la sogs pa thams cad zhugs par bya'o zhes so/ /des cir 'gyur zhe na/ rang rigs gtso bos brgyan pa'i cod pan 'gyur/ /zhes te kun gnas gyur te
<p>151a.2</p>'jam pa'i rdo rje'i cod pan la mi bskyod pas mtshan par bsam mo zhes so/ /sku gsum du bsgrub pa ni sgrub pa ste sku gsum thob kyang khams gsum chos kyi rgyal po'i dbang thob pa ni dam pa yang dag pa'i sangs rgyas ma yin pas dbang bskur ba ni sgrub pa bas kyang chen por gyur
<p>151a.3</p>pas na sgrub pa chen po zhes bya'o/ /dbang bskur bas dri ma thams cad med par byas pa'i 'bras bu rang gi bdag por snang bas na dri ma med pa'i 'bras bu zhes bya'o/ /'dis ni dri ma med pa'i 'bras bu chung ngu dang sgrub pa chen po'i yan lag chung ngu ste bzhi ba'o/ /de rnams lha
<p>151a.4</p>gtso bo gcig pu la gtsogs pa'i phyir mchog ces so/ /lha gcig bsgoms pas ye shes yang dag par bya ba'i ngo bo ma yin pas mi mthun pa'i phyogs 'joms par byed pa'i nus pa ha cang yang mi drag pa'i phyir chung ngu zhes bya'o/ /re res dgos pa rdzogs pa min pas phan
<p>151a.5</p>tshun gyi yan lag tu gyur pa'i phyir yan lag go/ /'di dag gis rdo rje 'dzin par bsgrubs pas na 'bras bu zhes bya'o/ /da ni de bzhin zhes la sogs pas ni chung ngu dang chen po'i bar na gnas pa nyid kyi 'bring po zhes khyad par byas pas bar ma'i bsnyen sgrub bzhi la sogs pas rig
<p>151a.6</p>ma dag par byas pa'i cho ga gsungs pa'o/ /de bzhin gshegs pa zhes pa ni chung ngu bzhin du'o/ /rang gi lha dang 'dra ba zhes pa ni rig ma ste/ mdog la sogs pa ste rang bdag dang 'dra ba'i phyir ro/ /rang gi snying po zhes pa ni maM des bskyed pa zhes so/ /de'i don ni 'di lta ste rang gi gnas
<p>151a.7</p>kyi mdun du zla ba'i gdan cig bsgoms te de gong ma bzhin du yi ge gsum zhugs pa dang de bzhin gshegs pa rnams mngon dgar gshegs nas phreng ba gnyis pa'i yi ger byas pa dang / der byon nas yi ge gsum nang du bcug ste gdan la babs pa'i rim pas zla ba gnyis
<p>151b</p>
<p>151b.1</p>su gyur pa la sogs pa ye shes lnga bskyed nas gong ma ltar yang yi ge gsum zhal du zhugs pa la sogs pa'i rim pas 'od du zhu ba las mA ma kI la sogs pas dbyangs kyis bskul nas thim ste yongs su gyur pa las rang gi snying po bsgoms te maM dmar ser du gyur par
<p>151b.2</p>bsam mo/ /de gyur pa las ral gri yu ba maM gyis mtshan pa bsgoms te de'i 'od zer gyis de bzhin gshegs pa thams cad 'jam dbyangs kyi skur gyur te bkug nas de la thim par rigs sprul zhes so/ /ji lta bu zhe na phyag mtshan la sogs pa 'jam dbyangs 'dra ba me
<p>151b.3</p>tog gi cod pan dang ku tsas khyad par byas par bsgom par bya ste/ 'dir ni bsnyen pa bar ma dang rgyu mthun par gsungs so/ /rang snang ba'i rig ma la dmigs pa tsam 'bring po'i bsnyen pa zhes 'dod pa de ni skabs med ces pa'o/ /chung ngu'i dus su de nyid dmigs pa'i phyir ro/ /de
<p>151b.4</p>ltar ma yin na ni mthun pa'i phyogs 'bring po rtog pa nyid du 'gyur ro/ /de bas na bla ma chen po'i zhal snga nas kyang 'di nyid du bskyed par gsungs te dmigs pa tsam du gsungs so/ /mig la sogs pa bkang nas zhes pa ni gong ma kho na ltar sa'i snying po la sogs pa bsgom pa'o/ /
<p>151b.5</p>'dis ni nye bar sgrub pa'i yan lag dang bar ma dang rnam par smin pa'i 'bras bu bar ma gsungs so/ /yi ge 'bru gsum bkod pas zhes pa ni gong ma ltar yi ge gsum gyis rdo rje gsum bskyed pa la sogs pa byas nas sngags kyis byin gyis brlab pa tsam byas pa ni sgrub pa
<p>151b.6</p>bar ma dang skyes bu byed pa'i 'bras bu bar ma gsungs so/ /'bar ba'i 'od ldan zhes pa ni rang gi sa bon gyis gong ma ltar bskul ba'i rim pas dbang bskur ba dri ma med par byas nas 'bar ba'i 'od dang ldan pas na de skad do/ /'dis sgrub pa chen po bar ma dang dri ma med pa'i
<p>151b.7</p>'bras bu bar ma gsungs so/ /de ltar bsnyen sgrub bzhis rig ma bsgrubs nas da ni de byin gyis brlab pa'i cho ga gsungs te mgo snying zhes pa la sogs pa'o/ /de'i rim pa ni 'di lta ste/ rig ma de'i mgo'i dkyil du zla ba la gnas pa'i oM dkar po sku'i rigs kyi bdag
<p>152a</p>
<p>152a.1</p>nyid bsgoms te/ de la oM dpag tu med pa 'phros pas nu ma yan chad du khyab par bsam pa dang / de bzhin du snying gar nyi ma'i dkyil 'khor la hUM nag po yid rdo rje zhes pa thugs kyi rigs kyi bdag nyid bsgoms te/de las 'phros pa'i hUM gis lte ba yan
<p>152a.2</p>chad khyab par bsam pa dang / lte bar nyi ma'i dkyil 'khor du swA ser po cig bsgoms te/ de yang sogs pa'i sgras bsdus pa'i rin po che'i rigs kyi bdag nyid de/ de las swAs rked pa yan chad du khyab par bsam pa dang / gsang ba'i dbus su nyi ma'i dkyil 'khor du a dmar po pad+ma'i
<p>152a.3</p>rigs kyi bdag nyid bsgoms te/ de las spros pa'i as rked pa yan chad khyab par bsam pa dang / brla gnyis kyi dbus su nyi ma'i dkyil 'khor du hA ljang gu las/ las kyi rigs kyi bdag nyid bsgoms te/ de las spros pa'i hAs rkang mthil yan chad khyab par bsam mo/ /
<p>152a.4</p>de nyid shes pas zhes pa ni thams cad mnyam pa nyid du shes pa ste de bas na de nyid shes pas sa bon dang phyag mtshan dang sku gang yang rung bas byin gyis brlabs mi 'gal te/tha mal pa'i rtog pa log pa'i phyir ro/ /des byin gyis brlabs pas de'i lus ni 'gro gsum zhes te sa 'og dang
<p>152a.5</p>sa steng dang mtho ris so/ /des khyab par byed pa'i dam pa'i 'od zer gyi tshogs dang ldan par shes par bya'o/ /de ltar rig ma rigs lnga dang ldan par byas nas da ni de'i gsang ba gnas byin gyis brlab pa'i cho ga ston te/ a yi rnam par bkod pa'i snying po zhes pa ni pad+ma'i ze'u 'bru
<p>152a.6</p>bum pa ste de yi ge as bskyed nas cung zad ser bar bsam mo/ /hUM gis pad+ma 'dab brgyad sprul/ /zhes pa ni yi ge hUM gis pad+ma 'dab ma brgyad par rnam par bsgrubs te/ byang chub kyi sems 'byung ba'i lam du phaT ser pos 'gog par bsgom par bya'o zhes so/ /de bzhin
<p>152a.7</p>du bdag gi rdo rje yang ting nge 'dzin gnyis par gsungs pa bzhin du hUM gis rdo rje rtse lnga pa dmar po nor bu'i skye ba/ oM gyis bskyed pa rnam par bsams la byang chub kyi sems 'byung ba'i lam du phaT ser pos 'gog par bya'o zhes so/ /dam pa'i shes pa ni 'ja' tshon lta bu'i
<p>152b</p>
<p>152b.1</p>lus su gsal ba'o/ /de nyid shes rab ces te rang bzhin med pa'o/ /rgyu mthun rang bzhin zhes pa ni rdo rje sems dpa' rang snang ba'i rig ma dang 'dra bas na de skad ces bya'o/ /thabs bcas gyur pa'i lus zhes pa ni rdo rje sems dpa' rang snang ba'i rig ma dang bcas pa gnas
<p>152b.2</p>gyur pa'i lus 'jam dbyangs kyi shes rab po/ /de nyid bzhi ste bdag dang gzhan gyi don phun sum tshogs pa'i rgyur gyur pa'i phyir ro/ /de yang snang ba'i thabs dang bcas pa ste rnam par smin pa dgu rnam par dag pa'i gzugs kyis rtag tu gnas pa/ ye shes gsum gyi ming gis bstan pa'i bcu
<p>152b.3</p>pa myong bar byed pa ste de dang lhan cig ces pa ni 'di lta ste/ phyi rol gyi bud med bde ba dam pa'i rgyu ma yin pas de 'dod chags kyi mtshan nyid lnga dang ldan par byas nas sa bon gyi 'od zer gyis bskul te/ rang gi rig ma la grib ma thim nas gzod bde bar gshegs pa rnams
<p>152b.4</p>mnyes par bya'o zhes mos pa bskyed nas rdo rje dang pad+ma sbyor ba brtsam par bya'o/ /rjes su mnyes pa'i sngags ni oM sarba ta thA ga ta a nu rA ga Na badzra swa b+hA ba At+ma ko\u0f85haM zhes so/ /gzhung de yan chad ni sbyor ba dang po zhes bya ba'i ting nge 'dzin to/ /de ltar 'bring la goms pas
<p>152b.5</p>chen por gyur par bya ba'i phyir dkyil 'khor rgyal ba mchog gsungs pa/ thugs kyi zhes pa la sogs pa'o/ /thugs kyi zhes pa ni ye shes sems dpa'i thugs kyi zla ba la gnas pa'i ral gri'i yu ba zla ba la bsten pa'o/ /rang gis bon ni thugs kyi zla ba'i sngags te de'i
<p>152b.6</p>'od kyis zhes te lcags kyu'i rnam pa 'phros pas zhes so/ /ma lus sangs rgyas tshogs bkug ces te mi bskyod pa la sogs pa lhun gyis grub pa'i dkyil 'khor gyi 'khor lo bkug nas rang gi zhal du zhugs te/ zhugs nas hUM gi rdo rje zhes te gong du bskyed pa de las
<p>152b.7</p>byung ba ste thon par byas nas zhes so/ /ji lta bu zhe na/ dri ma med pa'i byang chub kyi sems dam pa'i yid ces te zla ba zhu ba'i pad+ma la gnas zhes pa ni ze'u 'bru bum pa'i nang du sa bon la sogs pas stong pa zla ba zhu ba'i rnam pa ste cho ga dang po'o/ /rang gi snying pos bskyed pa zhes pa
<p>153a</p>
<p>153a.1</p>ni de nyid maM gyi rnam pa'i gzugs rnams su gyur pas bskyed pa ste cho ga gnyis pa'o/ /thams cad rang gi dkyil 'khor zhes pa ni de kun gnas gyur nas rang gi dkyil 'khor te gtso bo mi bskyod pas byas pa'i lha'i gzugs su bsams nas zhes te byang chub sems dpa'i
<p>153a.2</p>gzugs nyid kyi phyir ro/ /de nyid lha'i gzugs su gyur pa ste cho ga gsum pa'o/ /brtan pa'i sems kyis zhes pa ni mnyam par gzhag pa'i sems kyis gsal por ma 'khrugs par byas na gong du bskyed pa'i byang chub sems kyi dkyil 'khor des sems can la phan gdags par bya
<p>153a.3</p>ba'i phyir dbyung bar bya zhes gdon par bya ba ste cho ga bzhi pa gsungs so/ /de nyid kyang gang zhe na/ badzra d+h+r-ika ces pa la sogs pa'o/ /de la phung po lnga dang rigs lnga dbyer med pa'i rnam par dag pa'i ni badzra ste de 'dzin pas badzra d+h+r-ika go/ /des bskul nas thim par bya zhes bya bar
<p>153a.4</p>sbyar ro/ /thugs kyi rdo rje zhes bya ba ni mi bskyod pa'o/ /'gro ba'i don rab byed ces pa ni de 'phros pa'i gzugs kyi sh+'+k+ya thub pa la sogs pas mdzad pa'i chos bstan pa dang sems can tha mal pas 'dul ba'i gzugs su yang bstan pa la sogs pa thams cad byas nas
<p>153a.5</p>khyad par du sems can kun la mnar sems pa'i zhe sdang las rnam par bzlog ste/ de'i mi mthun pa'i phyogs dngos po thams cad khyab bdag tu gnas pa'i zhe sdang la sbyar nas chos rang bzhin gyis 'od gsal bar rtogs par byas pas/ rnam par shes pa'i phung po
<p>153a.6</p>la sogs pa rnam par dag pa'i mtshan nyid du byed pa'o/ /ji lta bu zhe na/ g.yas g.yon zhes pa la sogs pa'o/ /g.yas dkar g.yon dmar ba sku dang dbus nor bu mthing ga lta bu nag por gnas pa'o/ /mchog gi dang po ni dpal rdo rje sems dpa'o/ /phyag dang
<p>153a.7</p>ldan pa zhes pa ni phyag mtshan de dang 'dra ba ste rdo rje dang ral gri dang rin po che dang pad+ma'o/ /de yang rdo rje sngon po kha bye zhes khyad par ro/ /du ma'i 'od zer tshogs zhes pa ni kha dog du ma'i 'od kyi tshogs 'phro ba gang la mnga' ba mi bskyod pa de la de skad ces bya'o/ /'dus nas zhes pa ni
<p>153b</p>
<p>153b.1</p>de lta bu des gong du smon pa'i phrin las mdzad de sku gcig tu gyur nas zhes so/ /dngos po kun gyis zhes pa ni sku dang phyag mtshan dang gdan la sogs pa dang ldan par shes so/ /blo dang ldan pas zhes pa ni thim pa dang po dang / bral ba ste dbyer med pa'i shes pa'o/ /de ni 'og ma rnams la
<p>153b.2</p>phal cher bsgre bar bya'o/ /khyad par gang yin brjod par bya ste dzi na dzika ces pa la sogs pa'o/ /yod pa la sogs pa'i rnam pa dang bral ba 'byung ba la sogs pa'i gzugs kun brtags kyi bdag nyid du mi bskyed pa ni dzi na dzikaces bya'o/ /des bskul nas zhes so/ /ji lta
<p>153b.3</p>bu zhe na/ sku'i rdo rje ste rnam par snang mdzad mdog dang zhal la sogs pa rdo rje 'dzin pa dang 'dra ba dkar po dang nag po dang dmar por gnas pa'o/ /'khor la sogs zhes pa ni 'khor lo dang ral gre dang pad+ma dang rin po che bsnams pa'o/ /de bzhin bsam zhes pa ni thugs kyi rdo rje
<p>153b.4</p>ltar bskul nas 'phro ba'i gzugs kyis gong ma lta bu'i phrin las mdzad de/ khyad par du sogs pa ni shes pa'i gti mug las rnam par bzlog ste/ de'i mi mthun pa'i phyogs thams cad la khyab pa'i ngo bo 'byed pa med pa'i gti mug la sems rnam par sbyar bar gzugs
<p>153b.5</p>kyi phung po la sogs pa rnam par dag pa'i mtshan nyid du byas nas slar 'dus te shar gyi sna tshogs pad+ma'i gdan la bsgom par bya'o zhes pa'i tha tshig go/ /rat+na d+h+r-ika ces bya ba ni tshig gi don thams cad mnyam pa nyid las phyung bas de dang ldan pa'i sems ni rat+na t+n-i d+h+r-ika go/ /des bskul
<p>153b.6</p>nas zhes so/ /rin chen dbang phyug ces pa ni rin chen 'byung ldan no/ /zhal rnams gzhon nu 'dra zhes pa ni g.yas dang g.yon pa'i zhal ni 'jam dbyangs dang 'dra ste nag po dang dkar po dang ngo / /btso ma gser 'dra zhes pa ni dbus kyi zhal dang sku'o/ /margad rin chen la sogs zhes
<p>153b.7</p>pa ni ma rag ta zur dgu pa dang ral gri dang 'khor los mdzes pa'i phyag drug pa ste/ des gong ma ltar phrin las mdzad nas/ khyad par du nga rgyal la sogs pa bdun las rnam par bzlog ste thams cad la rang gi yang dag pa'i nga rgyal chen po la sbyar bas tshor ba'i phung po la sogs pa rnam
<p>154a</p>
<p>154a.1</p>par dag par byas nas slar 'dus te lho phyogs su bsam zhes bya'o/ /A ro l-ika ces pa la sogs pas mtshon pa'i 'dod pa de yang dag par rig pa'i yid ni A ro l-ika ces bya'o//des bskul nas zhes bya'o/ /pad+ma rA ga zhes pa ni dbus kyi zhal dang sku'o/ /
<p>154a.2</p>zhal gnyis de dang 'dra zhes pa ni rin chen 'byung ldan lta bu ste nag po dang dkar po lta bu'o/ /'bar ba'i 'od ldan zhes pa ni 'bar ba'i 'od ldan kha dog sna tshogs 'phro ba dang ldan pas na de skad do/ /pad+ma rA ga la sogs pa zhes pa ni pad+ma dang ral gri dang 'khor lo dang rin po che bsnams
<p>154a.3</p>pa'i phyag ste des phrin las gong ma lta bu rnam par mdzad nas khyad par du nye bar len pa'i phung po lnga zhen pa dang lhag par chags pa'i 'dod chags bzlog ste/ dngos po thams cad kyi rang bzhin la mi gtong ba'i mtshan nyid la sbyar bas 'du shes kyi phung po la sogs pa rnam par dag
<p>154a.4</p>par byas nas slar 'dus te nub tu bsam par bya'o zhes so/ /pradz+nyA d+h+r-ika ces pa ni bsgom pa la sogs pas rnam par shes pa gsal bar byed pa'i shes rab 'dzin par byed pas na pradz+nyA d+h+r-ika go/ /des bskul nas zhes bya'o/ /mar ga ta zhes pa ni sku dang dbus kyi zhal ljang gu zhes
<p>154a.5</p>so/ /sngon bzhin zhes pa ni g.yas g.yon rin chen 'byung ldan lta bu nag po dang dkar po zhes so/ /ral gri la sogs pa zhes pa ni 'khor lo dang pad+ma dang rin po che dang ldan pa'o/ /des phrin las gong ma bzhin mdzad nas gzhan gyi phun sum tshogs pa la sems khong
<p>154a.6</p>nas 'khrugs pa'i phrag dog las rnam par bzlog ste theg pa dman pa la zhugs pa rnams la skabs mi sbyin pa'i phrag dog chen po la sbyar bas 'du byed kyi phung po la sogs pa rnam par dag par byas nas slar 'dus byas su bsam zhes so/ /de ni de rnams kyi ting nge 'dzin gyi khyad par
<p>154a.7</p>gzhan gsungs pa/ mdzes pa'i zhes pa la sogs pa'o/ /mdzes pa'i ral gri ni 'od dang ldan pa'i skra bcings pa'i ngang tshul du gnas pa'o/ /rin chen mchog 'od ces pa ni rin chen sna tshogs kyis spras pa'i dbu rgyan prog ze'u tshul du gnas pas rnam par brgyan pa zhes te dbu brgyan
<p>154b</p>
<p>154b.1</p>pa'o/ /de thams cad kyang rig dang bcas pa ste de bas na dang po gnyis kyis 'khyud cing ma mchu 'dzin pa'o/ /lus thams cad ces pa ni rin chen 'byung ldan dang snang ba mtha' yas dang don yod grub pa ste/ nyi ma'i dkyil 'khor la ni bsam/ /zhes pa ste sna tshogs pad+ma'i steng du nyi
<p>154b.2</p>ma'i dkyil 'khor la ni bsam pa'o/ /rnam par snang mdzad kyang lus can yin mod kyi gong du zla ba'i dkyil 'khor bsam par bya zhes pas gsal lo/ /de bas na sgra la spyod pas kyang spyi 'gro dmigs kyis bkag pa ni/ rab byed rnams la shin tu gces/ /zhes so/ /de bas na de
<p>154b.3</p>rnams rgyab rten yang de dang 'dra bar shes par bya'o/ /mo ha ra ti zhes pa ni chos kyi dbyings gnyis su med pa'i longs spyod cing 'bras bu 'byin pa mo ha ra ti zhes so/ /des spyan ma bskul zhes so/ /mchog gi zhes pa ni sa dang snying rje dang thabs kyi pha rol tu phyin pa rnam par dag pas
<p>154b.4</p>des de skad do/ /'jo sgeg ces pa ni lha'i bu mo'i cha lugs 'dzin cing sgeg pa'i ros rnam par brgyan pas na'o/ /sku'i rdo rje 'dra zhes pa ni sku mdog dang mtshan thams cad ces so/ /des gong ma ltar phrin las mdzad nas khyad par du thabs dang bral ba la sogs pa de dang mdzad
<p>154b.5</p>pas sa la sogs pa rnams dag par byas nas slar 'dus te me'i mtshams su sna tshogs pad+ma'i steng du zla ba gang ba'i dkyil 'khor la gnas te zhi ba'i phrin las mdzad par bsam par ro/ /dwe Sha ra ti zhes pa ni gnyis su med pa'i ye shes gang gi phyogs thams cad du 'byor
<p>154b.6</p>ba des 'bras bu rdzogs par byed pas na dwe Sha'o/ /des mA ma kI bskul nas zhes so/ /thugs kyi dbang phyug ces pa ni mi bskyod pa lta bu'i sku mdog dang mtshan ma'i lha 'dra zhes so/ /dga' chen spros pa zhes pa ni gnyis su med dga' ba la spros pa'i tshul te steg pa la sogs
<p>154b.7</p>pa'o/ /mchog ces pa ni chu dang byams pa dang smon lam gyi pha rol tu phyin pa rnam par dag go/ /des phrin las gong ma ltar mdzad nas khyad par du smon lam gyi pha rol tu phyin pa la sogs dang bral ba la de dang ldan par mdzad pas chu la sogs pa rnam par 'dus te bden bral gyi grwa la sna
<p>155a</p>
<p>155a.1</p>tshogs pad+ma'i steng zla ba'i dbus su sgeg pa'i tshul du gnas nas srung ba'i las mdzad par bsam mo/ /rA ga ra ti zhes pa ni gnyis su med pa'i ye shes kyi rang bzhin mi gtong pas 'bras bu longs spyod pas na rA ga ra ti'o/ /des gos dkar mo bskul nas
<p>155a.2</p>zhes so/ /gsung dbang dri med sku med pa ni sku mdog dang phyag mtshan de dang 'dra'o/ /mchog ces pa ni me dang dga' ba dang stobs kyi pha rol tu phyin pa rnam par dag pa'i rang bzhin no/ /mtha' yas yon tan rin chen ma/ /zhes pa ni mtha' yas pa'i yon tan nyid rin po che ste
<p>155a.3</p>stobs la sogs pa'o/ /de 'dir rgyas par byed pas na de skad do/ /des phrin las gong ma ltar khyad par gyi stobs la sogs pa dang bral ba'i sems can de dang ldan par byas nas me la sogs pa rnam par dag par byas nas slar 'dus te/rab g.yeng zhes te rlung gi phyogs su sna
<p>155a.4</p>tshogs pad+ma'i steng du zla ba'i dbus su rgyas pa'i las mdzad par bsam mo/ /badzra rA ti zhes pa ni gnyis su med pa'i ye shes de kho nas 'bras bu la longs spyod pas badzra ra ti zhes so/ /des sgrol ma bskul nas zhes so/ /rin chen dbang phyug 'dra ba zhes pa ni sku mdog go/ /
<p>155a.5</p>mtshan ma'i lhag ma ni rang gi gtso bo 'dra'o/ /dri med rin chen 'od ces pa ni dri ma med pa'i 'od zer gyis phyogs thams cad khengs shing sgrib pa'i tshul du gnas pa'o/ /des phrin las gong ma ltar mdzad nas khyad par du ye shes kyi pha rol tu phyin pa la sogs pa dang bral ba'i
<p>155a.6</p>sems can de dang ldan par byas nas slar 'dus te/ dbang ldan gyi grwar sna tshogs pad+ma'i steng du zla ba'i dbus su dbang gi las byed par bsam mo/ /de rnams kyi mtshan ma bstan pa ni dam pa'i 'khor lo zhes pa la sogs pa'o/ /lhag ma'i mtshan ma bdag po bzhin du 'dod//
<p>155a.7</p>ces pa ni spyan ma'i phyag mtshan lhag ma ni ral gri dang pad+ma dang rin po che'o/ /mA ma kI yang de'i gos dkar mo ni ral gri dang 'khor lo dang rin po che'o/ /sgo srung ma'i ral gri dang pad+ma dang rin po che'o/ /de nyid gsum zhes pa ni thun mong gi sngags te lha mo drug dbyung ba'o/ /de bas na
<p>155b</p>
<p>155b.1</p>le'u bco brgyad pa las/sku gsung thugs kyi rdo rje las/ /bdag nyid chen po 'byung ba yin/ /zhes pa'i phyir dbyung bar bya ste khyad par gyi sngags ma smos pa'i phyir ro/ /de gang zhe na/ gzugs sogs lha mo rdo rje lha mo zhes te rnam pa drug go/ /sku la sogs zhes pa ni go rims
<p>155b.2</p>bzhin du sku rdo rje dang rin chen dbang phyug dang / gsung rdo rje dang don yod grub pa dang rdo rje sems dpa' sku mdog dang phyag mtshan lhag ma 'dra ba ste gtso bo'i phyag mtshan me long dang pi wang dang dung phor dang spyan dang gos dang chos 'byung bsnams pa'o/ /de'i don ni 'di lta ste/ oM
<p>155b.3</p>AHhUM zhes pa'i sngags kyi rim pa gcig tu ma yin gzugs rdo rje la sogs pa'o/ /sku rdo rje la sogs pa dang 'dra bas phyung ste phrin las gong ma ltar mdzad nas khyad par du sbyin pa la sogs pa dang bral ba'i sems can de dang ldan par byas nas slar 'dus te/ ji skad du
<p>155b.4</p>gsungs pa'i phyi'i dkyil 'khor kyi me mtshams la sogs pa'i grwar sna tshogs pad+ma'i steng du zla ba'i dbus su bsam pas bya'o/ /da ni yid ches pa'i dad pa la sogs pa rnam par dag pa'i mtshan nyid ces bya ba'i sgrib pa la sogs pa bkag pa po'i gti mug la
<p>155b.5</p>sogs pa'i gnyen po bsrung ba dang dgug pa la sogs pa'i don du sgo srung dbyung ba'o/ /shar gyi sgor zhes pa la sogs pa'o/ /ya mAn+t-i kr-ita chos thams cad kun brtags kyi mtshan nyid mi skye ba'i phyir na mi 'jigs pa'i ngo bo ste dngos po thams cad de las mi 'da' ba'i don
<p>155b.6</p>gyis na de skad do/ /ci'i phyir zhe na/bzung bar rtog pa ni ya ma'o/ /de nyid dad pas med par byed pas na ta kr-ita ces so/ /des bskul nas zhes so/ /ci 'dra ba zhe na/ mtha' yas la tshad med la 'jigs shing skrag tu rung ba'i 'od kyi sa phyogs thams cad du khyab pa
<p>155b.7</p>gang la yod pa de la de skad ces bya'o/ /dus mtha' zhes pa ni bskal pa 'jig pa'i dus so/ /de'i dus kyi drag po'i sprin ni kha dog nag po ste de'i dkyil 'khor ni phung po'i tshogs te de dang 'dra ba'i dngos po gang la yod pa de la de skad ces bya'o/ /thugs bdag rgyal po zhes pa
<p>156a</p>
<p>156a.1</p>ni mi bskyod pa'o/ /de dang mnyam pa'i sku mdog mnga' ba ste nag po dang dkar po dang dmar po 'od dpag med khro bo rigs kyi 'od phyung ba zhes pa ni dpag tu mi bzad pa'i khro ba'i tshogs sku las 'phro ba dang ldan pas na de skad do/ /gshin rje mthar byed ces pa ni ma dad pa
<p>156a.2</p>dang bzung ba dang gti mug dag dang shes bya'i sgrib pa dang phung po'i bdud ni gshin rje'o/ /de nyid dag pas na mthar byed do/ /gdug pa'i sprul gyis sku la brgyan/ /zhes pa ni ma rig pas bdag po byas pa'i kun du sbyor ba dgu rnam par dag pa klu brgyad lce rnam par bskyod pa dang ldan
<p>156a.3</p>zhing ldengs ka rnam par g.yo ba klu brgyad kyis dbu la sogs pa rnam par brgyan pa'o//de la khong khro'i kun du sbyor ba sems can la mnar sems pa'i ngo bo rnam par dag pa mtha' yas nag pos dbu'i ral ba bcings pa/ de bzhin du 'dod chags kyi kun du sbyor ba nye bar
<p>156a.4</p>len pa'i phung po lnga la chags shing zhen pa de rnam par dag pa 'jog po dmar pos snyan cha byas pa yin no/ /nga rgyal gyi kun du sbyor ba rnam pa bdun sems khengs shing mi gus pa dang sdug bsngal 'byung ba de rnam par dag pa pad+ma chen po dkar pos do shal byas pa yin no/ /
<p>156a.5</p>phrag dog gi kun du sbyor ba gzhan gyis phun sum tshogs pa la sems 'khrugs pa'i ngo bo de rnam par dag pa karko Ta ljang gus tshangs pa'i skud pa byas pa dang / ser sna'i kun du sbyor ba sems kyis kun nas 'dzin pa'i mtshan nyid de/ de rnam par dag pa rigs ldan kha dog
<p>156a.6</p>sna tshogs pas dbu rgyan byas pa dang / lta ba'i kun du sbyor ba 'jig tshogs la lta ba lus la mchog tu lta ba dang / mthar 'dzin par lta ba dang / nang la mchog tu lta ba dang / log par lta ba skur pa 'debs pa'i rnam par dag pa dung skyong ser pos phyag gdub byas pa yin no/ /
<p>156a.7</p>spyod pa'i kun du sbyor ba lta bu mchog tu 'dzin pa'i lta ba dang spyod pa dang tshul khrims dang / brtul zhugs mchog tu 'dzin pa rab tu byung ba'i mtshan ma spyod pa'i de rnam par dag pa nor rgyas dkar pos 'og pag byas pa yin no/ /the tshom gyis kun du sbyor ba bden pa la sogs
<p>156b</p>
<p>156b.1</p>pa la yid gnyis za ba'i ngo bo de rnam par dag pa pad+ma dkar pos rkang gdub byas pa ni gdug pa'i sbrul gyis sku la brgyan zhes te/ khro bo lhag ma rnams la yang rtogs par bya'o/ /de lta bu des 'phros pas gong ma ltar phrin las mdzad nas khyad par du ma dad pa la sogs pa
<p>156b.2</p>bcom par byas nas shes bya'i sgrib pa dag par byas nas slar 'dus te shar gyi sgor sna tshogs pad+ma'i steng du nyi ma'i gdan la gnas par bya'o/ /pradz+nyAn+ta kr-ita ces pa ni chos nyid kyis rnam par dag pa'i ngo bo 'di nyid mi shes pa ste 'dzin pa'i bdag nyid ma yin pas pradz+nyA n+ta
<p>156b.3</p>kr-ita ngo / /de brtson 'grus kyi ngo bo pradz+nyA de'i skyon kho na ta kr-ita ces so/ /des bskul nas zhes so/ /bla na med par ldan pa zhes pa 'gro ba ma lus pa'i 'od gsal mnga' ba de la de skad ces bya'o/ /phyag sogs sku yi dbang phyug 'dra/ /zhes pa ni rnam par snang mdzad dang
<p>156b.4</p>phyag dang zhal la sogs 'dra ste dkar po dang nag po dang dmar po'o/ /drag po zhes pa ni mngon sum du gtum par snang ba ste zhal dgod pa dang gdangs pa dang mche ba gtsigs pa dang khro ba dang gsus pa che zhing yangs pa dang / dbu skra dmar ser gyen du brdzes pa la sogs par
<p>156b.5</p>snang bas drag po'o/ /'di ni khro bo ltag 'og tu sbyar bar bya'o/ /gzhan gyis mi thub ces pa ni nyon mongs pa'i bdud la sogs pas de skad do/ /de lta bu 'phros pas gong ma ltar phrin las mdzad nas khyad par du le lo la sogs pa bcom par byas nas nyon mongs pa'i sgrib pa dag par
<p>156b.6</p>byas nas slar 'dus te lho phyogs kyi sgor sna tshogs pad+ma'i steng du nyi ma'i dkyil 'khor la nyi ma'i 'od kyis bskor nas bzhugs par bsam mo/ /gzhan rnams ni me lta bu'i 'od kyis so/ /pad+ma'+n+ta kr-ita ces pa ni tshig dang tshig bya dang bral ba'i phyir chos thams cad brjod du med pa ste
<p>156b.7</p>de lta bu'i yul can dran pa ni pad+ma ste/ de nyid mi dran pa la sogs pa'i skyon med par byed pas ta kr-ita do/ /des bskul nas zhes so/ /'od zer 'khrigs pas phyogs 'khor ba/ /zhes pa ni phyogs thams cad du ye shes kyi 'od zer 'phro bas bsgribs pas shin tu mi gsal bas
<p>157a</p>
<p>157a.1</p>na de skad do/ /'od mdangs 'jig pa'i me ltar zhes pa ni 'od kyi tshogs kyis bskal pa 'jig pa'i dus kyi me ltar shin tu yang 'jigs par byed pa'i gzugs su gnas pa la de skad do/ /phyag sogs gsung gi rdo rje 'dra/ /zhes pa ni phyag la sogs pa snang ba mtha'
<p>157a.2</p>yas 'dra ba ste/ dmar po dang dkar po dang nag por gnas pa'o/ /gdug pa du ma 'jigs byed zhal/ /zhes pa ni bgegs la sogs pa du ma rnam par 'jigs par byed pa'i zhal la de skad do/ /zhal nas ci mdzad ce na/ ha has bzhad pas zhes bya'o/ /de yang gsangs mtho ba'i ha has
<p>157a.3</p>bzhad pas ri'i rgyal po bsgyel bar mdzad cing / shAkya thub pa la sogs skrag par mdzad pas de skad do/ /'di ni khro bo ltag 'og tu sbyar bya'o/ /de lta bu 'phros pas phrin las gong ma ltar mdzad nas khyad par du brjed ngas pa la sogs pa bsal bas skye bo'i sgrib pa bcom par byas nas
<p>157a.4</p>slar 'dus te/ nub kyi sgor sna tshogs pad+ma'i steng na nyi ma'i gdan la bsam par bya'o/ /big+ha nAn+ta kr-ita ces pa ni gzung ba dang 'dzin pa dang tshig dang bya ba dang bral ba'i phyir rnam par mi rtog pa'i chos la rtse gcig pa'i mtshan nyid kyis gzung ba la sogs pa'i big+ha nAn med par byed pas na ta kr-ita
<p>157a.5</p>to/ /des bskul nas zhes so/ /zhal sogs mi bskyod 'dra zhes pa ni zhal sogs pa mi bskyod pa dang 'dra zhe na nag po dang dkar po dang dmar po'o/ /zad dus me ltar drag ces pa ni bskal pa zad pa'i dus kyi me ltar shin tu drag cing rno bar snang ba drag pa'o/ /'phags pa zhes pa ni dbang
<p>157a.6</p>la sogs pas sdig pa'i chos las ring du gyur pas na'o/ /'di ni khro bo ltag 'og tu sbyar bar bya'o/ /bdud rtsi 'khyil pa zhes pa ni rnam par rtog pa'i shi ba dang bral bar byed pa'i ting nge 'dzin la de skad ces bya'o/ /dang po zhes pa ni bgegs rnams 'jigs par mdzad pas na'o/ /de
<p>157a.7</p>'phros pas gong ma ltar 'phros phrin las mdzad nas khyad par du rnam par g.yeng ba la sogs pa bsal bar byas pas las kyi sgrib pa bcom par byas nas slar 'dus te byang gi skor sna tshogs pad+ma dang nyi ma'i dbus su bsam par bya'o/ /khro bo de dag ni g.yas bskum g.yon pa brkyang ba'i tshul
<p>157b</p>
<p>157b.1</p>du gnas pa/ bde bar gshegs pa dang sems ma rnams ni rdo rje skyil mo krung gis shin tu brtan par gnas pa'o/ /khro bo 'di rnams dbang bskur ba'i dus su dbu rgyan bdag po bstan pa'i phyir rnam par snang mdzad ces pa la sogs pa'o/ /rim bzhin no zhes pa ni 'dir sbyar bar bya'o/ /de bzhin phyag mtshan
<p>157b.2</p>gyi gtso bo yang tho ba be con zhes pa la sogs pa'o/ /sogs pa'i sgras phyag mtshan lhag ma bdag po dang mthun pa'o/ /de ltar bskyed pa'i dkyil 'khor byin gyis brlab pa'i phyir ye shes kyi dkyil 'khor spyan drang ba gsungs pa de ltar zhes pa la sogs pa'o/ /de ltar rdzogs par bskyed pa zhes
<p>157b.3</p>pa ni dam pa'i dkyil 'khor gong ma ltar rnam par bskyed pa'o/ /de mngon sum bzhin du gsal por bsams nas so/ /gang gis she na/ dngos po thams cad ces te sku mdog dang phyag mtshan dang rgyan dang gdan la sogs pa thams cad kyis gsal bar byas nas zhes so/ /de byin gyis brlab
<p>157b.4</p>par bya ba'i phyir snying po zhes so/ de yang rang thugs ka'i ye shes sems dpa'i snying po las 'od zer lcags kyu lta bu rnam par 'phros pas gshin rje'i gshed la sogs pa bskul nas gshin rje'i gshed kyis rang gi las bsgrub pa'i phyir dzaHzhes brjod do/ /de'i thugs ka nas
<p>157b.5</p>'phros pa'i kho bo lcags kyu thogs pas bgegs rnams bskrad nas/ lcags kyus bde bar gshegs pa rnams/ /zhes te lhun gyis grub pa'i dkyil 'khor gyi 'khor lo spyan drangs par bsgom par bya'o/ /thabs dang shes rab zhes te thabs dang shes rab kyi gzugs su snang ba sngon du song
<p>157b.6</p>ba'i rgyu dri ma med pa'i ting nge 'dzin las byung pa'i bde ba dang dus thams cad ldan pa'o/ /de lta bu'i dkyil 'khor bsams nas zhes pa ni kun nas shar gyi sgo'i phyogs su sna tshogs pad+ma'i steng du bsam par bya'o/ /de nas mthar byed la sogs zhes pa ni gong du 'phros pa'i khro bo rnams kyis so/ /bsrung
<p>157b.7</p>byas zhes pa ni dkyil 'khor du bcug pa'i dus su gsal ba'i rab la sogs pa rnam par bsgrubs nas de rnam gshin rje'i gshed kyi thugs kar thim zhes so/ /de nas rang snying gi bzlas pa'i zhes pa ni rang gi sa bon gyi bar du bcug pa'i yi ge gsum bzlas she na/ dam pa'i tsan+dan la sogs
<p>158a</p>
<p>158a.1</p>zhes so/ /de'i don ni 'di lta ste/ /gong du bkug pa'i 'khor lo la/ /dung phor gyi chus bsang gtor byas nas dung phor gnyis pa me tog dang ldan pa'i chus nye reg byas la/ dung phor gsum pa bdud rtsi dang ldan pa'i chus mchod yon phul te mtha' sogs dbye ba'i phyag
<p>158a.2</p>rgyas dung phor bar pa'i me tog lag tu blangs te mchod yon dbul bar bya'o/ /de nas thim zhes pa ni shes rab mthar byed kyis hUM brjod pas de las 'od 'phros pa'i 'od zer dkar pos dkyil 'khor bteg nas bskor tshul tu grib ma zhugs ltar bsam mo/ /yang pad+ma mthar byed kyis baM brjod
<p>158a.3</p>pas de las 'phros pa'i 'od zer ser po zhugs pas bcing bar bya'o/ /yang bgegs mthar byed kyis hoHbrjod pas de las 'od 'phros pa'i 'od zer dmar po zhugs pas thams cad dga' bar bsam mo/ /de nas oM d+har+m+ma d+hA tu swA b+hA ba At+ma ko\u0f85haM zhes byin gyis brlab pa ni bsnyen pa'i yan lag
<p>158a.4</p>dang rgyu mthun pa'i 'bras bu chen po'o/ /go cha dang po grub pa'i de bzhin gshegs pa dang 'dra bas na rgyu mthun zhes so/ /de nas de rnams kyi mig la sogs pa sa'i snying po la sogs par lhag par mos par byas pa ni chen po'i nye bar sgrub pa'i yan lag dang rnam par smin pa'i
<p>158a.5</p>'bras bu chen po'o/ /de bzhin du gnas gsum du sku gsung thugs kyi rdo rje dang ye shes sems dpa' yang lhag par mos ba byas nas sngags kyis byin gyis brlab pa tsam byas pa ni chen po sgrub pa'i yan lag dang skyes bu byed pa'i 'bras bu chen po'o/ /de nas rang dang 'dra bar cho gas
<p>158a.6</p>dbang bskur byas nas zhes pa ni gong ma ltar rang gi sa bon gyi 'od kyis bskul ba'i de bzhin gshegs pa'i tshogs las byung ba'i lha mo bum pa 'dzin pa'i sdes lha rnams dbang bskur bar bya ste/ de chu dang lha mor bcas pa zhugs pas de'i rjes la rnam par snang mdzad la sogs pa bzhis cod
<p>158a.7</p>pan la mi bskyod pa'o/ /spyan dang gzugs kyi rdo rje ma'i dbu la rtag pa'o/ /mA ma kI dang sgra rdo rje ma chos kyi dbyings kyi rdo rje ma'i dbu la mi bskyod pa'o/ /dri rdo rje'i dbu la rin chen dbang phyug go/ /gos dkar mo dang ro rdo rje ma'i dbul snang ba mtha' yas so/ /sgrol ma dang reg gi rdo rje ma'i dbu la
<p>158b</p>
<p>158b.1</p>don yod grub pa'o/ /gshin rje gshed la sogs pa ni gong du bshad zin to/ /de ni sgrub pa chen po'i yan lag dang dri ma dang bral ba'i 'bras bu chen po'o/ /de rnams ni dkyil 'khor lha rnams la gtogs pa'i mchog thun mong gi bsnyen pa la sogs pa'o/ /ye shes thams cad rdzogs pas
<p>158b.2</p>mi mthun pa'i phyogs 'joms pa la drag po chen po'i sgras brjod do/ /gzhan ni bshad zin to/ /de ltar bsnyen sgrub bzhi dang ldan par byas nas/ da ni de rnams mnyes par bya ba'i sbyor ba gsungs pa/ 'di ltar nan tan mchod par bya/ /zhes so/ /de la dang po gsang ba'i mchod pa gsungs
<p>158b.3</p>pa/ pad nang zhes pa la sogs pa'o/ /rang gi sa bon zhes pa ni ye shes sems dpa'i sa bon gyi 'od kyis gzugs thams cad ces pa ni lha mo rnam bcu bkug nas rang gi snying gar bcud de/ /dkyil 'khor yang dag byang chub yid de lhag par byang chub kyi sems bdud rtsi'i gzugs su zhu nas
<p>158b.4</p>rdo rje'i lam du phyung ste rig pa'i pad+ma'i nang na de las gyur pa sa bon bsam par bya zhes te/ dzaHhUM baM hoHkhaM raM/ lAM mAM bAM tAM zhes par gyur nas 'od zer gyis lha mo bcu bkug nas de la thim par gyur pas sa bon nus pa dang ldan par gyur te shes rab ces pa rang snang ba'i rig ma'o/ /so so ba
<p>158b.5</p>spu'i bu ga ni yan lag dang nying lag la sogs pa'i ba spu'i bu ga las 'phros te de ci lta bu 'phros she na/ kha dog dang dbyibs sna tshogs pa 'od zer dpag tu med pa'o/ /gang du 'phro zhe na/ ma lus nam mkha'i gtos ni de nas spro/ /zhes so/ /de nas ji lta bu spro zhe na 'od kyi sgo la
<p>158b.6</p>sogs pa'o/ /'od kyi sgo ni 'od kyi rtse mo la ste gzugs kyi rdo rje ma la sogs pa spro zhes so/ /ji lta bu'i lha mo zhe na/ dri ma rgyan kun zhes te dri ma med pa'i rgyan gdu bu dang dpung rgyan dang rna cha la sogs pas brgyan pa'i sku rtog pa med pa dang / de'i khyad par gzhan yang me long dang pi wang dang
<p>158b.7</p>dri'i dung dang ro'i snod dang sna tshogs kyi gos dang chos 'byung ba'i phyag rgya dang / sogs pa'i sgras bsdus pa 'khor lo dang ut+pal dmar po dang ut+pal ser pos mtshan pa ste de lta bu'i mtshan mas lha mo rnams rim pa bzhin mtshan zhing mdzes par gnas la/ ldem bag chags ni lo ma 'od dang
<p>159a</p>
<p>159a.1</p>bcas/ /zhes te yan lag rnams shing mya ngan med pa'i yal ga sar pa lta bu mnyen zhing 'jam pa dang bcas pas de skad do/ /yang na mtshan ma rnams shing mya ngan med pa'i yal ga la brgyan pa zhes kha cig 'dod do/ /de nyid kyi khyad par gzhan yang gsal ba'i
<p>159a.2</p>zhes te gzugs kyi lha mo la sogs pa 'od zer gsal zhing sprul pa sna tshogs pa ste 'phros ba'o/ /de nyid mchod pa'i sprin gyi dra ba ste mang po'i tshogs so/ /des nam mkha' khyab cing 'byung ba la de skad ces bya'o/ /de nyid kyi khyad par gzhan yang dngos po rnams sgyu ma dang mig yor gyi rnam
<p>159a.3</p>pa lta bu ste lha mo'o/ /de nyid so so yang dag par rig pa'i ngo bo ste phyin ci log gi kun rdzob dag pa'o/ /de nyid 'jig rten ltar dge zhes te 'jig rten dang mthun pa'i yid dga' bar byed pa'i glu dang gar dang dbyangs la sogs pa so so'i snang ba tsam la bya'o/ /gzhan yang de nyid rtog pa
<p>159a.4</p>kun las nges grol zhes te gzung ba dang 'dzin pa'i rtog pa gnyis la grol ba ste/de yang mchog gi bde ba zhes te gsang chen mchog rdo rje 'dzin pa chen po'i rang bzhin 'byung ba rgyu'i dngos por gnas pa/ de lta bur spros pas so so'i rig ma dang thabs la thim pas mchod pa ste/ de
<p>159a.5</p>bzhin du gzugs la sogs pa rnams kyis phyi'i dril sogs pa'i sgras bsdus pa'i rin po che bdun la sogs pa yang spros nas mchod par bya'o zhes so/ /tha dad rtog pa grol bas zhes pa ni mchod par bya ba dang mchod pa dang mchod pa'i rnam par rtog pa dang bral ba'o/ /rgyal ba'i
<p>159a.6</p>dbang po ni gnyis su med pa'i dkyil 'khor gyi 'khor lo'o/ /mchod pa dang bdag mnyam par bya ba'i don du sngags 'dis byin gyis brlab par bya'o/ /oM sar+b+ba ta thA ga ta pU dza badzra swa b+hA ba ni gong du smos pa rnams so/ /de'i ngo bo de At+ma ko\u0f85haM zhes so/ /da ni dkyil 'khor te ye
<p>159a.7</p>shes nyi shu rtsa lnga'i bye brag gi bstod pa'i mchod pa gsungs pa/ de 'og ces pa la sogs pa'o/ /de 'og ces pa ni gsang ba'i mchod pa'i 'og tu'o/ /brag ca bzhin du zhes pa ni bstod pa'i sgra dang sgra yul thams cad brag ca ltar mos pa byas nas rang gi sems rig
<p>159b</p>
<p>159b.1</p>pa'i lha zhes pa ni rang gi sems kho na rig pa'i lha ste dkyil 'khor pa rnams so/ /phyi rol gyi lha'i gzugs med pa'i phyir ro/ /de'i bstod pa'i sgra dang chos thams cad rjes su ldan par bsgoms nas rdo rje dril bu dang ldan par byas te dbyangs 'dis bstod do/ /mi bskyod ces pa la
<p>159b.2</p>sogs pa'o/ /de la dngos po 'di rnams ma skyes pas nyon mongs pa'i bdud la sogs pas bskyod du med pas mi bskyod pa'o/ /de nyid mi phyed pas na rdo rje ste chos kyi dbyings kyi ye shes so/ /ye shes che zhes pa ni thog ma la sogs pa dang bral bas ma grub pa me long lta bu'o/ /rdo rje dbyings
<p>159b.3</p>zhes pa ni mtha' rnams dang bral ba sku la sogs pa'i skye ba'i rgyu'i phyir na de skad do/ /de nyid mkhas pa chen po ste thams cad dri ma med par shes pa'i phyir mnyam pa nyid do/ /rdo rje gsum zhes pa ni bdag med pa'i chos nam mkha' lta bu dang ye shes kyi sku dbyer mi phyed pa'i ste/ de thams cad
<p>159b.4</p>de'i ngo bo bas na dkyil 'khor gsum zhes te so sor rtog pa'o/ /g.yeng ba'i rang gi ngo bos mi bskyod pas na rdo rje'o/ /de nyid dbyangs zhes te bla na med pa'i chos gsungs pa'i phyir bya ba nan tan gyi ye shes so/ /de lta bu'i mi bskyod pa'i tshig so so'i sgo nas bskul nas phyag 'tshal bstod ces
<p>159b.5</p>pa ste chos kyi tshig brjod pa'i sgo nas so/ /lus dang sems shugs kyis rtogs par bya'o/ /de bzhin du phyi ma la'ang sbyar bar bya'o/ /rnam par snang mdzad ces pa ni phung po la sogs pa bdag med pa'i rang bzhin du 'thar zhing stod pa ste chos kyi dbyings so/ /dga' chen po zhes pa
<p>159b.6</p>ni kun gzhi gnas gyur pa'i ngo bo bzung ba la sogs pa dang bral ba ste me long lta bu'o/ /rdo rje zhi ba zhes pa ni rgyu 'bras mnyam pa nyid du dmigs pas spros pa dang bral ba ste mnyam pa nyid do/ /dga' ba chen po zhes pa ni dang po ma skyes pas sgyu ma'i rnam par dag pa'i chos la
<p>159b.7</p>mnga' brnyes pa ste so sor rtog pa'o/ /rang bzhin gyis 'od gsal ba'i mchog ste bya ba nan tan gyi ye shes kyis dang po nas 'od gsal ba ste/ de ltar yin pas na mchog go/ /de nyid las sku'i khyad par ston pas na ston pa ste de la phyag 'tshal bstod ces pa gong du
<p>160a</p>
<p>160a.1</p>bstan pa'o/ /dngos po med pa'i byang chub kyi sems khyad par can brod pa'i rgyu yin pas na rin chen no/ /de nyid mdzes par byed pas na rgyal po ste chos kyi dbyings kyi ye shes so/ /gzugs brnyan dang 'dra ba'i chos kyis kun nas khyab kyang mtshan nyid dang bral ba'i
<p>160a.2</p>phyir shin tu zab ba'i me long lta bu'o/ /rdo rje nam mkha' dri med pa/ /zhes pa ni nam mkha' ltar mnyam pa nyid du gnas pa 'dzin pa la sogs pa dang bral ba'i phyir mnyam pa nyid do/ /rang bzhin dag pas gos pa med/ /ces pa ni nyon mongs pa'i skyon dang po nas dag pa skyon gos pa med
<p>160a.3</p>pa ste so sor rtog pa'o/ /de nyid yon tan rin po che thams cad kyi 'byung ba'i sku'i rang bzhin rdo rje'i sku ste/de la phyag 'tshal bstod ces pa ni gong ma bzhin du bya ba nan tan no/ /rdo rje dpag med ces pa ni sems kyi ngo bo ma skyes pas tshang bar byed pa'i yul ma yin pas chos kyi dbyings
<p>160a.4</p>so/ /de nyid 'dod chags che ste de bzhin nyid mi gtong bas me long lta bu'i ye shes so/ /mi rtog nam mkha' rdo rje 'dzin/ /zhes pa ni bzung ba la sogs pa'i ngo bo dang bral bas mi rtog pa ste rdo rje 'dzin pas mnyam pa nyid do/ /'dod chags pha rol phyin pa brnyes/ /zhes pa phyin
<p>160a.5</p>ci log gi 'dod chags kyi pha rol tu phyin pa rnam par dag pa'i 'dod chags brnyes pa ste so sor rtog pa'o/ /rdo rje gsungs zhes pa ni dbyer med pa'i don gsungs pa ste bya ba la nan tan no/ /de la phyag 'tshal bstod ces pa ni gong ma ltar ro/ /don yod rdo rje zhes pa ni rang bzhin
<p>160a.6</p>dag pa'i sku la sogs pas sems can gyi don 'bras bu dang bcas pa mi 'byung ba ma yin pas chos kyi dbyings kyi ye shes so/ /de nyid phyin ci ma log par rdzogs par sangs rgyas pas ni me long lta bu'o/ /bsam pa thams cad ces pa ni ma skyes pa'i sprul pas don rdzogs par
<p>160a.7</p>mdzad pa ste mnyam pa nyid do/ /rang bzhin dag pa zhes pa ni 'od gsal ba'i ye shes de las byung ba ste sgyur ma lta bu'i sku ste so sor rtog pa'o/ /rdo rje sems dpa' zhes pa ni stong pa nyid kyi ngo bo la brtan par gnas pa ste bya ba nan tan gyi ye shes so/ /de la phyag 'tshal bstod
<p>160b</p>
<p>160b.1</p>ces pa ni gong ma bzhin du'o/ /da ni gtsang ba'i dang mi gtsang ba'i rtog pa bzlog pa dang / nang gi mes sbyangs pas mthu dang ldan pa'i phyir bdud rtsi'i mchod pa gsungs pa/ 'bar ba'i oM zhes pa la sogs pa'o/ /de 'ang dang po rlung me'i zhes te rang gi mdun du yaM las byung ba'i rlung gi
<p>160b.2</p>dkyil 'khor gzhu lta bu ba dan kyis mtshan pa yaM dang ldan pa de'i steng du raM las byung ba'i me'i dkyil 'khor gru gsum raM gyis mtshan pa bsgoms te/ de la gnas pa a las gyur pa'i pad+ma'i snod as mtshan pa la/ bdud rtsi lnga zhes te dri chu dang dri chen dang rak+ta dang byang chub kyi sems dang sha
<p>160b.3</p>chen po dbus la sogs par rim bzhin du bzhag la/ de la zla ba dang nyi ma'i steng du hUM b+h+rUM AM dzr-IM khaM zhes pa'i sa bon bkod nas/ de nas dkyil nas grangs med pa'i thub pa'i dbang po sa bon gyi 'od kyis bskul nas sa bon du gzhug par bya'o/ /de nas rlung gi sbar ba la sogs pa'i rim pas
<p>160b.4</p>bdud rtsi blangs pa'i tshogs hUM las rdo rje hUM gis mtshan pa'i gzugs bsgoms te/ dbab pa'i rim pas 'o ma'i rgyun ltar 'ong zhing 'bab par bsam mo/ /de nas gdod oM dkar po 'bar bas stong du byin gyis brlabs pas de nang du zhugs pas bsil bar bya'o/ /de nas 'bru gsum
<p>160b.5</p>bzlas pa zhes te/ oM AHhUM zhes ji tsam 'dod pa bzlas nas gdab par bya'o/ /de tsam na ye shes bdud rtsi rang bzhin shi ba la sogs pa sdug bsngal dang bral bar byed pa shel dang zla ba ltar dag par bsams nas/ hUM dkar zhes te bdag dang lha thams cad kyi lce la hUM las byung
<p>160b.6</p>ba'i rdo rje dam pa rtse gsum pa bum pa la hUM bkod pas lce dag par byas nas rang gi sa bon gyi 'od kyis pad+ma du mar spros nas lha so so'i phyag na gnas pa rdo rje hUM gi lce'u chung gis chu btung ba'i tshul tu drangs nas/ des snying ga na gnas pa'i zla ba'i dkyil 'khor la bzhugs pa'i
<p>160b.7</p>ye shes kyi 'khor lo tshim par bya'o zhes par mos par byas nas myang bar bya'o/ /de ni dkyil 'khor rgyal po mchog ces bya ba'i ting nge 'dzin gnyis pa'o// //de ltar dkyil 'khor gyi 'khor lo rdzogs pa'i rnal 'byor pas/ che ba'i che ba de kho na nyid bsgoms pas
<p>161a</p>
<p>161a.1</p>sems dbang du bya ba'i phyir thig le'i sbyor ba gsungs pa/ dam par 'khus pa la sogs pa'o/ /yang / snying ga'i 'od zer las phyung ba/ /zhes pa ni ye shes sems dpa'i sa bon gyi 'od zer kha dog lnga pa 'phros pa las phyung bzhes so/ /ci 'byung zhe na/ grub dbang
<p>161a.2</p>mtha' yas zhes te rnam par snang mdzad la sogs pa'i thub pa'i dbang po mtha' yas pa'i tshogs 'phros nas zhes so/ /des ci byed ce na/ kun du 'khrul pa spangs te 'gro ba thams cad kyi mi shes pa'i 'khrul pa thams cad spangs pa'i dkyil 'khor gyi 'khor lo yang dag par rdzogs
<p>161a.3</p>pa'i sangs rgyas su byas nas rang sngags su thim par bya zhes te/ byed pa po dang bya bar bcas pa 'dus nas ye shes sems dpa'i thugs ka na gnas pa'i mtshan ma'i bum pa gnas pa'i sa bon la zhugs par bsams te 'grub pa'i rgyu'o/ /de lta na phyi rol gyi gzugs ni gdos pa dang
<p>161a.4</p>bcas pas thig le la snang srid kyi chos 'dus par rigs pa gang gis nyams su myong zhes rgol ba la/ da ni don med pa grub pa'i mtshan mas de mi 'gal ba'i gtan tshigs ston te/ gzugs la sogs pa zhes pa la sogs pa'o/ /de la gzugs la sogs pa zhes pa ni gzugs
<p>161a.5</p>dang sgra dang dri dang ro dang reg bya'o/ /snang ba las ni grol zhes pa ni snang ba ltar ma grub ste/ de dkar po la sogs pas spyod na grol ba ste/ de grol bas na/ de la mngon sum gyis rtogs min/ /zhes te dbang po la sogs pa'i mngon sum gyi ye shes med pa'o/ /de bas na
<p>161a.6</p>gzugs la sogs pa de mngon sum gyis 'dzin pa med ces so/ /ci'i phyir zhe na/ gzung ba 'ga' yang med do zhes pa ste gzugs la sogs pa'i gzung ba 'og nas 'byung ba'i rim pas dpyad na med pa ste de med pas 'dzin pa'i mngon sum yang med de/ rang rig pa'i
<p>161a.7</p>rtog pa dang bral zhing ma 'khrul ba'i de nyid mngon sum zhes bstan to/ /'o na rjes su dpag pa'i shes pa yod do zhe na/ gzhan yang yod pa ma yin zhes te/ rjes su dpag pa zhes pas gzugs la sogs pa yin zhes so/ /ci'i phyir zhe na/ 'brel pa ma mthong
<p>161b</p>
<p>161b.1</p>bas zhes te/ mngon sum ni rjes su dpag pa'i sngon du 'gro ba can gyi phyir ro/ /de yang don gyi dngos po mngon sum du snang ba phyi nas rjes su dpag pa ni rigs pa yin par shes par bya'o/ /'dir de lta bu'i 'brel pa ma mthong ba ste/ ci'i phyir zhe na/ gzung ba la sogs pa yang dag
<p>161b.2</p>par ma grub pas mngon sum gyi ye shes med de/ de med pas rjes su dpag pa yang yod pa ma yin zhes so/ /gzugs la sogs pa mi mngon pa'i don dang shes pa gnyis las med pa'i zhes pa ni ma grags pa dang mi rigs pa'i phyir ro/ /de ltar mig la sogs pa gzung ba dang 'dzin
<p>161b.3</p>pa bral bar bstan nas/ da ni yid kyi rnam par shes pa gzung 'dzin dang bral ba bstan pa/ bde ba la sogs pa zhes te bde ba ni tshor ba bde ba ste/ de dang por byas pa'i 'du shes dang 'du byed dang rnam par rig byed ma yin pa dang nam mkha' la sogs pa'o/ /rang gi las zhes pa ni
<p>161b.4</p>rang gi rnam pa lta bu'i rnam par shes pa skye bar byed pa'o/ /de lta bu'i las 'ga' yang mthong zhes pa'o/ /ci'i phyir zhe na/ bde ba la sogs pa ma grub pa'i phyir ro/ /ji ltar ma grub ce na/tshor ba la sogs pa dus snga ma dang phyi ma rjes su med par shes pa skyed mi nus te/ 'gags
<p>161b.5</p>pa dang ma byung ba'i phyir ro/ /da ltar byung ba la skye bzhin pa zhig yul du gyur pa'am skyes pa zhig yul du gyur grang na/ dang po ni ma yin te/da rung rdzogs pa ma yin pa'i phyir ro/ /gnyis pa'ang mi rigs te shes pa yang skyes zin pa'i phyir ro/ /de bas na tshor ba la sogs pas phan
<p>161b.6</p>btags pa cung zad kyang yod pa ma yin pas rang gi las ma mthong ngo / /'o na nam mkha' la sogs pa yul du grub po zhe na de yang mi rigs te/ brtags pa tsam yin pa'i phyir shes pa bskyed par mi nus pa dang / bskyed na 'bras bu dang mthun pas de 'dus byas su 'gyur ba dang / 
<p>161b.7</p>de dus thams cad na yod pa 'bras bu rtag tu tshar 'gyur ba'o/ /de bas na de rnams kyang ma grub pas rang gi las ma mthong ba'o/ /slob dpon chen po mche ba sdes/ /bde sogs 'das dang ma 'ongs pa/ /ma skyes pa dang 'gags pa dang / /bud med 'bras bu skyed pa yi/ /
<p>162a</p>
<p>162a.1</p>skyed pa'i tshe na med pa dang / /skyes pa na ni skyes zin phyir/ /sim sogs yul du ma grub po/ /nam mkha' la sogs rdzas med pas/ /bud med 'bras bu skyed pa'i phyir/ /skyes na 'bras ltar mi rtag 'gyur/ /de dag rtag tu tshang bas na/ /'bras bu rnams kyang
<p>162a.2</p>tshang bar 'gyur/ /de bas de dag thams cad kun/ /yul du dmigs pa'ang 'khrul pa'o/ /zhes gsungs so/ /gong ma'i rim pas ma grub pas 'brel par gyur pa med de/ mngon sum dang rjes su dpag pa yang med pa'o/ /de bas na gzugs la sogs pa bzhin du de dag
<p>162a.3</p>gzung 'dzin med ces te/ gzugs la sogs pa gzung ba dang 'dzin pa gong ma'i rim pas bral ba de bzhin du gzung ba dang 'dzin pa dang bral ba zhes mngon no/ /da ni gong du/ gzugs la sogs pa snang ba las ni grol/ /zhes pa ji ltar snang ba las grol ba gzung ba 'ga' yang med
<p>162a.4</p>ces de rgyas pa bstan pa'i phyir/ dang po rgyun du gtogs pa'i rtag pa ma grub pa bstan pa'i phyir/dkar po zhes pa la sogs pa'o/ /dkar po la sogs pa zhes pa ni gzugs la sogs pa'i don to/ /gang gis shes she na rnam par shes pas so/ /dang por mthong ba de nyid ces pa ni/ skad cig ma dang po mthong ba
<p>162a.5</p>de nyid dus gzhan te skad cig ma gnyis pa la sogs par mthong ba ma yin zhes te 'bras bu skad cig ma yin pa'i phyir ro/ /de ltar ma yin na 'bras bu rtag par thal bar 'gyur ro/ /ci'i phyir zhe na/ rgyu rtag pa ma yin pa'i phyir ro/ /
<p>162a.6</p>de bas na 'bras bu yang rim par 'byung bar snang bas rgyu rnams kyang de bzhin du shes par bya ste/ rtag par ga la 'gyur/ 'phags pa byams pas kyang / /'bras bu rim can nyer sbyor bas/ /rgyu rnams rtag pa'i bdag nyid min/ /zhes so/ /slob dpon dbyig gnyen
<p>162a.7</p>gyis kyang / /de yang gang tshe de yi tshe/ /khyed kyi don de mi snang na/ /de ni mngon sum ji ltar 'dod/ /ces so/ /de bas na de gnyis zhes pa ni/ gong du rnyed pa dang phyis nye bar rnyed pa'o/ /phun tshun ni mthun zhes pa 'gags pa dang yod pas na'o/ /dpe gsungs pa/ bde la
<p>162b</p>
<p>162b.1</p>sogs zhes pa ni bde ba dang sdug bsngal dus thams cad du mi mthun pa ste de dang 'dra ba'o/ /da ni rigs par rtogs pa'i gcig pa nyid ma grub par bstan pa'i phyir/ gzugs la sogs pa zhes pa la sogs pa'o/ /de la gzugs la sogs pa zhes pa ni ka ba la sogs pa
<p>162b.2</p>dngos po thams cad do/ /gcig min zhes pa ni dgag par dam bcas pa'o/ /ci'i phyir zhe na/ thog ma zhes pa la sogs pa'o/ /thog ma zhes pa ni ka ba la sogs pa'i steng gi cha'o/ /tha ma zhes pa ni 'og gi cha'o/ /sogs kyi dkyil 'khor la sogs pa'i cha bzung ba'o/ /
<p>162b.3</p>de ltar snang bas zin pa dang ma zin pa snang ba dang / /gom pa rim gyis kun du phyin pa dang phra ba mi mthong zhing rags pa mthong ba dang / rta dang glang po che la sogs pa du mar snang ba'i phyir gcig tu dmigs pa nyid 'khrul pa'o/ /de bas na slob dpon dbyig gnyen gyis/ gcig ni rim
<p>162b.4</p>gyis 'gro ba med/ /zin dang ma zin cig car med/ /ris chad du mar snang ba dang / /mig gis mi sod phra ba 'ang med/ /ces so/ /shes rab 'byung gnas gsang ba kyang / /ka ba la sogs dngos po la/ /steng 'og la sogs dbye ba yis/ /de las du mar phyer gyur na/ /gcig
<p>162b.5</p>tu dmigs pa 'khrul pa'o/ /zhes gsungs pas gcig pa yul ma yin no/ /da ni du mar gtogs pa'i rdul phra rab ma grub par bstan pa'i phyir rdul phran zhes pa la sogs pa'o/ /de dag gi ltar na don rnams rdul phra rab las grub cing de dag kyang cha shas dang bral zhing mun
<p>162b.6</p>pa dang snang ba'i skabs mi 'byed cing rigs mthun pa'i skabs dang bcas par rtog go/ /de yang mi rigs par bstan pa'i phyir/ rdul phran cha shas mi mthong zhes te/ rdul phra rab re re mi dmigs shing rags pa la dmigs pa'i phyir ro/ /rags pa'i cha shas kyi ngo bor
<p>162b.7</p>stong pas rdul phra rab ma yin no/ /shes rab 'byung gnas gsang bas kyang / /phra rab re re blo yis dmigs/ /blo ni sbom po la dmigs te/ /sbom po cha shas dang bcas pas/ /rdul phran yul du ma grub po/ /zhes so/ /de bas na du ma'i rdul phra rab kyang blo'i yul ma yin zhes
<p>163a</p>
<p>163a.1</p>pa'i gtan tshigs kyang gcig pa sun dbyung ba de bzhin te cha shas can gtogs pa'i phyir ro/ /da ni rdzas rtags bcom par gtogs pa'i 'dus pa nyid ma grub par bstan pa'i phyir/ dbus kyi zhes pa la sogs pa'o/ /de dag gi ltar na rdul phra rab re re nas 'dus
<p>163a.2</p>nas rigs mthun pa'i skabs mi 'byed cing 'byar nas dmigs pa med pa rtog go/ /de nyid mi rigs par bstan pa'i phyir dbus kyi cha cha shas med pa'i rdul phran zhes te/ gang gi tshe 'dus pa de'i tshe/ dbus kyi rdul phra rab cha shas dang bral ba de la du ma'i rdul phra rab rjes su 'brang
<p>163a.3</p>zhing 'dus pa de mi rigs te cha shas med pa'i phyir ro/ /de ltar na go sa de'i rjes su 'brang ba de phyogs drug nas sam 'on te phyogs gcig nas bgrang na/ dang po ni rigs pa yin te/ dbus na gnas pa cha drug tu gyur pa'i phyir ro/ /de na rdul phra rab nyid nyams par 'gyur ro/ /
<p>163a.4</p>gnyis pa yang rigs pa ma yin te/ sa'i dkyil 'khor zhes pa la sogs pa'o/ /rang bzhin gcig pa'i phyir gcig gi go sa gang yin pa der gzhan thim pas sa'i dkyil 'khor la sogs pa rags pa'i dpung thams cad snang bar mi 'gyur te thams cad rdul phra rab tsam
<p>163a.5</p>du 'gyur ro/ /de bas rdul phra rab tu 'du shes byar mi rung ngo / /de las ma gtogs pa'i 'dus pa zhes bya ba'i rigs yod pa ma yin pas na 'dus pa ma yin no/ /slob dpon dbyig gnyen gyis kyang / drug gis cig car sbyar ba na/ /phra rab rdul cha drug tu 'gyur/ /drug po
<p>163a.6</p>dag ni go gcig na/ /gong du rdul phran tsam du 'gyur/ /rdul phran sbyor ba med na ni/ /de 'dus yod pa de gang gi/ /zhes pas so/ /slob dpon la ba can gyis kyang / rdul phran 'dus par mi 'dod na/ /gzhan pa'i 'dus pa brjod dgos so/ /gtan tshigs cung zad mi snang
<p>163a.7</p>bas/ /'dus pa'ang yul du ma 'grub po/ /zhes gsungs so/ /de ltar yul rnams yod pa yin pas/des bskyed pa'i 'dzin pa'i bdag nyid rnams kyang yod pa ma yin te gzung ba 'ga' yang med pa'i phyir ro/ /'phags pa byams pas kyang / don dang sems can bdag
<p>163b</p>
<p>163b.1</p>rnams rig /snang ba'i rnam par shes pa ni/ /rab tu skye bo de don med/ /de med pas na de yang med/ /ces gsungs so/ /de ltar snga ma'i phyogs ma grub pa bstan nas/ da ni rang gi grub pa'i don nye bar 'dus pa gsungs pa/ de bas zhes pa la sogs pa'o/ /de bas zhes pa ni
<p>163b.2</p>gong du gsungs pa'i rigs pa'i stobs des so/ /'dzin pa la sogs zhes pa ni gzung ba med pas 'dzin pa 'ang med pa ste/ gnyis kyi bdag dang bral bas zhes so/ /rang dbang zhes pa ni gzung ba la sogs pa de'i phyir dngos po med kyang rang rang gi bag chags kyis 'dod dgar
<p>163b.3</p>brtags pa ste/ gzung ba dang 'dzin pa gnyis kyang phan tshun 'brel pa med pas rang dbang ste/ de kun brtags pa rang gi ngo bo yin/ /zhes so/ /de bas na kun brtags pa'i rang gi ngo bo ni yang dag pa ma yin te thar par 'dod pa de dgag par bya'o/ /gzhan yang rtog pa dag
<p>163b.4</p>par bya ba la nan tan bya'o zhes so/ /bde mchog gi rgyud phyi ma las/ rtog pa yongs su dag phyir na/ /de bas rtog pa yongs su dag /ces bshad do/ /de yang thar pa 'dod pas phyi rol gyi zhen pa bzlog ste/ rang gi ngo bo ji ltar gnas pa la blo bzhag ste/ des skyon med pa
<p>163b.5</p>thob nas dag pa zhes mi thob po/ /yang gsungs pa/ ngo bo tsam la gnas pa ni/ /blo yi dga' brod chen po min/ /zhes so/ /ma lus g.yo dang mi g.yo zhes pa ni snod dang bcud du bcas pa'i chos thams cad ma grub pa'i dpe gsungs pa/ dri za'i grong khyer zhes te
<p>163b.6</p>chu bo la sogs pa'i rgyun phyi rol na med kyang khang pa dkar po la sogs pa snang ba skye ba bzhin du chos thams cad kyang thog ma med pa'i dus nas spros pa'i bag chags yongs su smin pa'i dbang gis gzugs la sogs pa snang bar skye ba ste/ de yang ma dpyad na rung ba ste ci yang ma
<p>163b.7</p>yin no/ /de bas na skye ba dang 'jig pa'i chos rnams ni/ ma dpyad par ni yid du 'ong / /don byed ldan par 'gyur na yang / de dngos kun rdzob shes par bya/ /zhes so/ /de bas na sngon gyi lha rnams sems rnam par dag pa'i sems kho na 'jug pa ste/ nye bar 'du byed pa
<p>164a</p>
<p>164a.1</p>'dzin pa la sogs pa med pa ste/ me la me ni zhu ba 'dra/ /zhes pa la sogs pa'o/ /'o na kun dag pa'i ngo bo 'khor bar ji ltar 'gyur/ de med pas na mya ngan las 'das pa'ang ga la yod ce na bdag ces pa la sogs pa'o/ /kho bo cag kyang 'khor ba'i chos gzhan
<p>164a.2</p>nas med par mi 'dod mod kyi 'on kyang brtags pa tsam mo/ /de yang rtag pa la sogs pa la gzugs por 'khrul lo/ /thag pa'i sprul ltar snang la med pa nyid do/ /de nyid kyang bdag dang gzhan gyi gzugs la sogs pa med par de la mngon par zhen pa'o/ /de'i rgyun bar ma chad
<p>164a.3</p>pa'o/ /de'i ngo bos zhes pa ni de'i rang bzhin gyis byin pa rnams la bde 'gro la sogs pa'i so sor snang ba'i skyes bu de la 'khor ba zhes bshad do/ /dang po dang zhes pa ni mya ngan las 'das pa ste dkyil 'khor gyi 'khor lo'o/ /de la sogs pa zhes pa ni rnam par rtog pa'i rgyun de
<p>164a.4</p>las log pa sems kyi rgyal po ji bzhin du gnas pa rkyen khyad par can gyis bsgrubs nas rtog pa de'i ngo bo thams cad mya ngan las 'das zhes bya'o/ /ji skad du/ sems can kun gyi sems gang yin/ /brtan pa'i phyir na sems par brjod/ /mnyam par gzhag pas ting 'dzin
<p>164a.5</p>gnas/ /nges pa las ni rdo rjer gyur/ /sems dpa'i byin rlabs sbyor ba yis/ /slar yang rdo rje sems dpar 'gyur/ /zhes so/ /'phags pa klu sgrub zhal snga nas/ /'khor ba dang ni mya ngan 'das/ /'di gnyis yod pa ma yin te/ /'khor ba yongs su shes pa ni/ /mya
<p>164a.6</p>ngan 'das zhes de la bya/ /zhes so/ /de bas na sems kho na la bdag la sogs par sgro btags pa de'i tshe 'khor ba zhes bya la/ /sgro btags pa de kho na dang bral nas rang gi ngo bor gnas pa de la mya ngan las 'das pa zhes bya'o/ /de ltar gnas kyang chos nyid kyis ni zhes
<p>164a.7</p>pa ni stong pa nyid kyis so/ /srid dang zhi ba ni 'khor ba dang mya ngan las 'das pa'o/ /de yang stong pa nyid 'khor ba spangs nas mya ngan las 'das pa tshol ba de lta bu'i dbye ba 'ga' yang med de gnyi gas stong pa'i phyir/ /ji skad du/ yang dag ma mthong 'jig rten dang / /mya ngan 'das
<p>164b</p>
<p>164b.1</p>par rlom sems te/ /yang dag mthong ba 'jig rten dang / mya ngan 'das pa rlom sems med/ /ces 'phags pa klu sgrub kyis bshad pa'o/ /bcom ldan 'das kyis kyang so so skye bo rnam par dag pa dang / de bzhin gshegs pa'i rnam par dag pa 'di la gnyis su med de gnyis su
<p>164b.2</p>byar med so so ma yin tha mi dad do zhes rgyas par gsungs pa/de ci'i phyir zhe na/ gang gi phyir zhes te gtan tshigs gang gi phyir ro/ /'dzin pa la sogs pa'i sgro btags pa pa dang bral rtag tu steng du dus thams cad du kun la zhes te/ srid pa dang mya ngan las 'das pa kun las spros pa dang bral ba'i
<p>164b.3</p>chos nyid grub pa yin pa'i phyir dbye ba med do/ /'phags pa lang kar gshegs pa las/ de bzhin gshegs pa rnams byung yang rung ma byung yang rung / chos rnams kyi chos nyid dang chos kyi dbyings dang chos mi 'gyur ba ni ye nas gnas pa nyid do zhes gsungs pa lta bu'o/ /sgro
<p>164b.4</p>btags pa'i rnam pa ci gzhung tshugs pa ma yin nam/ sems las gzhan zhes pa ni sems las gzhan nga rgyal gyi rkyen bdag dang gzung ba la sogs pa'i dbye ba 'ga' yang yod pa ma yin zhes so/ /de'i don ni 'di lta ste bdag la sogs pa med pa'i dbang gis sems de la
<p>164b.5</p>btags te/ de las log pa'i rgyu ba dang mi rgyu ba'i dngos po sna tshogs su snang ba ste de tha dad pa ltar snang yang sems de las gzhan na yod pa ltar ma yin te/ de nyid nga rgyal gyi yul yin zhes so/ /de ni srid pa dang zhi ba tha mi dad par bsdu ba'i phyir/ gang zhig ngo bo zhes te
<p>164b.6</p>kun rdzob gang zhig ngo bo don dam pa ste de rtogs na de'i rtog pa'i gzhi kun rdzob kyi rang bzhin de ci'i phyir dngos por grub/ lung dang rigs pas dpyad na ngo bo nyid dmigs su med pa'i phyir ro/ /'on kyang chu zla la sogs pa'i rnam pa ni mi 'gog go/ /de bas thams cad ces te
<p>164b.7</p>srid pa dang zhi ba'o/ /dbyer med pa ni don dam par dbyer med par byas shing tha dad pa med pas thams cad dbyer med nyid yin no/ /de bas na/ dngos gcig dngos po kun gyi rang bzhin te/ /dngos kun dngos po gcig gi ngo bo nyid/ /gang gi dngos gcig de bzhin nyid
<p>165a</p>
<p>165a.1</p>mthong na/ /de yis dngos kun de bzhin nyid kyang mthong / /zhes gsungs pa dang / 'phags pa klu sgrub kyi zhal snga nas kyang / kun rdzob dag ni ma rtogs par/ /de bzhin nyid ni dmigs mi 'gyur/ /kun rdzob stong pa nyid gsungs te/ /stong pa nyid ni kun
<p>165a.2</p>rdzob gsungs/ zhes pa dang / 'phags pa brgyad stong pa las kyang / kau shi ka 'dzam bu gling na shing sna tshogs pa/ yal ga la sogs pa sna tshogs pa skyes kyang grib ma la bye brag med de grib ma grib ma zhes bya'o/ /chos thams cad kyang ngo bo nyid gcig pa ste stong pa nyid do zhes gsungs pa lta bu'o/ /da ni de rnams
<p>165a.3</p>kyi mjug bsdu ba'i phyir kha cig ces pa la sogs pa'o/ /kha cig ces pa ni dngos po kho na ste gzugs la sogs pa'o/ /de yul la rnam par rtog pa'o/ /kha cig gzhan du zhes pa ni mig la sogs pa'i rnam par shes pa kha cig sems su rnam par rtog pa'o/ /rnam par rtog
<p>165a.4</p>pa zhes pa ni nga rgyal gyi rgyus tha dad par ro/ /de nyid kyang gong ma'i rim pas gzung ba dang 'brel ba dang / 'dzin pa dang bral ba ste/ de bas na gzung ba dang 'dzin pa gang yang ma yin pas thams cad sems kho na'o/ /mdo las kyang / kye rgyal ba'i sras dag khams gsum pa
<p>165a.5</p>'di dag ni sems tsam mo zhes gsungs pa'o/ /de la 'khrul pa gang gnyis te/ /kha cig don dam par yod pa nyid du rtog cing rdzas nyid du sems pa dang / de las gzhan pa'i ni kun rdzob nyid la gnyis su snang bar sems so/ /dang po ni rigs pa ma yin te/ rnam par
<p>165a.6</p>shes pa rang bzhin med pa'i phyir ro/ /de ni dbu ma'i bstan bcos su 'phags pa klu sgrub la sogs pas rgyas par gsungs te 'dir ma bshad do/ /skye ba med par bstan pa'i mdo las/ chos thams cad ni lha'i bu'i sems tsam mo/ /de nyid kyang rang bzhin med pa'o zhes
<p>165a.7</p>gsungs so/ /de bas na nges par legs pa'i grong khyer du 'jug 'dod pas sems kun rdzob tu shes par bya'o/ /'phags pa lang kar gshegs pa las/ sngar bzhin med de rnam rig med/ /dngos po yang med kun gzhi med/ /ro dang 'dra ba'i mi mkhas pa/ /ngan rtog
<p>165b</p>
<p>165b.1</p>rnams kyis brtags pa'o/ /zhes pa la sogs pa gsungs so/ /gnyis par yang ma yin te/ 'khor ba'i chos ni med pa'i phyir ro/ /ci'i phyir rtsa ba'i rgyud las/ mdor na phung po lnga rnams ni/ /sangs rgyas lngar ni rab tu brtag /ces pa la sogs pa gsungs so/ /de yang
<p>165b.2</p>rtog pa la sogs pa la gzugs la sogs par 'khrul pa ste/ 'khor ba de thag pa'i sbrul ltar snang ba la med pa zhes gong du bstan to/ /dpal ye shes rdo rje kun las btus pa las/ gsang ba'i bdag po thag pa'i sprul gang yin pa de ni yod pa ma yin no/ /'on kyang rab rib
<p>165b.3</p>spangs te thag par mthong na don gzhan med do/ /gsang ba'i bdag po de bzhin du rtog pa la sogs pa la gzugs la sogs par 'khrul pa yin no/ /'on kyang zhes pa ni bag chags kyi phyir ro/ /skyes bu la la zhig gis ngas bstan pa'i lam la gzhol zhing bag chags de bzlog na
<p>165b.4</p>rtag pa la sogs par mthong zhing gzhan ci yang mi dmigs so zhes gsungs so/ /de bas na mya ngan las 'das pa kho na'o zhes pa ni grub pa'i mtha'o/ /de ltar gong du bshad pa'i rigs pas gzugs la sogs pa dang bral bas thams cad sems tsam du bstan nas/ de nyid
<p>165b.5</p>log par rtog pa yang bkag nas de nyid kyang dkyil 'khor gyi 'khor lo'i rnam pa kho na yin pas gsungs pa/ dad dang zhes pa ni/ las dang 'bras bu dang bden pa dang dkon mchog la mngon par yid ches pas sems dad pa'o//brtson 'grus ni dge ba la sems mngon par spro ba'o/ /de rnams
<p>165b.6</p>dag pa dang de bzhin du 'dris pa'i dngos po nyid la ma brjed pa ste/ sems kyis mngon par brjod pa'o/ /ting nge 'dzin brtags pa'i dngos po la sems rtse gcig pa nyid do/ /de rnam par dag pa go rims bzhin du gshin rje gshed la sogs bzhi ste sgo srung rnam par dag pa'o/ /dran pa nye
<p>165b.7</p>bar gzhag pa la sogs pa byang chub sems kyi mtshan nyid 'dzin cing 'jug pas na sgo'o/ /de'i bdag por dgug pa la sogs pa'i yon tan gyi mthu mi nyams par srung zhing gti mug la sogs pa skye ba'i sgo 'gog cing bsrung bar gyur pas na sgo srung ste/ de nyid sems yin no/ /shes rab
<p>166a</p>
<p>166a.1</p>ces pa ni rigs pas bskyed pa ste gzugs la sogs pa btags pa tsam du shes pa'o/ /de rnam par dag pas thams cad yul du snang zhes te/ gzugs la sogs pa'i lha mo drug tu snang ba ste de nyid sems so/ /mtshan ma med pa'i zhes pa ni gzung ba la
<p>166a.2</p>sogs pa spangs te de'i dga' ba ni mchog gi bde ba'o/ /de'i rnam par dag pa ni spyan ma la sogs pa lha mo'i tshogs te bzhi'o/ /de nyid kyang mchog gi dga' ba'i dus na dbye ba med pa dang kun khyab pa dang don mi gtong ba dang mi shigs pa ste/ de bas na/ ra ti shin tu longs
<p>166a.3</p>spyod rdzogs/ /zhes khyad par byas pa'o/ /de nyid kyang sems so/ /sems can zhes pa ni dbang po lnga'o/ /don bzung ba la sogs pa lnga'o/ /des don dang sems can du snang ba'i kun gzhi bstan to/ /bdag po zhes pa ni nyon mongs pa can gyi yid do/ /thun mong ma
<p>166a.4</p>yin pa'i 'khor bzhi dang ldan pa'i phyir ro/ /rnam par rtog pa zhes pa ni yid kyi rnam par shes pa ste chos thams cad kyi yul can du gyur pa'i phyir ro/ /rab tu 'jug pa zhes pa ni mig la sogs pa'i rnam par shes pa ste so sor 'jug pa'i phyir de skad do/ /de rnam par dag
<p>166a.5</p>pa'ang yin zhes so/ /ji lta bu zhe na me long la sogs zhes te/ de la kun gzhi rnam par dag pa me long la gzugs brnyan snang ba ltar dngos po ma lus pa cig car shes pa ni me long lta bu'o/ /sogs pa'i sgras bsdus pa nyon mongs pa can gyi yid rnam par dag pa ni sems can thams
<p>166a.6</p>cad kyi rang rig pa tsam mo zhes gcig tu rtogs pa ni mnyam pa nyid kyi ye shes so/ /yid kyi rnam par shes pa rnam par dag pa ni phung po la sogs pa'i dngos por rnam par dbye ba ste/sangs rgyas kyi rang bzhin du shes nas chos thams cad kyi cha shas ni 'di dag go zhes pad+ma'i
<p>166a.7</p>'dab ma ltar rtog cing rtog pa med pa na so sor rtog pa'i ye shes so//'jug pa'i rnam par shes pa rnam par dag pa bdag gzhan gyi lus las kyi bya ba rdzogs par byed pa bya ba la nan tan gyi ye shes so/ /de rnams su dag pa'i dus de na sgrib pa thams cad dag cing nyon mongs pa
<p>166b</p>
<p>166b.1</p>las grol ba rnam par rtog pa'i bag chags rnam par sbyangs pa/ zab mo dang gsal ba ste chos kyi dbyings kyi ye shes so/ /de nyid dri ma med pa yang yin la sems kyang yin pas na de skad do/ /de rnams 'dir sangs rgyas rnams kyi gzugs zhes te/ go rims bzhin du rnam par
<p>166b.2</p>snang mdzad la sogs pa'i ngo bo nyid sems so/ /de nyid ces pa ni gnyis su med pa'i ye shes te/ de rnam par dag pas de'i sbyor bas dkyil 'khor bdag po zhes te/ thams cad kyi bdag po rdo rje 'chang chen po'i ngo bo nyid du'o/ /cher gnas zhes pa ni de kho nas chos thams cad
<p>166b.3</p>chos nyid kyis bsgrub par bya ba yin pa'i phyir ro/ /de dag go zhes pa ni rtag pa la sogs pa spyi'i mtshan nyid do zhes so/ /'di skad du/ dpal ldan sangs rgyas kun gyi bdag /rdo rje 'chang ba kun gyi gnas/ /chos rnams kun gyi chos nyid do/ /sangs rgyas kun gyi bsgrub bya yin/ /zhes
<p>166b.4</p>shes so/ /gzugs kun zhes pa ni gzugs kyi phung po la sogs pa'o/ /de la 'khrul pa zhes pa ni phyi rol du sgro nan gyis btags pa gcig pa la sogs pa dang bral bas na dri med pa'i zhes te shel lta bu'i sku la sogs pa 'grub pas so/ /phung po la sogs zhes pas ni dri ma
<p>166b.5</p>med pa'i phung po ni rtag pa la sogs pa'o/ /sogs pa'i sgras dri ma med pa'i skye mched ni sa'i snying po la sogs pa'o/ /dri ma med pa'i khams ni spyan ma la sogs pa'o/ /de lta bu'i dngos por grub po zhes so/ /ser sna ni sems kyis kun du 'dzin pa'o/ /de dang por byas
<p>166b.6</p>pa'i sgras bsdus pa'i tshul khrims 'chal pa dang / bzod pa med pa dang le lo dang sems g.yeng ba dang / shes rab 'chal ba la sogs pa bcu'o/ de las log pa ni med pa ste/ pha rol phyin dang zhes te sbyin pa la sogs pa dang / de nyid sa dang zhes te rab tu dga' ba la
<p>166b.7</p>sogs pa bcu ste/ de nyid dkar po ste ser sna la sogs pas ma gos pa'i phyir ro/ /de yang 'dir gzugs la sogs par sbyor ba ste de nyid kyang sems so/ /de ltar sems nyid dkyil 'khor gyi 'khor lo'i rnam pa kho nar bstan pas/ da ni de rnams kyang zab mo dang gsal ba
<p>167a</p>
<p>167a.1</p>yin pas bstan pa/rnam par rtog pa med ces pa la sogs pa'o/ /rnam par rtog med ces pa ni gong ma de dag kyang rang 'byung bar byed pa'i rgyu gzung ba la sogs pa'i rnam par rtog pa dang bral zhing mi dmigs pa'o/ /bdag gzhan don 'byung ba
<p>167a.2</p>zhes pa ni nyid kyang phun sum tshogs pa'i don yod pa gzhan ston pa'i rgyu 'jig rten dang 'jig rten las 'das pa'i bde ba thob par byed pa ste 'ja' tshon lta bu'i sku'o/ /de'i go rims zhes pa ni rnam par rtog pa med pa zad pa dang shes rab ces bya bar sbyar ro/ /gang zhig dngos
<p>167a.3</p>med shes rab ste/ /zhes pa'o/ /de bzhin du bdag dang gzhan gyi don 'byung ba dang thabs zhes bya bar sbyar ro/ /rang gi mtshan nyid thabs yin no/ /zhes bya ba'o/ /de lta bu'i ngo bor bdag nyid sems dpa'o zhes so/ /da ni zab mo dang gsal ba de nyid dbyer mi phyed pa bstan pa'i
<p>167a.4</p>phyir ro/ /don dam par zhes pa la sogs pa'o/ /don dam par zhes pa ni zab mo'i dbang du byas nas dbyer med ces te dbyer yod pa ma yin no/ /nam mkha' ltar rnam par dag pa'i phyir ro/ /dbyer med pa ma yin zhes pa ni gsal ba'i bdag nyid kyis dbang du byas
<p>167a.5</p>nas dbyer med pa ma yin te 'ja' tshon ltar so sor snang ba'i phyir ro/ /de bas na dbyer med pas gnyis ka las rnam par grol ba thabs shes rab tu bcas pa'i byang chub kyi sems so/ /ji skad du/ stong nyid snying rje tha mi dad/ /byang chub sems zhes bshad pa yin/ /
<p>167a.6</p>zhes so/ /ci'i phyir zhe na/ gzhan du gzung ba'i gnas min phyir/ /zhes te gzung ba la sogs pa'i rten du rung ba'i chos ni gang yang med de de nyid log par brtags pa ma yin pa'i phyir ro/ /de bas na dbye ba la sogs zhes te/ dbye ba dang mi dbye ba'i rtog pa sna
<p>167a.7</p>tshogs pa bzhi po la mi 'byor ba'i phyir/bzhi po de nyid thabs dang shes rab dbyer med pa'i sems yin no/ /de ltar brtags nas zhes pa ni rang gi sems kho na las thams cad snang bar sems tsam la sems tsam 'jug par mi 'gal bar shes na shes so/ /
<p>167b</p>
<p>167b.1</p>gzhi'i snying po zhes pa ni sngags kyi yi ge maM ngo / /dri ma med pa'i zla bar gnas pa'i ral gri'i mtshan ma ste/ de'i dbus na gnas zhes te gnas bstan pa'o/ /dam pa'i sngags zhes te thig le'i gzugs zhes te/ kha dog lnga dang ldan pa tsa na ka'i 'bru tsam gyis gzugs su ste
<p>167b.2</p>rang gi sems nyid 'od zer lnga dang ldan par 'bar ba dang bcas par bsgom par bya'o zhes so/ /yang na sngags de nyid ma 'phros pas thig le'i ste des gzhan 'dod do/ /sems de 'od zer 'phro bas zhes te thig le'i gzugs can gyi sems de'i 'od zer gyi phreng ba de'i
<p>167b.3</p>gnas dang / ye shes sems dpa'i nang gi lus la sogs pa nas de'i gnas kyang 'od zer des sad cing snang bar byas nas/ des sku gsung thugs rdo rje mchog ces te 'jam pa'i rdo rje'i dam par gyur pa'i sku gsung thugs kyi rdo rje yang 'od zer des snang bar byas nas yang
<p>167b.4</p>rang gi las sbyar ba'i phyir/ slar yang de nyid du thim zhes pa ni gsal ba bzhin du rang rig pas thig le la zhugs pas ye shes bdud rtsi'i rgyun te/byang chub sems dpa' 'jam pa'i dbyangs kyi dkyil 'khor thig le sbyor ba yan chad kyis lhag par mos par byas la de'i
<p>167b.5</p>thig le las ye shes kyi 'od zer gyi bdud rtsi ste gnyis su med pas rnam par rtog pa la sogs pa'i shi ba dang bral bar byed pa de la goms pa med par byas pas sangs rgyas nyid du mi 'gyur bas sems can thams cad gdon pa'i yid du byas la zab mo dang gsal bas
<p>167b.6</p>zin pa'i thig le de 'dzag pa'i ngang tshul can la sems bzung zhing bsgom par bya'o/ /de la reg pas gnyis su med pa'i ye shes dang ldan par 'gyur ro/ /de nas lus nang thams cad ces te nang gi thig le'i 'od kyis rang gi gnas la sogs pa'i dkyil 'khor
<p>167b.7</p>can thams cad sad par byas la/ so so ma lus byung zhes te 'jam pa'i dbyangs kyi nang gi lus la 'od zer bzhag pa ba spu'i bu ga las 'phros pas kun du de nyid mtha' yas pas zhes pa ni dkyil 'khor la sogs pa'i rim gyis sad cing snang bar byas nas thams cad khyab
<p>168a</p>
<p>168a.1</p>ste/ brgyud pa'i rim pa bzhin du byas nas slar yang rim bzhin du ye shes kyi bdud rtsi la thim par byas nas bsgom par bya'o/ /de lta bu'i rim pas yang dang yang du spro ba dang bsdu ba dang bzung ba la sogs pa bya'o/ /da ni phra mo'i ting nge 'dzin bsgom pas yang
<p>168a.2</p>sems brtan par bya ba'i phyir gsungs pa/ yang na zhes pa la sogs pa'o/ /yang na zhes pa ni gong mas kyang sems brtan par bya ba'i ched du 'di bsgom par bya'o zhes so/ /rang gi mtshan ma phra mo ni rang gi lha'i phyag mtshan de ral gri nas tsam mo/ /'dir man ngag ni snying po'i sa
<p>168a.3</p>bon gyi 'od zer gyis de bzhin gshegs pa bkug pa la sogs pas byang chub sems su zhu nas/ pad+ma'i lte ba'i nang du babs pa las de la gyur pa'i mtshan ma gong du gsungs pa lta bu'i nang du thub pa'i 'khor lo zhes te/ chos 'byung nas brtsams te thig le'i rnal 'byor yan
<p>168a.4</p>chad kyis lhag par mos par bsgoms nas/ de la bying bar song nas sems ma gsal na rang gi rdo rje rtse lnga pa dbus lcags kyur gyur par drangs nas/sna rtser zhes te pad+ma'i sna rtser bsgom par bya'o zhes te/ dgag pa dang gtong ba'i yan lag gsum pa'o/ /de yang rdo rje dang po'i shes
<p>168a.5</p>rab tu ldan pa nyin mtshan du ste/ dus bzhir bstan par bya ba'i don du bsgom par bya'o/ /byang chub sems rdo rje'i bum par mtshan ma'i dbus su maN+Dal bsgoms nas/sems bying bar song na dbugs phyung ba'i sna rtse la bsgom pa ni man ngag gzhan no/ /de'i thig le la gong ma'i
<p>168a.6</p>rim pas spro ba dang bsdu ba ni dgag pa dang gtong ba'i yan lag gsum pa'o/ /de yang ye shes lnga'i 'od zer 'chang la zhugs shing gtong ba bzung ba'i yan lag go/ /de ltar bzung bas brtan pa'i mtshan ma zhes te/ phra mo'i ting nge 'dzin la brtan pas 'byung ba bzhir re re nas
<p>168a.7</p>log pas/ /smig rgyu 'dra ba dang po dang / /du ba lta bu gnyis pa dang / /mkha' snang lta bu gsum pa dang / /mar me ltar 'bar ba bzhi pa dang / /sprin med nam mkha' lta bu ni rtag tu snang ba lnga pa ste/ de lta bu'i rtags de mthong nas brtan par yang shes na gdod spro bar bya ste/ de'i 'od zer zhes
<p>168b</p>
<p>168b.1</p>te mtshan ma phra mo'i dkyil 'khor gyi 'od zer te/ de las byung ba'i mthu dbang ste de bzhin gshegs pa'i dkyil 'khor dang / rnam pa sna tshogs phyag mtshan zhes te/ rdo rje dang ral gri dang 'khor lo dang rin po che dang pad+ma la sogs pa spro bar bya ste/ spros pa gzhan dang gzhan gyi
<p>168b.2</p>gzugs las man ngag gi rim pas rjes su dran pa bsgoms te/ phyis gnas dang gnas pa'i bdag nyid kun du spros nas bzlas brjod bya'o zhes so/ /rtsa ba'i rgyud las kyang / sangs rgyas byang chub gnas rnams ni/ /de ru mdor na spros par bya/ /sku gsung thugs kyis mtshan pa yi/ /
<p>168b.3</p>sngags kyi tshig ni rab tu brjod/ /ces so//da ni grub pa'i mtshan ma thob par bya ba'i phyir gsang sngags bzlas brjod kyi cho ga gsungs pa de nas bzlas pa zhes pa la sogs pa'o/ /de nas bzlas pa byed par 'dod pas rtse gcig pa'i sems kyis dngos po'i chos thams cad kyi bdag
<p>168b.4</p>nyid rang gi sems dkyil 'khor gyi 'khor lo'i rang bzhin las phyi rol du gyur pa'i lha med pas rang gi sems kho na'i ngo bor byas nas zhes so/ /ci bya zhe na sems kyi 'od zer ldan zhes te/ rang gi sems kha dog sna tshogs pa'i 'od zer dang ldan pa/ gzhi'i sngags zhes pa ni ye shes
<p>168b.5</p>sems dpa'i thugs kar gnas pa'i maM/ sku rdo rje la sogs pa'i thugs ka'i 'khor lo la sogs pa'i dkyil du gnas pa'i oM la sogs pa'i dbus su chud pa mkhas pa ste/ man ngag shes pas bsgom par bya'o/ /zhes te thams cad la'o/ /gang gi dbang du byas nas bzlas
<p>168b.6</p>she na/ /sngags kyi rgyal po zhes bya ba la sogs pa'o/ /gtong ba dang dgag pa'i dbang du byas zhes pa ni/ phyis dbugs phyir 'byung ba dang nang du 'jug pa ste/de'i dbang du byas la skad cig ma bcu gnyis kyi dbye pas spro ba dang mchod pa dang bsdu ba byas nas bzla zhes so/ /sku
<p>168b.7</p>la sogs pa rnams kyis spro ba zhes pa ni sku rdo rje la sogs pa rnams kyi 'khor lo spro ba'o/ /ji ltar spro zhe na/ rim gyis sam zhes te/ sku'i dkyil 'khor gyi sngags brjod pa'i dus su sku kho na 'phro ba dang / gsung dang thugs kyang de bzhin du shes par bya'o/ /cig car byas pa
<p>169a</p>
<p>169a.1</p>yis des ni sku'i sngags brjod pa'i dus su gsung dang thugs kyang 'phro bar shes par bya'o/ /de bzhin du gsung dang thugs kyang shes par bya'o/ /sku gsung thugs kyi bzlas pa phyogs de gnyis so/ /ye shes sems dpa' ni cig car kho na ste/ rigs lnga'i
<p>169a.2</p>dkyil 'khor gyi 'khor lo spro ba'o/ /bdag la ji lta ba bzhin du thams cad kyang de bzhin du zlos shing mos par bya ste maM ngo / /de lta bu'i tshul gyis spros pas nam mkha'i nang kun du sku la sogs pa'i 'od zer gsal ba dang ldan pas gsal bar byas te thig le sbyor ba yan chad mos
<p>169a.3</p>par byas nas/ de nas gong ma bzhin du zhes pa ni dkyil 'khor rgyal po mchog bzhin du'o/ /de yang ye shes sems dpa'i thugs ka las dngos po thams cad kyi 'od zer spros pas gzugs la sogs pa dgug pa la sogs pa'i rim gyis lha mo'i pad+ma'i nang du dzaHla sogs pa'i
<p>169a.4</p>sa bon du gyur de nas de las yang thim pa dang / de'i 'od lha mo'i ba spu'i bu ga las sngags brjod pas dus su spros nas/ de las byung ba'i sna tshogs mchod pa'i sprin sna tshogs rnams zhes te/ gzugs kyi rdo rje ma la sogs pa rang gi mtshan ma 'dzin pa'i tshogs kyis bskor
<p>169a.5</p>nas mchod par bya'o/ /ji ltar bya zhe na/ mchog gi rig ma 'khyud pa zhes te/ rang snang ba'i rig ma la thim pas bde mchog gi rten du gyur nas de dang bde ba chen po 'bebs pa ste rol pa'o/ /de nyams su myong zhing bde ba chen po de'i dbang du gyur par rtogs nas bsdu bar bya'o zhes so/ /
<p>169a.6</p>ji ltar zhe na/ rgyas pa zhes te mtshan ma la sogs pa gang ba'o/ /thub pa'i dbang po'i tshogs ni spros pa'i dkyil 'khor ro/ /mthar ni zhes pa ni dbus 'jug pa'i dus so/ /lus la thim par bya zhes pa ni so so'i sa bon gyi dkyil du thim par bya zhes so/ /'di tsam gyis ni
<p>169a.7</p>man ngag bzlas ba bshad do/ /nang gi bzlas pa ni bdag gis ma bshad do/ /thig le'i sbyor ba dang phra mo'i sbyor ba dang / gsang sngags bzlas brjod gsum la yang 'jam pa'i dbyangs dang / de'i rig ma dang / dkyil 'khor gyi lha rnams kyis go rims bzhin du
<p>169b</p>
<p>169b.1</p>chung ngu dang bar ma dang chen po'i bsnyen pa dang rgyu mthun pa'i 'bras bu la sogs par shes par bya ste/ de bzhin dang po'i rnal 'byor la sogs pa yang shes par bya'o/ /gzhan dag na re thig le la sogs pa yan lag bzhi ni chen po'i bsnyen pa la sogs pa kho na yin no zhes zer ro/ /
<p>169b.2</p>de ni rigs pa ma yin te/ ci'i phyir bcom ldan 'das la chung ngu'i yan lag dang de'i 'bras bu chung ngu'i yan lag dang / de'i 'bras bu dang ldan par gyur pa de'i tshe/ rig ma la bar ma rnams so/ /de bas na chung ngu'i bsnyen pa la sogs dang rgyu mthun pa'i 'bras bu la sogs
<p>169b.3</p>pa rigs pa yin no/ /chen po'i rgyu mthun pa'i 'bras bu rnams ma yin no/ /de la 'di skad zer te/ting nge 'dzin gsum gyis mi mthun pa'i phyogs thams cad zad par nus pa'i phyir bcom ldan 'das kyang chen po'o/ /de bas na chung ngu med de de med pas bar ma yang med de/ 
<p>169b.4</p>de bas na chen po kho na'o zhes so/ /de lta na ni de dag bskyed pa'i rim pa dang 'brel ba med pa'o/ gang gi phyir bcom ldan 'das kyi yan lag bzhis mi mthun pa'i phyogs zad par nus pa'i phyir/ rim pa dang lha rnams kyi yan lag rnams don med par gyur pas skyon bkag tu nus pa
<p>169b.5</p>yin no/ /de ltar 'jam pa'i dbyangs tsam bsgom mo/ /de ni rigs pa ma yin te/ bla ma chen po'i zhal snga nas/ /thub pa'i dkyil 'khor nang du bsgom/ /zhes gsungs pa'i phyir ro/ /de bas na de mi mthun pa'i phyogs zad par byas pa'i chung ngu dang / bar ma dang
<p>169b.6</p>chen po'i yan lag 'bras bu dang bcas pa dang / thig le'i ting nge 'dzin du bcas pa zlos par bya'o/ /de bas na gong du bskyed pa'i thabs thams cad bsgoms te/ ci zhig 'chad par mdzad pas mos par bya/ bla ma'i zhal snga nas kyang / thig le phra mo gsang
<p>169b.7</p>gsum la/ /rgyu mthun la sogs mos pa yis/ /sbyor ba bsnyen sogs de bzhin du/ /chung ngu 'bring sogs phye nas bsgom/ /zhes so/ /da ni gong gi bzlas brjod la sogs pa la gnas pa'i sngags pas phreng ba bzung nas gzi byin bskyed de/ yang yang brten par
<p>170a</p>
<p>170a.1</p>bya ba gsungs pa/ gzhi'i snying po zhes pa la sogs pa'o/ /de la gzhi'i snying po zhes pa ni yi ge maM de nyid dang po'i rnal 'byor a sogs pa'i ting nge 'dzin sgrub par byed pas na de kho na nyid do/ /sems dpa' ni gong ma'i rim pas bsgom pa'o/ /
<p>170a.2</p>lus nyams zhan zhes pa ni dub cing rgya chung ba'o/ /sems kyi spyod pa chung zhes pa ni slong ba ste mi gsal ba'o/ /de ltar rig ma mchog gis zhes te spyan ma la sogs pas dbyangs kyis gsol ba btab ces pa ni mtshams nas gong ma'i glus rdo rje thugs khyod ces pa la
<p>170a.3</p>sogs pas gzengs bstod nas dkyil 'khor rgyal po mchog sngon bzhin gsang ba'i mchod par bya'o/ /de nas tshim par bya ba'i phyir/ dam pa'i sems kyi chu rgyun zhes pa ni lhag pa byang chub kyi ngo bo'o/ /'gags pa'i dbugs kyi lcags kyus zhes pa ni dbugs nyid lcags
<p>170a.4</p>kyu ste nang du bsdus pas drangs nas so/ /cho ga bzhin du spyi bor 'dom gang tsam zhes pa ni/ mtho gang gi zla ba la bdud rtsi lnga'i yi ge dang steng du oM yang bsams nas/ yi ge'i 'od kyis rigs lnga drangs nas de la bcug nas/ de thams cad du zhu ste gcig tu gyur pa las oM gyis
<p>170a.5</p>rig pa las chu ltar gnas pa des dbugs rngub pa'i lcags kyus sku'i rdo rje la sogs pa dbab par bya'o/ /de'i don ni dbu rgyan gyi lha dang sku rdo rje la sogs pa lus kyi rtsa rgyus thams cad khyab nas gzi byin dang ldan par bya'o/ /de nas skad cig 'dus nas zhes pa ni ngal cung zad
<p>170a.6</p>so nas zhes so/ /yang bde ba la sogs pas sems g.yeng bar 'gyur bas/ gong nas gsungs pa'i cho gas zhes te rim pa 'am cig car bas rang gi sngags 'od dang ldan pa'i yi ge gsum gyi bar du bcug pa dam pa'i sngags de bzhin nyid ces pa'i rnal 'byor pas nyin mtshan
<p>170a.7</p>du bzla'o zhes so/ /sngags la chags zhes pa ni bdag ni zlos pa'o/ /'di ni bzlas pa'o zhes zhen pa dang bral bar byas nas sngags bzla'o zhes so/ /de mang na de nyid shes pas zhes bya'o/ /da ni de ltar bsgom pa'i rnal 'byor pas dkyil 'khor ba'i cho ga gsungs pa
<p>170b</p>
<p>170b.1</p>bstod dang zhes pa la sogs pa'o/ /de yang gshegs su gsol bar brtson pa'i sngags pa'i zhes pa ni bsdu bar 'dod pas zhes so/ /ci bya zhe na gong ma'i rim pas mchod pa dang bstod pa dang bdud rtsi myang ba yang byas nas/ oM la sogs pa bkod pa zhes pa ste
<p>170b.2</p>sku rdo rje la sogs pa'i thugs ka na gnas pa'i mtshan ma'i gnas la'o/ /sku la sogs pa brtags pa bsdu bar bya zhes pa ni oM AHhUM zhes brjod pas rtag pa dang spyan ma dang gzugs kyi rdo rje ma dang gshin rje gshed ni oM la thim mo/ /tshe dpag tu med pa dang na bza' dkar mo dang
<p>170b.3</p>ro'i rdo rje ma dang pad+ma mthar byed ni AHla thim mo/ /lhag ma ni hUM la thim ste/ de rnams kyang nam mkha' bzhin du rnam par dag pa'i don bsam par bya'o/ /'di ni las kyi rgyal po mchog ces bya ba'i ting nge 'dzin to/ /de ltar ting nge 'dzin gsum gyi dngos gzhi'i cho ga bstan nas/ 
<p>170b.4</p>da ni de'i yan lag gzhan skabs su bya ba'i cho ga la bsngo ba dang smon lam gdab pa gsungs pa de 'dra'i zhes pa la sogs pa'o/ /de'i cho ga'i de nyid ces pa ni gong ma lta bu'i dkyil 'khor gyi 'khor lo'i sems so/ /de mthong ba ni bsgoms pas rtogs par gyur cing yid ches
<p>170b.5</p>pa'o/ /sems can khams zhes pa ni khams gsum du gtogs pa'o/ /des grol zhes pa ni thams cad kyi dkyil 'khor gyi 'khor lo'i ste rtog pa dang bral ba'i rang bzhin las de ltar ma shes pas de la dmigs nas zhes so/ /gang gis she na snying rjes zhes te bshad
<p>170b.6</p>zin to/ /'grol ba de lta bu la phan par bya ba'i phyir bsgoms pa'i dge ba'i rtsa ba bsngo ba dang / smon lam mngon du bya zhes pa ni 'jig rten 'di dag ces pa'i skabs su yid la smon pa de 'dir sngon du bya ste/ dge ba'i rtsa ba 'di dag 'jam dpal gyi skur gyur nas sems can thams
<p>170b.7</p>cad kun mkhyen gyi sa la dgod par shog ci ga ces pa la sogs pa ste/ bdag gis gzhan du bshad do/ /langs nas zhes pa ni ting nge 'dzin las so/ /dag pa'i sems dpa' ni tha mal pa'i rtog pa ma lus pa spangs par gyur pas rang gi 'dod pa'i lha'i rnam pa'i
<p>171a</p>
<p>171a.1</p>gzugs yid la byed pa ste dag pa'i sems so/ /kun du snang ba la gnas pa zhes pa ni 'gro ba la sogs pa'i dus su shes pa la snang ba'i yul lo/ /gong ma bzhin du yongs su bsgoms nas zhes pa ni gzugs la sogs pa'i rnam pa dang bral ba zhes
<p>171a.2</p>pa la sogs pa'i rim pas dpyad na tha mal pa'i gzugs la sogs pa rung ba ma yin pas/ sku la sogs pa rdo rje'i go rims zhes te/ gzugs sku'i rdo rje/ sgra thugs kyi rdo rje/ dri rin chen 'byung ldan/ ro snang ba mtha' yas/ reg don yod grub pa'i rang bzhin du blta bar
<p>171a.3</p>bya'o/ /yang na rang gi rang bzhin dag pa yin zhes te rang rang gi rang bzhin dag pas gzugs kyi rdo rje ma la sogs pa'i rang bzhin du blta bar bya'o/ /chos nyid kyis ni zhes pa dam par ro//rdo rje 'dzin pa lta bu zhes pa ni rdo rje 'chang chen po ste thams cad kyi rang bzhin yin pa'i phyir ro/ /gzhan
<p>171a.4</p>dang gzhan du tha mi dad ces pa ni gzugs la sogs pa de dag dbye ba med par rdo rje 'dzin pa'i rang bzhin du blta'o/ /yang na gong gi rang gi lha'i rnam par 'dzin pa'i zhes pas rang gi lha'i nyid du blta bar yang bya'o/ /de ltar shes pas bya ba thams cad bya'o zhes pa ni chos 'chad pa dang / 
<p>171a.5</p>mdo klog pa la sogs pa'i bya ba'o/ /phyin ci log gi rtog pa las ni grol ba yis/ /zhes pa ni gzung ba dang 'dzin pa 'am rnam pa tha mal pa'i nga rgyal gyis ngo bo las grol bar byas nas bya zhes bya'o/ /des cir 'gyur zhe na/thub pa'i dkyil 'khor thams cad de/ dkyil 'khor
<p>171a.6</p>gyi 'khor lo rnams mnyes par 'gyur bas na mchod pa'i mchog ces te/ gsang chen gyi mchod pa ste yid dga' bar byed pa'i phyir ro/ /rtag tu zhes pa ni dus thams cad du'o/ /de yis so zhes pa ni gong gi spyod yul du bsgom pa la sogs pas so/ /de la spyod yul la rnam
<p>171a.7</p>par lta ba 'di la bsam pa'i dbang gis kha na ma tho ba dang bcas pa dang kha na ma tho ba med pa'o/ /gang gi tshe bsam pa nyon mongs pa'i dbang gis kha nam tho ba med pa'o/ /bsam pa de yang gsum ste/ 'jig rten gyi 'bras bu dang rjes su mthun pa dang rang gi mya ngan las 'das pa'i
<p>171b</p>
<p>171b.1</p>'bras bu dang rjes su mthun pa dang bla na med pa'i 'bras bu dang rjes su mthun pa'i bsam pa'o//de yang dang por ni mtho ris la sogs la thob par bya ba'i phyir gzugs la sogs pa'i longs spyod kyis lha la dbul ba la sogs pa yid la byed pa'o/ /gnyis pa ni nyan thos
<p>171b.2</p>la sogs pas rang gi byang chub 'dod pa'i phyir/ gzugs la sogs pa mi rtag pa la sogs par shes par bya'o/ /lung las kyang 'di nas dge slong gi gzugs rnams las rgyal de gzugs kyi rgyal ba ma yin te mi rtag par mthong ba'o zhes rgyas par gsungs so/ /gsum
<p>171b.3</p>pa ni bzhi ste smon lam gyis rnam par bsten pa dang / de kho na nyid gcig tu sa rnam par bsten pa dang / gsal ba 'ba' zhig gis bsten pa dang / zab mo dang gsal ba dbyer med pas bstan pa'o/ /de la dang po ni gzugs la sogs pa nyams su myong pa'i dus su 'gro ba la
<p>171b.4</p>phan pa'i bsam pas smon lam mngon du byed pa ste/ ji skad du byang chub sems dpas gzugs yid du 'ong ba cig mthong na/ 'di ltar sems bskyed de/ sems can thams cad kyis de bzhin gshegs pa'i yang dag par gzugs mthong bar gyur cig pa'o/ /mi sdug ba mthong ba'i
<p>171b.5</p>dus su sems can thams cad 'khor ba'i sdug bsngal la yid mi dga' bar gyur cig /mnyam pa mthong ba'i dus sems can thams cad chos thams cad so so la mnyam pa nyid du gyur cig ces pa la sogs pa rgyas par gsungs so/ /'phags pa byams pas kyang / /ji ltar
<p>171b.6</p>rang la snang ba yis/ /spyod yul la ni spyod pa'i dus/ /srid pa la gnas snying rje can/ /ji ltar ji ltar 'thad pa bzhin/ /sems can la ni phan pa'i sems/ /de yi sgo nas smon lam brtson/ /zhes gsungs so/ /gnyis pa ni spyod yul thams cad bdag med pa'i
<p>171b.7</p>rigs pas yid la byed pa ste/ mdo sde las kyang / rigs kyi bu dge slong klog mkhan gyis bdud sdig can rnams kyis bar chad byed pa'i don du bsgyur ba la/ des bdag med pa yid la byas pas de las rgyal nas longs spyod par byed ces rgya cher gsungs so/ /de bas na bdag
<p>172a</p>
<p>172a.1</p>med pa yid la byed pa ni phyin ci log gis gnyen pos sa las nges par bzlog par dka' ba yang de rtogs pas zad par 'gyur te/ mi 'dod pa'i 'bras bu 'byung ba las mthu med pa bden pa kho na rtogs so/ /gzugs la sogs pa des zin pa las ngan
<p>172a.2</p>pa ga la yod/de bas na phyin ci log de la bdag med cig car 'byung ba ma yin no/ /de skad du/ gang zhig sna tshogs 'dod ma yin/ /rtog pa'i 'dod chags 'jig rten du/ /de bzhin skyes bu 'dod pa ni/ /'jig rten gnas 'gyur sna tshogs te//de nyid brtan pos rang sems
<p>172a.3</p>'dul/ /zhes so/ /gsum pa ni gzugs la sogs pa la shin tu gsal ba kho nas dmigs pa tha mal pa'i rang bzhin du snang ba'i gnyen po yin pa ste/ de bas na sangs rgyas kyi sku la sogs pa 'ba' zhig tu dmigs te nyams su myong bar byed do/ /de bas na bdag dge ba
<p>172a.4</p>nyid yin par mi 'dod do/ /bsam pa'i khyad par gyi dbang gis bye de nyid dge ba'i bdag nyid yin pa'i phyir ro/ /de bas na bka' stsal to/ /byang chub sems dpa' gang zhig gis sangs rgyas brgyad khri la re re la 'khor brgyad khri yod pa la bskal pa du ma'i bar du bde ba thams cad
<p>172a.5</p>kyis 'tsho ba sbyor ba dang / byang chub sems dpa' kha cig gis dam pa'i chos gzung ba'i ched du rang nyid bsod snyoms kyi zas la longs spyod pa dang zhes bya ba la sogs pa rgyas par gsungs so//bzhi pa ni rnam par rtog pa thams cad bsal nas bde bar gshegs pa'i sku kun du
<p>172a.6</p>'od zer 'phro ba rnam pa thams cad kyi mchog dang ldan pa de bzhin nyid sno dang dbyer med par spyod yul rnams mnyam par 'jog pa ste/ de nyid yang dag pa'i phun sum tshogs pa'i rgyu nyid kyi phyir yang dag pa'i mchod pa ste/ de la kho na kha na ma tho bar dogs pas sdig pa rgyas par 'gyur
<p>172a.7</p>ro/ /de bas na tha mal pa dang zhen pa thams cad bkag pas na/ mya ngan las 'das pa'i yang dag pa'i sdom pa chen po ste de skad du/ mig gi sdom pa legs pa ste/ /sna yi sdom pa rab tu legs/ /legs so lce yi sdom pa ni/ /lus kyi sdom pa shin tu legs/ /yid kyi
<p>172b</p>
<p>172b.1</p>sdom pa legs pa'o/ /sdom pa legs pa'i dge slong khyod/ /sdug bsngal kun las grol bar 'gyur/ /zhes pa'i lung yang 'di'o/ /de bas rjes su mthun pa'i gzugs la sogs pa las ldog pa ni yang dag pa'i rgyu spangs pas byang chub kyi snod ma yin te/ mi skrag pa
<p>172b.2</p>la skrag par 'gyur na sdug bsngal tha dad 'byung ba'i rgyu yin no/ /de skad du/ mi skrag pa la skrag par 'gyur/ /'gro ba de yis ltung ba'i rgyur/ /sdig pa'i phung po chen po'i rgyun/ /rgyu phyir shin tu yun ring du/ /rgyud nyams des kyang bshes gnyen spangs/ /shes rab
<p>172b.3</p>dag kyang yongs su spangs/ /sngon du ma byas dge ba dang / /chos kyi don chen 'di nyid las/ /de nyid ltung bar 'gyur zhes so/ /de bas na 'di nyid rang gi yid yang dag par dga' bar byed pas na mchod pa'o/ /phyin ci log thams cad bkag pas na sdom pa'o/ /de
<p>172b.4</p>nyid ser sna la sogs pa las ldog pa pha rol tu phyin pa'o/ /de bas na rnal 'byor pas kyang tha mal ltar kun du spyod do/ /da ni de lta bu'i rnal 'byor pas zas la spyad pa'i cho ga bstan pa/ /bza' ba'i dus shes pa la sogs pa'o/ /de la rnal 'byor pas la zas la longs
<p>172b.5</p>spyod pa'i dus su snying zla'i dbus su zhes te/ snying gar zla ba'i steng du ye shes sems dpa'i dkyil 'khor rang gi sngags kyi zhes pa buM la sogs pa 'am/ yang na maM kho nas kun du dmigs nas ni zhes so/ /de nas rang gi kha zas btung ba'i ngo bo ji snyed pa byang chub sems kyi ngo bo chu ltar
<p>172b.6</p>dang bar rlung la sogs pa'i rim gyis sbyangs nas/kun nas 'od zer 'bar ba zhes te/ 'od zer lnga dang ldan pa'i oM gyis pa bsil bar byas nas/ dngos po thams cad mnyam pa nyid de/ gnyis su med ba'i sems kyis dag pa'i kha zas te/ de la de nyid gsum gyis btab nas dag
<p>172b.7</p>par byas te/ rang gi lce la rdo rje bsgom pa dang / dbu rgyan la bdag po bsgom par byas te/ des sku'i rdo rje la sogs pa'i zhes te/ thugs kyi dkyil 'khor gyi lha rnams tshim par bya'o zhes pa ni 'di yin no/ /kha zas dang btung ba de dag kyang bdud rtsi lnga dang mar me lngar mos par byas te/ 
<p>173a</p>
<p>173a.1</p>ye shes kyi mes sbyangs pas phyi rol las khyad par du gyur pa'i phyir ro/ /de bas na lto ba ye shes me yis ni/ yang dag sbyangs pas phyi rol las/ /khyad par du ni legs pa yin/ /zhes so/ rnal 'byor pa zas la spyod pa nyid sbyin sreg yin pas sbyin sreg gi
<p>173a.2</p>cho ga glengs pa/ phyi'i zhes pa la sogs pa'o/ /de la phyi'i sbyin sreg ces pa ni thab khung dang gzar bu dang / mar dang bza' ba la sogs pa ste phyi rol la brten pa'i phyir ro/ /de nyid dpag pa tsam ste zhes pa ni 'dir bsam gtan gyi dbang du byas nas bris pas mang du dogs pas de'i
<p>173a.3</p>cho ga ni ma bstan te/ le'u bcu drug pa las dpags te shes par bya'o zhes so/ /yid las byung ba 'di nyid zhes pa ni/ nang ste kha zas za ba'i ting nge 'dzin te phung po la sogs zhes pa ni phung po dang skye mched dang / khams rnams bems po bas bud shing yin la/ de nyid
<p>173a.4</p>ye shes me sbar ba zhes te/ gnyis su med pa'i ye shes kyi me sbar bas phung po la sogs pa tha mal pa bsregs pas na bla na med par grags so/ /de ni rnam par ma bshad do/ /de bas gzhung 'dis ni phyi dang nang dang bla na med pa'i sbyin sreg gsum gsungs so/ /da ni gong
<p>173a.5</p>gi mjug bsdu ba'i phyir zhes pa la sogs pa'o/ /de ltar bshad ma thag pa'i rim pas 'dod pa ste/ gzugs la sogs pa dag gam/ de las gzhan pa dag kyang lha'i gzugs zab mo dang gsal ba dbyer med par shes par byas nas mchod par bya'o zhes te/ mnyan par
<p>173a.6</p>bya ba'i phyir ro/ /de lta bu'i mchod pa las dngos po thams cad mi 'da' bas na dam tshig ste/ bde bar gshegs pa rnams bzhed pa yin no/ /de bas na gsungs pa/ 'dod pa'i longs spyod thams cad la/ /ji ltar 'dod pa bstan na ni/ /rang gi lha yi sbyor ba yis/ /bdag dang gzhan la
<p>173a.7</p>mchod par bya/ /dka' thub sdom bcas de dag ni/ /bsten kyang 'grub par mi 'gyur ro zhes so/ /de bas na gzugs la sogs ba'i mchod pa'i ngo bo phan pa'i rgyu dang / nyan thos la sogs pa gzugs la sogs pa'i 'dod chags la sogs pa 'byung ba'i dbang gis ltung bar 'gyur bas bkag pa yin te/ 
<p>173b</p>
<p>173b.1</p>de lta ma yin na sems las ma gtogs pa'i ngo bo med pa yin pas sems nyid dkyil 'khor 'khor lo gong na gsungs pa las gzhan pa'i dbang phyug la sogs pas mchod par bya ba'i ngo bo med pas nyan thos phyi'i don la mngon par zhen pa thabs mi shes pa dngos po kun gyi de kho na nyid ma shes
<p>173b.2</p>pa la/kye dge slong mig gi sdom pa legs pa yin/ /zhes pa la sogs pa'i lung gsungs so/ dngos po kun gyi de nyid shes shing shin tu brtan pa thabs shes pa dge ba'i bshes gnyen dam pas zin pa la/ gzugs la rnams gsum shes byas la/ /lha rnams la ni dbul bar bya/ /
<p>173b.3</p>'dod pa kun la longs spyod pas/ /bde bar 'gyur na byang chub thob/ /gzhan du dus min 'chib dang / /dmyal bar nges par sreg par 'gyur/ /dka' thub sdom pa mi bzad pas/ /lus can lus ni skams par 'gyur/ /sdug bsngal gyis ni sems g.yeng la/ g.yeng pas dngos
<p>173b.4</p>grub gzhan du 'gyur/ /thabs dang shes rab bdag nyid la//byar mi rung ba gang yang med/ /dus kun du ni dngos med pa/ /'dod pa'i yon tan lnga rnams spyod/ /ces bya bas bde ba spro bas lus byang / lus byang bas ting nge 'dzin las su rung / de brtan pas ji lta ba bzhin du shes
<p>173b.5</p>bas lung nas 'dod pa'i yon tan gnang ba yin no/ /da ni lus ngag gi las rnam par dag pa bstan pa'i phyir rjes su rig pa zhes pa la sogs pa'o/ /rjes su rig pa zhes pa ni bsam gtan las langs nas mnyam par gzhag pas chos bshad pa la sogs pa 'gro ba'i don la
<p>173b.6</p>dmigs te bya ba dang / gzhan yang rjes su rigs pas mnyam par gzhag pas me tog la sogs pa phyi'i mchod pas bde bar gshegs pa rnams mchod par bsgom par bya'o/ /lus la sogs pa'i las shes pa ni tha mal pa dang khyad par can no/ /de la tha mal pa'i 'gro ba dang 'dug pa la
<p>173b.7</p>sogs pa'o/ /khyad par can ni srog gcod pa la sogs pa'o/ /de gnyis ka yang rtag par te/ rgyun mi 'chad par mnyam par gzhag pas bya ba yin zhes te/ lha'i nga rgyal dang ldan pa zhes mnyam par bzhag cing spyad par bya'o zhes so/ /de la tha mal pa ni 'chag pa la sogs pa'i
<p>174a</p>
<p>174a.1</p>dus su ji ltar rigs par sku'i rdo rje la sogs pa rnams su shes par bya'o/ /khyad par can ni le'u dgu pa la sogs pa'i rim pas mnyam par bzhag nas bya ba yin no/ /dang po ni sdom pa ste/ gnyis pa ni dam tshig tu shes par bya'o/ /de 'dra zhes pa ni de lta bu'i
<p>174a.2</p>dkyil 'khor 'khor lo'i rnam pa'i sems la zhes pa ni/ lha'i nga rgyal du ldan pa'i sems la/ lus ngag las ni gang yin pa/ /zhes pa ni des lus kyi las tha mal pa dang ngag gi tha mal pa kun yang sems des phyag dang sngags kyi bdag nyid du 'gyur na/ /khyad par can lta smos kyang ci dgos zhes so//
<p>174a.3</p>gang gi phyir thabs thams cad mkhyen pa'i byang chub sems dpa' la smad par bya ba 'ga' yang med do/ /de bas na thabs mi shes pas mi 'dod pa'i 'bras bur 'gyur ba'i phyir thun mong du lung gis bkag pa'o/ /thabs shes pa'i byang chub sems dpa' ni rang bzhin shes pa'i sems kyis rjes
<p>174a.4</p>su lus la sogs pa'i las la 'jug pas de mi dge bar ga la 'gyur te/ ji skad du/ byang chub sems dpa'i kun rtog pa'o/ /dge ba 'am gal te mi dge ba'i/ /gang phyir sems kyi dbang 'gyur ba/ /de yi bkra shis de kun 'gyur/ /zhes so/ /de bas na rnam par snang
<p>174a.5</p>mdzad mngon par byang chub ba'i rgyud las/ byang chub sems dpa' thams cad nas thams cad du srog gcod pa spangs par 'gyur/ /gzhan du dkon mchog gsum la gnod par byed pa ma mthong ba phan chad do zhes pa la sogs pa gsungs so/ /de ji ltar srog gcod pa la
<p>174a.6</p>sogs pas sems dag par 'gyur zhing phyag rgya dang sngags kyi bdag nyid du 'gyur zhes pa la sogs pa'o//del dngos po gcig ces pa ni bud med lta bu'o/ /sna tshogs pa ni ro dang 'dod pa can bza' ba la sogs par mthong ba'o/ /de bzhin du bcom ldan 'das kho na yang rtog pa'i dbang
<p>174a.7</p>gis so so'i snang ba ste/ mu stegs pa skur ba btab pa'i rtog pas dmyal bar 'gyur la dge ba'i gshegs gnyen la brten te des bstan pa'i dge ba la gzhol bas mtho ris su 'gro bar 'gyur la/ /des brtan pa'i lam yang dag pa la brten te skal ba ji lta ba bzhin du byang chub tu 'gyur ro zhes so/ /
<p>174b</p>
<p>174b.1</p>de bas na dngos po gcig pu la sna tshogs pa'i rtog pa sdug bsngal te dmyal ba la sogs pa ste/ bde ba la sogs pa dang / 'gro ba ste byang chub gsum 'byung ba'i las kyi khyad par mang pos sems kyi ngo bo gcig la rtog pa tha dad pa'i dbye bas de ltar 'gyur ba yin no/ /ci'i phyir zhe na/
<p>174b.2</p>dge ba dang mi dge ba rnams zhes pa ni dge ba bcu la sogs pa'i rnam pa lus ngag gi las ji snyed pa rnams so/ /sems kyi dbang gi phyir zhes pa ni sems ji lta ba bzhin du ma shes pa'i rtog pa'i khyad par las 'byung zhing de'i phyir dge ba dang mi dge bar 'gyur ro/ /de bas zhes pa ni rtog pa las sna
<p>174b.3</p>tshogs 'byung ba de'i phyir zhes so/ /kun du rtog pa thams cad spangs pa'i sems zhes pa ni thag pa'i sbrul ltar snang la med pa'i kun du rtog pa thams cad med pa las sgyu ma lta bu'i sems kyi srog gcod pa la sogs pa'i byed pa ni de rtog pa thams cad spangs pa'o/ /nag po'i las su ga la
<p>174b.4</p>'gyur/ /zhes pa ni zhe sdang gi dbang gis srog gcod pa lta bu ma yin pa'i phyir nag por mi 'gyur te ngan song gi rgyur mi 'gyur ro zhes so/ /gang gis zhe sdang la sogs pas srog gcod pa la sogs pa'i las kyis nag po'i las su gyur pa de'i phyir snying rje kho nas de ltar mi 'gyur ro/ /'o na ngan
<p>174b.5</p>song gi rgyur ma gyur na mtho ris kyi rgyur 'gyur ro zhe na/ /de ltar yang mi 'gyur te/ chags pa'i dbang gis phyugs gsod cing mer 'jug pa'i mchod sbyin lta bu ma yin pas mtho ris kyi rgyur mi 'gyur ro/ /'o na ji ltar bur 'gyur zhe na/ snying rje rjes su spyod pas byang chub kho na'i rgyur te/ rang dang gzhan
<p>174b.6</p>rnam par dag pa'i phyir ro/ /le'u bco brgyad pa las 'di skad du/gang la bsod nams sdig med na/ /de la byang chub rab tu gsungs/ /zhes so/ /da ni rjed pa la sogs pas dam tshig nyams pa bskang ba'i cho ga gsungs pa/ dam tshig ces pa la sogs pa'o/ /dam tshig ces pa ni 'da'
<p>174b.7</p>bar mi bya ba ste rtsa ba dang yan lag la sogs pa ste/ gang bla ma'i mdun du bdag gi bya ba khas blangs pa'o/ /de zad pa ni 'das par gyur pa'o/ /de 'das ma thag tu zhes te/ dpal ldan dam tshig rdo rje'i sbyor ba zhes te/ don yod grub pa'i rnal 'byor du byas nas so/ /de'i sbyor ba ni
<p>175a</p>
<p>175a.1</p>dang po'i sbyor ba la sogs pa dang ldan pa de la de skad do/ /rang bzhin rnam par dag pa 'gro ba bsams nas ni/ /zhes pa ni 'gro ba thams cad rang bzhin gyis skyon thams cad dag par byas nas bdag kyang de'i ngo bo yin par shes par byas nas/ sna tshogs pa'i pad+ma'i
<p>175a.2</p>dbus su zhes pa ni don yod grub pa'i rnal 'byor pas rang gi snying gar ye shes sems dpa'/ de'i snying gar sna tshogs pad+ma'i dbus su zla ba la khaM las sna tshogs rdo rje bsams te/ de'i bum pa la khaM bsam mo/ /lnga pa'i rim pas dbang bskur bya/ /zhes pa ni thub mchog 'od zer las byung
<p>175a.3</p>zhes pa la sogs pa'i rim pas dbang skur te rigs kyi bdag po bzhag pas dag par 'gyur ro zhes so/ /de'i don ni ting nge 'dzin gsum bsgom pa'i rnal 'byor pas dus gzhan du rang gi dam tshig la sogs pa bgrang bar byas la gang la nyams pa la sbyor ba des dag par bya'o zhes spyir bstan to/ /
<p>175a.4</p>khyad par du bla ma brnyas pa'i skyon byung na/ tshogs kyi mchod pa chen po la spyan drangs nas/ kha zas dang ras la sogs pa'i yon phul nas snga ma bzhin du sdom pa gzung bar bya'o/ /yang na mi nus na yid kyis kyang de bzhin du bsam par bya'o/ /dbang bskur ba'i rim pa 'di nyid phyi'i khrus
<p>175a.5</p>kyi rim pa la yang 'gro ba'i phyir phyi'i khrus zhes pa la sogs pa'o/ /phyi'i khrus zhes pa ni phyi'i chus gdong bkru ba la sogs pa'o/ /de'i cho ga la yang zhes pa ni dbye ba'i dus su dbang bskur ba'i rim pas lha mos mgor blugs par bsam zhing dbang rdzogs pa'i dus su bdag po bzhag
<p>175a.6</p>ba'i rim pa'o/ /khyad par du bsam zhes pa ni dam tshig nyams pa la khyad par du ste/ rang gi lha'i rnal 'byor 'di lta bu la phyi'i khrus mi bya bar mi rung ba ni ma yin te/yang dag pa'i khrus dang ldan pa'i phyir ro/ /gzhan du ni 'jig rten dang mthun par bya ba dang / lus la phan zhing bde ba'i phyir bya ba de bzhin
<p>175a.7</p>du byas na nang gi khrus su 'gyur ro/ /ji skad du/ /gtsang sbra sdom pa mi dgos te/ /dka' thub dka' spyad 'dir mi dgos/ /sangs rgyas thams cad rdzu 'phrul che/ /bdag tu sbyor ba bsgrub par 'gyur/ /zhes so/ /de ltar ting 'dzin gsum yan lag dang bcas pa bstan nas da ni de nyid du mtshams
<p>175b</p>
<p>175b.1</p>gzhan las bsgom pa bstan pa'i phyir/ thun mtshams zhes pa la sogs pa'o/ /de la mthun mtshams zhes pa ni nyi ma gung dang phyi dro dang nam phyed du'o/ /mchod pa la sogs pa zhes pa ni rang gang gi sngags bsgom pa nas brtsams te/ thig le dang phra mo'i sbyor ba sngon du byas nas zhes so/ /bzlas
<p>175b.2</p>byas te zhes pa ni rim pa cig car ba'i bzlas pa byas te mchod pa la sogs pa byas nas gong ma bzhin du bsdus nas yan lag gzhan yang ci rigs par bsgom par bya'o zhes so/ /nam phyed dus su khyad par du bya ba gsungs pa/snying ga'i nang du gnas pa'i 'khor lo zhes te/ oM AH hUM muH/ zhes
<p>175b.3</p>pa'i sngags kyis ye shes kyi dkyil 'khor gshegs su gsol bar byas nas/ oM AH hUM zhes pa'i sngags kyis dam tshig gi dkyil 'khor snying ga'i 'khor lo la bsdus nas/ shes rab ces pa rang gi rig ma dang snying rje zhes pa thabs dang ldan pas nyal zhing gnyid log par bya'o/ /
<p>175b.4</p>langs pa'i dus su zhes pa ni/ tho rangs mal nas ldang ba'i dus lha mo bzhis/ rdo rje thugs khyod ces pa la sogs pa'i dbyangs kyis bskul nas ldang bar bya'o zhes so/ /thub pas zhes ni phyi rol du gtam la sogs pa mi dgos par mi byed do/ /de bzlas pa la sogs pa zhes pa ni sa
<p>175b.5</p>bon bsgom dang tshangs pa'i gnas bzhi bsgoms nas bzlas pa dang bsdu ba'i mthar thug pa byed pa'i dus su thub pa zhes so/ /de ltar ting nge 'dzin gsum yan lag dang bcas pa gong ma'i cho gnyid kyis bya zhing dus mtshams gzhan la yang de bzhin du bya'o zhes te/ rtse gcig pa'i
<p>175b.6</p>rnal 'byor pas so/ /bya bas brel ba'i rnal 'byor pas ni tho rangs dus su ting nge 'dzin gsum ma lus pa bsgoms nas dus gzhan la rjes su mthun pa'i gdan la lha'i nga rgyal gyis gnas te/ oM AH hUM gis dkyil 'khor gyi lha spro bar byas nas dbang bskur blangs te mchod pa dang bstod
<p>175b.7</p>pa dang bdud rtsi myang ba yang bya ste thig le'am phra mo gang yang rung ba cig la gnas nas bzlas te bsdu ba byas nas snga ma ltar sbyad par bya'o zhes so/ /de ltar gnyis kyi rang gi las kyis bstan pa'i mtshan ma sngar rnyed pa ni las dang po pa'i rnal 'byor pa'o/ /de las de ma thag pa'i rkyen kyis
<p>176a</p>
<p>176a.1</p>bsgyur ba ni cung zad ye shes dbang du gyur pa ste/ de ltar thun bzhir rang gi lha'i gzugs dmigs pa'i phyir mig la sogs pa byin gyis brlab pa nas brtsams te thig le dang phra mo ni brtan pa'i nga rgyal dang ldan pas mi byed de/ grub pa'i mtshan ma mthong bar byas
<p>176a.2</p>pa'i bzlas brjod kyi cho ga byas nas bsdu ba dang yan lag gzhan bya'o/ /de las de ma thag pa'i rkyen gyis bsgyur ba'i rnal 'byor pa ste/ des dus mtshams med par rang gi sems la thams cad dbyer med par rtogs nas rdo rje bzlas pa'i rim pa'i spro bsdu'i dkyil 'khor la sgyu ma lta bur gzhan gyis
<p>176a.3</p>mthong ba'o/ /de las de ma thag pa'i rkyen gyis bsgyur ba ni yang dag pa'i ye shes dbang du gyur pa ste/ des srid pa ji srid yod pa de srid kyi bar du ro myong ba'i mtshan nyid brgyad dang ldan pa bzhugs nas 'gro ba'i don chen po byed pa'o zhes so/ /de ltar ting nge 'dzin gsum yan lag dang pos bsnyen
<p>176a.4</p>pa'i cho ga ci rigs par bstan nas/ da ni bar ma'i rim gyis dngos grub bsgrub pa'i cho ga gsungs pa grub pa'i mtshan ma zhes pa la sogs pa'o/ /de la grub pa zhes pa ni rig 'dzin la sogs pa phyag rgya chen po'o/ /de'i mtshan ma ni rtags rnyed pa ste/ bkra shis pa'i lha'i rmi lam dang
<p>176a.5</p>lha'i lung dang dbab pa dang tha mal pa thams cad do/ /de mthong ba ni gzugs brnyan gyi mtshan ma'i bya ba byas nas mnyes pas bzlas pa la goms pas bar ma'i dus mthong ba'o zhes so/ /des de nyid gsum gyi mchod pa zhes pa ni 'bum la sogs pa bya ba byas nas/ gzugs brnyan gyi
<p>176a.6</p>dkyil 'khor bris te bsgrub par bya'o zhes sbyar ro/ /ji lta bu'i zhig gis she na/ rang gi sems gong nas gsungs pa'i dkyil 'khor gyi 'khor lo la gnas pa mi mthun pa bcom pa de lta bu zhes so/ /'dod pa'i dngos grub ces pa ni phyag rgya chen po'i rig 'dzin la sogs pa rgyud las
<p>176a.7</p>gsungs pa'i lam gyi rim pa la gnas nas bsgrub par bya'o zhes so/ /dngos grub bsgrub pa'i cho gal te bgegs byung na bzlog pa'i thabs gsungs pa/ bdud rtsi zhes pa ni bdud rtsi thab sbyor gyi dkyil 'khor bsgyur ba'o/ /nan tan dbang bskur byas nas zhes pa ni 'od kyis bskul ba sngon du byas
<p>176b</p>
<p>176b.1</p>nas dbang bskur ba blangs pa tsam gyis so/ /nan tan ma byas zhes pa ni bsgrim pa ma byas kyang bgegs rnams med par byed do/ /bar ma'i rim pa ni sbyor ba la brten pa'i phyir ro/ /bdud rtsi 'khyil ba'i 'khor lo de ci lta bu zhe na/ gang zhig ces pa la sogs pa'o/ /bdud rtsi 'khyil pa gang
<p>176b.2</p>zhig 'khor lo de'i dbus su gnas par 'gyur ba de'i tshe dkyil 'khor de bdud rtsi 'khyil pa de yin no/ /bla ma'i zhal nas bsdus pa'i don las/ de'i dbus gnas pa gang yin pa/ /de yi 'khor lo de zhes bya/ /de bzhin gshegs pa kun bdag po/ /de yi gnas su mi bskyod gnas/ /gzhan
<p>176b.3</p>la gtso bo de gnas la/ /rang bdag kho na rang gi bdag /phyung nas sngon du blo ldan pas/ /cho ga bzhin du thim par bya/ /zhes so/ /de bzhin du rnal 'byor pa gsum khyad par med par rdul tshon nam yid kyis dkyil 'khor byas nas dbang bskur bar bya'o zhes shes par bya'o/ /de dag kyang gzhan
<p>176b.4</p>du rgya cher bstan te der shes par bya'o/ /'di ni brda sprod pa'i tshig tu shes par bya'o/ /da ni rab tu byed pa'i mdor bsdus nas bstan pa'i phyir gong du gsungs pa'i dkyil 'khor gyi 'khor lo bsam gyis mi khyab pa'i rang bzhin de nyid srid pa'i sdug bsngal gyi gnyen po yin par gsungs pa/ 
<p>176b.5</p>sgyu ma ltar zhes pa la sogs pa'o/ /de ltar sgyu ma ltar snang ba'i rnam par rtog pa zhes pa ni bdag dang bdag gir rnam par rtog pa'o/ /de'i rgyun ni bar ma chad par 'byung ba'o/ /de lta bu'i rtog pa las gzhan 'ga' srid pa'i sdug bsngal yod pa ma yin no/ /de nyid srid pa'i sdug
<p>176b.6</p>bsngal yin no zhes pa'i don to/ /de'i don ni rtag pa la sogs pa rang rig pa'i mtshan nyid de la gzugs la sogs par brtags pa de nyid sdug bsngal yin no zhes so/ /thag pa'i sbrul bzhin du snang ba med pa nyid do//de dang mi mthun pa zhes pa ni srid pa'i sdug bsngal de dang mi mthun pa ni
<p>176b.7</p>de dag sems pa zhes te/ gnyen por gyur pa'i dkyil 'khor gyi 'khor lo'i rang bzhin gyis rnam par gnas pa de mngon sum du byang chub tu rtogs par bya'o/ /le'u bco brgyad ba las/ stong nyid snying rdze tha dad min/ /byang chub sems su bshad pa yin/ /zhes so/ /de ji ltar na srid pa'i sdug
<p>177a</p>
<p>177a.1</p>bsngal dang mi mthun pa yin zhe na/ zab mo gsal ba de la zhes te/ gong du gsungs pa'i zab mo dang gsal ba'i dkyil 'khor gyi 'khor lo'i sems de la zhes so/ /gang yang snang ba ma yin no/ /zhes pa ni srid pa'i sdug bsngal gang yang snang ba ma yin zhing de'i rtog
<p>177a.2</p>pa'ang so sor snang ba med do/ /'on kyang de zhen pa'i bag chags kyi phyir sems de nyid kyang srid pa'i sdug bsngal du'ang snang ngo / /de la srid pa'i sdug bsngal de ni kun rdzob tu 'ang yod pa ma yin na gzhan lta smos kyang ci dgos/de bas na rang rig pa las zhes pa ni shes pa zab mo dang gsal ba dbyer med pa'i
<p>177a.3</p>rang rig pa'i dkyil 'khor gyi 'khor lo de las so/ /lhag pa gzhan zhes pa ni rtag dang gcig pa la sogs pa don gzhan du 'gyur ba med de de nyid 'khrul pa'o zhes pa'i bar ro/ /'khrul pa de nyid med par sgrub pa sngar byas so zhes pa ni gong du gzugs la sogs pa rnam par grol zhes pa'i
<p>177a.4</p>skabs su bsgrubs so zhes so/ /'o na srid pa'i sdug bsngal gyis/ gnyen po zab mo dang gsal ba'i dkyil 'khor de mthong bas ji ltar ldog par 'gyur te/ me'am byams pa la sogs pa ma yin nam zhe na/ gang dang zhes pa la sogs pa'o/ /gang dang zhes pa ni srid pa'i sdug
<p>177a.5</p>bsngal dang ngo / /gang zhig ces pa ni zab mo gsal ba'i dkyil 'khor ro/ /de gnyis mi mthun pa ste/ dus lhan cig tu gyur pa zhes pa ni dus lhan cig tu gyur pa'ang 'debs gsal zhes te/ lam rgyas pa srid pa'i sdug bsngal de bsal mchog tu 'gyur ba ste dkyil 'khor gyi
<p>177a.6</p>'khor lo kho na'o/ /ci'i phyir zhe na/ mthong ba goms pas 'phel ba'i zhes pa ni/ srid pa'i sdug bsngal dang mi mthun par gyur pa rtogs nas de'i gnyen po mthong zhing nye bar dmigs pa yang nas yang du yid la byed pas rnam par 'phel bas rab kyi mthar thug par 'gyur bas rang gi mi mthun
<p>177a.7</p>pa'i phyogs te/ srid pa'i sdug bsngal gtan du 'gags pa yin zhes te/ gzhi gang rnam par rtog pa'i phyir byams pa la sogs pa de lta bu ma yin no/ /me la sogs pas bad kan la sogs khogs kyang phyis 'byung du rung ngo / /'dis ni gzhi yang dag par rtogs pa'i dkyil
<p>177b</p>
<p>177b.1</p>'khor gyi 'khor lo ni srid pa'i sdug bsngal dang gtan nas mi mthun pa'i phyir de rtogs pas gtan du bkag pa yin no/ /dper na thag pa mthong ba tsam gyis sbrul gtan nas med par shes pa yin no/ /'o na srid pa'i sdug bsngal dang mi mthun pa'i lam gzhan yod pas 'dis ci zhig
<p>177b.2</p>bya zhe na/ lam 'di pha rol tu phyin pa'i tshul las khyad par du 'phags pa bstan pa/ rgyu'i zhes pa la sogs pa'o/ /rgyu gzhi'i ngo bo zhes pa ni sgyu ma lta bur snang ba'i bdag dang bdag gi ba la sogs par kun du snang ba'i ngo bo ste/ de las log par mi byed do/ /zhes pa ni slar mi ldog pa'o/ /
<p>177b.3</p>gang gi zhe na bdag med dang ldan du zin yang sbyin pa la sogs pa gsal ba ma yin pas rgyu'i gzhi'i ngo bo las ldog par mi 'gyur te/ ci'i phyir zhe na/ gang phyir bden pa 'ang zhes te/ sbyin pa la sogs pa mi dmigs pas bdag med pa dang ldan pa zab mo ste/ der shes kyang tha mal ba nyid gzhi mi
<p>177b.4</p>'gyur bas ldog par mi 'gyur ro zhes sbyin pa la sogs pa mi 'gyur te/ tha mal pa ltar snang ba ni bsal ba ma yin pa'i phyir der shes pa tsam gyis ldog go/ /gal te smon lam gyi dbang gis she na/ de nyid kyang mngon sum du gyur pa ma yin pa'i phyir ro/ /'di skad ston pa yin te/ gal te
<p>177b.5</p>sbyin pa la sogs pa tha mal pa'i ngo bo mi mthun pa mthong bar gyur pa zhig na/ de'i tshe mthong na ji ltar ldog par 'gyur/ de'i mthong ba de kho na ltar mthong bltar ro/ /dkyil 'khor gyi 'khor lo 'di ni bdag med pa dang yang ldan zhing srid pa'i sdug bsngal dang yang mi mthun pa des nges par
<p>177b.6</p>ldog par 'gyur ba yin no/ /de nyid dam pa rnams kyi lam yin pas de la blo brtan por bya ba gsungs pa de ltar zhes pa la sogs pa'o/ /de ltar shes nas zhes pa ni bshad ma thag pa'i dkyil 'khor gyi 'khor lo de srid pa'i sdug bsngal gyi gnyen po yin yang de nyid tshul gzhan las
<p>177b.7</p>khyad par du gyur par shes nas zhes so/ /rdzogs chen ye shes zhes pa ni dpag tu med pa'i ye shes gnyis su med pa bla ma la bsnyen bskur ba las byung ba rdzogs pa chen po'i ye shes so/ /skad cig gis bsgrub pa zhes pa ni de lta bu'i ye shes dang ldan na/ sems can gyi rgyud dang yang
<p>178a</p>
<p>178a.1</p>skad cig ces pa ste/ tshe 'di nyid la sangs rgyas pa'i bar du 'gyur ro zhes pa'i don to/ /de bas na dpal kun du bzang po zhes te/ dpal ldan ni zhing kun gyi rang bzhin du gyur pas na kun du bzang po ste/ gnyis su med pa'i ye shes kyi rang bzhin bcom ldan 'das rdo rje sems
<p>178a.2</p>dpa'o/ /gzhi'i dngos po zhes pa ni bcom ldan 'das ni chos thams cad kyi de kho na nyid yin zhing myur du dka' ba med par sangs rgyas par 'gyur bar byed pa dang 'dus byas smin par byed pa'i phyir rang bzhin gyi don phun sum tshogs pa bzhi'i dngos po'o/ /de nyid snying rje dang ldan pas zhes te/ /
<p>178a.3</p>sems can sdug bsngal dang bral bar 'dod pas/ rang gi sems ji lta ba bzhin du gnas pa'i bcom ldan 'das te gang sgom par mi byed ces te/ gzhan bskal pa grangs med pa gsum na bla dang bcas pa'i sangs rgyas 'dod pa rnams kyis 'di lta bu'i dpal dang ldan pa'i kun nas bkra shis
<p>178a.4</p>pa'i ngo bo 'di gang dag bsgom par mi byed de bsgom par bya ba kho na yin no zhes pa'i don to/ /de bas na/ dpal ldan sangs rgyas kun gyi bdag /rdo rje 'chang ba kun gyi gnas/ /chos rnams kun gyi chos nyid de/ /sangs rgyas kun gyis thabs bya yin/ /zhes le'u bco brgyad pa las gsungs so/ /da ni
<p>178a.5</p>slob dpon bdag nyid nga rgyal gzhom pa bstan cing brtsams pa'i dgos pa bstan pa'i phyir/ dri med ces pa la sogs pa dri ma med pa yang yin la blo gros kyang yin pas na dri med blo gros te/ /de nyid 'od zer te yang dag pa'i ye shes la dbang thob pa'i rnal 'byor pa de'i 'od zer gyi 'gro ba'i rgyud la gnas
<p>178a.6</p>pa'i ma rig pa'i mun pa thams cad sel bar byed pa ste 'phags pa klu sgrub la sogs pa'o/ /de rnam par snang mdzad la sogs pa'o/ /'gro ba'i mun pa sel bar byed pa'i gsang ba 'dus pa'i lam gyi rim pa bstan pas chog go/ /de bdag 'dra bas mi dpogs so/ /zhes dpag par
<p>178a.7</p>dka' ba zhes so/ /yang na sangs rgyas bcom ldan 'das dri ma med pa'i 'od zer mnga' bas bstan pa'i lam gyi rim pa de la bdag cag lta bus bshad pa'i go skabs ga la yod ces pa'o/ /de lta na ci'i phyir byas she na/ bla ma'i zhes pa la sogs pa'o/ /rang gi bla ma dam pa'i
<p>178b</p>
<p>178b.1</p>gzhung gis bstan pa de la cung zad tsam bzung nas/ bcings pa grol bar 'dod ces te/ 'khor ba'i 'ching ba dang po grol bar 'dod pas/ sgrub pa'i thabs 'di 'bad pas bya zhes pa ni shin tu sems khral cher byas pa ste/ bdag gi nga rgyal gyi gnas ma yin no zhes pa'i don to/ /da ni sgrub pa'i
<p>178b.2</p>thabs brtsams pa las byung ba'i dge ba'i rtsa ba yongs su bsngo ba gsungs pa de ltar zhes pa la sogs pa'o/ /de ltar byas pa zhes pa ni rnam par bkod par byas pas/ sgrub pa'i thabs su gyur pa'i yi ge 'di las byung ba'i dge ba'i rtsa ba zla ltar dag cing dkar po'i de'i/ 'gro ba'i yid ces pa
<p>178b.3</p>ni 'gro ba thams cad kyi yid gzhan du mi gzhol zhing / sangs rgyas ye shes mgon po zhes pa ni ye shes lnga'i ngo bo dkyil 'khor gyi 'khor lo zab mo dang yang dag par gsal ba'i sems de la rtag tu bsam gyur cig ces pa ni/ dus rtag tu de bsgom zhing phyag rgya chen po la sogs
<p>178b.4</p>dngos grub thob par gyur cig ces pa'o/ /de'i don ni 'di lta ste dge ba'i rtsa ba des sems can rnams dge ba'i gshegs gnyen mchog dang phrad nas de bsnyen bkur ba las byung ba'i de kho na nyid mngon du byas bsgoms pas/ sangs rgyas ye shes mgon po de la thim par gyur pas dang por lha'i
<p>178b.5</p>'khor lo bsgom par shog ces pa'o/ /zab cing rgya che 'od zer rab 'phro dpal ldan gsang 'dus kyi//rje btsun lha yi zhal snga nas kyi thugs rjes rab mdzad pa'i/ /sgrub pa'i thabs kyi bshad pa dad pas bdag gis bgyis pa las/ /sangs rgyas byang chub sems dpa' 'phags pa
<p>178b.6</p>mkhas rnams bzod par mdzod/ /de ltar byas pa las byung dge ba zla 'dra de yis ni/ /skyes bu dam pa thams cad du yang snod gyur stobs kyis ni/ /sgrib pa la sogs mthu yis ma nyams dpal ldan gsang 'dus kyi/ /las kyi rdo rje 'dzin pa'i sa la myur du 'gro bar shog/ /yan
<p>178b.7</p>lag bzhi pa'i sgrub pa'i thabs kun du bzang mo zhes bya ba'i rnam par bshad pa slob dpon chen po bi ta pA tas mdzad ba rdzogs so// //rgya gar gyi mkhan po chen po ka ma la gu h+ya dang / bod kyi lo tsA ba chen po mnga' bdag ye shes rgyal mtshan gyis bsgyur cing zhus te gtan la phab pa'o/ 
<p>179a</p>
<p>179a.1\] ]@##/ /rgya gar skad du/ shrI gu h+ya sa mA dza maN+Da la no pi ka TI kA/bod skad du/ dpal gsang ba 'dus pa'i dkyil 'khor gyi sgrub pa'i thabs rnam par bshad pa/ dpal rdo rje sems dpa' la phyag 'tshal lo/ /rnam rtog dra ba gtan bcom nas/ /zab cing legs par
<p>179a.2</p>gsal ba'i sku/ /kun du brod pa'i brtson 'grus ldan/ /'jam dbyangs dkyil 'khor la btud de/ /dpal ldan gsang ba 'dus pa yi/ /dkyil 'khor gyi ni cho ga mchog /'jig rten sgron ma zhes bya ba/ /bla ma brgyud rim bzhin du bshad/ /de la rab tu byed pa rtsom par 'dod pa'i rje btsun
<p>179a.3</p>'dis/ 'dod pa'i lha mchod pas bsod nams 'phel zhing bgegs kyi bar chod mi 'ong bar bsam pa rdzogs par bya ba'i ched du de nyid byas nas yang dag pa'i shes rab dang ldan pa rnams 'jug pa'i rgyu gsungs so/ /de la shes bya'i sgrib pa sogs zhes bya ba nas btud de zhes pa'i bar gyis mchod
<p>179a.4</p>pa dang bstod pa dang phyag 'tshal ba'o/ /gang gi phyir go rims bzhin du mnyes shing yang dag pa'i yon tan brjod pa dang lus ngag gis btud pa'i dngos po la shes par bya'o/ /shes bya'i sgrib pa sogs nges par grol zhes pa ni shes bya'i sgrib pa la sogs pa las dbang bskur ba la sogs pa'i rim
<p>179a.5</p>pas 'od gsal bar zhugs nas nges par grol ba zab mo'i ngo bo ste sprangs pa'o/ /me long ye shes la sogs ldan/ /zhes pa ni de'i dus na kun gzhi la sogs pa me long lta bu'i ye shes la sogs par gnas gyur cing skur gsal ba ste ye shes su dbang bskur ba des ni rang gi don phun sum
<p>179a.6</p>tshogs pa gsungs so/ /gzhan gyi don phun sum tshogs pa gsungs pa/ 'jam dpal gsang ba'i 'khor lo mchog /ces pa ni gang 'jam dpal las byung ba'i sku dang gsung dang thugs kyi dkyil 'khor ni 'khor lo mchog ste sku gsum gyis 'gro ba'i don byed pa yin no zhes gsungs pa'i
<p>179a.7</p>phyir ro/ /btud ces pa ni zab mo gsal bar dgongs pa'i phyir yid kyis btud pa yin la lus dang ngag ni de'i rjes su 'brang ba'i phyir de gnyis kyi ngag kyang mthong bar bya'o/ /rang dran phyir de nyid ces pa ni blo gros can gyi 'jug pa'i yan lag dgos pa la sogs pa ston to/ /de la bdag gis sam
<p>179b</p>
<p>179b.1</p>gzhan gyis dran pa gang de dgos pa'o/ /'jam dpal gyi dkyil 'khor gyi rang bzhin nam rgyud las yang dag par bstan pa ni brjod par bya'o/ /rab tu byed pa dang / dgos pa gnyis thabs dang thabs las byung ba'i mtshan nyid kyis 'brel par gnas so/ /dgos pa bstan pa'i stobs kyis
<p>179b.2</p>phyag rgya chen po la sogs pa mngon par 'du byed pa ni dgos pa'i dgos pa'o/ /de rnams dang ldan pa ni chos yang dag pa'o zhes gsungs pa'i phyir ro/ /da ni sgrub pa po dang / sgrub pa'i gnas dang / bsgrub par bya ba'i phun sum tshogs pa gsang bar rigs pa la/ 'bras bu mngon du byed pa
<p>179b.3</p>la sgrub pa po ni rgyu yin pa'am gtso bo yin pa'i phyir de'i phun sum tshogs pa dang por gsungs pa dpal ldan zhes la sogs pa'o/ /de la dpal ldan 'dus pa zhes bya ba ni rnal 'byor chen po'i rgyud gsang ba 'dus pa'o/ /de'i tshul zhes pa ni gzhung ste/ gzhung lugs kyis bla ma dam pa bsnyen
<p>179b.4</p>bkur ba las byung ba'i phyir ro/ /dkyil 'khor zhes pa ni yid kyis sam rdul tshon gyis so/ /man ngag rim pa 'di yis zhes pa ni 'og nas 'byung ba'i rim pas bla ma rnams las gang yang rung ba cig mnyes par bya ste cho ga ma tshang ba med pa'i dkyil 'khor gnyis gang rung du 'og nas
<p>179b.5</p>'byung ba'i rim pas zhugs nas zhes pa'i don to/ /chu la sogs pa'i ces pa ni chu'i dbang dang por byas pa'i cod pan dang rdo rje dang bdag po dang ming dang rdo rje slob dpon dang brtul zhugs dang lung bstan pa dang dbugs dbyung ba dang rjes su gnang ba mtha' bskur zhes pa'o/ /bla mas de la
<p>179b.6</p>zhes pa ni rgyud las gsungs pa'i ma nor ba'i lam du brten pa pos bum pa'i dbang rnams bskur ba zhes sbyar ro/ /gsang ba'i dkyil 'khor zhes pa ni gong du bstan pa'i dkyil 'khor de nyid du'o/ /de nyid thob ces pa ni 'og nas bstan pa rnams thob pa'o/ /dngos gang zhe na/ 
<p>179b.7</p>gsang dang shes rab dbang bskur bas/ /zhes pa ni gong du smos pa de dag dang bcas par gsang ba dang shes rab ye shes kyi dbang thob pa zhes pa'i don to/ /gsang shes zhes pa ni bla ma brgyud pa las 'ongs pa'i gsang ba dang mchog tu gsang ba rdo rje'i tshig tu gtogs pa rnams shes
<p>180a</p>
<p>180a.1</p>pa'o/ /rnal 'byor de nyid ces pa ni zhi ba la sogs pa'i las kyi bye brag bsam gtan la brten pa rnams rtogs pa'o/ /theg pa gsum mtshams de nyid shes/ /zhes pa ni nyan thos dang rang sangs rgyas dang theg pa chen po'o/ /bsam pa tha dad pa'i dbye ba so sor bstan
<p>180a.2</p>pa'o/ /'on kyang theg pa mang po rnams ni sems tha dad pa'o/ /ji skad du lang kar gshegs pa las/ lha dang tshangs pa'i theg pa ni/ /nyan thos rnams kyi de bzhin dang / /rang rgyal de bzhin gshegs pa dang / /theg pa che dag bdag gis bstan/ /sems ni ji srid yod kyi bar/ /theg
<p>180a.3</p>pa'i mtha' la thug pa med/ /ces gsungs pa'i phyir ro/ /'dir 'jig rten las 'das pa'i theg pa gsum gyis sa mtshams kyi kho na nyid rig pa'o/ /rig pa zhes pa ni phreng ba'i sngags la sogs pa la las kyi bye brag gis bskul ba dang bcas pa'i rig pa'o/ /snying po zhes pa ni hUM la sogs
<p>180a.4</p>pa'i sa bon no/ /sngags zhes pa ni dbyung ba dang bskul ba'o/ /phyag rgya zhes pa ni phyag rgya chen po la sogs pa'o/ /ting 'dzin rim pa gsum dag dang / /zhes pa ni dang po la sogs pa yan lag dang bcas pa rtogs pa'o/ /thun mong zhes pa rig 'dzin la sogs pa ste/ sa'i dbang phyug
<p>180a.5</p>dang 'phags pa nyan thos dang / 'jig rten pa'i lha chen po dang rnal 'byor rgyud la sogs pa dang thun mong du gyur pa'o/ /cig shos dngos grub ces pa ni phyag rgya chen po'i dngos grub ste/ rgyud tshul gyis ni rnam dbye shes/ /zhes pa ni rgyud 'di'i rim pas sgrub pa'i thabs la sogs
<p>180a.6</p>pa'i rnam pa'i dbye ba shes pa'o/ /dam ldan rtsa ba'i ltung byed bcu bzhi ni spang bar bya ba'o/ /gsong pa la sogs pa dang bdud rtsi la sogs pa ni bsrung bar bya ba'o/ /sdom pa la gnas pa zhes pa ni spom pa'i ltung byed ni bsrung bar bya ba'o/ /spyod yul rdo rje 'chang chen po la sogs
<p>180a.7</p>par blta ba ni bsrung bar bya'o/ /shes rab rnal 'byor la brtson pa/ /zhes pa ni 'di'i gzhung lugs kyis mngon par byang chub pa'i snying po yin pas na de dang sbyor ba la brtson zhing de'i rnal 'byor la gnas pa'o/ /sngags rgyud sbyor ba rab shes pa/ /zhes pa ni le'u bzhi pa las
<p>180b</p>
<p>180b.1</p>gsungs pa'i sngags dang 'brel pa sbyor ba zhi ba la sogs pa'i dbye ba dang bum pa rnams sta gon du gnas pa la sogs pa shes pa'o/ /sngags dang bsam gtan dang rdzas rnams 'brel ba'i phyir ro/ /sems can don bsgrub 'os pa yin/ /zhes pa ni las de rnams kyi sgo nas so/ /
<p>180b.2</p>'o na bla ma chen po'i zhal nas gsungs pa'i sgrub pa po'i mtshan nyid las gzhan pa ci yin no snyam pa bsal ba'i phyir/gtong ba zhes pa la sogs pa'o/ /gtong ba zhes pa ni sbyin pa'o/ /brtan pa zhes pa ni bsam gtan no/ /de dang por byas pa'i tshul khrims la sogs pa rtogs
<p>180b.3</p>par bya'o/ /de yi yon tan 'di mchog yin/ /zhes pa ni 'di'i gzhung lugs kyis rjes su spyod pa ni yon tan du gsungs so/ /de ma yin par gyur na log par snang bar 'gyur ba'i phyir ro/ /brjod pa'i yon tan mi ldan zhes pa ni gong du smos pa'i yon tan rnams dang mi ldan na sems
<p>180b.4</p>can gyi don med pas sgrub pa po ma yin no/ /de ltar thun mong gi sgrub pa'i mtshan nyid gsungs nas/khyad par du bri ba'i mtshan nyid gsungs pa brtser ldan zhes pa la sogs pa'o/ /brtser ldan zhes pa ni snying rje dang ldan pa'o/ /brtul zhugs zhes pa ni byang chub kyi sems mi gtong ba la
<p>180b.5</p>sogs pa'i chos su gsungs pa'o/ /bzlas ldan zhes ba ni rang gi lha'i bzlas pa byas pas brtan pa'am grub pa'i mtshan ma mthong ba 'am ma thob pa zhes pa'i don to/ /dad ldan zhes pa ni dad pa dang ldan pas dmigs pa la mi 'khrul pa'i phyir ro/ /zab mo'i de nyid shes zhes pa ni
<p>180b.6</p>bsam gyis mi khyab pa'i dngos po thams cad kyi de bzhin nyid rtogs pa'o/ /rang gi 'khor gnas sngon bsnyen pa/ /byas nas zhes pa ni rang gi dkyil 'khor gyi 'khor lo la gnas nas dang po'i las can gyi thun mtshams bzhir 'og nas 'byung ba'i rim pas dang po'i rnal 'byor la
<p>180b.7</p>sogs pa yan lag dang bcas pas sngon du bsnyen pa bya zhing dkyil 'khor bri bar bya zhes pa ni slob ma rnams dbang bskur ba'i dkyil 'khor bri bar bya ba'i don to/ /de bzhin du cung zad ye shes la dbang thob pa dang ye shes la dbang thob pas kyang rang gi 'khor lo la gnas nas
<p>181a</p>
<p>181a.1</p>nye ba'i sgrub pa la sogs pa yan lag dang bcas pa dang yi ge gsum gyi mtshan nyid bzlas pa can gyis thun mtshams bzhir ram nyin mtshan du bsnyen pa byas nas ci rigs par slob ma rnams la dbang bskur ba dang / rang nyid dngos grub bsgrub pa'i dkyil 'khor
<p>181a.2</p>bri bar bya'o zhes pa'i don to/ /gnas phun sum tshogs pa gsungs pa gang zhig ces pa la sogs pa ni gang yang rung ba zhes pa'i don to/ /yid 'ong gnas su zhes pa ni me tog la sogs pas yid dga' ba'i yul thams cad yin no zhes pa'i don to/ /yang na gang yang rung ba'i gnas su sngon du
<p>181a.3</p>bsnyen pa byas nas yid du 'ong ba'i gnas su dkyil 'khor bri'o zhes gzhan dag kyang bshad do/ /gong du gsungs pa'i gnas de phyi ba'i tshul gyis dag par bya ba gsungs pa/ tsan+dan mchog la sogs pas byug/ /ces pa ni der stegs bu gru bzhir byas pa rnam par snang mdzad la sogs pa'i ngo
<p>181a.4</p>bo tsan+dan la sogs pas byugs shing dri zhim po'i me tog kha dog dang dbyibs sna tshogs pa yang kun du dgram par bya'o zhes pa'i don to/ /da ni sngon du bsnyen pa byas nas su/ /zhes pa ni de la bsnyen pa'i rang bzhin la dang po rnal 'byor gsungs pa nang par zhes pa la sogs pa'o/ /nang par zhes pa
<p>181a.5</p>ni sgrub pa po phal cher de'i dus su g.yeng ba dang bral ba'i phyir ro/ /yang na byis pas bskal pa'i rnal 'byor ba khyad par du dal ba'i dus yin no/ /yang na thun mtshams kyi dang po yin pa'i phyir yang gsungs so/ /shar bltas 'dug nas ni zhes pa ni rang gi lha dang mthun par bya ba'i phyir bde
<p>181a.6</p>ba'i stan la rdo rje skyil mo krung gis 'dug nas ni zhes pa'o/ /rnam par thar pa'i sgo dag ces pa ni stong pa nyid la sogs pas snying po'i sa bon la sogs pa dag pa'i phyir ro/ /de ci'i phyir zab mo dang gsal ba'i ngang gis sems dag par 'gyur ba'i don du stong nyid la sogs pa ni thams
<p>181a.7</p>cad du rtogs par bya'o/ /rang snying zla bar 'od 'bar maM/ /zhes pa ni smon lam gyi dbang gis tshad med bzhi'i sku yin par bka' stsal lo/ /dge ba 'phel phyir zhes pa ni ras shin tu dkar pos tshon 'dzin pa dang 'dra bar dge ba 'phel bas dkyil 'khor lor 'jug par
<p>181b</p>
<p>181b.1</p>'gyur ba'i don to/ /gshegs pa la sogs rab tu bya/ /zhes pa ni 'og nas 'byung ba'i rim gyis rab tu bya'o zhes pa'i don to/ /ji ltar bya zhe na/ rten gsungs pa'i phyogs bcu zhes pa la sogs pa'o/ /cho ga bzhin du zhes pa ni mchod pa po dang mchod pa dang mchod pa'i gnas
<p>181b.2</p>gsum yang rmi lam bzhin du don med par mnyam pa nyid du rtogs pa'o/ /rang gi log rtog ces bya ba ni gzung ba dang 'dzin pa'i rnam par rtog pa'o/ /de las byung ba ni nyes byas zhes te mtshams med pa lnga la sogs pa dus gsum du byas pa rnams zhes pa gong du smos pa'i rtog pas srid
<p>181b.3</p>pa'i rgyun la sogs pa rnams so/ /rmi lam rmi lam sogs zhes pa ni rmi lam dang por byas pa'i sgyu ma la sogs pa bzhin du don med par bya'o zhes pa'i don to/ /lan gsum zhes pa ni gshegs pa po dang gshegs bya dang gshegs pa gsum mnyam pa nyid du rtogs pa'o/ /rdzogs sangs zhes pa
<p>181b.4</p>ni rtag pa la sogs pa'o/ /sras mchog ces pa ni sa'i snying po la sogs pa'o/ /'phags pa zhes pa ni bdud rtsi 'khyil pa la sogs pa'o/ /gzhan zhes pa ni badzra he ru ka la sogs pa'o/ /dge ba dam pa gang zhes pa ni ngan par bsnyil bar byed pa de zab mo dang gsal bar spyod pa'o/ /de ma lus
<p>181b.5</p>par bdag gis yi rang zhing bdag gis bya ba'o/ /rdzogs byang chub tu rjes bsngo bgyi/ /zhes pa ni dge ba'i rtsa ba de dag kyang gsang sngags kyi byang chub tu bsngo bar bya'o/ /sems can kun gyi dbugs 'byin pa/ /zhes pa ni g.yang sa'i lam las sgrol bar byed ces pa'o/ /sangs rgyas kun la
<p>181b.6</p>zhes pa ni mdun na bzhugs pa la'o/ /gsol ba btab par bya ste/ ji ltar gdab par bya zhe na nam mkhas kun du khyab pa ltar bstan pas kyang 'jig rten gyi khams kun du rgyas par mdzod cig ces pa'i don to/ /kun du rtog pa ma lus dag 'gyur zhing / /zhes ba zab mo'i ngo bo'o/ /zhes ba zab mo'i ngo bo'o/ /rang rig
<p>181b.7</p>dga' ba thugs chud la/ /zhes pa ni yang dag par gsal ba'o/ /de'i las gsungs pa bdag gzhan don gyi 'bras stsol zhes pa'o/ /sems mchog ma lus zhes pa ni byang chub sems dpa' rnams so/ /lung shes pa ni gzings dang 'dra ba'i chos so/ /rtag pa yis zhes pa ni bsam gyis
<p>182a</p>
<p>182a.1</p>mi khyab pa'i rang bzhin no/ /dam pa'i phun sum tshogs pa'i rten/ /zhes pa ni byang chub sems dpa' rnams kyis chos kyi de kho na nyid bsgoms pa las de bzhin gshegs pa'i phun sum tshogs pa de las 'byung ba'i phyir ro/ /mi ldog dbugs 'byin thob 'gyur
<p>182a.2</p>zhing / /zhes pa ni gang gsang ba'i dbang bskur ba la sogs pas chos dang bral zhing 'brog dgon pa las dbugs 'byin pa thob pa ste/ rgyu mthun la sogs 'bras bur ldan/ /zhes pa ni longs spyod pa bzhi dang rtog pa nyid du ldan pa'o/ /thub dbang sras kyi lam gyi mchog /ces pa
<p>182a.3</p>ni pha rol tu phyin pa bcu'o/ /mtha' yas mchog gi spyod shes pa/ /zhes pa ni de nyid sangs rgyas kun gyi bdag nyid dkyil 'khor 'khor lo'i rang bzhin gyi blo shes shing de la brten pa yin no/ /bla ma chen po'i zhal snga nas byang chub tu sems bskyed pa gud du gsungs so/ /rje btsun
<p>182a.4</p>gyi dgongs pa ni smon pa nyid lam gyis 'grub pas gud du ma phyung ste 'di nyid du 'dus par gsungs pa'o/ /de ltar bsod nams kyi tshogs rdzogs par byas nas ye shes kyi tshogs kyi don du 'jug pa byang chub sems gsungs pa sgrib pa thams cad ces pa la sogs pa'o/ /sgrib pa
<p>182a.5</p>thams cad yang dag sel/ /zhes pa ni shes bya'i sgrib pa la sogs pa bag chags dang bcas pa bsal te spangs pa'o/ /ye shes mtha' yas bdud rtsi'i gnas/ /zhes pa kun gzhi la sogs pa gnas gyur cing me long la sogs pa bdud rtsi thob par byed pa ye shes rang gi don to/ /gzhan
<p>182a.6</p>gyi dom ni/ 'khrul pa'i bya ba rab rtogs phyir/ /zhes pa ni srid pa gsum du yongs su bying ba'i sems can rnams lus dam par blta ba la sogs pas zin pa rtogs nas zhes pa'i don to/ /byang chub la yid bkod par bya/ /zhes pa ni snying rje bskyed pa'o/ /de'i don ni sgrib ba rnams bsal
<p>182a.7</p>te ye shes bdud rtsi lta bu mngon du byas nas sems can sdug bsngal dang sdug bsngal gyi rgyu las sgrol bar bya'o snyam pa'i snying rje chen po bskyed pa'i bsam pas 'og nas 'byung ba'i don dam pa byang chub kyi sems bsgom par bya'o zhes bya ba'i don to/ /byang chub sems las sangs rgyas nyid/ /
<p>182b</p>
<p>182b.1</p>ces pa ni rgyu dang 'bras bu'i tshul lo/ /rgyu dang 'bras bur ma chags nyid/ /ces pa ni gzhan gyis brtags pa'i dbang phyug la sogs pa'i rgyu la ma chags pa ste mtshan ma med pa'o/ /'bras bu ni rgyal rigs la sogs pa de dang phyug pa la sogs pa de'i ngo bo la ma chags pa
<p>182b.2</p>ste smon pa med pa'o/ /so so rang nyid chos nyid phyir/ /zhes pa ni chos thams cad gzung 'dzin gyi rang bzhin dang bral ba'i chos nyid yin pa'i phyir stong pa nyid de de'i bdag nyid ni bdag yin no zhes bsgom par byas nas sngags 'dis brten par bya'o/ /oM zhes pa ni bsam gyis mi
<p>182b.3</p>khyab pa'i lha'i sku'i bdag nyid do/ /shU nya tA nyid dz+nyA na'o/ /de nyid badzra ste swa b+hA ba/ de At+ma ko haM zhes so/ /sngags des bdag dang sems can thams cad kyi rang bzhin don dam par gcig tu byas nas kun du de kho na nyid gsum gyi yi ge ho gnyis kyi bar du gnas pa/zla ba'i
<p>182b.4</p>steng du gnas par bsam/ /zhes pa brgyud pa la sa 'ongs pa'o/ /de ltar tshogs rdzogs par byas nas bgegs kyi tshogs dgag pa'i don du srung ba'i 'khor lo'i gtso bo'i nges pa gsungs pa/ hUM mdzad la zhes pa sogs pa'o/ /hUM mdzad ni khams gsum rnams par rgyal ba'o/ /gtsug
<p>182b.5</p>tor dag ces pa ni 'khor los sgyur ba la sogs pa bdun gang yang rung ba'o/ /rtog pa la sogs pa zhes pa ni bde bar gshegs pa drug go/ /khro bo 'khor lo gnas bsrung phyir/ /zhes pa ni rtsibs bcu la gshin rje gshed la sogs pa rdzogs pa'i ting nge 'dzin gyis bsgoms nas theg pa chung
<p>182b.6</p>ngu rnams la byang chub bar bsung bar bya ba'i phyir ro zhes pa'i don to/ /de'i don ni 'di lta ste/ rang gi mdun du nyi ma la gnas pa'i hUM las byung ba'i rdo rje 'od 'bar bas phyogs bcing pa dang mtshams bcad pa dang gzir bar dang rdo rjes khyab par byas pa'i sa gzhi bsgom nas/ 
<p>182b.7</p>de'i dbus su ji skad du gsungs pa'i bsrung bar bya ba'i don du bsgom par bya'o zhes pa'i don to/ /de nas chos kyi dbyings bsam ste/ /zhes pa ni srung ba'i 'khor lo'i gtso bo rdo rje 'chang chen por gnas gyur nas de las gyur pa'i chos kyi 'byung gnas kyi phyag rgya bsgom par bya'o zhes
<p>183a</p>
<p>183a.1</p>pa'i don to/ /dbyangs yig mtshan dang yang dag ldan/ /zhes pa la sogs pas ni 'di ston par byed do/ /yi ge gsum nang du bzhugs pa la sngon rdzogs par byed pa'i ched du de bzhin gshegs pa rnams mngon dgar gshegs par byas nas/ ji skad du
<p>183a.2</p>gsungs pa'i yi ge phreng ba gnyis su gyur nas de nas 'byin par bya ste/ yi ge gsum drangs pa la sogs pa'i rim pas dbu ma'i zla ba'i gdan la zla ba gnyis su gyur pa ni brgyud pa'o/ /ye shes zla ba gnyis gcig tu gyur pa mnyam pa nyid kyi ye shes kyi zla ba bsgom par bya'o zhes pa'i
<p>183a.3</p>don to/ /sprul pas 'gro ba'i don byas nas/ /zhes pa ni sa bon gyi 'od zer las 'phros pa'i bde bar gshegs pa rnams kyis sems can rnams sangs rgyas par byas sa bon la thim ste/ bdag nyid de yid rgyal ldan/ /zhes pa ni ji ltar de bzhin gshegs pa de dag de ltar bdag gi rang
<p>183a.4</p>bzhin zhes pa'i don to/ /sku dang zhal mchog ces zla 'dra/ /zhes pa la sogs pa ni ston par byed de/ sa bon gyi 'od kyis de bzhin gshegs pa rnams rdo rje sems dpar byas nas sa bon la bcug ste gnas pa las rnam pa'i mchog thams cad dang ldan pa'i rdo rje sems dpar bsgom mo zhes
<p>183a.5</p>pa'i don to/ /de nas 'dod chags chen po yis/ /zhes pa la sogs pas 'gro ba rnams dkyil 'khor gyi 'khor lo'i snod du rung bar bya ba ston to/ /de la 'dod chags chen po yis/ /'dul ba'i 'jig rten zhes pa ni gang na gnyis kyis gnyi sprod pa'i 'dod chags so//'gro ba dbugs
<p>183a.6</p>dbyung phyir ni zhes pa snod du rung bar bya ba'i phyir ro zhes dgongs pa'o/ /dbugs 'byin 'gro ba de mthong zhes pa ni dbang bskur bas de rnams snod du rung zhing zla bar zhu ba de mthong nas zhes pa'o/ /de yi dngos byung sa bon gyis/ /sems can thams cad bskyed nas zhes pa la
<p>183a.7</p>sogs pa ni rang gi rang bzhin las byung ba dang / chos kyi rang bzhin las byung ba ste/de yang rnam par dbye ba'i dbang du byas nas mig la sogs pa rnams bskyed pa'i gdang rnam par dag pa'i dbang du byas nas zla ba zhub pa las sa bon las phyag mtshan sa bon gyis mtshan pa de las sa'i snying po la
<p>183b</p>
<p>183b.1</p>sogs pa kun 'dus par byas nas blo'i phyi rol du sems can thams cad spros nas dbyung bar bya'o zhes so//sa bon gyis dbyung bar bya'o zhes pa ni skabs mi shes pa'o/ /'jug pa'i blo yin pa'i phyir man ngag gzhan ji skad bshad pa'i phyir ro/ /bla ma chen po'i zhal snga nas kyang skyed par
<p>183b.2</p>byed pa'i don du gsungs kyi/ spro bar byed pa ni ma yin no/ /de ltar ma yin nas bon mtha' yas par thug pa med pa'i phyir ro/ /phyi gnas pa'i zhes pa ni skye mched kyi dbang du byas pa'o/ /phyi nang bdag nyid ces pa rgyud kyi dbang du byas pa'o/ /'gro ba'i chos bdag nyid ces pa ni sa la sogs pa dag de
<p>183b.3</p>bzhin nyid dang 'dres pa'o/ /oM AH hUM zhes pa 'dis de'i sems shes pa la sogs pas ni chung ngu'i rgyu mthun pa'i 'bras bu'i gsungs so/ /rgyu mthun chung ngu dag phyir ro/ /zhes pa ni zhu ba la sogs pa rim pas lha'i skur snang bar byed pa'i phyir ro/ /'bar ba'i 'dod chags me des ni/ /zhes
<p>183b.4</p>pa ni 'dod chags chen po ldan pa'i phyir rig ma sku mdog dmar por 'gyur ba'i stobs kyis chu skyes kyi nang du chud pa'i yi ge lnga 'od du zhu ba las de'i 'od dmar po 'phros pas sku gnyis te yab yum yang 'od du zhu nas byang chub sems su gnas pa ces pa'i don to/ /bshes gnyen mchog
<p>183b.5</p>ltar phyogs lha mo/ /zhes pa ni dge ba'i bshes gnyen gyi ngo bo rten 'brel gyi tshul du lha mo rnams kyis glus gsol ba 'debs par bskul zhes so/ /sa bon bsgoms pa'i rjes la byams pa la sogs bsgom pas 'dir shi bar mi 'gyur te chos kyi dbyings snang bar 'gyur ro/ /de yang
<p>183b.6</p>zhu ba las 'byung ba'i mA ma kI la sogs pas bskul nas de nyid du thim par bya'o zhes pa ni man ngag go/ /gsol ba btab pas bslang ba ste/ /zhes pa glus bslang ba'o/ /zhu ba brgyud pa ltar mthong nas/ /zhes pa ni sems can gyi don byed pa dang bral ba'i phyir ro/ /dngos rnams sgyu ma
<p>183b.7</p>ltar rig nas/ /zhes pa ni rgyu rkyen la brten te 'byung ba'i phyir sgyu ma lta bur rig par byas nas zhes so/ /rang sngags don du slar yang 'gyur/ /zhes pa ni bcu pa las sa bon du gyur pa la sogs pa'i rim pas rnam pa'i mchog thams cad dang ldan pa'i byang chub sems dpa' 'jam pa'i
<p>184a</p>
<p>184a.1</p>dbyangs kyi gzugs su bsgom mo zhes pa'i don to/ /srid pa chags pa zhes pa kun rdzob kho nar zhes pas sring ba mtha' yas zhes gsungs so/ /zhi bar chags na zhes pa ni rnam pa thams cad dang bral ba'i snang ba med pa'o/ /bkra shis min zhes pa ni 'gro ba'i don byed
<p>184a.2</p>pa dang bral ba'o/ /'o na ji lta bu zhe na/ /sgyu mas bsnyen pa yang dag bya/ /zhes pa ni gong ma'i rim pas bsnyen pa byas nas/ chos dbyings bdag nyid can du 'gyur/ /zhes te zab mo dang gsal ba'i skur gyur to zhes pa'i don to/ /bshes gnyen dam pas rgyu mthun byas/ /zhes pa ni sa bon
<p>184a.3</p>gyi 'od zer gyis de bzhin gshegs pa rnams 'jam dbyangs kyi skur gyur pa ni bshes gnyen te/ des rgyu mthun pa zhes bya'o/ /rnam smin las ni zhes bya ba la sogs pas ni chung ngu rnam par smin pa'i 'bras bu ston te/ rnam par smin pa zhes pa ni dmigs pa la sogs pas bskyed pa'i
<p>184a.4</p>phyir sa'i snying po la sogs pa ste de bsgom pa las zhes pa'i don to/ /kun mkhyen bsgrub ces pa ni mig la sogs pa bzhin du yul so sor nges pa ma yin te/ sa'i snying po la sogs pa bsam gyis mi khyab pa yongs su shes pa'i phyir ro/ /mig la sogs pa byin brlab zhes pa ni sa
<p>184a.5</p>bon la sogs pa'i rim pas bskyed nas zhes pa'i don to/ /nye bar sgrub pa zhes pa ni sgrub pa phyis 'byung ba dang nye ba'i phyir ro/ /skyes bu zhes pa la sogs pa ni chung ngu'i skyes bu byed pa'i 'bras bu gsungs so/ /skyes bu byed pa'i zhes pa ni chos kyi sku la sogs pa'i skyes bu 'gro ba rnams
<p>184a.6</p>smin cing grol bar byed pa ni skyes bu byed pa ste de nyid 'bras bu'o/ /de grub ces so/ /de nyid gsungs pa/ /chos dang longs spyod sprul pa 'gro ba'i don du mngon gyur pa/ /zhes so/ /sgrub pa'i don du zhes pa ni sku la sogs pa skyes bu sku gsum sgrub par byed pas na sgrub pa ste de'i don du'o/ /
<p>184a.7</p>blo yis skyed byed pa ni sa bon la sogs pa'i rim pas bskyed pa'i don to/ /'dir smras pa slob dpon chen po srung ba'i zhabs la sogs pas sangs rgyas rnams kyi sku ni gang zhes pa la sogs pa'i tshigs su bcad pa gsang ba 'dus pa'i sgrub thabs las gsungs na/ 'dir gang gi
<p>184b</p>
<p>184b.1</p>phyir de rnams ma gsungs she na/ de'i phyir rjes dran bcu drug ces pa la sogs so/ /rjes dran bcu drug ces pa ni bcu drug rnams kyi nang na sku dang gsungs thugs rjes su dran pa'o/ /ngag don du zhes pa ni brten pa'i mtshan ma thob pa'i don rtogs par bya ba'i phyir smon pa ni dag par byed pa ste de'i
<p>184b.2</p>don du'o/ /de dag rnams ni bya dgos so/ /zhes pa ni/ sangs rgyas rnams kyi sku ni gang / /zhes pa la sogs pa de dag bya dgos so zhes ba'o/ /thugs sogs byin gyis brlab pa la/ /zhes pa ni thugs sogs byin gyis brlab pa'i skabs 'dir 'brel ba med pas ma brjod do zhes sbyar ro/ /de
<p>184b.3</p>ci'i phyir zhe na/ skabs min phyir ni zhes gsungs so/ gang gi phyir thugs la sogs pa byin gyis brlabs pa'i gsol ba 'debs pa ni chung ngu'i sgrub pa kho na ste/ de'i phyir mtshan ma thob pa'i 'og tu de dang spro ba la sogs pa las grub pa'i rjes su dran pa ste/ de nyid skabs 'dir 'brel pa med pa'i
<p>184b.4</p>phyir ro/ /mi 'brel yang gzhan dag gis 'khrul ba'i rgyu ni thugs la sogs pa'i byin gyis brlab pa'i tshig su bcad pa dang 'dra bar mthong ba'i phyir ro/ /shes rab sgyu ma'i zhes pa la sogs pas ni chung ngu'i 'brel ba'i 'bral bu gsungs so/ /shes rab sgyu ma zhes pa ni gnas sgyu ma ltar
<p>184b.5</p>snang ba'i rig ma ste/ de'i lus 'khyud ces pa'o/ /dngos gang zhe na/ gsang ba'i mtshan nyid gsungs zhes te thugs rdo rje la sogs pa'o/ /de mthong nas zhes pa ni gnas gsum du dmigs nas te/ rigs kyi dbang phyug dbu rgyan mchog /ces bya bar sbyar ro/ /chung ngu zhes pa ni ye
<p>184b.6</p>shes ma byang zhing g.yeng ba ma lus pa bsal bar mi nus pa'i phyir ro/ /bral ba'i 'bras bu zhes pa ni dbang bskur ba'i chus dri ma dag par byas pa'i 'bras bu rigs kyi bdag por snang ba'i phyir ro/ /sgrub pa chen por zhes pa ni sku gsum du sgrub pa ni sgrub pa ste/ sgrub pa yin yang khams gsum
<p>184b.7</p>gyi chos kyi rgyal po'i dbang ma thob na dam pa yang dag par rdzogs pa'i sangs rgyas ma yin pas na dbang bskur ba ni sgrub pa las khyad par du 'phags pa'i phyir chen po'o/ /de bzhin 'bring la zhes pa la sogs pas 'bring po'i 'bras bu bzhi bsdus so/ /de bzhin zhes pa ni 'jam pa'i
<p>185a</p>
<p>185a.1</p>dbyangs bzhin du shes so/ /'bring la zhes pa ni chung ngu dang chen po gnyis kyi bar na gnas pas na 'bring po'i sgrar gsungs so/ /rang 'od kyi rig ma dmigs pa tsam 'bring po'i bsnyen pa'o zhes brjod pa ni skabs mi shes pa'o/ /chung ngu'i dus su de nyid mthong
<p>185a.2</p>ba'i phyir ro/ /de lta na ni /mthun pa'i phyogs 'bring po rtag pa nyid du 'gyur ba'i phyir te/ bla ma chen po'i zhal snga nas kyang / gud du bskyed par gsungs kyi mthong ba ni ma yin no zhes gsungs so/ /de bas na 'di na yang zla ba gnyis pas 'grub pa la sogs pa 'gro ba'i dbang bskur ba ma
<p>185a.3</p>gtogs pa rgyu mthun pa la 'bras bu la sogs pa rnams bskyed par byas nas de'i rjes la zhes pa ni de ma thag tu zhes pa'i don to/ /so sor ni zhes pa ni spyi bo la sogs par ro/ /sangs rgyas lnga yi bkang byas te/ /zhes pa ni sangs rgyas kyi ngo bo nyid cha shas te/ yi ge dang mtshan ma sku rnams
<p>185a.4</p>gang yang rung ba'o/ /hUM AH zhes pa la sogs pas gsung ba'i gnas gnyis dag par byas nas/ de nas gdod/ rang 'od rig ma dag par byas/ /zhes te phyi rol gyi bud med ni bde mchog gi rkyen ma yin pa'i phyir rang rang gis bon gyi 'od kyis gnas skabs lnga dang ldan par gyur pa bskul nas
<p>185a.5</p>rang gi rim pa la thim pas dag par bya zhes so/ /'gro ba'i shes pa dag pa'i phyir/ /zhes pa ni phyin ci log gi zhe sdang la sogs pa rnams zhe sdang chen po la sogs pa dag par byed pa'i phyir ro/ /tha dad rim gyis zhes pa ni rim pa nas dbyung bar bya'o zhes so/ /cig car rin ma yin no/ /dngos
<p>185a.6</p>bo kun zhes pa ni phyag mtshan la sogs pa kun no/ /gzhon nu'i zhal 'dra zhes pa ni g.yas g.yon 'jam pa'i rdo rje lta bu zhes pa'i don to/ /mkhas bskyed ces pa la mkhas pa ni rnal 'byor pa'o/ /des bskyed pa'o/ /snying rje thabs kyis don sbyin ma/ /zhes pa ni khyad par gyi las de dang 'brel pa
<p>185a.7</p>la de stsol zhes pa'i don to/ /rol pa zhes pa ni thabs kyis dgyes par spyod pa ste de la rab tu brod pa'i sems su gnas pa'o/ /bsam dag pa zhes pa yongs su dag pa'i bsam pa sems can rnams la ston pa'o/ /yid dga' ma zhes pa ni brtson pa la dga' ba'o/ /phyag mtshan lhag
<p>185b</p>
<p>185b.1</p>ma rang dga' 'dra/ /zhes pa mA ma kI dang sgrol ma'i'o/ /gzhan ni thams cad do/ /gzhan dag ni sgrol ma'i g.yas gnyis pa na 'khor lo zhes so/ /'joms pa ni rims la sogs pa'o/ /mi bzad ces pa ni zhal dgod pa la sogs pa'o/ /rang bdag lta dang nyon mongs 'joms/ /
<p>185b.2</p>zhes pa ni nyon mongs pa rnams ni bdag tu lta ba sngon du 'gro bas de bcom pa zhes pa'o/ /bgegs 'joms pa zhes pa ni rims kyi gnod pa la sogs pa 'jig rten dang 'jig rten las 'das pa'i spyod yul des bcom pa yin no/ /mi bzad sprul gyis brgyan pa'i sku/ /zhes pa ni
<p>185b.3</p>khong khro ba la sogs pa rnam par dag pa mtha' yas la sogs pas brgyan pa'o/ /rang 'od rig ma zhes pa ni bag zhad khyad par mdzad pas sma ra med pa'o/ /thams cad kyi ni dngos po yi/ /zhes pa ni mdog la sogs pa'i sgo nas so/ /sa bon snying po lcags kyu yis/ /zhes pa ni brgyud pa
<p>185b.4</p>ste gshin rje gshed la sogs pa bskul ba'i dbang gis zhes pa'i don to/ /bskrad nas zhes pa ni 'phros pa'i khro bo rnams kyis de dang lhan du 'grogs pa rnams bskrad nas so/ /bsrung bya ste zhes pa ni nang du chud pa'i dus su khro bo rnams kyis gzeb la sogs pa mdzad pa'o/ /de nas dung
<p>185b.5</p>phor la sogs pa'i bya bas mchod yon phul nas dkyil 'khor gyi 'khor lo la thim ste zhes pa ni shes rab mthar phyin gyi 'od zer gyis gzhug pa'o/ /de bzhin du bcing ba dang dbang bya ba yang rtogs par bya'o/ /dbang bskur gong ma bsgoms pas zhes pa ni gud du ston te/ yan lag
<p>185b.6</p>gnyis ni mos pas bya bar gsungs te dbang bskur ba ni chung ngu bzhin du bya'o zhes pa'i don to/ /de ltar dkyil 'khor gyi lha rnams bskyed cing phyung nas da ni lha rnams mnyes pa'i sbyor ba gsungs so/ /rang gi snying po'i 'od zer gyis gzugs la sogs pa bkug nas byang chub sems su zhu ba
<p>185b.7</p>zhes tshig lhag ma'o/ /shes rab pad+mo dkyil du ni/ /zhes bya ba byang chub sems las sa bon du gyur pa'i gnas so/ /gzugs la sogs pa thim bya ste/ /zhes pa ni sa bon gyi 'od zer gyis de rnams la bon la bstim pa'o/ /don dam par na thugs kyi rigs so/ /de nyid spros pa las
<p>186a</p>
<p>186a.1</p>sku la sogs pa rigs gsum mo/ /de nyid de bzhin gshegs pa lnga'i gzugs kyi rigs lnga'o/ /rigs lnga re re lnga lngar byas pa las sku la sogs par phye bas brgya rnams so/ /de ni nye bar mtshon pa tsam ste rnam pa de lta bu'i rigs mtha' yas pa'o/ /ye shes
<p>186a.2</p>lnga zhes pa ni rtag pa la sogs pa'o/ /phyag rgya zhes pa ni spyan ma la sogs pa'o/ /sangs rgyas rang bzhin gzugs zhes pa ni me long lta bu'i ye shes la sogs pa'i rang bzhin gyi phyir gshin rje gshed la sogs pa'o/ /chos thams cad kyi dkyil 'khor bstod ces pa ni gzugs
<p>186a.3</p>la sogs pa chos thams cad rnam par dag pa'i sgo nas 'og nas 'byung bas sgra brnyan ltar shes par byas nas bstod par bya zhes so/ /ye shes bdud rtsi blang bsgoms nas/ /zhes pa ni sa bon gyis pad+ma bcu dgu spros te blang bar bsgoms nas zhes pa'i don to/ /kun du rtog pa
<p>186a.4</p>yongs spangs te/ /zhes pa ni de spangs pas sangs rgyas zhes pa'o/ /de yang snying la zhugs bsams nas/ /zhes pa ni thig le'i 'od zer gyis ral gri la sogs pa gsal bar byas nas 'od zer de nyid du bzhag ste/ sems de snying la zhes pa thig le zhugs par bsams
<p>186a.5</p>nas zhes so/ /des cir 'gyur zhe na/ de ni zhes pa ni zhugs pa'i sems de nyid do/ /ye shes bdud rtsi'i rgyun zhes pa ni ye shes kyi rang bzhin shi ba la sogs pa dang bral bar byed pa byang chub sems dpa' 'jam dpa'i dbyangs kyi dkyil 'khor chos 'byung ba nas brtsams nas thig le'i
<p>186a.6</p>rnal 'byor yan chad du mos par byas te bsgom pa la de skad ces bya'o/ /de nas lus nang kun gsal te/ /zhes pa ni thig le phra mo las gong ma'i rim pas 'phros nas zhes pa'i don to/ /so sor ba spu'i 'od zer zhes pa ni gong gi nang gi lus su gzhag pa de nyid la spu'i bu gnas spros pa zhes
<p>186a.7</p>pa'i don to/ /rang rig ces pa ni dbyer med pas so/ /rig ma'i sna rtser zhes pa ni ze'u 'bru bum pa'i nang du sems bying bar song na rang gi rdo rjes phyung ste/ der gnas par byas nas phra mo'i ting nge 'dzin gsum pas spro bsdu bya zhes bya ba'i don to/ /brtan pa'i mtshan ma zhes pa ni btang zhing bzung
<p>186b</p>
<p>186b.1</p>bas sems brtan par gyur pa'i mtshan ma lnga po mthong ba'o/ /sku gsung thugs kyi rdo rje dang / /spro ba lnga yi ye shes zhes pa ni lha rnams phyag rgya bzhis rgyas btab la gong du ste spro ba lnga zhes pa ni ye shes kyi 'od zer las de bzhin gshegs pa la sogs pa spro ba'o/ /dus gcig ces pa ni sku'i
<p>186b.2</p>sa bon las sku gsung thugs kyi de bzhin du sku gsung thugs kyang shes par bya'o/ /yang na rim par bya zhes pa ni sku gsung thugs las thugs spro ba'o/ /de gnyis sku gsung thugs kyi dbang du byas pa ste/ ye shes sems dpa' ni lhan cig kho na'o/ /'on kyang de rnams ni sku blas pa ni sku gsung gi
<p>186b.3</p>sa bon gyi til la ye shes sems dpa'i sa bon gzhug pa'o/ /yang de rnams kyi gdan bla ma brgyud pa las 'ongs pa gsungs pa/ rdo rje gsal chos zhes pa la sogs te ma bshad do/ /ye shes sku 'phros zhes pa ni sems can gyi sku zhes pa'i don to/ /gang gi dbang du bya zhe na/ dbugs dbyung
<p>186b.4</p>zhes pa la sogs pa'o/ /rim bzhin rim bzhin zhes pa ni rim gyis cig car zhes pa'o/ /sngon bzhin zhes pa ni ting nge 'dzin gnyis pa bzhin du ye shes sems dpa' las dngos po thams cad kyi 'od 'phros pas gzugs la sogs pa bkug nas zla bar zhu ba pad+mo'i nang du sa bon du
<p>186b.5</p>gyur pa las dbugs dbyung ba'i dus su lha mo spros nas des mchod pa ste/ gsang ba'i rig mas 'khyud pa ste/ zhes pa so so'i rig ma nang du thim pas zhes pa'i don to/ /thig le la sogs pa gsum la/ /rgyu mthun 'bras bu rdzogs pa yis/ /zhes mos pas bsgom zhes so/ /
<p>186b.6</p>de bzhin mos pa yis/ chung ngu la sogs dbye ba'i sa/ zhes pa ni gtso bo ni rig ma dang lha rnams la zhes so/ /sbyor ba zhes pa ni rnal 'byor la sogs pa yang mos pa yis zhes so/ /rang snying de mchog rtogs pa zhes pa ni rang gi sngags kyi don shin tu rtogs pa'o/ /des ngal
<p>186b.7</p>zhing sems kyi spyod pa zhan par gyur na zhes pa'i don to/ /dam pa'i sems kyi chu rgyun zhes pa ni spyi bor bdud rtsi lnga zhu ba la oM gyis brlan par bya ba'i chu zhes pa'i don to/ /ci'i phyir sangs rgyas thams cad sku gsung thugs gsum dang 'brel ba de'i phyir lha rnams sku gsung thugs
<p>187a</p>
<p>187a.1</p>gsum gyi sa bon la thim pa ste/ sems tsam yin pa'i phyir/thogs pa spangs nas bsdu bar bya/ /zhes pa ste sa bon gsum brjod pas so/ /de bsdu zhes pa ni gong du gsungs pa'i dkyil 'khor te de dang bral ba mthong nas zhes so/ /rang rang dag nas zhes pa ni gzugs kyi rdo rje ma
<p>187a.2</p>la sogs pa'i ngo bor zhes pa'i don to/ /so so rang rig ces pa ni sku gsal ba ste thabs so/ /phyi stong pa nyid shes rab po/ /sems dag pa ni gzung ba dang 'dzin pa dag ces so/ /rtag tu bsgom pa'i rnal 'byor pa'i/ /dkyil 'khor mchod pa mchog 'di'o/ /zhes pa ni spyod yul rnams sems dag
<p>187a.3</p>pa dang ldan pas gong du gsungs pa lta bur bltas na gsang ba chen po'i mchod pa ste yid dga' bar byed pa'i phyir ro/ /gzhi yi snying po yis bsgyur ba'i/ /zhes pa ni snying gar sa bon dang dbyung bas so/ /rang snying de bzhin zhes pa bdud rtsi'i steng du b+hUM la sogs pa'i rim pa'o/ /phyi'i sbyin sreg
<p>187a.4</p>ni thab la sogs pa ste le'u bcu drug pa la dpags te shes par bya'o/ /sems ni sems de yin zhes pa ni kha zas sbyang ba 'di'o/ /ye shes me zhes pa ni gong du gsungs pa'i zab pa dang rgya che ba'i rnal 'byor ro/ /des phung po la sogs pa'i blun pa rnams bsreg pa ste de ni bla na med pa'o/ /bdag
<p>187a.5</p>gzhan mchod ces pa ni gzugs la rnam gsum zhes pa la sogs pa'i rim pas so/ /lus dag dngos po la thal ba dang khyad par can no/ /de mnyam par bzhag pas brtsams na phyag rgya dang sngags bdag nyid de de nyid mchod pa ste chen po'o/ /chos can gcig la zhes pa ni dngos po gcig la ste
<p>187a.6</p>bud med lta bur rtogs pa ni/ /sna tshogs rnam par snang ba ste/ /zhes pa ni ro dang 'dod pa can dang bza' ba la sogs par snang ba ste rtog pa des las ma lus pa bsags pa'o/ /de bzhin du bcom ldan 'das kho na la smad pa dang bstod pa des bstan pa'i lam la bsten pas sdug bsngal ba la sogs
<p>187a.7</p>pa grol bar 'gyur ro/ /de'i phyir las sna tshogs pa ni rtog pa las byung la rnal 'byor pa 'di ni kun rtog thams cad las nges par grol bas na/ des lus ngag gi las khyad par can mnyam par bzhag pas brtsams na mi dge ba ga la 'gyur/zhe sdang dang 'dod pa med pa'i phyir ro/ /
<p>187b</p>
<p>187b.1</p>brjed pa la sogs pa'i dbang gis dam tshig nyams pa bskang ba'i cho ga gsungs pa don yod ces pa la sogs pa'o/ /kun ngag ces pa ni kun dag pa'i bsam pas so/ /khyad par du bskang ba'i cho ga gsungs pa bla ma zhes pa la sogs pa'o/ /rang gi dkyil 'khor zhes pa ni cung
<p>187b.2</p>zad khyad par mdzad pa ste yi dam gyi lha'o/ /srod mtshams zhes pa ni mtha' ma ste/ de ni nyi ma'i mtshan du zad de nyi ma'i gung dang phyi dro'i dus su yang rtogs par bya'o/ /tha mar khyad par du bya ba gang zhe na/ yi ge gsum gyi mtha' la muHbzhag pas gshegs su gsol ba dang yi ge gsum gyis dam
<p>187b.3</p>tshig gi dkyil 'khor ye shes sems dpa'i dkyil 'khor la thim ste nyal bar bya'o zhes so/ /tho rangs langs zhes pa ni mos pa yang na zhes so/ /sngon bzhin du zhes pa ni gong du gsungs pa kho na bzhin du yan lag dang bcas pa'i spyod pa dus bzhir bya zhes so/ /las dang po pa zhes pa ni 'di las
<p>187b.4</p>rnal 'byor pa'i bye brag gis las bzhir ston pa ni las dang po pa'i las dang ldan pa'i phyir ro/ /de la yang bsam gtan dang bya bas bskal pa ste rang rang gi las kyis bstan pa'i mtshan mthong zhing rnyed pa'o/ /de las de ma thag pa'i rkyen gyis bsgyur ba ni cung zad ye shes dbang du gyur pa'i rnal
<p>187b.5</p>'byor te/ brtul zhugs zhes pa la sogs pa'o/ /brtul zhugs zhes pa ni chos brgyad la sogs pa dang ldan pa'o/ /tshul khrims zhes pa ni rang gi rjes su mthun pa'i dam tshig dang bzlas brjod dang phan gdags pa'i bya ba'o/ /sngags zhes pa ni lha'i skur gyur pa'i ye shes te oM d+ha r+m+ma d+hA
<p>187b.6</p>tu swa b+hA ba At+ma ko\u0f85haM zhes pa dang ldan pa'o/ /rang gi las gsungs pa mig ces pa la sogs pa ste/ chen po mig la sogs pa byin gyis brlab pa la sogs pa zhes pa ni don to/ /de gang gis she na/ cung zad ye shes dbang gyur pas/ /zhes te 'bebs pa thob pa zhes pa'i don to/ /
<p>187b.7</p>dus bzhi zhes pa ni las dang po'i pa bzhin du'o/ /'khrul med ces pa ni brtan pa ma yin pas thig le dang phra mon na tan du bya ba ma yin no/ /bzlas brjod bya zhes pa ni grub pa'i mtshan ma thob par bya ba'i don to/ /dkyil 'khor dang ni las rgyal mchog go/ /rnam pa kun gyis rdzogs
<p>188a</p>
<p>188a.1</p>byas te/ /zhes pa ni slob ma gzhug pa dang / bsgrub pa'i don du khyad par mdzad pa'o/ /rang gi las gsungs pa spro ba bsdu ba byed pa zhes te yi ge gsum gyis spro ba dang bsdu ba'i sgo nas nyin mtshan du dkyil 'khor gyi sbyor ba la brten pas bzhi par 'gyur ba'i mtshan ma
<p>188a.2</p>ci skad gsungs pa rnams 'byung ba'o/ /ye shes dbang du gyur pa ni rang dang gzhan gyis dkyil 'khor mthong bar mdzad pa'o/ /de las de ma thag pa'i rkyen gyis bsgyur ba ni bzhi ste yang dag ces pa la sogs pa'o/ /yang dag ye shes zhes pa ni me long lta bu la sogs pa ste/ de thob pa ni phyag
<p>188a.3</p>rgya chen po mngon du mdzad pa zhes so/ /de'i las gsungs pa/ gzugs brnyan zhes pa la sogs pa ste/ de ni gzhan gyi don la goms pas khams kun gyi nang du 'od gsal bar langs nas gzugs brnyan lta bu'i dam pa'i 'khor lo gsum gyis srid pa ji srid yod pa de srid kyi
<p>188a.4</p>bar du ro myang ba'i mtshan nyid brgyad dang ldan par bzhugs nas 'gro ba'i don chen po mdzad pa'o/ /de ltar rang gi 'khor gnas sngon bstan pa byas nas zhes bya ba'i sgra'i don bstan nas/ da ni/ dkyil 'khor kun du bri bar bya/ /zhes bstan pa'i phyir/ grub pa'i mtshan ma rnal 'byor
<p>188a.5</p>pas/ /zhes pa gsungs te/de la grub pa'i mtshan ma zhes pa ni rmi lam la sogs pa'o/ /rnal 'byor pas zhes pa ni cung zad ye shes dbang du gyur nas zhes pa'i don to/ /lan grangs mang du zhes pa ni yid la byed pa'i bag chags kyi mtshan ma dgar ba'o/ /de ltar ma yin na yang dag
<p>188a.6</p>pa ni yang dang yang du 'byung ba'i phyir ro/ /de gsum cho ga bzhin byas nas/ /zhes pa ni mtshan ma thob pa des dkyil 'khor bri ba'i don du bzlas brjod bya'o zhes bstan pa'o/ /dkyil 'khor bri bar bya zhes pa ni cung zad ye shes dbang du gyur pa'i rnal 'byor pas thun mong gi ched du bri ba dang / ye
<p>188a.7</p>shes dbang du gyur pa'i rnal 'byor pas khyad par med par thun mong dang mchog gi ched du bri ba'o zhes sgrub pa po kho na'i dbang du gsungs pa'o/ /de ni slob dpon dang sgrub pa po thun mong gi dbang du gsungs pa/'khor gnas zhes pa la sogs pa'o/ /de la 'khor cho ga bzhin bzlas te zhes pa ni ci
<p>188b</p>
<p>188b.1</p>rigs par rnal 'byor pa gang yang rung bas cho ga bzhin du bzlas brjod byas te bri'o zhes pa'o/ /gang gi don du bri zhe na/ bdag gi zhes pa ni dngos grub kyi ste rnal 'byor pa bar ma'i dbang du byas pa'o/ /zhus pas zhes pa ni snod du rung zhing mos pa dang ldan pas zhus pa dang glegs bam la sogs pa brko
<p>188b.2</p>bar 'dod pas zhus pa dang / sdig pa'i dbang gis mtshan ma ngan pa mthong bas zhus pa'o/ /gzhan don byed par 'dod na yang / /zhes pa ni ngang tshul bzang po dang ldan bzhin snod du rung ba rnams ni zhus pa ma yin kyang / de'i don du dmigs nas bsod nams 'phel ba'i don du de bcud de bri zhes
<p>188b.3</p>pa'i don to/ /de bas na rnam par snang mdzad mngon par byang chub pa'i rgyud las/ mos pa brtan pa dad pa can/ /gzhan la phan dga' mthong nas ni//shes nas slob dpon bdag nyid kyis/ /ma gsol bar ni der bas te/ /phan 'dod phyir ni 'di skad smra/ /zhes pa la sogs pa gsungs so/ /
<p>188b.4</p>de bas na de rnams kyi don du rnal 'byor pa khyad par med par dbang bskur ba'i dkyil 'khor bri'o zhes so/ /ye shes dbang du gyur pas ni bsam gtan tsam gyis rdzogs par byed pa yang 'chad do/ /mtshan ma thob nas zhes pa ni sgrub pa pos grub pa'i mtshan ma thob nas so/ /slob dpon ni brtan pa'i
<p>188b.5</p>mtshan ma thob nas bri ba ste las dang po la sogs pa'o/ /de bzhin las dang po pa de mtshan ma ma thob kyang don mi 'dor ba'i phyir dbang bskur ba'i dkyil 'khor bri'o zhes slob dpon dza ba ri pas bshad do/ /'khor gnas cho ga bzhin bzlas te/ /zhes gsungs pa/ 'khor bdag sngags
<p>188b.6</p>ni 'bum bzlas te/ /zhes pa la sogs pa'o/ /de'i don ni 'di lta ste/ gong du smos pa rnams kyis zhu ba gsal ba dang / yul rnams la chags dang bral ba'i bdag nyid chen po des de la sogs te sems can rnams 'khor ba las bsgral bar bya'o zhes te bri bar bya'o//khyed kyis yo byad
<p>188b.7</p>rnams tshogs sam zhes smras nas/ des kyang kha cig tshogs kha cig tshogs zhes smras nas gnas ji lta ba bzhin du 'dug ste/ ji skad du gsungs pa'i 'dzab brtan pa ma yin pas du ma bzlas pa 'am/ brtan pa'i mtshan ma mthong bas 'dzab 'bum la sogs pa'i bzlas pa byas pas lhas
<p>189a</p>
<p>189a.1</p>gnang bar bsams pa 'am dngos su thob nas bri bar bya'o zhes so/ /gsal te mtshan ma mi bzang ba'i slob mas zhus par gyur na/ khyad par du de'i khro zhing khro bo gang yang rung ba'i rnal 'byor ram/ yang na rang gi lha'i rnal 'byor dang ldan pas/ mdun du slob ma nyi ma'i dkyil
<p>189a.2</p>'khor gyi steng du bzhag la bdag gi sa bon spros pa'i 'od zer gyis de'i steng la gnas pa ka las bskyed pa'i kha dog nag po 'jigs su rung ba'i sdig pa bskul nas sna bug nas phyung ste/ yang sa bon las bdud rtsi thab sbyor kha bye ba'i rdo rje dang ldan pas phyung nas/ na maHsa man+ta zhes pa la sogs
<p>189a.3</p>pa che ge mo'i sdig pa mA ra ya phaT ces pa dang ldan pa'i sngags kyis sdig pa zos nas/ de'i sems kyis bdog pa kun phur bus btab par bsam pas kun du bzang por bskyod nas de'i spyi bor bsams te/slob ma bcos nas 'dzab bzlas bya/ /zhes khyad par ro/ /da ni bzlas brjod kyi skabs
<p>189a.4</p>su snying po la sogs pa'i dbye ba gsungs pa/ de nyid gsum zhes bya ba la sogs pa'o/ /de nyid gsum zhes pa ni yi ge gsum mo/ /bar bcug ces pa ni sku gsum gyi mjug tu dang po'i snying pos bon he maM la sogs pa'o/ /bcug nas/ hUM gi ston pas bzlas par bya/ /zhes so/ /sa bon de
<p>189a.5</p>ji lta bu zhe na/ thig le la sogs pa dang ldan pa'o/ /gzhan yang de nyid gsum gyi bar du mtshan gyi sngags rnams bcug nas bzlas brjod 'byung bar bya zhes so/ /de gnyis ni bzlas brjod thun mong ngo / /phyag rgya zhes pa de nyid gsungs pa/ gsang ba'i sku gsung zhes pa la sogs pa'o/ /
<p>189a.6</p>snying po zhes pa de nyid gsungs pa/ sa bon snying po zhes bya ste/ yi ge gcig pa zhes pa'i don to/ /rig pa zhes pa de'i sgo nas sgrub pa'i bzlas brjod gsungs pa/ zhi ba la sogs bskul nas ni/ /zhes bya ba ni shAn+tiM ku ru zhes pa la sogs pa las kyi bye brag gis so/ /las byed pa ni
<p>189a.7</p>bskul bas de dang de'i las byed pa'o/ /de'i phyir rig pa zhes de lha rnams so/ /de la skul bar byed pa la yang de skad ces bya'o/ /sngags zhes pa ni bdud rtsi 'khyil pa'i sngags la sogs pa'o/ /rigs gsum ste zhes pa ni las kyi bye brag gis bskul nas zhes pa'o//de
<p>189b</p>
<p>189b.1</p>thams cad khams las ci rigs par bzlas pa bya'o zhes so/ /ji ltar rnal 'byor gnas bzlas te/ /zhes pa ni ji skad gsungs pa'i ting nge 'dzin la gnas nas bzla zhes pa'o/ /des rang gi lha'i bka' 'am/ 'khor bdag gis bka' thob nas zhes pa ni/ bsam pa 'am dngos su
<p>189b.2</p>gnas nas bri bar bya/ /zhes bya bar sbyar ro/ /de yang gang gi dbang gis thob ce na/ mdun du rnal 'byor pas 'gog pa'i 'khor lo zhes pa ni phyin ci log 'gog pa ste dkyil 'khor gyi 'khor lo'o/ /de mos nas su zhes pa na bstan pa'i sems kyis gsal por bsams nas zhes so/ /
<p>189b.3</p>rang sems dag pas na dam tshig nyams pa med pa'o/ /de'i don ni 'di lta ste/ srung ba la sogs pa'i dam tshig dang ldan pa'i sgo nas dus bzhir ting nge 'dzin gsum rdzogs pa'i mjug tu smon lam btab pa dang / de'i yan lag gzhan yang sdom pa dang / kha zas sbyar ba dang / las
<p>189b.4</p>gnyis kyis sangs rgyas mchod par byas nas bdag gung du bsams te/ bdag gis dbang bskur ba la sogs pas dam tshig nyams pa la sogs pa sems dag par byas pas zhes pa'i don to/ /de ltar ri mo bri ba'i sngon du bzlas brjod kyi cho ga bstan nas da ni las dang po pa'i rnal 'byor pas
<p>189b.5</p>dkyil 'khor bri ba'i cho ga la dang por dag par bya ba'i cho ga gsungs pa/ bgegs kun bskrad nas zhes pa la sogs pa'o/ /de'i don ni 'di lta ste/ bzlas pa byas pas bri bar 'dod na/ de'i tshe lha khang ngam/ grong khyer ram/ mchod rten nam/ kun dga' ra ba la sogs pa'i byang shar
<p>189b.6</p>mtshams su brtsam par bya'o/ /gzhan du brgya byin la lha/gshin rje bden bral dang / chu lha dang rlung lha gnod sbyin phyogs su ni go rims bzhin du gnod par 'gyur ba ste pham zhing mu ge rigs rgyud 'chi ba dang / /mu ges slong ba 'chi yod slob ma 'chi zhes 'byung bas zhi ba la ji lta ba
<p>189b.7</p>bzhin du kha dog tha dad pa dang / mthon dman dang 'bru dang tsher ma dman pa la sogs pa med par bya'o/ /shar du mtho na rigs zad 'gyur/ /byang du mthon rang 'chi 'am/ /yang na nor ni zad par 'gyur/ /zhes 'byung bas/ de dag spangs nas byang shar du 'dri zhing bkra shis pa'i
<p>190a</p>
<p>190a.1</p>mtshan nyid dang ldan pa brtsal bar bya'o/ /de la sogs pa ni rtog pa'i rnal 'byor la gnas pa la gsungs kyi/ rnal 'byor chen po rnams la ni nges pa med do/ /de nas dge 'dun rnams dang bcas te bkra shis pa'i gza' skar dang byed pa bzang po'i nyin bar
<p>190a.2</p>bcag nas der pus mo nub tsam brkos nas de nyid dag par bya'o/ /gal te snga ma las lhag par gyur na dngos grub la sogs pa'i rtags su'o/ /de bzhin du brkos nas chus bkang ste slob dpon gom pa brgya phyir song nas 'ongs te mi g.yo zhing g.yas su 'khor ba ni bzang po'i rtags
<p>190a.3</p>su shes par bya'o/ /de ltar ma yin par gyur na/ phur bu btab nas bgegs kun bskrad/ /ces pa ste bdud rtsi 'khyil pas ji skad du gsungs pa'i rim pas bgegs kun phur bus btab nas bskrad par bya'o/ /de nas sa bslang bar bya ba'i phyir bsang gtor byas nas zhes pa ni yi ge
<p>190a.4</p>gsum mam/ bdud rtsi thab sbyor gyi sngags bzlas pa'i chus sa gzhi de la gtor bar bya'o/ /gsol ba gdab ces pa ni phyogs skyong ba rnams rang rang gi phyogs su bskyod la rang bzhin nas phyogs skyong bkug nas nye reg la sogs pa'i bya ba byas te pus mo btsugs nas gtor ma yang
<p>190a.5</p>zas sbyar ba'i sbyor ba byin gyis brlabs te sngags 'dis dbul lo/ /oM in+d+ra ye swA hA/ oM ya ma ye swA hA/ oM ku be+e ra ye swA hA/ oM ag+na ye swA hA/oM nai r-i ti ye swA hA/ oM ba ya be+e swA hA/ oM i shwa nA ya swA hA/ oM tsan+d+ra a te bya swA hA/ oM su m+b+ha ni swA hA/ zhes brjod nas/ a kA ro mu
<p>190a.6</p>khaMs r+b+ba d+harma NAM Ad+yA nu t+pan+na twA ta ces brjod do/ gsol ba gdab par bya'o/ /khams na bzhugs pa'i lha dang klu/ /gnod sbyin dri za lha ma yin/ /gang dag rdzu 'phrul cher ldan rnams/ /rdo rje spyan dang snyan mnga' ba/ /'thung la gnas pa'i 'byung po kun/ /ming 'di zhes ni bgyi ba yis/ /sangs
<p>190a.7</p>rgyas rnams la mchod pa dang / /sems can rnams la phan slad du/ /sa phyogs dge gnas 'di nyid du/ /dam pa'i dkyil 'khor cher 'byung ba/ /ji ltar bsams pa'i las byed na/ /khyed kyis bar chad ma byed par/ /dge ba'i grogs po nyid du mdzod/ /da ltar khyod la bdag gis ni/ /
<p>190b</p>
<p>190b.1</p>bzod par gsol gyis mi slu bar/ /mtshan ma rnams ni bstan du gsol/ /zhes 'jig rten pa'i lha rnams la gsol ba lan gsum gyi bar gyis blang bar bya'o/ /de nas rang gi lha'i rnal 'byor dang ldan pas nyal nas rmi lam la sogs par thob pa 'am/ yang na ma thob na mngon spyod kyi
<p>190b.2</p>sbyin sreg gis dgra bgegs bcom par bya'o/ /de rnams 'jig rten las 'das pa rnams la blang ba ting nge 'dzin gyi rim pa zhes pa ni gong du gsungs pa/ sangs rgyas la sogs zhes pa ni dkyil 'khor gyi lha la sogs pa zhes pa'o/ /nyan thos dang rang rgyal dang byang chub sems dpa'o/ /
<p>190b.3</p>sta gon gnas zhes pa ni gnas der dmigs te zhes pa'i don to/ /yon dang zhes pa ni rtswa drur ba nyag ma sngon po zhes la sogs pa dang / lha mo bzhis 'jam dpal dang / bdud rtsi 'khyil pa'i bum pa la sogs pa rnams so/ /gtor ma ni gong du gsungs pa'i tshul kyis brlab pa'o/ /
<p>190b.4</p>de rnams stobs nas mchod pa phul te gsol ba gdab par bya'o/ /dgongs shig dus gsum mgon po rnams/ /dgra bcom kun dang rang rgyal rnams/ /de bzhin byang chub sems dpa' rnams/ /sangs rgyas thams cad mchod pa dang / /slob ma rnams la phan don du/ /dpal ldan
<p>190b.5</p>'jam dpal rdo rje yi/ /dkyil 'khor dam pa bri bar 'tshal/ /rgyal ba sras dang bcas rnams kyis/ /yon tan gtor ma bzhes nas kyang / /bdag la byin gyis brlab tu gsol/ /zhes lan gsum du brjod par bya'o/ /de nas de dag zhi ba la sogs pa'i thab ci lta bar sbyin sreg
<p>190b.6</p>gis tshim par byas te/ de dag gis kyang zhal gyis bzhes par bsams la/ khung bu brko ba'i ched du nam mkha' la dgod par bya'o/ /de ltar bslang ba byas nas de phyi ba'i tshul gyis sbyang bar bya ba'i phyir/ shin tu bgegs med pa brkos te/ /zhes pa de'i don ni gnas grub bzhi yongs
<p>190b.7</p>su brtags nas klu brtag par bya ste/ de yang rje'u rigs kyi klu zhig ston gsum dang / dgun gsum dang / dpyid gsum dang / dbyar gsum la go rims bzhin du mgo shar la sogs par bstan nas/ brla g.yon pas nyal te g.yas skor du gnas par shes par bya'o/ /de yang / mgo
<p>191a</p>
<p>191a.1</p>logs brkos na pha sogs 'chi/ /mjug tu brkos na nor zad 'gyur/ /rgyab tu brkos na rang nyid 'chi/ /zhes 'byung bas de'i mdun phyogs kho nar mchog dang rig 'dzin dang phra mo gzhan dang / gzhan gyi dbye bas go rims bzhin du mgrin pa dang lto ba dang pus mo nub
<p>191a.2</p>tsam du bdud rtsi thab sbyor du bsgoms pa'i slob mas 'jor gyis brko bar bya'o/ /de bzhin du slob ma rnams dbang bskur ba yang ci rigs pa'o/ /de nas so phag dang rus pa la sogs pa bsal zhing de nyid gsum dang bdud rtsi 'khyil ba'i sngags kyi bzlas pa'i tshul bstan nas/ de'i cha nyid
<p>191a.3</p>du mngon spyod kyi sbyin sreg gis bgegs bcom ste/ de nas dag par bya'o/ /gal te rus pa la sogs pa bsal bar ma gyur na/ lag pas reg ste de nyid gsum dang bdud rtsi 'khyil ba'i sngags kyis bzlas brjod bya'o/ /de bas/khung bu rim pa 'di yis dag /ces pa'o/ /
<p>191a.4</p>sngon du dus ring bsnyen byed ba/ /zhes pa ni/ gong du smos pa rnams so/ /'jam dpal rdo rje zhes pa ni nyi ma'i mtshan nyid do/ /rang gi lha yi ting 'dzin gnas/ /zhes pas so/ /dkyil 'khor sa ni sbyang bya ste/ /zhes ba ni de'i steng du sa gzhan dag las ji ltar rigs pa'i stegs bu
<p>191a.5</p>gru bzhi pa khru gang tsam du 'phags pa mdzes pa de'i nang du rin po che dang 'bru la sogs pa dang ldan par byas nas/ dam tshig rnams dang ra ba ldan par/ /zhes te lci ba la sogs pas ba lang gi ko ba'i tshad tsam du byugs nas me long lta bu'o/ /de nas gnas khang de dri chus chag chag btab nas/ rin po che'i
<p>191a.6</p>dbu rgyan dang gdugs dang mdzes pa'i 'bras bu dngos po'am/ bcos ma dang / dar kha dog sna tshogs pa'i yug dang / bla re dang / ba dan dang / dril bu dang / rnga yab dang / pi wang dang sbrang yab la sogs pas brgyan par bya'o/ /brgya byin la sogs pa'i phyogs su go rims bzhin du rgyal
<p>191a.7</p>mtshan dkar po dang / smug po dang / nag po dang / dung ka dang / dmar po dang / sna tshogs pa dang / ser po dang / ljang gu rnams kyis mdzes par byas pa'o/ /de lta bu'i gnas su nyin re bzhin du dkyil 'khor bri bar bya'o/ /bgegs dgra'i zhes bya ba la sogs pas ni nang gi rnam
<p>191b</p>
<p>191b.1</p>par dag pa'i cho ga gsungs pa/ de la bgegs zhes pa ni gzung ba dang 'dzin pa'o/ /de'i dgra ni ting nge 'dzin rnam par dag pa'i bdud rtsi 'khyil pa ste/ de'i dkyil 'khor ni gtso bor byas pa ste ji lta ba bzhin du bsgoms nas 'od zer bskul ba sngon du byas te bdag la rigs kyi bdag pos
<p>191b.2</p>dbang bskur bas ni rnam par dag pa'o/ /yang na/ rang gi lha yi sbyor ba 'am//zhes pas ni dam tshig lha'i ting nge 'dzin mngon par byas nas gong bzhin du dbang bskur ba blang bar bya ste/ bgegs rnams zhes pa ni kun du rtog pa'o/ /de bskrad pa ni sems las mngon par bsal ba'o/ /
<p>191b.3</p>oM b+hU khaM zhes pa la sogs pas ni sa byin gyis brlab pa ston te/ mkha' la ri rab 'byung ba bya/ /zhes pa ni oM b+hU khaM zhes brjod pas rnam par dag pa'i nam mkha' la bteg de nyid ri rab lta bur bskyed par bya'o/ /de nas hUM laM hUM zhes brjod pas de nyid rdo rje'i bdag nyid du bsams nas
<p>191b.4</p>sngags 'dis byin gyis brlab par bya'o/ /oM me di nI badzri b+ha ba badzra ban+d+ha hUM zhes pas so/ /da ni stegs bu dbus su sbyor ba zhes pa dang lhan cig gam/ yang na gcig tu bsgom pa spyod pas ting nge 'dzin bsgom par bka' stsal te/ sngon bzhin zhes pa la sogs pa gsungs so/ /
<p>191b.5</p>sngon bzhin zhes pa ni gong du bsnyen pa la sogs bzhin du'o/ /bgegs dgra zhes pa ni hUM mdzad la sogs pa'o/ /de'i don ni 'di lta ste/ gong ma bzhin du srung ba'i 'khor lo bsgom pa nas/ rjes su chags pa'i mtha' la thug pa'i sbyor ba dang po byas nas te/ zla bar zhu ba la sogs
<p>191b.6</p>pa'i rim pas bdud rtsi 'khyil ba'i bar du phyung nas mchod pa la sogs pa byas nas dkyil 'khor rgyal ba mchog gi bdag nyid yin pa dang / las rgyal mchog ni dkyil 'khor gyi las sa dag par byas pa la sogs pa byed pa'o/ /de bas na las kyi rgyal ba mchog ni phyogs gsum ste/ 
<p>191b.7</p>thig la sogs pa'i bsnyen pa'i dus su gsungs pa dang / ri mo'i dkyil 'khor bri ba'i las slob pa dbang bskur ba dang / dngos grub bsgrub pa'i dus su gsungs pa'o/ /de bas na ting nge 'dzin gyi bdag ces pa'i don to/ /dkyil 'khor sa yi dbus su ni/ /rol pa dang lha'i 'khor lo
<p>192a</p>
<p>192a.1</p>'byin pa dang dri ba dang bsdu ba dang gzhi la gzhag pa dang / mchod pa la sogs pa dang ldan par oM badzra At+ma ko\u0f85haM/ oM swa b+hA ba bi shud+d+ho\u0f85haM/ oM sar+b+ba d+harmo\u0f85haM zhes brjod pas sangs rgyas kun bdag rang bzhin gyis dag pa dang / /rdo rje'i bdag nyid du mos nas nga rgyal
<p>192a.2</p>bya'o/ /nga nyid kho na rdo rje can/ /nga nyid rdo rje sems dpa' bdag /sangs rgyas rgyal bo chen po'i bdag /rdo rje can dang stobs po che/ /dbang phyug rgyal po rnal 'byor dang / /nga ni brtan pa phyag rdo rje/ /rdo rje can chen bdag lnga bdag/ /ces brjod nas sems la don gzung bar bya'o/ /de ltar
<p>192a.3</p>gnas pa la sogs pa'i slob ma bzhis dngos su 'am sems kyis mchod nas zhu ba gsol bar bya'o/ /de bzhin gshegs pa kun gyi rang bzhin yin pas na zhi ba ste gzung ba la sogs pa med pa de ni sku rdo rje'o/ /de bzhin gshegs pa de yang gang zhe na/ kun gyi gnas ni kun gyi bdag por gyur
<p>192a.4</p>pa ste thugs rdo rje'o/ /phyogs kun bdag med pa ni rnam par dag pa ste gsung rdo rje'o/ /de lta bu'i dkyil 'khor dam pa bshad du gsol spyir zhus pa'o/ /de bzhin du khyad par du gru bzhi pa la sogs pa'i mtshan nyid thams cad yongs su rdzogs pa/ gru bzhi ma yin pa la sogs pa'i
<p>192a.5</p>mtshan nyid med pa thams cad spangs pa de yang gang zhe na/ kun du bzang po zhes pa ni rdo rje 'chang chen po'o/ /de'i sku'i dkyil 'khor gyi mchog bshad du gsol zhes pa'o//zhi ba'i chos zhes pa ni bdag med pa'o/ /de nyid mchog ste de las yang dag par 'byung ba ni gsung gi
<p>192a.6</p>dkyil 'khor ro/ /de nyid de bzhin gshegs pa thams cad kyi ye shes kyi spyod yul yin pas rnal 'byor pa zhes so/ /sems can kun gyi zhes pa ni sangs rgyas dang sems can no/ /de'i sems chen po ni thugs rdo rje'i rang bzhin no/ /de nyid rang bzhin dag pas dri ma med ces pa'o/ /de
<p>192a.7</p>ltar lan gsum du zhus pa des langs nas lus ngag yid gsum gyi sbyor bas bgegs bskrad gsungs pa/ 'jam rgyal zhes pa la sogs pa'o/ /'jam rgyal khro bo zhes pa ni de nyid de ma thag tu hUM mdzad kyi bdag nyid yin pa'i phyir des bltas nas zhes so/ /gang la zhe na rang dang 'dres pa'i sems
<p>192b</p>
<p>192b.1</p>can khams zhes pa ste/ srid pa thams cad 'jam dpal rdo rje'i rang bzhin du 'dres shing gnas pa la glo bur du nyon mongs pa rnams kyis bsgribs te/ de'i phyir de las/bgegs gshed kyi ngo bor khros zhes pa'o/ /spyan la hUM bkod rdo rje bstan/ /zhes pa ni mig g.yas pa ma las nyi mar bsam
<p>192b.2</p>g.yon par Ta las zla ba'i dkyil 'khor du bsgoms te/ de'i steng du mig 'bras hUM las 'bar ba'i rtse lnga par bsgom zhes pa'o/ /grol ba'i dkyil 'khor sprul par bya/ /zhes pa ni rdo rje las nam mkha'i khams thams cad khro bo'i dkyil 'khor gyis khyab par sprul par bya'o/ /blo ldan zhes pa
<p>192b.3</p>ni sbyor ba zhes pa'o/ /'gro kun ltar zhes pa ni gong ma'i rim pas shes so/ /dkyil 'khor sa gzhi stang stabs bskor/ /zhes pa ni g.yas brkyang ba'i rim pas so so'i tshul spyod pa'o/ /rkang mthil rdo rje 'bar bsgoms te/ /zhes pa ni rkang pa gnyis su bltas la sna tshogs rdo rje
<p>192b.4</p>'bar ba bsgom mo/ /lag pas rdo rje zhes pa ni nye bar mtshon pa tsam gyis dril bu dang bcas pa'o/ /hUM mdzad pas zhes pa ni hUM gi nga ro sgrogs pa'o/ /lta sogs zhes pa la sogs pa ni/ sa la gnas pa'i bgegs la sogs pa'o/ /tshig tu yang 'di skad brjod do/ /nyon cig ces pa
<p>192b.5</p>la sogs pa'o/ /lus ngag yid gsum la gnas pa'i zhes pa ni g.yas brkyang ba la sogs pas bgegs 'joms pa ni lus kyi'o/ /bskal ba zad pa'i dus kyi 'brug lta bu'i sgra sgrogs pa ni gsung gi'o/ /dngos po thams cad zab mor dmigs pa ni thugs kyi'o/ /de lta bu
<p>192b.6</p>la gnas pa'i 'jam dpal bdag gis srung ba'i 'khor lo byed ces pas so/ /'dod gsum bskyed lus zhes pa ni 'dod pa'i khams kho na la khams yod pa'i phyir ro/ /de lta bu'i rim pas sa la yongs su bskor bar bya ste/ de nas bgegs med par bya ba'i phyir phur bus gdab
<p>192b.7</p>par bya'o/ /ji lta bu zhe na stod dgra zhes pa la sogs pa'o/ /de yang seng ldeng la sogs pa'i phur bu dri dmar pos byug cing / srad bu dmar po la me tog gi phreng ba btags la/ stod bgegs dgra ste bdud rtsi 'khyil pa lta bu la smad gsal shing ste/ zur gsum pa lta bur bsams nas
<p>193a</p>
<p>193a.1</p>dkyil 'khor gyi dbus su gdab par bya'o/ /de las 'od zer 'bar bas 'khrug cing 'bar ba'i phyogs bcu na gnas pa'i bgegs thams cad bcom par 'gyur ro/ /yang na mtshams dang ra ba dra bas phyogs bcing zhes pa ni srung ba'i 'khor lo'i sbyor bsar ba dra ba dang sa gzhir
<p>193a.2</p>bsgoms nas 'khor lo bsgom par bya ste sa bsrung bar bya'o/ /sta gon bya ba ni zhes pa ni sa bon gyi phyag rgya dkyil 'khor gyi sa la bzhag ste/ oM Tak+ki hUM dza zhes brjod pas sa'i lha mo sku mdog gser lta bu phyag na gser gyi bum pa bsnams pa rgyan kun gyis brgyan pa rnam par snang mdzad dang ldan pas
<p>193a.3</p>sa'i lha mo lus phyed thon par bsams te/ me tog la sogs pas mchod nas 'di skad du sbran no/ /skyob pa sangs rgyas thams cad kyis/ /zhes pa la sogs pa lan gsum du brjod do/ /de nas de nyid dgyes te zhal gyis bzhes nas de nyid du thim par bsam mo/ /sa dag par bya ba'i cho ga'o/ /lha sta
<p>193a.4</p>gon tu gnas pa gsungs pa/ dri zhim zhes pa la sogs pa'o/ /dri zhim sogs kyis bskus zhes pa ni tsan+dan dang gur kum la sogs pas sa byug sa nas zhes so/ /de bzhin du kha dog dang dbyibs sna tshogs pa'i me tog gis kyang rab tu bkram la zla ba la sogs pas zhes te/ byang chub sems la sogs
<p>193a.5</p>pa dang dri zhim po bsres pas lha'i gdan zhes pa ni lha bcu dgu'i grangs dang mthun pa'i thig le rang gi sngags lan bdun bdun bzlas pas maN+Dal rab tu bya zhes so//de la dkyil 'khor rab tu bkug nas zhes pa la de'i don ni 'di lta ste/ lhag par mos pa la sogs pas dam tshig gi 'khor lo
<p>193a.6</p>rdzogs par bkod la mtshan yang 'di bzhin du bris par bskyed do/ /skyes don dang ldan de ring bdag /bdag gi gsol ba'i 'bras bu 'di/ /dam tshig lha dang bdag mnyam mo/ /bdag gi the tshom med par 'gyur/ /phyir mi ldog par bdag 'gyur ba/ byang chub sems dpa' da
<p>193a.7</p>dgongs shig /de bzhin gshegs pa'i rigs su ni/ /skye bar bdag ni the tshom med/ /de ring bdag gi nyi ma mtshon/ /mchod sbyin 'di ni bla na med/ /de ring bdag gi tshogs pa mchog /ces brjod nas snyan gsan yang dbab par bya'o/ /ma lus phyogs na bzhugs pa rnams/ /
<p>193b</p>
<p>193b.1</p>sangs rgyas bdag la dgongs su gsol/ /che ge mo bdag rdo rje can/ /bdag gis dkyil 'khor bri bar 'tshal/ /sangs rgyas la sogs 'dir byon nas/ /bdag la dngos grub stsal du gsol/ /zhes dgug go/ /de nas mtshams la sogs pa bcings nas/bcing ba dang
<p>193b.2</p>dbang du bya ba byas nas nye bar sgrub pa la sogs pa mtshon nas mchod pa dang bstod pa dang / bdud rtsi myang ba byas nas 'og nas byung ba'i tshigs su bcad pas kyang lan gsum gsol ba gdab par bya'o/ /bum pa sta gon du gnas pa gsungs pa/ bum pa zhes pa la sogs pa'i bum pa zhes pa ni
<p>193b.3</p>gser la sogs pa'am/ kham gyi rgyu las byas pa'i bum pa lto ba che ba mgrin pa kha khyer dang ldan zhing mchu 'phyang ba/ zhabs brtan pa/ nag nog med pa/ rta mgrin du gnas par bya'o/ /mgul pa ras kyis yang dag dkris/ /zhes pa ni ras kha tshar ma nyams pas mgul bcings so/ /tsU ta
<p>193b.4</p>yal ga la sogs ldan/ /zhes pa ni 'bras bu can gyi shing gis kha brgyan pa zhes so/ /bum pa dkyil 'khor lha rnams kyi/ /zhes pa ni 'chad pa'i bum pa lha'i grangs ngang mthun par byas la rang rang gi sngags kyis sta gon du gnas par bya'o/ /rdzas 'di rnams tshogs pas dbang bskur ba'i bum pa
<p>193b.5</p>rta mgrin du gnas par bya ste/ /'bru lnga zhes pa ni gro dang nas dang til dang 'bras dang mon sran gre'u'o/ /sman lnga zhes pa ni sing kri dang ha sa dang / de ba dang / karti ka'o/ /rin chen lnga zhes pa ni byi ru dngas le sbram dang dung dang mu tig dang nor bu'o/ /de rnams ni gzhan yang rtag par bya'o/ /'khor la dri chu la
<p>193b.6</p>bsdus pa/ /zhes pa ni bum pa gzhan las yon gyi snod re re bsdu bar bya'o/ /de'i steng du sna tshogs kyi phreng bas bcings pa'i rdo rjes brgyan par bya'o/ /de'i ming ni rnam par rgyal ba'i bum pa zhes bya ste/ dkyil 'khor gtso bo'i sngags kyis bzlas par bya'o/ /de bzhin du
<p>193b.7</p>bsang byed kyi bum pa la bdud rtsi 'khyil ba'i sngags kyis bzlas par bya'o/ /de rnams kyang tsan+dan dkar pos byug cing spos bsregs nas sbyar ba'i dri zhim po'i chus bkang ba/ yi ge baM las bskyed pa/ hrI las gyur pa'i pad+ma la/ a las zla ba dang / nyi ma'i gdan la 'bru lnga pa la
<p>194a</p>
<p>194a.1</p>sogs pa sa bon dang phyag mtshan gyi rim pas sku rdzogs par bskyed la/ ye shes kyi 'khor lo bkug nas bstim ste/ de nas/ yon phul nas ni mchod byas te/ /zhes pa ni bsang gtor la sogs pa'i bya ba dang mchod pa lnga la sogs pas mchod pa'o/ /me tog dkar po
<p>194a.2</p>gtor ba dang / /zhes pa ni me tog dkar po kha cig dbang bskur ba'i bum pa'i nang du gtor ba ste man ngag go//gnas der spang spos bsreg pa'i snod la sogs pa yang gzhag par bya'o/ /nyin re yi ni mtshan gsum la/ /zhes pa ni snga dro dang gro ran dang phyi 'phred do//gtor ma phul nas
<p>194a.3</p>zhes pa ni/ zas sbyor ba'i rim pas sbyar ba'i gtor ma yang thun mtshams su dbul bar bya'o zhes so/ /de bzhin bzla zhes pa ni gong ma bzhin du so so'i bzlas pa bya'o/ /de nas dgod pa'i gnas gsungs pa/ de dag dkyil 'khor gyi grwa la bkod la g.yas su ste shar lho mtshams su bzhag
<p>194a.4</p>ste mi g.yo ba'i ting nge 'dzin du bya'o/ /de bzhin du g.yon du bsang byed kyi bum pa bzhag la bgegs zlog tu gsol zhes las bcol lo/ /de nas g.yon gyi snod la chu blugs nas/ /zhes pa ni/ dbang bskur ba'i bum pa la bya ste gong du bshad zin to/ /bdag gis slob ma thams cad
<p>194a.5</p>la/ /chu yi dbang bskur byed par 'gyur/ /zhes pa ni dus gzhan du byed par 'gyur ro zhes pa'o/ /dkyil 'khor mchod pa yang bya ste/ /zhes pa la sogs pa ni gong du bkug pa rnams la snyan gsan dbab par ston to/ /de kho na gong du gsungs pa'i de nyid 'dir yang shes
<p>194a.6</p>par bya'o/ /mchod pa zhes pa ni nye bar mtshon pa ste bstod pa dang bdud rtsi myang ba yang shes par bya'o/ /lag par pog phor bsregs nas su/ /pus mo btsugs zhes pa ni bdag nyid dbus kyi gtso bo'i nga rgyal dang ldan pa nyid kyi thugs ka nas las kyi rdo rje'i gzugs su phyung
<p>194a.7</p>nas so/ /des ci byed na/ dkyil 'khor gtso zhes pa ni bdag 'jam dpal gyi ngo bor gnas pa la'o/ /sangs rgyas zhes pa ni rtag pa la sogs pa ste de rnams la snyan gsan dbab par bya'o/ /bcom ldan 'das 'jam pa'i rdo rje zhes bya ba la sogs pa nas/ byin gyis brlab par
<p>194b</p>
<p>194b.1</p>mdzad du gsol/ /zhes pa lan gsum du gsol ba gdab par bya'o/ /khyab bdag ces pa ni dkyil 'khor gyi lha rnams kyi rang bzhin no/ /mchod sogs zhes pa ni bstod pa la sogs pa'o/ /bsrungs nas zhes pa ni/ phyir 'byung ba'i dus su dran pa la sogs pas so/ /slob
<p>194b.2</p>ma sta gon du gnas pa gsungs pa/ rang gi slob ma brtags nas gzung / /zhes pa la sogs pa'o/ /ji lta bu zhe na/ blo dang ldan pa theg pa chen po la mchog tu dga' ba chen po dang ldan pa bka' drin chen po rjes su dran pa nga rgyal med pa'i rigs can zhes pa ni bram ze la
<p>194b.3</p>sogs pa'i khyad par can no/ /phyi nang gi yon tan dang ldan zhing dad pa che ba/ gzugs la sogs pa gzhon pas brgyan pa ste/ 'di rnams ni bstan pas mchog tu gzung bar rgyal bas gsungs so/ /de bzhin du bde bar gshegs pa sngags kyi dngos grub sgrub pa la 'dod pa mngon du
<p>194b.4</p>ldan pa ste/ lhag par mos pa yod na ngan zhing yon tan med pa dang rigs dman pa yin yang gzung bar bya ba yin no zhes pa'o/ /dkyil 'khor 'khor lo rim pa 'di/ /zhes pa ni dkyil 'khor 'khor lo'i rim pa 'di la mos pa dang ldan pa bzhi rnams la yang lung du bstan na zhes pa ste/
<p>194b.5</p>dge slong dang dge slong ma dang / dge bsnyen dang dge bsnyen ma la yang ngo / /thams cad kyang 'di rnams dang ldan na dkyil 'khor du zhugs par bya ste bslab dang zhes pa la sogs pa'o/ /de las gzhan pa'i slob ma bsod nams 'dod pa dang tshe 'di'i srid rnams 'dod pa'o/ /de yang
<p>194b.6</p>tshe phyi ma'i bsod nams ni tshe phyi mar rigs rgyas pa la sogs pa'o/ /tshe 'di'i 'dir bgegs kyi 'tshe ba bzlog pa la sogs pa'o/ /tshe 'dir 'bras bu rgyas pa yin/ /zhes pa ni zhar las 'byung ba yin no zhes pa'o/ /de ltar gnod dang gnod ma yin pa slob ma la smas nas/ slob
<p>194b.7</p>dpon rang gi khang pa'i nang du 'gro'o/ /sngon bzhin rdo rje chu skyes dag /ces pa ni de'i tshe de rnams me'i dkyil 'khor gyi steng du bzhag la/snying ga na gnas pa'i ra'i mes thal bar byas te/ rnam par shes pa yi ge gsum du gnas pa de nyid zhal du zhugs nas rdo rje'i lam nas chu
<p>195a</p>
<p>195a.1</p>skyes kyi nang du bab ste dbang po rgyas par byas/ thabs des dag par byas nas bsdus te/ des khang pa'i sgo ru tshigs su bcad pa 'dis gsol ba lan gsum gdab par bya'o/ /de yang gang zhe na/ ston chen khyed la bdag dga'o/ /zhes ba nas zhugs par mdzod ces
<p>195a.2</p>pa'i bar du'o/ /chags ldan slob ma mdzes pa'o/ /zhes pa ni zab mo'i don la chags pa dang ldan pa'o/ /slob ma'i gtso bo gcig pu ni/ /zhes pa ni slob ma dam pa cig gtso bor byas nas/ de la sogs pa rnams la tshig 'di skad du smra bar bya'o/ /bu 'dir shog cig theg chen gyi/ /
<p>195a.3</p>zhes pa nas/thams cad mkhyen pa thob par gyis/ /zhes pa'i bar brjod par bya'o/ /rnam pa gsum dang bshags sogs pa/ /zhes pa la sogs pas ni 'di ston par byed do/ /slob ma rnams sdig pa bshags pa la sogs pa yang tshig 'dir gzhug go/ /thog ma med ldan srid
<p>195a.4</p>rgyud la/ /rnyog pas bsags pa'i sdig kun gang / /snying rje chen po bdun rim bzhin/ /de dag thams cad bshags par bya/ /sangs rgyas byang chub sems rnams dang / /'phags pa gzhan gyi dge ba gang / /ma lus bdag gis yi rangs te/ /yang dag byang chub phyir bsngo'o/ /sangs rgyas thams cad
<p>195a.5</p>dbugs 'byin par/ /sangs rgyas kun la gsal byas te/ /nam mkha'i dbyings la brtan du shis/ /'jig rten kun dang sdig med mdzod/ /zla rgyas dri med 'dra sems las/ /grub pa mtha' yas snying rje thabs/ /rtag tu bdag yid la gnas pa'i/ /sangs rgyas kun la skyabs su mchi'o/ /rtog pa kun
<p>195a.6</p>las nges grol ba/ /ma lus kun gyi bkra shis bzhi/ /dngos po kun dga' rang bzhin gcig /bdag ni chos la skyabs su mchi/ /bcings pa yang dag spangs pa yi/ /dpal ldan snying rje mchog ldan pa/ /rab dga' la sogs sar gnas pa'i/ /'dul dbang mchog la
<p>195a.7</p>skyabs su mchi/ /bsam dang rnam smin dag pa yi/ /sgrib kun bag chags bcom pa ste/ /mos pas rnam par brgyan sems kyis/ /byang chub sems ni bskyed par bgyi/ /bde gshegs sras gcig lam gcig po/ /byin sogs bcu po dkar po la/ /sangs rgyas kun
<p>195b</p>
<p>195b.1</p>dag rang bzhin blos/ /da ltar bdag gis brten par bgyi/ /bdag kyang thams cad mkhyen gyur te/ /dbang phyug go 'phang thob nas ni/ /'gro ba ma lus yongs su bsgral/ /sangs rgyas thob par bgyi slad du/ /'khor ba'i rgya mtsho las sgrol te/ /bdag gis stobs kyi nus pa dang / /
<p>195b.2</p>smon lam la yang mi chags kyi/ /dngos grub thams cad thob bya'i phyir/ /thabs ni rtag tu byed pa'i bdag /phun sum tshogs pa'i gtsor gyur cig /bdag gi smon lam 'di yis ni/ /ji snyed 'gro ba ma lus kun/ /bde 'gro'i go 'phang thob par shog /ces lan gsum du slob ma
<p>195b.3</p>rnams brjod du gzhug go/ /de nas rdzas 'di rnams sbyin par bya ste/ /thams cad byed pa gsum byas nas/ /zhes pa ni de rnams bdud rtsi 'khyil pa'i sngags kyis bsrungs nas zhes so/ /de nas rdo rje dang pad+ma 'khor lo de rnams snying ga dang mgrin pa dang spyi bor bsam par byas la/ / 
<p>195b.4</p>de rnams la hUM dang AHoM dgod par bya'o/ /dri chu rdo rje khu tshur gyis/ /zhes pa ni/ /rdo rje bzung ba'i khu tshur gyis dri chu blangs te/ /hUM AHoM zhes brjod par byas nas snying ga dang mgrin pa dang mgo la bsku bar bya ste/ rim pas me tog la sogs sbyin/ /zhes pa ni de la mchod par bya'o
<p>195b.5</p>zhes so/ /spyi bor me tog dang spos me mgrin pa dang dri snying gar ro/ /lha bshos ni ma smos kyang mdun du shes par bya'o/ /lus kun byed pas bzlas byas te/ /so sor bsnyen nas zhes pa ni rdzas de rnams kyang bdud rtsi 'khyil ba'i sngags kho na bzlas nas so/ /sbyin par bya zhes pa ni tshig
<p>195b.6</p>'dis sbyin par bya'o/ /deng gi nyi ma nas bzung nas/ /'khor ba'i nyes pas ma gos shing / /mchod pa kun dang khyod ldan te/ /dus rnams kun du bde bar gnas/ /zhes brjod nas bskul bar bya'o/ /de bzhin du sor mo bcu gnyis kyi tshad du phyin pa rtse mo'i phyogs su me tog btags la/ 
<p>195b.7</p>srin bus brkos pa'i bu ga med pa/ a shwad+tha 'am/ u dum+bA ra la sogs pas byas pa'i so shing drang por dri zhim po byug cing sbyin par bya'o/ /de nas ltas blta ba'i phyir tho rangs langs nas kha shar phyogs su bltas te mi smra bar de 'chos nas mdun drang por bskyur ro/ /gar bskyur
<p>196a</p>
<p>196a.1</p>zhe na/ sa la ba lang ko ba tsam byugs zhes pa ni/ gru bzhi 'am gsum du mthug srab de tsam du byugs te/ zhi ba la sogs dngos grub blta/ /zhes pa ni byang phyogs la sogs pa go rims bzhin du zhi ba dang rgyas pa dang mngon spyod dang dbang gi bya ba 'grub par
<p>196a.2</p>'gyur ro/ /de bzhin du steng du bltas na rig 'dzin no/ /'og tu bltas na 'og gi dngos grub tu 'grub par 'gyur ro/ /kha bkrus nas ni hub gsum chu/ /zhes pa ngag gi nyes pa sbyang ba'i phyir khyor bar chu mi mang ba byin nas kun btung bar bya'o/ /phyi rol 'jug par bya zhes pa ni
<p>196a.3</p>de'i tshe bag zhad snod du mi rung ba'i phyir ro/ /de bzhin du bkra shis pa'i rmi lam mi 'khrul par bya ba'i phyir mal dang sngags su rtswa ku sha sbyin par bya'o/ /de nas bgegs bsrung bar bya ba'i phyir/ bdud rtsi 'khyil ba'i sngags kyis bzlas pa gsum sgril mdud pa gsum bor bas
<p>196a.4</p>dpung pa la bsrung bar bya'o/ /de nas skabs 'dir sdom pa kun gzung bar bya ste/dang po slob mas zhu ba ni phyir mi ldog dbang zhes pa la sogs pa ste/ phyir mi ldog dbang ni rdo rje slob dpon gyi dbang ngo / /dkyil 'khor la byin nas zhes pa ni kha dog gcig pa'i dkyil 'khor la gnas
<p>196a.5</p>nas zhes so/ /bdag la gsang zhes pa ni bka' stsal zhes pa'o/ /gang zhe na dkyil 'khor gyi de kho na nyid ni gru bzhi la sogs pa'o/ /lha'i de kho na nyid ni gzugs la sogs pa'i rnam par dag pa'o/ /slob dpon gyi las ni rgyud dang sngags 'dzin cing sgrub pa po rnams rgyud la 'jug
<p>196a.6</p>pa'o/ /sangs rgyas kun gyi dam tshig ni spyi dang khyad par du ste/tshul khrims la sogs pa rnams thob par byed pa'i rkyen no/ /gsang ba mchog gi sdom pa ni lus ngag gi las byed pa can rnams te/ de rnams bdag rdo rje slob dpon chen por gyur nas sems can gyi don byed pa'i phyir
<p>196a.7</p>gsol ba 'debs na bka' stsol cig ces pa'o/ /'dod pa'i slob ma zhes pa ni slob dpon du 'dod pa rnams so/ /sdom pa bzung bar byas nas su/ /zhes pa ni/ rig pa'i dbang gi sdom pa ste/ de la dang por slob dpon gyis bsgo ba'i dus lung ni 'di skad du/ sangs rgyas chos dang dge
<p>196b</p>
<p>196b.1</p>'dun gsum/ /dkon mchog gsum la skyabs su song / /'di ni sangs rgyas rigs dag pa'i/ /sdom pa 'di ni bstan pa'o/ /rdo rje dril bu phyag rgya dag /blo chen gyis ni gzung byas te/ /byang chub sems gang de rdo rje/ shes rab dril bu rjes su dran/ /slob dpon dag kyang bzung byas
<p>196b.2</p>te/ /bla ma sangs rgyas kun dang mnyam/ /'di ni rdo rje'i rigs dag pa'i/ /sdom pa dam tshig yin par gsungs/ /rin chen rigs mchog chen po la/ /nyin dang mtshan du lan gsum du/ /zang zing mi 'jigs chos dang byams/ /sbyin pa rnam bzhi rtag tu sbyin/ /phyi nang gsang ba'i theg pa
<p>196b.3</p>gsum/ /dam chos shin tu gzung bar bya/ /'di ni pad+ma'i rigs dag pa'i/ /dam tshig sdom pa yin par gsungs/ /las kyi rigs mchog chen po la/ /sdom pa thams cad ldan par ni/ /yang dag nyid du gzung bar bya/ /srog chags gsang par mi bya zhing / /ma byin par yang mi
<p>196b.4</p>blang ngo / /'dod spyod dag kyang mi bya zhing / /brdzun du smra bar mi bya ste/ /nyes pa kun gyi rtsa ba yin/ /chang ni btung ba spang bar bya/ /sems can gdul bya ma gtogs par/ /bya ba ma yin thams cad spang / /dam pa nye bar bsten bya zhing / /rnal 'byor pa la bsnyen bkur bya/ /lus
<p>196b.5</p>kyi las ni rnam gsum dang / /ngag gi rnam pa bzhi dag dang / /yid kyi rnam pa gsum dag ni/ /ci nus par ni rjes su bsrung / /sems can don la mi phyogs dang / /theg pa dman la 'dod mi bya/ /'khor ba dag kyang spang mi bya/ /rtag tu mya ngan 'dar mi chags/ /lha dang lha min
<p>196b.6</p>gsang ba pa/ /de la brnyas par mi bya zhing / /phyag rgya bzhon pa mtshon cha sogs/ /mtshan ma 'gom par mi bya ste/ /de ltar dam tshig gsungs pa ni/ /blo ldan khyod kyis bsrung bar bya/ /zhes brjod par bya'o/ /de nas slob ma des bla mas gsungs pa'i sdom pa de gzung bar
<p>196b.7</p>bya'o/ /ji ltar theg gsum gnas pa'i mgon/ /bslab pa'i tshul khrims rnam pa gsum/ /dge ba'i chos ni sdud pa dang / /sems can don byed tshul khrims gsum/ /bdag gis brtan por so sor gzung / /bla na med pa'i dkon mchog gsum/ /sangs rgyas rnal 'byor la
<p>197a</p>
<p>197a.1</p>skyes sdom/ /'di ni mchog tu gzung bar bya/ /rdo rje dril bu'i phyag rgya dag /yang dag nyid du gzung bar bya/ /rdo rje rigs mchog chen po la/ /slob dpon dag kyang gzung bar bya/ /rin chen rigs mchog chen po yi/ /dam tshig yid du 'ong ba la/ /nyin re bzhin du lan drug
<p>197a.2</p>tu/ /sbyin pa rnam bzhi rtag tu bgyi/ /byang chub chen po las byung ba'i/ /pad+ma'i rigs mchog dam pa la/ /phyi nang gsang ba'i theg pa gsum/ /dam tshig so sor gzung bar bgyi/ /las kyi rigs mchog chen po la/ /sdom pa thams cad ldan par ni/ /yang dag nyid du gzung bar bya/ /
<p>197a.3</p>mchod pa'i las kyang ci nus bgyi/ /byang chub sems ni bla na med/ /dam pa bdag gis bskyed par bgyi/ /sems can ma lus don gyi phyir/ /bdag gis sdom pa ma lus gzung / /ma bsgral ba dag bdag gis bsgral/ /ma grol ba dag bdag gis dgrol/ /dbugs ma phyin pa
<p>197a.4</p>dbugs phyung ste/ /mya ngan 'das la dgod par bgyi/ /lus dang ngag dang yid dag gi/ /mi dge ba ni bcu po dang / /bag med pa yi gnas gyur pa'i/ /chad ni rnam par spang bar bgyi/ /de bzhin lha dang lha min dang / /gsang ba la ni brnyas pa dang / /mtshan ma la sogs 'gom pa rnams/ /dus
<p>197a.5</p>'di nas ni bzung nas su/ /ji srid byang chub snying po'i bar/ /bdag ni rab tu ldog par bgyi/ /zhes lan gsum du brjod par bya'o/ /de ltar sdom pa bzung ba'i slob ma de la spro ba bskyed cing bde ba'i chos bshad pa ni/ /thams cad mkhyen pa zhes pa nas//de bzhin gshegs pa rnams 'ongs 'gyur
<p>197a.6</p>zhing zhes pa'i bar du brjod par bya'o/ /don bstan zhes pa ni de lta bu'i tshig gis chos kyi don bstan nas/ /bsrungs nas bu zhes pa ste bdud rtsi 'khyil ba'i sngags kho nas so/ /de nas slob ma rnams ku sha'i mal la nyal du bcug nas khyed kyis rmi lam mthong ba nang par bdag la smros shig
<p>197a.7</p>ces brjod nas nyal du gzhug go/ /bsrung dang zhes pa ni slob pa bsrung ba yang bdud rtsi 'khyil pa'o/ /de bzhin du sbyin ba la ste so shing la sogs pa'o/ /sogs kyi sgras bsdus pas bsang gtor la sogs pa bya ba thams cad byed pa'i sngags kyis bzlas par bya'o zhes so/ /ci'i phyir
<p>197b</p>
<p>197b.1</p>zhe na/ rigs lnga dang sku la sogs pa'i dkyil 'khor gsum gyi las ni bdud rtsi 'khyil pas byed pa ste ting nge 'dzin rnam par dag pa'i phyir ro/ /mthong ba'i rmi lam dge ba ni rang gis byang chub kyi shing la 'gro ba dang / rang gis chos bshad pa dang / skyed mos tshal mthong ba dang / byang chub
<p>197b.2</p>sems dpa' rnams kyis bskor ba dang / rgyal srid thob pa dang / rnal 'byor pa tshogs pa dang / dam pa'i chos klog pa la sogs pa dang / rigs rnams dang 'brel ba dang / sangs rgyas kyi zhing mthong ba dang / rgya mtsho las dgrol ba dang / ri mthon po la 'dzegs pa dang / brgya
<p>197b.3</p>byin las rgyal ba dang / rab gnas kyi cho ga la sogs pa mthong ba'o/ /mi dge ba ni spre'u dang / ma he dang / byi la dang / 'thab pa dang / mtshon 'bab pa dang / rang 'chi ba dang / 'bru mar gyis lus bskus pa la sogs pa'o/ /mi dge ba ltung byed sngags kyis gzhom zhes pa ni
<p>197b.4</p>slob dpon gyis bzlas nas zhes so/ /yang na de rnams kyis bzlas pa'i phyir ro/ /slob ma bsrung ba la bdud rtsi 'khyil pa de kho na mchog yin no zhes so/ /dkyil 'khor sbyor ba bsgom bya ste/ /zhes pa ni gong du bsgom pa rnams la lhag par mos pa'o/ /mchod nas zhes pa ni bstod pa
<p>197b.5</p>dang bdud rtsi myang ba'i bar yang rtogs par bya'o/ /nam mkha' dgod do zhes pa ni ye shes kyi dkyil 'khor phyung nas nam mkha'i phyogs su bkod de/ rang dang nye bas kha sbyar gyi sbyor ba srung ste gzhag go/ /dam tshig gi 'khor lo bdag gi thugs kar bsdus nas mnyam par bya'o/ /de nas
<p>197b.6</p>langs nas gdong so shing la sogs pa'i bya ba kun bya ba'o zhes gsungs so/ /da ni thig gdab pa'i cho ga gsungs pa/ /rtag pa zhes pa la sogs pa'o/ /rtag pa la sogs gzugs 'dra ba/ /zhes pa ni de bzhin gshegs pa lnga'i kha dog dang mthun pa'i rang bzhin gyi dkyil 'khor
<p>197b.7</p>skul bar byed pa'i skud pa dang / rdul tshon gyi dkyil 'khor bri ba'i skud pa ste tshon sna tshogs so sor bcos la/ de dang de yi sa bon byung / /zhes pa ste hUM la sogs pa'i sa bon byung bar bsams la/ dbye ba nyi shu rtsa lnga zhes pa ni skud pa re re la yang ye shes lnga lnga ste nyi shu lnga'i bye brag tu mos
<p>198a</p>
<p>198a.1</p>par bya'o/ /rang sku 'jam pa'i rdo rje nyid du bsgoms nas/ dza yig zla ba nyi ma'i spyan/ /zhes pa ni mig g.yas g.yon dza ser po las nyi ma dang zla ba'i mig tu bsams la/ bar mig lcags kyus drangs nas su/ /zhes pa ni de nyid la dzas mtshan pa/ rdzi ma rleb rleb
<p>198a.2</p>pos nam mkha'i de bzhin gshegs pa la blta zhing / oM dIp+ta dr-iSh+Ti ang+ku sha dzaHzhes brjod cing dza las 'phros pa'i 'od zer gyi lcags kyus rnam par snang mdzad la sogs pa'i thugs ka na gnas pa'i ye shes kyi skud pa la oM AHhe b+ha ga wAn pra ma tha shA shwa to sU tra pa tsakra su du pa ya
<p>198a.3</p>hUM zhes gsol ba btab pas drangs nas/ skud byed skud pa dang lhan cig/ /ces pa ni sngon de'i ngo bor 'gyur ba'i slob mas sna gcig bzung ba la/ rang rang kha dog nang du thim/ /zhes pa'o/ /cung zad ma 'brel pa ni tshigs su bcad pa'i ngor btab pa'o/ /ji snyed mi bskyod pa
<p>198a.4</p>yi sngags/ /phan tshun rjes su 'brel pa yis/ /zhes pa ni pra yats+tsha'i rjes la rat+na sam+b+ha ba dang / a mi ta dang / a mo g+ha sid+d+hi dang / ak+Sho b+h+ya zhes bya ba brjod nas gsol ba gdab par bya ste gzhug ces pa'o/ /de ltar so sor gnas pa kun/ /dran pa la sogs gnas par bkal/ /
<p>198a.5</p>zhes pa ni/ oM a n+yo n+ya a nu ga ta sarba d+harmA sba ra spa ra a nu pra biSh+Ta sar+b+ba d+har+m+mA hUM zhes brjod nas bsgril bar bya'o/ /las thams cad pa'i kha dog gcig par yang bshad do/ /de nas de dag gser la sogs pa'i snod du dri zhim po dang bdud rtsi rnam pa lnga sa byugs nas/ bdud rtsi 'khyil pa'i sngags
<p>198a.6</p>kyis bsrung bar bya'o/ /yig gsum bar bcug rnal 'byor pas/ /zhes pa ni thig skud yi ge gsum gyi bar du chud par mos nas/ skud pa bzung nas brdeg par bya/ /zhes so/ /dza yig gsum gyis kyang byas nas/ /zhes pa ni de brjod de shes rab mas kyang brjod par bya'o/ /de med
<p>198a.7</p>na kun byed dam rnam par snang mdzad du bsgoms pa'i slob ma la gtad cing des kyang dza dza dza zhes brjod par bya'o/ /blo gros can gyis mkha' thig gdab/ /ces pa ni de bzhin gshegs pa rnams sems can gyi don byed pa'i dus la bab pas gnas 'dir gshegs pa'i ched du thig skud
<p>198b</p>
<p>198b.1</p>kyi sgras bskul ba brjod cing / oM badzras ma ya sU tra mA ti kra ma hUM zhes brjod nas nam mkha'i ma lus par brjod par bya'o/ /de bzhin 'og kyang rab gdab ces pa ni nam mkha' la btab pa ji ltar de bzhin du sa la yang gdab par bya'o zhes so/ /gnod sbyin zhes pa la sogs pa ni nam mkha' dang
<p>198b.2</p>sa la gdab pa'i g.yas skor la sogs pas phyi rol gyi drangs pa'i thig gdab pa ston te/ gnod sbyin zhes pa ni/ bla ma me mtshams nas gnod sbyin phyogs su bltas te shar gyi thig gdab po/ /de bzhin bla mas g.yas skor du bskor nas rlung mtshams su gnas te/ yi dwags kyi phyogs
<p>198b.3</p>su bltas nas nub kyi thig gdab pa dang / bla ma de nyid du gnas nas/ brgya byin phyogs su bltas nas byang phyogs su thig gdab pa dang / de nas bskor nas me mtshams su gnas te klu bdag gi phyogs su bltas nas lho phyogs kyi thig gdab pas phyogs bzhi dag gi phyi rol gyi thig gdab
<p>198b.4</p>par 'gyur ro/ /de bzhin du me mtshams su gnas nas rlung mtshams su bltas te grwa'i thig dang po gdab par bya'o/ /bden bral mtshams su gnas nas dbang ldan gyi mtshams su bltas te grwa'i thig gnyis pa gdab par bya'o/ /shar dang zhes pa la sogs pa'i phyogs rnams 'byed
<p>198b.5</p>pa'i thig ston te/ de yang bla mas shar dang byang du kha bltas nas phyogs kyi thig ma lus pa gdab par bya'o zhes re'u mig brgyad du gdab ces pa ni dbus te gtso bo'i re'u mig la gtogs pa'o/ /de ni nye ba'i mtshan nyid du zad de/ sgo la sogs pa kun gdab bya/ /zhes bya'o/ /de
<p>198b.6</p>ltar thig btab pa'i 'og tu ci zhig bya zhe na/ de nas thig skud nyis 'gyur bya/ /zhes pa ni nyis bltab tu bkug pa'o/ /dkyil 'khor dbus su shin tu bzung / /zhes pa ni tsan+dan la sogs pa'i phur bu la/ oM badzra kI li kI la ya baM zhes lan bdun bzlas nas dbus su gdab ste thig
<p>198b.7</p>skud gzung ngo / /de nas phyi rol zhes pa ni nang gi dkyil 'khor dang phyi'i dkyil 'khor ro/ /rdo rje skud gnyis yang bri'o/ /zhes pa ni nang gi rdo rje rab dang gnyis pa ni phyi rol gyi pad+mo la sogs pa'i ra ba'o/ /dbang ldan mtshams nas zhes pa ni bskor ba ste/ yang dbang ldan gyi mtshams nas brtsams
<p>199a</p>
<p>199a.1</p>nas rang mdun bltas zhes pa ni gzhan du bltas na log par 'gyur ba'i phyir g.yas skor du nam mkha'i thig dang bcas pa bskor bar bya'o zhes so/ /de nas/ phyogs kun mnyam pa ngo bo ru/ /shes rab ldan pas thig gdab bya/ /zhes so/ /mtshan ma ngan zhes pa la sogs
<p>199a.2</p>pa ni las dang po pa mi brtan pa la gsungs pa ste brtan pa rnams la ni de lta bu med pa'o/ /da ni phyi'i dkyil 'khor gyi gzugs dang dbyibs ji ltar zhe na/ gru bzhi zhes bya ba la sogs pa gsungs te/ thig skud bzhi zhes pa ni phyogs bzhi'i tshon sna lnga'i thig la bya zhes pa'o/ /nang gi dkyil 'khor
<p>199a.3</p>gyi tshad dang dbye ba'i thabs bstan pa ni/ de'i nang gi zhes pa la sogs pa gsungs te/ de'i phyir dkyil 'khor ni gru bzhi ste tshon sna lnga phan chad do/ /de'i phyed dbus su bskor bar bya'o/ /de'i yang dbyi bas ji lta bu zhe na/ zlum po 'khor lo la sogs pa'i ka ba dang ldan pa 'di thugs kyi dkyil 'khor
<p>199a.4</p>yin pas/ mdzes pa'i rdo rje phreng bas bskor/ /zhes so/ /de nas sgo la sogs pa'i tshad bstan pa'i phyir de nas zhes pa la sogs pa'o/ /de nas mig gnyis la hi las byung ba'i nyi zlas khro bo'i lta bas bltas nas de'i 'od zer gyis bgegs bsal nas te sgo dbye bar bya'o zhes so/ /sngar phye ba
<p>199a.5</p>rnams la yang rigs par sbyar ro/ /dkyil 'khor brgyad car sgo'i zhes pa ni phyi'i dkyil 'khor la cha brgyad gnas pa'i cha gcig la sgo'i dbus bya'o zhes so/ /bar khyams sgo yi tshad yin te/ /zhes pa ni nang gi dkyil 'khor dang 'dod pa'i lha mo'i snam bu'i bar du ste sgo'i dbus dang
<p>199a.6</p>mnyam pa'o/ /lha'i snam bu zhes pa ni 'dod pa'i lha mo'i'o/ /kun du kha khyer zhes pa ni mchod pa'i lha mo'i snam bu ste sgo'i phyed do/ /de bzhin du sgo'i 'gram ste kha khyer gyi phyi rol dang gshog pa ste ka ba'i nang logs sgo phyed do/ /de'i tshad kyi kha khyer gyi phyi rol du dra ba dang dra ba phyed
<p>199a.7</p>pa la sogs pa'i snam bu yang shes par bya'o/ /de'i phyed kyis ni tshon sna lnga'i sa dang / dbus kyi 'khor lo la sogs pa'i ka ba dang mnyam par bya'o zhes so/ /sgo steng sum 'gyur twa ra Na/ /zhes pa ni sgo'i dbus kyi tshad steng du sum 'gyur byas pa la twa ra Na rgyan dang bcas pa phyogs bzhir
<p>199b</p>
<p>199b.1</p>bri zhes so/ /de yang them skas la sogs pa'i gzugs dril bu dang cod pan la sogs pas brgyan pa chos kyi 'khor lo dang ri dwags gnyis kyis mtshan cing ba dan nyi shu rtsa gcig la sogs pas brgyan pa'o/ /gzhan dkyil 'khor gyi dbyibs dang mthun par ji ltar mdzes par bya'o zhes so/ /
<p>199b.2</p>byang chub sems dpa' 'jam pa'i dbyangs gzhan gyi rigs su gtogs pa dgag pa'i phyir gsungs pa/ sangs rgyas zhes pa la sogs pa ste de yang 'jam dpal ni sangs rgyas thams cad kyi chos kyi ye shes kyi sku nyid yin pa'i phyir na 'dir gsungs mkhan te 'jam dbyangs rdo rje'i rigs
<p>199b.3</p>su 'dod do/ /de bas na chos kyi sku rnam par dag pas dkyil 'khor zhes bya'o/ /rgyud las khru bcu drug la sogs pa tshad nges par gsungs pa de nyid gnyis su med pa'i sbyor ba nges par gzigs pa rnams la dmigs par bstan pa'i phyir sems can zhes pa la sogs pa'o/ /de yang sems can
<p>199b.4</p>gyi bsam pa'i bye brag gis tshad la sogs gsungs zhes so/ /don kun thabs dang shes rab snyoms par 'jug pa las dngos grub 'byung bas rigs la sogs pa'i nges pa ga la yod ces so/ /de bas na tshad kyang khru gang nas brtsams te stong phrag gi bar du bya'o zhes so/ /tshon kyi cho ga
<p>199b.5</p>gsungs pa de ltar zhes pa la sogs pa'o/ /'bar ba'i mig gis zhes pa ni/ dza ser po las nyi ma dang zla ba'i mig gis so/ /tshon rtsi rnams zhes pa ni rin po che lnga 'am/ byung khungs kyi phye ma 'am sA lu la sogs pa'i phye ma zhib mor btags la rnam pa nyi shu rtsa lnga'i dbye ba mos nas so/ /snga ma'i
<p>199b.6</p>go rims zhes pa ni thig skud ltar rang gi mig gis bltas nas/ oM dip+ta dr-iSh+Ti ang+ku sha dzaHzhes brjod nas de'i 'od zer gyis de bzhin gshegs pa rnams spyan drangs nas rang rang gi mdog dkar po la thig gdab par bya'o/ /de ltar bsams nas/ bden pa gang gis sangs rgyas rnams/ /
<p>199b.7</p>sems can don la chags pa po/ /bden pa de yi byin rlabs kyis/ /tshon rtsi rnams ni 'bar gyur cig /ces brjod nas tshon rtsi la bltas te gsal bar byas nas sngags 'di brjod do/ /oM badzra tsi tra yas ma ya hUM zhes yang dang yang du bzlas te dri zhim po'i spos dang cung zad bsres pa
<p>200a</p>
<p>200a.1</p>gser dngul la sogs pa'i snod du stsal te/ oM badzra be ga a kra ma ya zhes rdo rje shugs kyis thig nam mkha' la bteg nas dkyil 'khor gyi nang du zhugs te 'di rnams su mos pas dgyes par bya'o zhes so/ /de dag gang zhe na/ chos kyi dbyings kyi dag pa 'di/ /zhes pa
<p>200a.2</p>la sogs pa'o/ /de la dang po tshon sna lnga gdab pa'i thabs ston te/ /de yang bla mas g.yon gyi khu tshur gyis dbang ldan mtshams la bsten te phyi rol du dkar po de nas dmar po de nas ljang gu kun gyi nang rol du nag po ste/ g.yas skor du bar ma chad par ya phubs kyi tshad tsam du bris
<p>200a.3</p>nas me tog dang ldan pa'i snod kyis bkab nas/ de nas ci bde bar bri bar bya'o/ /g.yas skor tshul mi bden/ /tshon la phur bus gdab par bya/ /zhes pa ni phyogs mi bde ba la sogs pa'i dus su dud rtsi 'khyil ba'i phur bus btab nas bri zhes pa'o/ /rdo rje rtse mo'i tshon
<p>200a.4</p>bstan pa'i phyir rdo rje rtse mo dkar po zhes pa la sogs pas phyogs kyi tshon rnam par dbye ba'i phyir/ shin tu dkar po shar gyi phyogs/ /zhes ba la sogs pa'o/ /rtag tu thabs dang shes rab ldan/ /zhes pa ni rang gi lha'i thabs dang shes rab kyi nga rgyal ma btang ba nyid du shin tu mnyam
<p>200a.5</p>par bzhag nas phyogs pa'i sngags pa rnams kyis dgye bar bya'o zhes pas so/ /de'i 'og tu dkyil 'khor gyi 'og tu sprul la sogs pa byung bar gyur na/ de bzlog pa bstan pa'i phyir/ rdo rje bdud rtsi 'khyil ba ni thugs kyi dkyil 'khor yin pas de kho na'o/ /sku la sogs pa yang gshin rje
<p>200a.6</p>gshed la sogs pa yang shes par bya'o/ /sdang ba thams cad ces pa ni rlung dang char pa dang sbrul la sogs pa la gtor ba'o/ /phyag rgya chen po mche bar gsungs/ /zhes pa ni gdug pa 'joms pas na mche ba ste kun byed do/ /de bsams nas sdang ba'i dgra'i sngags kyi rgyal po 'di
<p>200a.7</p>brjod par bya'o/ /na maHsa man+ta kA ya wAka tsit+ta badzra NAM/ zhes pa la sogs pa'o/ /phyag rgya dgod pa'i cho ga gsungs pa/ de ltar dkyil 'khor bris nas zhes pa la sogs pa'o/ /phyag mtshan rnam par dag pa dang bcas pa gsungs pa ste go sla'o/ /de nas phyir byung nas rnam pa kun gyi
<p>200b</p>
<p>200b.1</p>tshon gdab bas shin tu gsal bar bya ste/ nyes pas mi gos par bya ba'i phyir yi ge gsum gyi mthar muHgzhag pa'i sngags kyis tshon rtsi dang / de bzhin gshegs pa la sogs pa gshegs par byas nas/ dkyil 'khor gyi phyi skor la byug pa dang / dri zhim pa'i chus gtor ba dang / bum
<p>200b.2</p>pa dgram pa dang / na bza' dang me tog dang ba dan la sogs pa'i dri zhim po dang / lha bshos dang mar me dbul ba la sogs pa'i bya ba bsham par bya'o zhes so/ /de bzhin du 'dir sgrub pa pos dngos grub bsgrub par 'dod pas sa dag par bya ba la sogs pa'i cho ga snga ma bzhin du byas te thig
<p>200b.3</p>byin gyis brlab pa dang tshon byin gyis brlab par bya ste/ khye'u dang bu mo lo bcu gnyis lon pa khang par bcug ste/ des thig gdab cing tshon bkye nas phyag mtshan la sogs pa bkod/ de nas dbab pa'i lha gshegs su gsol nas/ de gnyis rang gi gnas su btang ste ji lta ba bzhin du bsgrub
<p>200b.4</p>par bya'o zhes so/ /de ltar dkyil 'khor bris nas lha gnas par bsam zhing byin gyis brlab pa'i cho ga gsungs pa/ shes rab lus zhes pa la sogs pa'o/ /shes rab lus sbyor snga ma bzhin/ /zhes pa ni legs par brlab pa'i phyag rgya dang lhan cig tu sna tshogs pad+ma ras kyis g.yogs pa'i gdan la 'dug ste/ 
<p>200b.5</p>rjes su chags pa'i mtha' la thug par sbyor ba dang por bya ste/ bsams te nang gi nang du thim/ /zhes pa ni de bzhin gshegs pa rnams zhal du zhugs nas zla ba zhu ba rdo rje'i lam nas pad+ma'i nang du brtag ste de la sa bon las lha'i skur brtags te/ badzra d+h+r-ika la sogs pa'i sngags kyis go rims bzhin du spros
<p>200b.6</p>nas ji lta ba bzhin du gnas su dgod par bya'o zhes so/ /sgrub pa pos ni lha'i bka' thob nas spro bar bya ba ni man ngag go/ /rang gi sems ni mkha' khyab pa'i/ /dkyil 'khor zhes pa ni rang gi sems dang 'dres pa'i phyir rang gi sems de ye shes kyi dkyil 'khor ro/ /de rdo rje dang pad+ma sbyor ba'i
<p>200b.7</p>sgras bkug ste/ mdun du gnas par bya zhes shar sgor phyogs par bya'o/ /de nas gshin rje gshed la sogs pa spros pas de dang lhan cig tu 'ongs pa'i bgegs bskrad par bya'o/ /mngon par bsrung byas te zhes pa ni dza la sogs pa snga ma bzhin du mdzad pa'o/ /de nas yon dang zhes pa
<p>201a</p>
<p>201a.1</p>ste bsang gtor la sogs pa'i bya ba byas nas/ gshin rje gshed la sogs pas dgug pa dang gzhug pa dang bcing ba dang dbang du bya ba byas te/ oM d+har+m+ma d+hA tu'i sngags kyis byin gyis brlab pa ni bsnyen pa'o/ /de bzhin mig la sogs pa byin gyis brlab pa ni nye bar sgrub pa'o/ /
<p>201a.2</p>sku la sogs pa byin gyis brlab pa ni sgrub pa'o/ /'od zer gyis bskul ba mngon du byas nas rang rang gi rigs kyi bdag pos dbang bskur ba ni sgrub pa chen po'o/ /de rnams ma nyes par bya ba'i sbyor ba gsungs pa/ mchod pa ni byas pa ste phyag rgya'i gnas pa'i gnas kyi sa bon gyi 'od zer las
<p>201a.3</p>lha mo'i gzugs kyis nam mkha'i khams bkad nas des thim pa la sogs pas dgyes par byas nas/ sngags kyi byin gyis brlab pa ste gsang ba'i mchod pa'o/ /bstod ces pa ni rdo rje dang dril bu ldan pas mi bskyod rdo rje la sogs pa dges par bya'o/ /shin tu tshim zhes pa ni go la sogs
<p>201a.4</p>pa'i cho gas dag par byas pa'i bdud rtsis so/ /shin tu'i sgras ni me tog gis spyan la'o/ /dri dang spos shangs la'o/ /byug spos kyis sku la'o/ /mar mes thugs la'o/ /lha bshos zhal du'o/ /dril bu la sogs pa snyan du'o/ /yon chab dang zhal bsil dang phyag dang zhabs la dbul ba
<p>201a.5</p>la sogs pa'i rim pa'o/ /bzlas te zhes pa ni so so'i sngags brjod pa'o/ /dges par byas zhes pa ni dges pa'i zhes pa yan chad bsgom par bya zhes so/ /ngal bar byed pa ni man ngag tu shes par bya'o/ /de nas srung ba byas te phyi rol tu byung nas phyogs skyong ba rnams la gtor ma sbyin pa
<p>201a.6</p>gsungs pa/ sngon bzhin pad+ma'i snod du yang / /ye shes bdud rtsir byas zhes pa ni snod rgya chen po'i nad du sdig med sha dang zan la sogs pa bkod la ting nge 'dzin gnyis pa'i skabs su gsungs pa ltar rlung la sogs pa'i rim gyis sbyangs pa'i kha zas ye shes bdud rtsi'i rang bzhin du bsams te/ 
<p>201a.7</p>phyogs skyong rang rang rnal 'byor gnas/ /zhes pa ni gzhung gzhan la grags pa'i spyan la sogs pa'i gzugs su bskyed la/ bdag po khros pa'i snying las 'phros pa'i 'od zer rang bzhin gyi phyogs skyong ba rnams bkug ste bstim nas mchod nas zhes pa ni de rnams [(]gyi [,]kyi [)]lce la gnas pa'i rdo rje
<p>201b</p>
<p>201b.1</p>'od zer gyis gong gi bdud rtsi drangs par bsams te tshim par bya'o/ /de gsol ba btab nas gshegs su gsol te/ dkyil 'khor nang du 'gro zhes so/ /de nas rdzas dang yo byad la sogs pa lhag pa'i skyon thams cad dag par bya ba'i phyir/ khams gsum rnam par rgyal ba'i gzugs su
<p>201b.2</p>gyur pa ste/rgyan dang gos zhes te/ stod g.yogs dang smad g.yogs dang thod bcing ba dang / dpung rgyan la sogs pa dang ldan par bya'o/ /de nas rdo rje dang dril bur ldan pas nang du song ste dkyil 'khor la g.yas su bskor ba byas te/ phyag 'tshal nas me tog gtor te bdag gi mgo la
<p>201b.3</p>gtso bos bcing bar bsams nas/dag par 'gyur ro zhes so/ /de nas dkyil 'khor pa rnams sbyin sreg gis tshi ma par byas pa'i phyir sbyin sreg mchod pa la sogs pas so/ /sor bzhi'i tshad du lhag pa ni de tsam du sa las 'phags pa'o/ /de'i tshad ces pa ni sor bzhi tsam gyi pad+ma rab
<p>201b.4</p>tu rgyas pa stong pa nyid bcu drug gi rang bzhin gyis 'dab ma bcu drug gis bskor ba ni shugs kyis rtogs par bya'o/ /kha khyer khru gang zhes pa ni go sla'o/ /khru phyed ces pa ni zabs su phyed do/ /'khor lo lta bus las kun byed/ /ces pa ni bsam pa'i bye brag gis rgyas pa la sogs pa'i las
<p>201b.5</p>rnams kyang byed do/ /phyi rol rdo rje phreng bas bskor/ /zhes pa ni thab kyi dbus su phyag mtshan gyi phyi rol du shes par bya'o/ /kun byed bzlas nas bsrung byas te/ /zhes pa ni bdag dang yo byad la sogs pa'o zhes so/ /yon chab g.yon du zhes pa ni/ dung phor gsum la sogs pa g.yon du
<p>201b.6</p>gzhag pa nye reg la sogs pa bya zhes pa'o/ /gzhan du gzhag ces pa ni g.yas su me tog la sogs pa bzhag la/g.yon gyi dung phor dang po'i chus yo byad gzhag pa rnams la dag par bya'i phyir bsang gtor byas nas zhes so/ /g.yas skor tshul du ku sha gdong / /zhes pa ni bdag
<p>201b.7</p>dang yo byad la sogs pa'o/ /ha cang ring ba dang thung ba ma yin pa'i sku sha sngon po srin bus ma zos pa la badzra satwa a zhes brjod nas gnod sbyin nas brgya byin gyi phyogs su rtse mos rtsa ba non par dgram par bya'o/ /dang po bskyed pa zhes pa ni sbyin sreg gi lha dang po ste me lha'o/ /de'i snying po
<p>202a</p>
<p>202a.1</p>raM mo/ /bkug nas dang po'i chos ye shes kyi me zhes pa ni sa bon gyi 'od zer gyi lcags kyus bkug nas zhes so/ /bkug pa'i sngags ni/ oM me yi lha ni 'bar ba che/ /'dod pa'i don kun sgrub mdzad pa/ /sems can don la thugs rjes dgongs/ /gnas 'dir
<p>202a.2</p>nye bar byon mdzod cig /oM tshur spyon tshur spyon 'byung chen po/ /lha dang drang srong bram ze dag /bsreg par byas na sreg tu gsol/ /gnas 'dir myur du byon mdzod cig /ces brjod nas thab kyi kha khyer la byon par bsam mo/ /de la bsang gtor la sogs byas nas zhes pa ni ku sha'i
<p>202a.3</p>bam pos dung phor dang po'i chu gtor zhing / oM ag+na ye A di bya A di bya A bi sha A bi sha ma hA shrI ye ha bya ka bya bA hA nA ya a r+g+haM pra tI ts+tsha swA hA/ zhes brjod nas bsang gtor bya'o/ /de nas dung phor bar ma'i me tog dang ldan pa'i chu mtheb mdzub gnyis kyis me tog tshul du bzung nas/ 
<p>202a.4</p>oM ag+na ye A di bya A di bya A bi sha A bi sha ma hA shri ye ha bya ka bya bA hA nA ya pra ba ra sat+kA ra pra tIts+tsha swA hA/ zhes brjod nas nye rag sbyin no/ /de nas dung phor gsum pa'i bdud rtsi spos la sogs pa dang dril bu'i sgra dang bcas pas zhal du btab cing / oM asna ye A di bya A di bya A bi sha
<p>202a.5</p>A bi sha ma hA shri ye ha bya ka bya bA hA nA ya puSh+paM pra tIts+tsha swA hA/ zhes brjod nas mchod yon dbul lo/ /de nas dung phor bar ma'i me tog 'gying bag tu blangs te/ oM ag+na ye A di bya A di bya A bi Sha A bi Sha ma hA shri ye ha bya ka bya bA hA nA ya swA hA/ zhes brjod nas rkang pa gnyis la dbul bar bya'o/ /
<p>202a.6</p>de la thim par bsam zhes pa ni/ kun nas thim par byas nas bcings te dbang du byas nas sngags 'di brjod do/ /oM ag+na ye A di bya A di bya A biSha A bi Sha ma hA shri ye ha bya ka bya bA hA nA ya swA hA/ zhes brjod par bya'o/ /de steng rin chen rdo rje'o/ /zhes pa ni mgul pa'i steng du rin chen
<p>202a.7</p>rtse mo'i 'og tu rdo rje zhes so/ /rdo rje dang zhes pa ni dbus su sor gcig gi rdo rje bri bar bya'o/ /gzhan la sor phyed pa'i rdo rje bri bar bya'o/ /blugs gzar dgang gzar kha la 'bar/ /yi dam lha snying bsams nas ni/ /zhes pa ni rdzas 'dzag pa'i bu gar rdo rje'i bum par raM bsams nas mar
<p>202b</p>
<p>202b.1</p>la sogs pa dbul bar bya'o/ /de yi zhal du raM bkod nas/ /zhes pa ni me lha de'i zhal du raM bsams la des drangs par bsams nas dbul bar bya'o zhes so/ /bkra shis bsregs shing bsreg bya ste/ /zhes pa la sogs pa ni rdzas dbul ba'i rim pa ste/ de yang mar la sogs pa zhu pa'i
<p>202b.2</p>rdzas ni zhal du'o/ /yam shing dang phye ma dang spos ni 'od kyi dkyil 'khor du'o/ /zho dang 'bras la sogs pa'i zas dang til dang 'thor 'thung ni phyag tu'o/ /dri ni thugs kar ro/ /mchod yon dang mar me ni mdun du'o/ /me tog ni spyi rtser dbul lo/ /de bstan cho ga rim pa bzhin zhes so/ /
<p>202b.3</p>de ltar bsregs pas 'bar ba'i mtshan ma ni dran nus pas ma bshad do/ /de nyid ye shes 'bar me la/ /zhes pa ni me thab kyi gzugs su gyur pa'i nang du zhes pa'o/ /nyi zla las byung bdag por bcas/ /zhes pa de nyid gsum gyi sngags bzlas nas byung ste ji lta ba bzhin du bkod pa'o/ /de nas
<p>202b.4</p>'od zer gyis dkyil 'khor spyan drangs te mdun du bsam mo/ /sngags ni/ oM tshur spyon tshur spyon bcom ldan 'das/ /gang zag dad pa can rnams kyis/ /mchod yon la sogs dbul bar dgongs/ /gnas 'dir myur du byon par mdzod/ /ces brjod par bya'o/ /dzaH hUM baM hoH khaM
<p>202b.5</p>raM gyis bsang gtor bya'o/ /oM ni ri ti haM khaM gis nye reg go/ /oM badzra puSh+pe hUM swA hA/ me tog dang zhabs g.yon la des dbul lo/ /oM badzra d+hu bye t+t+waM swA hA/ spos so/ /oM badzra gan+d+he hUM swA hA/ dri chab po/ oM badzra dI paM hUM swA hA/ mar me'o/ /oM badzra nai bi te hUM swA hA/ lha bshos so/ /de nas
<p>202b.6</p>gzhug pa dang bcing ba dang dbang du bya ba byas nas/ oM badzra a na la ma hA b+hU ta dz+wa la ya sarba duSh+TAn hUM phaT swA hA dr-i sh+ya ho dzaH hUM baM hoH/ sa ma ya s+t+waM/ zhes brjod nas nye bar sgrub pa la sogs pa byin gyis brlabs nas sngon du phyi'i mchod sogs ni phyi dang gsang ba bstod pa mdzad nas/ gong
<p>202b.7</p>ma'i rim pas sreg shing la sogs pas so so'i sngags kyis dbul lo zhes so/ /de yang rgyas pa'i zhes pa la sogs pa'o/ /rgyas pa la oM gyi mtha' dang bcas pa'o/ /zhi ba la ni swA hA'i mtha' dang bcas pa'o/ /dgug pa la ni/ dza'i mtha' dang bcas pa'o/ /'khon dang
<p>203a</p>
<p>203a.1</p>bskrad dang / mngon spyod la ni hUM phaT kyi sgra dang bcas pa'o/ /de bas/ sngags kyis mtha' yas bskul bar gsungs/ /zhes bya'o/ /sngon bzhin yang dag tshim par bya/ /zhes pa ni ting nge 'dzin gnyis pa gsungs bzhin du rlung la sogs pas dag par byas pa'i
<p>203a.2</p>bdud rtsi rim par bya'o zhes so/ /nyi zla 'khor lo zhes pa ni de las 'gyur ba'i phyir ro/ /dam pa'i ljags zhes pa ni hUM la sogs pa'i rdo rje bskyed pa'i rdo rje bsgoms nas de'i 'od kyis drangs nas zhes so/ /de ltar tshim par byas nas bzod par gsol ba btab nas bsang gtor la sogs
<p>203a.3</p>pa'i bya ba byas nas mchod bstod byas te sngags 'dis gshegs su gsol lo/ /oM khyod kyis sems can don kun mdzad/ /rang gi yul du gshegs nas kyang / yang ni gnas 'dir byon mdzod cig /muHzhes brjod par bya'o/ /rnal 'byor dag ces pa ni rang gi lha'i sbyor ba dang ldan
<p>203a.4</p>pas me lha sngon bzhin du bskyed nas gzhan bcug ste/ lhag ma'i sreg rdzas rnams gong ma'i rim pas bsreg par bya'o zhes so/ /de bzhin du gsol ba btab nas gong ma'i rim pas gshegs su gsol lo/ /sbyin sreg gi cho ga bsdus pa'o/ /de ltar dkyil 'khor mchod pa'i
<p>203a.5</p>cho ga gsungs pa/ dkyil 'khor mchod nas zhes pa la sogs pa'o/ /slob mar zhugs pa'i rim pa bzhin/ /zhes pa ni byang chub tu sems bskyed pa la sogs pa nas me tog dor ba'i bar gyis dang po rang nyid zhugs nas/dbang bskur yan chad bskyed byas te/ /zhes pa bsnyen
<p>203a.6</p>sgrub bzhi dang ldan par byas nas su'o/ /rigs bdag bka' stsal thob nas su/ /zhes pa ni chu'i dbang nas bka' stsal pa'i dbang yan chad lhas gnang bar bsams nas zhes bya'o/ /de nas sgrub pa po rnams ni dngos grub kyi lam gyi rim pa la 'jug par shes par bya'o/ /
<p>203a.7</p>slob dpon ni 'dod chags chen po las byung ba'i dkyil 'khor gzugs brnyan bzhin du snang ba de slob ma gzhug par bya ba'i don du de kho na nyid dang bden pa brjod par bya'o/ /nam mkha' las byung zhes pa la sogs pas 'jam pa'i rdo rje'i de kho na nyid ston to/ /mchog chen zhes pa
<p>203b</p>
<p>203b.1</p>la sogs pas ni rnam par snang mdzad kyi de kho na nyid ston to/ /skyon med rtag la sogs pas ni snang ba mtha' yas kyi de kho na nyid ston to/ /de la skyon med ces pa ni zab mo'o/ /rtag pa zhes pa ni gsal ba'o/ /gtan du dag pa zhes pa la sogs pas ni rin chen 'byung ldan gyi de kho na nyid ston
<p>203b.2</p>to/ /dngos grub chen po zhes pa la sogs pas ni mi bskyod pa'i de kho na nyid ston to/ /sems can kun zhes pa la sogs pas ni de kho na nyid grub pa'i de kho na nyid ston to/ /de la yid khyab pa ni phyag rgya chen po'o/ /snying la gnas pa ni dam tshig gi phyag rgyas so/ /kun gyi pha ni las kyi phyag
<p>203b.3</p>rgya'o/ /'dod pa'i don ni chos kyi phyag rgya'o/ /bden pa gang gis zhes pa la sogs pas ni de rnams la gsol ba gdab pa'o/ /gzugs brnyan dang ni zhes bya ba la sogs pas ni lha rnams dang gzhal med khang la sogs pa'i de kho na nyid ston te/ gzugs brnyan dang mnyam nyid la sogs
<p>203b.4</p>pa'i chos ni dran pa nye bar gzhag pa la sogs pa'o/ /de nyid shes pa ni chos de rnams so/ /de nyid rnyed pa zhes pa ni gzhal med khang la sogs pa'i mtshan nyid du shes pa'o/ /de lta bu'i dkyil 'khor gzugs ltar gsal ba ste/ sdig med par ni blta bar bya/ /zhes sdom pa la sogs
<p>203b.5</p>pa'i rim pas dag par byas pa'i slob ma zhes bya'o/ /da ni slob ma gzhug pa'i cho ga gsungs pa thun mong pa zhes la sogs pa'o/ /thun mong sdom pa zhes pa ni rig pa'i dbang thob par byed pa'i sdom pa ste/ byang chub sems dpa' rnal 'byor gyi rgyud la sogs pa dang ldan pa thun mong
<p>203b.6</p>du gyur pa'i phyir ro/ /de dang dus sngon du ldan par byas pa zhes pa'i don to/ /sngon bzhin zhes pa ni bsnyen pa'i skabs bzhin du zhes so/ /sku sogs 'od gsal zhes pa ni rnam par snang mdzad kyi ngo bo bsnyen sgrub bzhi dang ldan par bsam pa'o zhes so/ /de nas dkyil 'khor chen po dang bar du
<p>203b.7</p>yol bas bcad nas bsang byed kyi bum pa'i chus gtor la dmar po'i sham gyis gdong g.yogs te/ zhes pa ni lha'i ye shes zhen par bya'i phyir des g.yogs zhes pa'o/ /de nas bla mas khyod ci la dga' zhes lan gsum du dri bar bya'o/ /des bskal pa bzang po dga' bo
<p>204a</p>
<p>204a.1</p>zhes lan gsum smra bar bya'o/ /me tog gi phreng ba lag pas dkyil 'khor gyi lha la sgo nas yang dag par mchod par bya ste/ de bzhin gshegs pa lha'i rnal 'byor ma btang ba nyid du zhes so/ /son pa 'bul zhes pa ni bla ma la dbul ba ste/ yul 'khor khyim dang glang po
<p>204a.2</p>rta/ /gser dang mu tig byi ru dang / /nor bu dang ni khyad par rdzas/ /bu dang chung ma bdag nyid dang / /bu mo shin tu yid 'ong dang / /bran pho bran mo bcas pa kun/ /deng nas brtsams te dbul bar bya/ /zhes yon gyi bye brag gis dbul lo/ /snying gar rdo rje snying gzhag ste/ /
<p>204a.3</p>zhes pa hUM gis bskyed nas zhes so/ /de nas oM sar+b+ba yo ga zhes pa nas su ra te sa ma ya s+t+waM zhes pas byang chub tu sems bskyed la/ tiSh+Tha badzra ya tha su khaM zhes pas 'khor lo bskul bar byas nas 'di brjod do/ /'di khyod la de bzhin gshegs pa thams cad kyis zhes pa nas
<p>204a.4</p>dad pa mi byed pa yang mi rung ngo zhes pa'i bar du brjod par bya'o/ /de nas gshin rje gshed la sogs pa'i rang sngags kyis yol ba'i rgyab tu bkug nas chud par byas sam yang na yi ge lnga po brjod ces pa ni a khaM ba'i ra hUM zhes brjod nas gzhug pa la sogs pa byas nas snga ma
<p>204a.5</p>bzhin du sdom pa 'dzin du gzhug go/ /de nas 'og tu yang brjod do/ /de yang khyod de bzhin gshegs pa thams cad kyi rigs la zhes pa nas khyod pa'i tshig las 'das par mi rung ngo zhes brjod par bya'o/ /de nas dam bsgrag pa'i phyir de'i snying gar rdo rje bzhag nas/ oM de ring
<p>204a.6</p>rdo rje sems dpa' nyid/ /ces pa nas/ de ma thag tu bkas nas gshegs/ /zhes brjod do/ /yi ge gsum 'bar pad+mar gnas/ /zhes pa ni pad+ma b+han+d+ha'i nang du gnas pa'i bdud rtsi yi ge gsum gyis sbyangs pa'i bdud rtsi 'thung du gzhug ste 'di brjod do/ /'di ni khyod kyi dmyal
<p>204a.7</p>ba'i chu/ /zhes pa nas/ oM badzra ba zhes pa'i bar du brjod par bya'o/ /de nas brtan pa'i dam bcas pa nas rdo rje dang bdud rtsi 'gyur du mi gnas pa'i phyir brtan pa'o/ /de ring phyin chad khyod kyis zhes pa nas dmyal bar ltung bar ma 'gro zhig ces brjod par bya'o/ /de nas slob
<p>204b</p>
<p>204b.1</p>dpon gyis de ltar smras pa las slob mas kyang de ltar bka' gdabs par bya'o/ /de bzhin gshegs pa thams cad kyis zhes pa nas dbab par shog cig ces gsol ba gdab par bya'o/ /de nas de'i snying gar laM las byung ba'i dbang chen gyi dkyil 'khor ser po grwa la sna
<p>204b.2</p>tshogs rdo rjes mtshan pa la hUM bsam mo/ /mgrin par baM las byung ba chu'i dkyil 'khor zlum po bum pas mtshan pa la as mtshan pa'o/ /de bzhin du spyi bor yaM las byung ba'i rlung gi dkyil 'khor gzhu 'dra ba rgyal mtshan sngon pos mtshan pa la ha bsam mo/ /de'i rkang pa'i
<p>204b.3</p>'og tu 'od zer 'bar ba'i dz+hai bsams nas/rlung rang byung zur gsum pa zhes pa ni rlung gi steng du me gzugs gru gsum pa'i steng du dz+hai bsams nas/ de'i 'od rkang pa'i bu gnas zhugs nas/ rkang gi dbus tshun chad snang bar byas/ A be sha ya s+t+waM pa ya ra ra rar tsa la ya hUM ha
<p>204b.4</p>A dz+hai zhes pa dang rdo rje dril bu'i sgra dang bcas pas dbab par bya'o/ /de ma thag tu 'od dpag tu med par mos pa'i lce'i steng du thig le dmar po la a bsams nas gsungs shig ces brjod par bya'o/ /de nas tiSh+Tha badzra zhes brjod nas brtan par bya'o zhes so/ /de nas me
<p>204b.5</p>tog gi phreng ba dkyil 'khor du gtor bar bya'o/ /pra tI ts+tsha badzra ho zhes brjod nas de nyid mgo la bcing bar bya ste sngags 'di brjod do/ /oM pra ti gr-i h+na swa maM ma hA ba la zhes brjod par bya'o/ /phyag mtshan nye 'am zhes pa ni re'u cha'i gnas las ni shes par bya ste sku dang dbu la bab na
<p>204b.6</p>mchog go/ /zhal la bab na sngags kyi dngos grub po/ /sku'i dbus su bab na tha mal pa brgyad do/ /smad du bab na las rnams 'grub po/ /nye na dngos grub kyang nye'o/ /ring na dngos grub kyang ring ngo / /bar du bab na nye ba'i rigs so/ /dkyil 'khor las thal na dad pa chung ngu ste dman pa'i
<p>204b.7</p>dngos grub po/ /snying po la bab na gang yang 'grub po/ /re khA la phog na yang dor ro/ /mnyam pa'am bdag gi mdun du lhung na lan gsum dor ro/ /der ma chud na slar gtang po zhes so/ /spyan la phyag 'tshal 'od 'bar can/ /zhes pa ni mig gnyis la 'od zer 'bar ba'i oM re re
<p>205a</p>
<p>205a.1</p>bkod do/ /oM badzra sa twa sa man+te de t+ya tsak+ShUd+g+ha Ta ta na ta pa ra pa ud+g+ha Ta ya ti sar+b+ba ak+Sho badzra tsak+Shu a nut+ta raM zhes brjod nas gdong g.yogs bkrol te khyod kyi mig gis ji ltar mthong zhes dris te/ dkar po mthong na mchog thob pa'o/ /ser po mthong na rgyas pa'o/ /dmar po mthong na
<p>205a.2</p>dbang ngo / /nag po ni mngon spyod do/ /sna tshogs pa ni gang yang rung ba'o/ /shes bya'i rnam pa thams cad la mig phye bar bsams nas dkyil 'khor bstan par bya'o/ /ji ltar zhe na/'khor lo'i bdag po nas brtsams nas bdud rtsi 'khyil pa yan chad do zhes pa ste 'jam
<p>205a.3</p>dbyangs nas kun byed rnam par dag pa dang bcas pa zhes so/ /kun byed nas gtso bo'i bar du bstan to zhes pa ci 'dod do/ /da ni slob ma dbang bskur ba'i cho ga gsungs pa/ spyi bor zhes pa la sogs pa'o/ /de la bum pa rnams kyi chu mchod yon gyi snod las gcig tu byas pa/ hUM
<p>205a.4</p>dang rdo rje las mi bskyod pa'i bsnyen sgrub bzhi dang ldan pas grub par byas ye shes sems dpa' bkug ste mchod nas thim par bya ste/ chu'i ngo bor grub par byas nas spyi bor blugs nas sngags 'di brjod par bya'o/ /gsang gsum dam tshig las byung ba/ /ye shes bdud rtsi dri ma
<p>205a.5</p>med/ /lha yi chu ni rab dag pas/ /mi bskyod rdo rje'i dbang bskur ro/ /oM badzro da kA b+hiShiny+tsa ya mAM zhes brjod pas me long lta bu'i ye shes rab tu rgyas so/ /de bzhin dbu rgyan dbang bskur snga ma bzhin/ /zhes pa ni lugs ma la sogs pa'i dbu rgyan la ngar gyi cod pan gyis mtshan pa
<p>205a.6</p>dang / rin chen 'byung ldan gong ma bzhin du bsgoms nas der gyur pa la bskon te 'di skad brjod do/ /sangs rgyas kun gyi rgyal srid che/ /dbu rgyan rin chen dam pa ste/ /rin chen kun gyi mchog 'gro bas/ /rdzogs sangs rgyas su dbang bskur ba'o/ /oM badzra ba'i ra ta ka badzra sha
<p>205a.7</p>li hoH zhes brjod nas de'i dbus su/ yi dam gyi lha ni byin nas zhes pa ni rigs kyi bdag po gzhag par bya'o/ /mnyam pa nyid kyi ye shes rab tu rgyas so/ /snying gar rdo rje de bzung nas zhes pa ni hrIH dang pad+ma las gyur pa'i snang ba mtha' yas sngar bzhin grub par byas nas/ de yongs su
<p>205b</p>
<p>205b.1</p>gyur pa'i rdo rje lag pa g.yas par sbyin te dbang bskur ro/ /sangs rgyas rnams kyi rdo rje'i dbang / /de ring khyod la bskur bar bya/ /rab grub phyir na gzung bar bya//oM pra ti A be sha dz+nyA badzra a b+hi Shiny+tsi zhes brjod pas so sor rtog pa'i ye shes rgyas so/ /rdo rje dril bus 'khyud pa'i tshul/ /
<p>205b.2</p>zhes pa laM dang ral gri las byung ba'i don yod grub pa ni snga ma bzhin du grub par byas nas/ de las gyur pa'i dril bur bsgoms te rdo rje dang 'khyud pa'i tshul gyis bzung ste/ bdag por dbang zhes pa ni phyi dang nang gnyis kyi rnal 'byor las so/ /thabs dang shes rab ldan pa yis/ /'gro don
<p>205b.3</p>mnyam nyid byed pa dang / /mchod pa'i las rnams rdzogs byed phyir/ /rdo rje las kyi dbang bskur ro/ /oM badzrA d+hi pa ti staM a b+hi Shiny+tsa mi zhes brjod pas bya ba nan tan gyi ye shes rab tu rgyas so/ /phyi bor ming gi dbang bskur te zhes pa ni rnam par snang mdzad phab ste/ de'i lus la s+t+waM stsal
<p>205b.4</p>spyi bor lag pa bzhag nas kye che ge mo rdo rje zhes pa ni bos/ /rdo rje ming gi dbang bskur bas/ /byang chub snying po'i bar du ni/ /cis kyang mi shigs mi g.yo bar/ /rdo rje dbang ni rab tu grags/ /oM badzra sa twa twaM a b+hiShiny+tsa ta zhes brjod pas rnam par dag pa'i ye shes rab tu rgyas so/ /da ni
<p>205b.5</p>de rnams la ye shes lnga 'byung ba gsungs pa/ gang gang zhes pa la sogs pa'o/ /dkyil 'khor gyi gang dang gang snang ba de kun gyi rang bzhin ni/ 'jam pa'i rgyal po nyid yin te 'di phyir/ rang bzhin gyis ni chos kun dag /ces pa ste/ rang bzhin gyi bsgom pa bral ba'i phyir na
<p>205b.6</p>chos kun lha'i skur snang ba'o/ /de kun ye shes 'dus pa'i phyir/ 'jam pa'i dbyangs ni rang gi dkyil 'khor gyi gtso bo 'am gzhan las khyad par du mthong bar bya ba'i mtshan gyi gong du dpal zhes pa'i sgra gzhag go zhes so/ /dbang rnam par dag pa gsungs pa/ chu
<p>205b.7</p>dbang mi bskyod ces pa la sogs pa'o/ /ye shes rig 'di rdo rjer 'gyur/ /zhes pa ni ming gi dbang ni rig pa'i bdag nyid kyi phyir na ye shes te shin tu rnam par dag pa'o/ /da ni thun mong du gsungs pa chos kyi dbyings zhes bya'o/ /de'i rgyud ni de las gyur pa ste dbang bzhi'o/ /de nas
<p>206a</p>
<p>206a.1</p>'dir dbang bzhi bsdus pas na khyad par du de la rig pa'i dbang zhes bya'o/ /'di rnams kun gzhi la sogs pa me long lta bur gnas 'gyur bas ma rig pa 'joms pa'i phyir de skad brjod do/ /da ni de rnams kyi rgyu brtul zhugs la sogs pa gsum du gsungs pa/
<p>206a.2</p>brtul zhugs zhes bya ba la sogs pa'o/ /brtul zhugs zhes pa dam tshig gsum las dang po dang gnyis pa'o/ /lung bstan pa dang dbugs dbyung ba ni 'og nas ston pa ste thun mong du shes par bya'o/ /de rnams ni rig pa'i ye shes lnga'o/ /'di spyod pa byed pas na rig par sbyor ba'o/ /
<p>206a.3</p>de bas na dam tshig 'di med par rdo rje slob dpon gyi dbang bskur ba'i snod ma yin pas hUM las gyur pa'i rdo rje lag tu gtad la 'di skad du/ 'di ni sangs rgyas thams cad kyi/ /zhes brjod nas/ hi hi hUM zhes pa nas rdo rje brtul zhugs byin te de nas rdo rje'i de kho na nyid bstan to/ /thog mtha'
<p>206a.4</p>med pa'i sems dpa' zhes pa nas rdo rje snying po'i gtso zhes pa de kho na nyid byin pa ni rdo rje'i dam tshig go/ /de lta bu'i de kho na nyid rtogs pas gsung gi bstan pa'i phyir dril bu grogs su gsungs pa/ de bzhin nyid ces pa la sogs pa gsungs so/ /a las yongs su gyur pa'i dril
<p>206a.5</p>bu lag tu byin la/ 'di de sangs rgyas thams cad kyi/ /zhes pa nas/ rgyal bas byang chub mchog tu 'dod/ /ces pas brtul zhugs byin nas de kho na nyid brjod do/ /de ni chos kyis zhes pa ni gzhung bzhin du dkrol bar bya ste/ srid pa rang bzhin gyis dag pa/ /zhes pa ni/ gzung
<p>206a.6</p>ba la sogs pas dag pa ste de ltar ma yin na don med par 'gyur ba la sogs pa'o/ /rang bzhin dag ces pa ni zab pa'o/ /de sems can te byang chub sems dpa' rnams kyis bsgoms pas dam pa'i srid pa zhes te/ de bzhin gshegs pa rnams thob par byed pa'o/ /byed pa po
<p>206a.7</p>zhes pa ni zab pa de nyid do/ /de lta bu'i rang bzhin du shes pa ni dril bu'i dam tshig go/ /da ni phyag rgya'i dam tshig gis bcom ldan 'das thob par byed pa'i bzlas pa gsungs pa phyag rgya chen po zhes pa la sogs pa'o/ /phyag rgya chen po zhes pa ni lha'i sku la sogs pa'o/ /
<p>206b</p>
<p>206b.1</p>byin gyis brlabs te zhes pa ni skul sogs pa'o/ /snying ga zhes pa ni sa bon rnams kyis so/ /bsnyen pa la sogs zhes pa ni chung ngu dang / 'bring po dad chen po'i bsnyen pa la sogs pas so/ /dam tshig ces pa ni rdo rje 'dzin pa'o/ /'dod pa yang yin la gzugs la sogs pa yang
<p>206b.2</p>yin pas de skad do/ /sngags ni dbus su btags nas bzlas/ /zhes pa ni man ngag gi rim pas shes so/ /rang gi rang bzhin zhes pa ni rang gi lha'i rang bzhin te gzugs la sogs pa'o/ /de ltar shes par byas nas mchod par bya'o zhes te gsang chen gyi mchod pa ste yid
<p>206b.3</p>dga' bar byed pa'i phyir ro/ /mi mthun pa gang zhe na/ dka' thub dam bcas de dag ni/ /zhes pa ste nyan thos la sogs pa'o/ /de bsnyen byas na 'grub pa med/ces so/ /gang mi 'grub ce na/ mi snang mngon shes mkha' 'gro ste/ tha mal pa rnams kyis mi 'grub po/ /de bzhin
<p>206b.4</p>du sku gsung thugs la 'grub pa phyag rgya chen po yang mi 'grub ces so/ /de bas na bka' stsal pa/ de nas sangs zhes pa la sogs pa'o/ /'bras bu gsungs pa/ chos yig mchog ces te mi 'gyur bas na yi ge ste/ zab po gsal ba dbyer med pa'o/ /bde sdug gnyis med
<p>206b.5</p>bdag med ces pa ni gzugs la sogs pa re re yang gsum gyi bdag nyid do/ /de 'dod chags ye shes te rdo rje 'dzin pa la sogs par shes par byas nas de kho na nyid 'grub po zhes so/ /de yang sku gsung thugs bsgom pa/ /zhes pa ni phyag rgya'i dam tshig bsgoms na brtags pa tsam gyis 'grub
<p>206b.6</p>po zhes so/ /dam tshig gsum bsdus pa gsungs pa/ ji skad ces pa la sogs pa'o/ /da ni rdo rje slob dpon gyi dbang bskur ba gsungs pa/ sdom pa zhes pa la sogs pa gsungs pa'o zhes/ sdom pa bzung ba'i slob ma yis/ zhes pa ni phyir mi ldog pa'i sdom pa'o/ /de yang
<p>206b.7</p>phyir mi ldog pa'i dbang la sogs pas slob ma bzhugs su gsol bar bya ste/ de nas bla mas sdom pa'i mchog bka' stsal pa/ /pham pa 'di ni bcu bzhir grags/ /spang zhing dor bar mi bya ste/ /rtsa ba'i ltung ba de ltar gsungs/ /slob dpon nyid la smod pa dang / /bde bar
<p>207a</p>
<p>207a.1</p>gshegs pa'i skad cig dang / /khros pas mched kyi skyon rnams brjod/ /byams pas chen po yongs bral dang / /byang chub sems ni smad pa dang / /theg pa gsum po smad pa dang / /snod ma yin la gsang ba bstan/ /bdag nyid rgyal ba'i phung po smad/ /dag pa'i
<p>207a.2</p>chos la som nyi dang / /dam pa'i chos la dga' bral bar/ /sdug bsngal dag la chos su brtags/ /dad sems dag ni smad pa dang / /dam tshig nyid la sprad pa dang / /rnyed pa'i gzugs mang smad pa dang / /de ltar rtsa ba'i ltung ba yis/ /sngags pa rnams kyi dam tshig nyams/ /
<p>207a.3</p>nyin gsum mtshan gsum lan drug tu/ /nyin re bzhin du brjod par bya/ /yan lag dam tshig ces bya ba/ /dam tshig dang ni mi ldan pa'i/ /rig ma bsten par dga' ba dang / /tshogs kyi dkyil 'khor smod pa dang / /gsang ba'i chos ni ston pa dang / /sems can dad dang ldan pa la// dam
<p>207a.4</p>pa'i chos ni log par bstan/ /nyan thos dag tu rlom byed pa/ /nang du zhag bdun gnas pa dang / /sbyor ba nges par ma byas dang / /snod min gsang ba ston pa rnams/ /kha na ma tho sbom 'gyur te/ /sngags pa de yi dam tshig zad/ /zad pa grub par mi 'gyur te/ /nad dang sdug
<p>207a.5</p>bsngal rab tu 'phel/ /thur du bltas te dmyal bar 'gro/ /sngags pas de dag yongs spangs te/ /bdag nyid ma 'khrul shes par bya/ /zhes lan gsum brjod do/ /de ltar sdom pa bzung ba'i slob mas de bzhin du rjes su mthun pa'i yon phul nas phyag 'tshal nas tshigs su bcad
<p>207a.6</p>pa 'dis rdo rje slob dpon gyi dbang nod par bya ba'i don du gsol ba gdab par bya'o/ /byang chub rdo rje sangs rgyas la/ /zhes pa nas/nam mkha'i rdo rje bdag la stsol/ /zhes pa'i gsol ba gdab par bya'o/ /de nas bla mas dbang sbyin pa ni 'jug pa'i sgo zhes pa ni shar sgor ro/ /'dab
<p>207a.7</p>brgyad pad+ma'i khri la gzhag /ces pa ni kha dog gcig pa'i dkyil du sa bon la sogs pas brgyan pa la 'dab ma brgyad pa'i pad+ma la gnas par byas la/de'i steng du ras la sogs pas g.yogs pa'i seng ges mtshan pa la slob ma de bzhag ste/ gsol ba gdab par bya'o/ /de
<p>207b</p>
<p>207b.1</p>nas slob ma de lhag par mos pa la sogs pas ting nge 'dzin gsum gyi rnal 'byor dang ldan par byas nas thabs 'dis rdo rje slob dpon gyi dbang bskur ro/ /phyogs bcu dus gsum gyi rdzogs pa'i sangs rgyas kyi dkyil 'khor te bde bar gshegs pa lha mo'i tshogs dang bum pa gtso bor
<p>207b.2</p>byas pa'o/ /me tog spos mar me dri lha bshos gdugs rgyal mtshan can khyad par gyi mchod pa sna tshogs pa thogs pa rnams rang snying las phyung nas zhes pa ni/ slob dpon dang ye shes sems dpa'i sa bon gyi 'od zer phyung nas de bskul ba zhes so/ /rol mo dri sogs ldan byas zhes
<p>207b.3</p>pa ni rnga la sogs pa'o/ /rol mo dang dril bu la sogs pa'i rol mo dang ldan pa rnams kyi tshigs su bcad pa'i rdo rje brjod do/ /sngon bzhin rig pa'i dbang bskur nas/ /zhes pa ni de rnams kyis byas par bsams shing slob dpon gyis chu la sogs pa bka' stsal ba'i mthar thug pa'i
<p>207b.4</p>bar du bskur bar bya'o/ /de rnams kyi tshigs su bcad pa'i sde brjod pa 'di dag go/ /dbang bskur rdo rje chen po ni/ /zhes nas/ /sangs rgyas kun gyis byin pa yin/ /zhes pas dbang bskur bar bya'o/ /phyir mi ldog pa'i dbang zhes pa ni sa brgyad pa las so/ /de nas de thams
<p>207b.5</p>cad ye shes ngo bo slob ma de la gzhug par bsams nas/ oM su pra tiSh+Tha badzra swA hA/ mi bskyod pa rin po che'i dbu rgyan gsal/ de nas spyi bor me tog spos dang mar me dri mgrin pa/ snying gar dri rgyan sna tshogs pa khyad par gyi mchod pa rnams kyis yang dag par mchod nas mi bskyod rdo rje zhes pa la
<p>207b.6</p>sogs pa nas yang dag par bstod nas/ de nas slob ma rdo rje dril bu 'dzin par byas nas bkra shis la sogs pa'i tshigs su bcad pa brjod cing ngo'i steng du gdugs bteg par byas nas g.yas skor du lan gsum byed du gzhug nas/ dkyil 'khor gyi sgor thal mo sbyar nas gdugs dang bcas
<p>207b.7</p>pas phyag byed du gzhug go/ /de nas de gdugs bzung nas khri la bzhag ste/ rim pa 'di slob dpon gyis brjod par bya'o/ /de ring phyin chad bu khyod kyis/ /dkyil 'khor gyi ni slob dpon 'gyur/ /sngags dang rgyud kyang 'dzin par 'gyur/ /sangs rgyas byang chub sems dpa' dang / /lha rnams
<p>208a</p>
<p>208a.1</p>kyis ni bkur bar 'gyur/ /sems can rnams la snying brtse'i phyir/ /khyod kyis dkyil 'khor cho ga bzhin/ /nan tan bskyed de bri bar gyis/ /sgrub pa po yang rgyud la sbyor/ /zhes slob dpon gyi las bstan to/ /de la/ tshon lnga yang dag sangs rgyas lnga/ /zhes pa ni rtag pa la
<p>208a.2</p>sogs pa ste ci'i phyi'i tshon zhes bya na/ tshon rtsir snang ba'i ye shes kyis sangs rgyas kyi ngo bor sems can gyi sems mtshon pa'i phyir/ de bzhin du dbang po la sogs pa'i chos ji snyed rang rang gi tshon nyid dang bral ba'i phyir dag pas na lha rnams te de'i bum pa'o/ /ji lta bu zhe na sems can rnams la ye shes
<p>208a.3</p>bdud rtsi lta bu byin pas gser lta bur gnas so/ /tshogs gnyis kyis gang ba'i rtags su bum pa gang ba'o/ /sems can la thugs rdo rje'i chus brlan pa'i rtags su chus gang ba zhes so/ /de bzhin du byang chub kyi yan lag gis me tog dang / 'gro ba rnams yid tshim par byed pas na sgron
<p>208a.4</p>ma dang / 'dzam bu gling du chos bshad pas thams cad nang 'grangs pas bdug pa dang / /lung sogs pa chos kyis tshim pa'i lha bshos dang / ngo tsha shes pa dang khrel yod pas na sdom pa ste dam tshig gi rtags dang / bde ba chen po 'phel bar byed pa'i glu dang gar la sogs pas
<p>208a.5</p>kyang brgyan pa'o/ /phyin ci log thams cad las grol zhing khams gsum gyi chos kyi rgyal po'i gnas nyid kyi phyir na gzhal yas khang ngo / /dkyil 'khor snying po 'dus pa'i phyir/ /zhes pa ni snying po ni gsal ba dbyer med pa'i chos kyi dbyings te/ de bsdus pa ni de rtogs
<p>208a.6</p>pa'i dus na rgyu ba dang mi rgyu ba'i chos thams cad de'i ngo bor rtogs pas na dkyil 'khor ro/ /de ltar dkyil 'khor gyi de kho na nyid bstan nas/ da ni lha'i de kho na nyid bstan pa'i phyir/ dad pa brtson zhes bya ba la sogs pa ste/ de la me long sogs zad ye shes zhes pa ni kun gzhi la sogs
<p>208a.7</p>pa gnas 'gyur zhing bag chags dang bcas pa zad cing mthar thug pa ste skad cig ma'o/ /ma skyes ye shes zhes pa ni de rnams kyi rnam par dag pa ste/ bcos ma ma yin pa'i phyin ci log pa thams cad du mi 'gyur ba'o/ /gzugs la sogs 'khrul pa dag pas ni gcig dang du ma la sogs pa
<p>208b</p>
<p>208b.1</p>dag pa'o/ /phung po bzhis zhes bya ba la sogs pa ni rang dbang du brtags pa rnam par dag pa ste lta mo la sogs pa'o/ /rang gi mi mthun pa'i phyogs zhes pa ni sgrib pa bzhi'o/ /de la ldog pas na stobs bcu la sogs pa'o/ /so so rang rig ces pa ni gsal ba'o/ /chos nyid ces pa ni zab pa'o/ / 
<p>208b.2</p>de go rims bzhin du dbyer yod pa dang dbyer med pa'i rang bzhin du gnas pa'o/ /de bzhin du rig pa'i 'khrul pa zhes bya ba ni gong du bstan pa ltar phyi'i don gyi 'khrul pa la sogs pa rnams log cing / gzhan gyi rnam ltar 'di bltas te/ /'bras bu pha rol phyin sogs kun/ /zhes so/ /de nyid
<p>208b.3</p>kyis 'dir dkyil 'khor 'khor lo'i tshul du shes par bya'o zhes bstan to/ /da ni de la de kho na nyid dgu pa slob dpon la sogs pa'i las kyi dkyil 'khor gyi sgrub pa la sogs pa gsungs pa/ zhes pa la sogs pa'o/ /de'i don ni 'di lta ste/ slob ma rnams dbang bskur
<p>208b.4</p>ba'am/ bdag nyid kyang dngos grub sgrub pa'i don du dkyil 'khor ji lta ba bzhin du bris te/ phyag rgya dgod pa'i phyag rgya yan chad rdzogs par byas nas sangs rgyas mnyam sbyor las gsungs pa bzhin du bla re la sogs pa dang / a ga ru la sogs pa'i spos dang mar dkar gyi mar me 'bum
<p>208b.5</p>la sogs pa dang / pi wang la sogs pa'i rgyan gyi khyad par sna tshogs pas rnam par bskor nas cho ga 'dis dkyil 'khor bsgrub par bya'o zhes so/ /de nas byad dang zhes pa la sogs pa'o/ /de'i don ni bdag nyid phyi'i khrus byas nas gla rtsi la sogs pas byugs shing rgyan sna tshogs
<p>208b.6</p>pas rnam par brgyan pa legs pa'i nang tshangs can gyi stan la/ rdo rje dril bu ldan pa shar phyogs su bltas te 'dug par bya'o/ /de nas byad la sogs pa dang ldan pa'i bu mod dang lhan cig tu gnas nas rjes su chags pa'i mtha' la thug pas dang po sbyor ba bya ste/ cho ga gsum gyis gsang
<p>208b.7</p>ba'i gnas su lha bskyed nas brtan par byas te rig pa dag snang ba thob nas sbyor bar bya'o zhes so/ /'di nyid ni las dang po dang chud zad ye shes dbang du gyur par 'gyur ba'i mtshan ma yang yin no/ /de nas rang mtshan brjod nas/ rdo rje bdag ces pa ni/ badzra d+h+r-ika la sogs pa brjod nas
<p>209a</p>
<p>209a.1</p>rdo rje'i bdag nyid rnams 'byung ngo zhes so/ /'khor la mdun du bkug nas su/ /zhes pa ni rdo rje dang pad+ma sbyor ba'i sgras gshin rje gshed bskul bas de bkug nas shar phyogs kyi sgor gnas par bsam mo/ /bgegs kun bskrad ces pa ni/ /spros pa'i khro bo so sor
<p>209a.2</p>bsrung byas te/ /zhes pa ni dra ba la sogs pas so/ /de nas yon phul nas zhes pa ste dung phor gyi chu ku sha'i bam pos gtor zhing / oM a maM ni war+d+ha pra tIts+tsha hUM zhes brjod nas bsang gtor bya'o/ /nye reg gi sngags kyang de'o/ /de bzhin du bdud rtsi'i chu la yang snod du phul nas/ oM a phra ba ra sat+kA raM
<p>209a.3</p>oM aM dza zhes brjod do/ /oM a maM ar+g+haM pra tIts+tsha hUM dza bar ya zhes brjod nas me tog bsgying bas blangs te zhabs la dbul bar bya'o/ /mchod byas te zhes pa ni phyi dang gsang ba'i mchod pas so/ /de la bstod nas bdud rtsi myangs pa yang rab tu byas te sgo srung gi sgo ru las bya zhes pa ni shes rab
<p>209a.4</p>mthar byed kyi 'od zer gyis bteg ste bskor nas ji lta ba bzhin du thim par bya'o/ /phyi ma'i brda phrad par zad do/ /de nas mchod pa la sogs pa byas nas phyi rol du byung ste/ gong ma bzhin du phyogs skyong rnams la gtor ma dbul lo/ /de nas lhag chad kyi skyon bsal ba'i phyir rdo rje hUM mdzad du
<p>209a.5</p>bsgyur nas nang du zhugs te gong ma bzhin du bya'o/ /de nas ji skad du gsungs pa'i sbyin sreg gi cho ga byas nas/ sems can kun gyi don gyi phyir/ /dngos grub thams cad rab 'grub mdzod/ /ces gsol ba btab po/ /de la gzhan tshogs yongs su rdzogs par byed pa'i don du dkyil
<p>209a.6</p>'khor ji skad du gsungs pa bris pa'i phyogs bzhi'i gnas mdzes pa la shes rab kyi pha rol tu phyin pa dang / sdong po brgyan pa dang snang ba dam pa dang / gser 'od dam pa rnams bklags shing sangs rgyas la sogs pa la gong ma lta bu'i spos la sogs pa'i yo byad dpag tu med pas bsags nas
<p>209a.7</p>phyag rgya dgod pa yan chad rdzogs par byas/ /skud pa dang tshon rtsi gshegs su gsol nas/ ba lang gi lci ba dang bsres nas/ phyi skor la byug cing me tog la sogs pa sna tshogs pa dgram par bya'o/ /de nas khrus la sogs pa brtsams nas shar phyogs su kha bltas te rdo rje dril bu dang ldan pas
<p>209b</p>
<p>209b.1</p>ras kyis g.yogs pa'i stan la 'dug ste/ dam tshig gcig par yod pa'i grogs po rnams kyang gong ma'i rim pas rgyan sna tshogs kyis brgyan nas gnas ji lta ba bzhin du gzhag par bya'o/ /de nas bla mas bstan pa'i de kho na nyid la goms bar bya ba'i ched du byang la sogs pa dang ldan
<p>209b.2</p>pa'i bu mo rang gi g.yon du bzhag ste/ gong du bla ma lta bu'i ting nge 'dzin la gnas nas 'khyud pa dang 'o bya ba la sogs pa'i rim pas ye shes 'phel bar bya'o/ /phyi ma'i snga ma bzhin du bstan pa ltar ro/ /de bzhin du rig pa 'dis tshogs kyi dkyil 'khor yang bsgrub par bya'o zhes so/ /
<p>209b.3</p>da ni de kho na nyid bcu pa glegs bam la sogs pas bskor ba'i cho ga slob dpon las gsungs pa/ dkyil 'khor zhes pa la sogs pa'o/ /dkyil 'khor sngon bzhin bris nas su/ /zhes pa ni dad pa can gang zhig gis gzugs brnyan nam glegs bam la sogs pa yid kyis
<p>209b.4</p>bsams nas/ skyes bu byed mtha' yan chad dbang / /zhes pa ste chu nas rdo rje slob dpon gyi dbang yan chad ji ltar rigs par bskur bar bya'o zhes so/ /bum pa la sogs pa la yi ge gsum dang lnga bzlas par bya'o zhes so/ /yang na sngon du phyung ba'i sngags zhes pa ste/ badzra d+h+r-ika la sogs
<p>209b.5</p>pa yang bzla'o zhes so/ /phyi yi khrus ni byas nas su/ /zhes pa ni bskur ba'i dus su me long dang ldan pa'i spyi khrus byas nas zhes so/ /nang gi khrus gang zhe na dkyil 'khor zhes pa la sogs pa'o/ /de'i don ni 'di lta ste/ thabs dang shes rab kyi bdag nyid dkyil 'khor gyi gtso bo'i gzugs su
<p>209b.6</p>bsnyen sgrub dang ldan pas bskyed pa de bzhin nyid kyi khrus te cho ga'o/ /de lta bu la sogs pa'i rim pa rdzogs nas dgongs zhi ba'i sbyin sreg gi rim pa bya ste/ de nas thab kyi nang du man 'ji'i steng du gser dngul gyi snod bzhag nas/ 'bras grus pa gtsang ma 'o ma dang sbrang rtsi dang bu ram dang / mar
<p>209b.7</p>rgya che bar btab nas blugs par bya'o/ /de bskol zhing bdud rtsi byin gyis brlab pa'i cho gas sbyangs te yi ge gsum du mar bzlas te dngul gyi snod du blugs te/ oM dI pya an+na sa mA d+hi d+h+yA+e na pra Ni ne swA hA/ zhes brjod nas lha rnams la dbul bar bya'o/ /rang yang myang yon bdag la yang sbyin gzhan dag
<p>210a</p>
<p>210a.1</p>la yang sbyin no/ /de nas 'di brjod par bya'o/ /bzod par gsol mtha' sangs rgyas ku/ /lha dang de yi sras kun gang / /tshangs pa la sogs phyogs skyong kun/ cho ga gang 'di bya ba la/ /zhi ba bkra shis kun la ni/ /yon bdag chen por byas nas su/ /sangs rgyas yul
<p>210a.2</p>du gshegs su gsol/ /yang ni slar ni byon mdzod cig /lha la bzod par gsol nas su/ /'di nyid kyis ni byin gyis rlob/ /gang gis da ltar bzhugs par 'gyur/ /bskal pa 'am bskal pa brgya lhag dang / /ci snyed lha kun gsung mdzod cig /sa dang chu dang me rlung rnams/ /mos pa
<p>210a.3</p>dga' ba byas nas su/ /legs pa'i rang gnas gshegs su gsol/ bu dang rigs rgyud srung mdzod cig /ces brjod nas nub mo yang dag pa'i tshogs kyis mchod par bya/dge 'dun rnams la chos ston gsol sa gzhi byug par bya'o/ /lha mnyes par 'dod na bla ma ces kyang mnyes
<p>210a.4</p>par bya'o/ /yo byad ci snyed pa ma lus par dbul bar bya'o/ /de ltar byas pas don thams cad 'grub par 'gyur ro zhes rdo rje 'dzin pas gsungs so/ /da ni dbang thams cad 'bras bu bzhir bsdus pa gsungs pa cha dang zhes pa la sogs pa ste 'bras bu'i sgo nas bla ma shes so/ /da ni gsang ba'i
<p>210a.5</p>dbang bskur ba'i cho ga gsungs pa de nas zhes pa la sogs pa'o/ /de'i don ni 'di lta ste/ rig pa'i dbang dang phyir mi ldog pa'i dbang thob pa de nyid las chu'i ye shes bskyed nas zhing dag par bya ba'i phyir sngar gyi dkyil 'khor 'di nyid dam gzhan yang rung ste me tog la sogs pas brgyan
<p>210a.6</p>nas/ slar lo la sogs par bsnyen bkur byas pa'i bla ma la gser la sogs pa'i yon dang / tshogs kyi mchod pa chen po byas nas pus mo g.yas pa'i lha nga sa la btsugs te gsol ba gdab pa ni/ kun mkhyen ye shes phung po can//srid pa'i 'khor lo rnams spyod ba/ /di ring bshad pa'i
<p>210a.7</p>rin chen gyis/ /gtso bos bdag la sku drin stsol/ /khyod zhabs pad+ma spangs nas ni/ /rje gcig bdag la skyabs ma mchis/ /'gro ba dad pa'i thub chen po/ /de bas blo mchog mnyes par mdzod/ /sdug bsngal kun gyi rgyur 'gyur ba/ /rje btsun gyis ni grol bar mdzod/ /sdug
<p>210b</p>
<p>210b.1</p>bsngal thams cad grol bar mdzod/ /mgon med rnams la thugs rjes dgongs/ /zhes gsol pa gdab po/ /de nas bla ma dpal ldan pas/ yon tan gyi chos snying rje slob ma la bskyed nas zhal gdams par byas nas rab tu dga' nas snga ma lta bu'i sdom pa bstan par bya/ de nas slob
<p>210b.2</p>ma des gzugs la sogs pa dang ldan pa'i rig ma legs par bslabs pa lo bcu drug lon pa bla ma la phul nas bla ma chen po la gsang ba'i dbang nod du gsol ba gdab par bya'o/ /rdo rje sems dpa' khyod ni sangs rgyas kun gyi bde ba bsgrub pa ste/ rnam dag byang chub sems dpa' bde ba rgya
<p>210b.3</p>chen pos sras su bcas pa'i/ /yun ring stong nyid bsgoms pas bdag ni shin tu gdungs/ /dga' ba'i yid 'ong don chen 'dod pa bdag la bskyab tu gsol/ /kye 'dod chags de ni dri med kun du bzang po'i spyod pa ste/ /dag pa'i 'dod chags rdo rje dam tshig la ni phyed mdzad nas/ /
<p>210b.4</p>dka' ba rnam pa drug la spyod pas shin du gdungs mdzad pa'i/ /rab tu dgyes pa dbang 'dod pa'i bde ba nyid kyis 'joms par mdzad/ /rnam dag rdo rje las byung ba yi ye shes chu/ /rin chen 'bar ba byang chub sems yid rnams phyung nas/ /rgyal ba rnams kyi dbu ni skam pa las/ /dri med rin
<p>210b.5</p>chen char gyi spyi bor dbang bskur mdzod/ /mnyam dang mi mnyam 'dod chags tshul dag pas/ /pad+ma'i gnas su rdo rje mdzod gtong ba/ /sna tshogs sems dpa' sems can rlan gyur pa/ /sbyor ba gzhan yon ma rtogs bshad par gsol/ /rdo rje sems dpa' khyod dbang
<p>210b.6</p>mchog bde byed pa po/ /rdo rje pad+mo che ba'i tshul gyis sbyor mdzad de/ /rgyu ba kun gyi gzugs kyi sku ni rab bstan nas/ /thams cad bde bar sgrub pa nyid kyis bdag la mnyes par mdzod/ /ces gsol ba gdab par bya'o/ /de nas bla mas byin gyis brlab pa yang byas te zhes pa ni 'bring po'i
<p>210b.7</p>bsnyen sgrub bzhi dang ldan par bya ste/ /rdo rje dang pad+ma dag par byas nas yang dag pa'i sbyor ba bya/ /de nas/ thugs dbang de ni rdo rje dkyil/ /yang dag thim nas zhes pa ni/ /sa bon gyis ni bskul ba yi/ /thugs dbang zhu ba'i rjes 'gro ba/ /rigs ni brtags par byas nas kyang / /slob ma'i
<p>211a</p>
<p>211a.1</p>kha ru dbab par bya/ /zhes pa bla mas bstan pa ltar shes rab kyi bye brag gis dbab par bya'o/ /de nas slob ma rnam par snang mdzad kyi ngo bor gnas pas kyang de bzhin gshegs pa zhu ba'i bdag nyid du shes par byas nas btung bar bya'o/ /snang srid du snang ba thams cad kyang
<p>211a.2</p>de yin par shes par bya'o/ /a ho ma hA su kha zhes brjod par bya'o/ /de nas bla ma'i zhal nas brgyud pa'i rnal 'byor pa gsum pa la rdo rje bzlas pas sgyu ma lta bu'i sku'i ngo bor bstan par bya'o/ /slob mas kyang bstod pa sna tshogs pas bstod par bya'o/ /de kho na nyid gsum pa'o/ /da ni de kho na nyid bzhi pa
<p>211a.3</p>shes rab ye shes kyi dbang bskur ba gsungs pa/dpal ldan zhes pa la sogs pa'o/ /de'i don ni 'di lta ste de ltar rig pa'i dbang / phyir mi ldog pa'i dbang thob pa slob ma gzhi dag par byas pa de la rang rig chos sku gsal bar bstan pa'i phyir chos thams cad kyi 'byung gnas chos kyi dbyings
<p>211a.4</p>kyi rdo rje mar byin gyis brlabs pa brgyan pa ji skad gsungs pa de lag tu sbyin par bya'o/ /de nas snga ma lta bu'i sdom pa dang khyad par gyi sdom pa slob ma la bstan par byas/ de nas des/ kri ta mu tsa he he ba ca bi tra mu hi d+ha b+ha k+Sha rak+taM shu kra ta thA mAM saM s+t+waM naM b+ha kra tiSh+Tha/ brtseg ma naM bar ma sa bu hi b+ha rtsa ya
<p>211a.5</p>thA sa ga mi ti zhes brjod pa dang des bzhad gad dang bcas par smras pa/ kriny+tsa pi no ta he de ba sha kaM ka d+hi bak+Shi naM/ ka rdze b+ha ga hi sa ti hri naM tsum+ba naM b+ha ga mo ba tsa zhes lan gdab par bya'o/ /de nas yang gon pa'i ga sha phud nas pad+ma gsal bar bstan to zhes brjod do/ /e ma bdag gi pad+ma 'di/ /bde ba
<p>211a.6</p>thams cad dang ldan pa'i/ /gang gi cho ga sbyin byed na/ /de yi mdun na rtag par gnas/ /don byed pad+ma dam pa 'di/ /sangs rgyas rnams kyis bkur ba'i gnas/ /bde chen rgyal ba'i rang byung ni/ /de nang rtag tu bzhugs pa yin/ /b+ha ga b+ho k+Sha ho ra ti/ /de nas bla ma'i man ngag gis nang
<p>211a.7</p>na gnas pa'i rtsa ba'i 'khor lo bskul nas/ sor mo la sogs pa bla ma'i man ngag gis shes par bya ste/ sa bcu dang ldan pa de la 'khyud par bya'o/ /bsgrub bya sgrub po sbyar ba dag /de ni brnyes pa zhes su gsungs/ /rdo rje pad+mo sbyor ba gang / /nye bar sgrub pa zhes su 'dod/ /
<p>211b</p>
<p>211b.1</p>hUM dang phaT dang ldan par ni/ /bsgrub pa sgrub par gsungs pa'o/ /rang bzhin nyid bde zhi bar ni/ /sgrub pa chen po zhes bya'o/ /zhes so/ /de bas na/ nyams su myong zhing bde ba de//rdo rje skyil mo krung gnas sems/ /nor bu'i bar du mthong bar bya/ /zhes so/ /bde ba de gnas na
<p>211b.2</p>'dor ro/ oM sar+b+ba ta thA ga ta a nu rA ga badzra swa b+hA wa At+ma ko\u0f85haM/ /zhes brjod nas rdo rje dbyings kyi dbang phyug ma dang ldan par mthong nas rang gi snying ga nas gti mug dga' ma la sogs pa spros nas slob ma'i snying gar gzhug par bya'o/ /des kyang pad+ma rA ga la sogs pa sna tshogs pas mchod
<p>211b.3</p>par bya'o/ /pad+ma la gnas pa'i byang chub sems dpa' ye shes can gyi lces blang bar bya'o/ /oM badzra a mo k+Sho ho/ /shes rab ye shes so/ /de nas des rgyas btab nas dbang bskur ba rin po che bzhi bla ma'i man ngag gis mkha' gnyis kyi sbyor ba'i bshad pa sbyin par bya ste/ bsam pa brtan pa
<p>211b.4</p>zab cing rgya che ba la mos pa'o/ /gzhan la ma yin te/ de nas dkyil 'khor gyi de kho na nyid dang / lha'i de kho na nyid dang slob dpon gyi phrin las bstan par byas nas/ gsang ba'i dbang dang / shes rab ye shes dbang gi dam tshig dang sdom pa de nyid bstan par bya'o/ /de bas na bka' stsal te zhes so//
<p>211b.5</p>de ji ltar byang chub ces pa la sogs pa'o/ /de la/ de las gzhan yang dam tshig gsungs/ /zhes pa ni ltung byed dang sbom po'i ltung byed do/ /dkon mchog ma bzhin pa'i zhes pa ni le'u dgu la sogs pa'i rim pas zhes so/ /rnal 'byor rgyud ces pa ni 'di nyid do/ /de las gsungs pa
<p>211b.6</p>khyad par gyi sdom pa ste/ glegs bam bklag pa la sogs pa'o/ /de dag kyang chog bzhin du gsungs zhes so/ /de nas slob ma des pus mo btsugs thal mo sbyar nas gnas pa la de'i spyi bor g.yon pa'i phyag bzhag nas rig ma'i brtul zhugs sbyin par bya'o/ /bdag gis de ring yang
<p>211b.7</p>dag bshad/ /sgrub pa po la rig ma sbyin/ /byang chub chen po bsgrub pa'i phyir/ /de bzhin gshegs rnams mkhyen par gsol/ /thabs gzhan gyis ni 'tshang mi rgya/ /de bas 'dir ni rig ma'i mchog /thams cad chos ni gnyis med de/ /snang ba gnyis kyis mtshon pa yin/ /de bas
<p>212a</p>
<p>212a.1</p>rtag tu 'khor ba ru/ /khyed kyis bral bar mi bya'o/ /'di ni sangs rgyas thams cad kyi/ /rig ma'i brtul zhugs bla na med/ /blun chen gang zhig 'da' byed na/ /de la dngos grub mchog ni med//rig ma'i brtul zhugs cho ga'o/ /lung bstan pa gsungs pa/ 
<p>212a.2</p>de nas zhes pa la sogs pa'o/ /de la de bzhin gshegs gyur nas/ /zhes pa ni bdag nyid skad cig gis yi ge a las shAkya thub pa'i skur gyur te zhes so/ /mchog sbyin tshul gyis lung bstan bya/ /zhes pa ni phyag rgya de kho nas so/ /de dngos gang zhe na snying gar khu tshur g.yon gyis slob ma'i
<p>212a.3</p>bar gyi mthar gsung ste gsang ba'i mchog sbyin pa'i phyag rgya spyi bor bzhag ste bla na med pa'i byang chub chen por lung bstan par bya'o/ /bde gshegs kun kyi lung bstan yin/ /zhes pa ni slob dpon nam rdo rje 'dzin pa la sogs pa'o/ /bka' lung gnang ba'i dbang bskur ba
<p>212a.4</p>gsungs pa ji lta ji ltar zhes pa la sogs pa'o/ /de la dag pa zhes pa ni tha mal pa'i 'dod chags la sogs pa dag pas sems can gyi don bya zhes so/ /rang rig bya ba gsungs pa nyin re zhes pa la sogs pa'o/ /bsgyur nas 'grub ces pa ni/ grub pa'i mtshan ma rnyed nas
<p>212a.5</p>ji skad gsungs pa bzhin du 'grub ces so/ /'bras bu gsungs pa mi snang zhes pa la sogs pa'i ste/ de la/ 'gro kun gtso bo rdo rje can/ /zhes pa ni phyag rgya chen po ste phyogs ma chad pa'o/ /de las gzhan zhes pa ni rgya mtsho chag pa la sogs pa'o/ /de dag kyang dkyil
<p>212a.6</p>'khor gyi 'khor lo la rjes su chags pas 'grub pa la sogs pa'o/ /de nyid gsungs pa rdo rje bdag po zhes pa ni gzugs rdo rje ma la sogs pa ste/ de rnams kyi yul rnams bstan pa byang chub thob ces so/ /de bas zhes bya ba la sogs pas mjug bsdu ba gsungs pa
<p>212a.7</p>ste/ cho ga bzhin zhes pa ni man ngag gi rim pas zhes so/ /de'i don ni 'di lta ste snga ma lta bu'i kun mkhyen zhes bya ba sogs pas gsol ba gdab pa'i slob ma la brgyud pa dang / nyan pa dang mchog dang thun mong sgrub pa dang / dbang bskur ba la sogs pa'i rgyud som nyir gyur pa
<p>212b</p>
<p>212b.1</p>rnams kyang bstan to/ /thams cad snang ba'i dbang sbyin no/ /zhes so/ /dbugs da byung ba'i dbang gsungs pa ci bzhin zhugs pa'i zhes pa la sogs pa'o/ /de la bsngags par 'dod pa rnams la zhes yon tan brjod par 'dod pa rnams la 'og nas byung ba'i tshig gis dbyugs dbyung
<p>212b.2</p>zhes so/ /dam tshig gsum zhes pa ni rdo rje la sogs pa'o/ /cho ga sbyin zhes pa ni 'dir ni man ngag gi rim pas ji lta ba bzhin du sbyin no zhes so/ /bsngags pa dngos gang zhe na/ gsang ba'i mchog 'gyur zhes bya ba nas brtsams te/ khyed rnams 'gro bar shog cig ces pa'i bar
<p>212b.3</p>gyis rdo rje 'dzin pa'i sa la dbugs dbyung bar bya'o/ /de nas shin tu kho nar gnas/ /zhes pa ni shin tu rnam par dag par gnas pa'o/ /srid pa shin tu dag pa ste/ /zhes pa ni dus de nas bzung ste khyed kyi srid pa ni shin tu rnam par dag pa'o zhes so/ /dam tshig rdo rje ldan pa zhes pa ni
<p>212b.4</p>rdo rje 'dzin pa'o/ /de'i khyad par gsungs pa rig ma zhes pa la sogs pa'o/ /rdo rje phyag rgya ni rang gi lha'o/ /dam pa'i chos ni smod mi bya/ /zhes pa la sogs pas ni sems kyis kyang mi rung nas gzhan lta ci smos zhes so/ /dad pa med pas de rnams don med par bsams nas
<p>212b.5</p>yal bar bya ba ma yin no/ /ma rig pa zhes bya ba ni ma thos pa'o/ /gti mug gis zhes bya ba ni ma bsams pa'i dbang gis ma dran pa'o/ /rang dbang zhes pa ni rdo rje 'dzin pa dang shes rab kyi pha rol tu phyin pa dang de las byung ba'i phyag rgya sngags dang ye shes kyi sku'o/ /nyid las byung zhes
<p>212b.6</p>pa ni gzhan la brten pa dang 'dra yang rang gi de kho na nyid rtogs pa las byung ngo zhes so/ /rdo rje dril bu'i phyag rgya rnams/ /zhes pa ni gong ma lta bu'i dam tshig gsum mo/ /spang bar byar mi rung zhes pa ni skom pas ngal ba'i dbang gis mi spang / smod byed na zhes pa ni ma dran pa la sogs
<p>212b.7</p>pas so/ /rjes su rigs pas zhes pa ni rang gi dbang gi rjes su mthun par zhes pa'o/ /rang gi dam tshig ces pa ni rang gi lha'i sku'o/ /dam tshig lha dang mnyam par du/ /zhes pa ni rang gi lha dang gcig kho na ste som nyi mi bya'o/ /de dag kun mdzod cig ces pa
<p>213a</p>
<p>213a.1</p>ni gong du gsungs pa rnams so/ /'gro ba'i bden pa zhes pa ni chung ba dang mi brtan pa dang yun ring por gnas pa las de nyid bsgoms pa'i stobs kyis dag pa ste/ rdo rje sems dpa' dang 'dra zhes pa ni de dang ngo gcig tu gyur pa de la khyed rnams grol
<p>213a.2</p>bar shog ces so/ /de nas sngar bstan pa'i bka' lung kun snang ba'i dbang yang sbyin no//de ltar dbang thams cad bskur nas dam pa la gus pa dang ldan pas slob ma rnams kyis bla ma chen po'i zhabs la mgo bos phyag 'tshal nas/ /ji ltar rjes mthun gyi bka'
<p>213a.3</p>stsal pa ltar bdag cag gis kyang de ltar bya'o zhes bla ma'i mdun du gsol bar bya'o/ /da ni dkyil 'khor bsdu ba'i cho ga gsungs pa/ 'byor ba zhes pa la sogs pa'o/ /so so re re zhes pa ni slob ma de dag 'byor ba yod na rang gi sdig pa la sogs pa zhi bar bya ba'i phyir
<p>213a.4</p>gong nas gsungs pa lta bu'i sbyin sreg re re bya'o zhes so/ /yang na thab gcig kho nar mi 'gal lo/ /ji ltar bya ste lag pa g.yon gyis zhes te bla ma'i lag pa g.yon gyis slob ma'i lag pa'i mthe'u chung bzung ste bskor zhing gong ma'i cho gas zhi bar bya'o zhes so/ /grangs
<p>213a.5</p>gsungs pa lta bu'i lugs gsum mam bdun nam gcig ces so/ /sa bdag dang phyogs skyong ba la sogs pa bzhi bar bya ba'i sbyin sreg gsungs pa/ rgyal po zhes pa la sogs pa'o/ /de'i don ni 'di lta ste/ gong gi thab de nyid du ji skad gsungs pa'i rdzas rnams
<p>213a.6</p>kyis phyogs skyong la sogs par zhi ba'i don du sbyin sreg byas nas gsol ba gdab par bya'o/ /de gang zhe na sems can gyi don byed pa la sogs par khyed kyis grogs mdzod cig ces gsol ba gdab par bya'o/ /da ni spyod lam la sogs pas mnyes par bya ba gsungs pa/ 
<p>213a.7</p>gang de lhag par zhes pa la sogs pa'o/ /zas dang zhes pa ni chang la sogs pa'o/ /spyod lam zhes pa ni sdom ba mchog la sogs pa las gsungs pa'i glu dang gar la sogs pa'o/ /bdag gzhan zhes pa ni slob dpon dang grogs po la sogs pas shes so//
<p>213b</p>
<p>213b.1</p>de'i don ni 'di lta ste/ sbyin sreg byas pa'i de ma thag pa 'dir bla na yod pa la sogs pa'i mchod pa dang / bza' btung dang glu gar la sogs pa mchod pa dang bdag dang lha'i dkyil 'khor sna tshogs dam pa'i mchod pas tshim par byas te bsdu bar bya zhes bya bar sbyar ro/ /skal
<p>213b.2</p>ldan slob mas bzung nas su/ /zhes pa ni skal ba dang ldan pa'i slob ma las gzhan la smrar mi rung ba'i don mnas bsgags te bstan to/ /de nas gzhug pa thams cad kyis kyang bla ma chen po la phyag byas nas mngon par bstod de phyir phyung bar bya'o/ /mtha' mar muH
<p>213b.3</p>gzhug yig gsum gyi ni/ sngags kyis nye bar bsdu bar bya/ /zhes pa ni thams cad rdzogs nas mchod pa la sogs pa bya ste/ oM AHhUM muHzhes pa'i sngags kyis ye shes sems dpa'i dkyil 'khor gshegs su gsol lo/ /bsdu bar bya zhes pa'i tshig gis ni
<p>213b.4</p>oM AHhUM zhes pa dam tshig gi dkyil 'khor bdag gi thugs kar bsdu'o zhes so/ /a kA ro la sogs pas zhes pa ni chos nyid kyi bden pa brjod pa ste/ a kA ro mu khaM sarba d+harma NAM Ad+ya nu t+pa n+na twAta ces pas gzugs brnyan gyi dkyil 'khor nam mkha' dang 'dra ba stong pa
<p>213b.5</p>nyid du bsgoms nas bsdu bar bya'o zhes so/ /dkyil 'khor la sogs pa'i nor gzhan gyis bskur mi rung bar bstan pa/ khung bu gang bar zhes pa la sogs pa'o/ /de nas ni gong nas gsungs pa 'di las dang po'i dkyil 'khor gyi cho ga gsungs pa yin no/ /
<p>213b.6</p>gzhan rnams kyis ma lus par 'dir ci rigs par sbyar ro zhes so/ /da ni cung zad ye shes dbang du gyur pa'i rnal 'byor pas dkyil 'khor bri ba'i cho ga gsungs pa/ cung zad ces pa la sogs pa'o/ /de la khye'u dang bu mo bcu gnyis pa zhes pa ni dbab pa'i
<p>213b.7</p>snod de/ de la nyon mongs pa'i rigs kyi skyon gyis ma gos pa'i phyir ro/ /mchod gnas zhes pa ni gnyis gnyis par byas nas des dkyil 'khor bri bar gzhug ces te thig dang rdul tshon la sogs pa byed du gzhug pa'o/ /snod de la dngos gang dbab ce na/ 
<p>214a</p>
<p>214a.1</p>thugs la zhes pa la sogs pa'o/ /thugs kyi gnas skabs su mi bskyod pa khye'ur bu mo la mA ma kI dbab ces so/ /de ltar phyi ma la yang sbyar zhes so/ /dbab pa de'i yon tan brtags pa gsungs pa sems can gang zhes pa la sogs pa'o/ /
<p>214a.2</p>dbab pa'i lhas bris pa ni rmad du byung ba zhes te khyad par du 'phags pa zhes so/ /gzhan ma ni go sla'o/ /slob ma gzhug pa zhes pa la sogs pa ni las dang po pa bzhin du bya'o/ /de gsungs pa/ slob dpon slob ma'i cho ga ni/ /sngon bzhin bsam gtan kho nas
<p>214a.3</p>gnas/ /zhes so/ /de'i don ni 'di lta ste/gong du smos pa lta bus zhugs pa 'am/ bdag dngos grub kyi mtshan ma mnyes pas 'dzab bzlas pa byas/ sa dag par bya ba'i mchog la sogs pa bya ste/ji skad gsungs pa'i khye'u dang bu mo khang par bcug ste sgo bcad
<p>214a.4</p>nas cho ga ji lta ba bzhin du phab ste de gnyis slob dpon dang slob ma'i ngo bos thig gdab pa dang / tshon dgye ba dang phyag rgya bkod pa ji lta ba bzhin du bya ste lha gshegs su gsol nas de gnyis slar btang ste/ de nas bdag ni lha gnas pa'i bsam pas sbyor ba la sogs pa
<p>214a.5</p>snga ma kho na bzhin du bya'o/ /de slob ma gzhug pa dbang bskur ba yang snga ma kho na bzhin du bya'o zhes so/ /dngos grub kyi mtshan ma ma rnyed pa zhig na lhas dbang bskur ba'i cho g.yan chad kyis bdag zhugs te/ rgyud las ji skad gsungs pa bzhin du thun mong gi dngos grub mtshan
<p>214a.6</p>ma thob pa'i bye brag gis ci rigs par bsgrub par bya'o zhes so/ /da ni ye shes dbang du gyur pa'i rnal 'byor pas bsam gtan gyi dkyil 'khor gyi cho ga gsungs pa/ sems nyid kho na zhes pa la sogs pa'o/ /sems nyid kho na zhes pa ni/ phyi'i bya ba la ltos pa med
<p>214a.7</p>pa kho nar zhes pa'i don to/ /ye shes dbang du thob pa zhes pa ni 'di lta ste/ de'i byin rlabs kyis mthong ba ste zhes so/ /btsud nas 'di na gnas pa'i mtha'/ /zhes pa ni bsam gtan kyi dkyil 'khor der skal ba dang ldan pa btsud nas bka' lung snang ba'i mthar thug
<p>214b</p>
<p>214b.1</p>pa'i bar gyis dbang bskur bar bya'o zhes so/ /rmi lam ltar 'dod shin tu gsal/ /zhes pa ni cung zad mi gsal ba'i dpe bstan pa yin te/ de sgyu ma lta bu'i lha'i sku rang dang gzhan gyis mthong ba de yang ji lta ba bzhin du ma yin te rmi lam la sogs pa bzhin no zhes so/ /
<p>214b.2</p>sems kyi sku gzugs bstan pa'i phyir/ /zhes pa ni nang gi bzlas pa'i rim pas nyin mtshan du rang nyid zlos te/sgyu ma lta bu'i lha'i gzugs su bstan pa'i phyir rnal 'byor pa ste mchog ni zhes bya'o//de'i don ni 'di lta ste/ gong du slob ma rnams la snod du rung zhing sbyor
<p>214b.3</p>ba la rnam par gnas pa/ yul rnams la zhen pa dang bral ba rnams kyis zhus pa'i don du dkyil 'khor sgyu ma lta bu bsam gtan gyis rdzogs par bya ste/ khyad par can gyi slob ma de der bcug ste chu nas thams cad snang ba'i mthar thug pa'i dbang bskur bar bya'o
<p>214b.4</p>zhes so/ /de las gzhan pa'i slob ma'i bya ba la mngon par zhen cing blo gros dman pa der 'jug par mi nus pa rnams la cung zad ye shes kyi dbang du gyur pa'i rnal 'byor pa ltar gzugs brnyan du bris nas dbang bskur ba la sogs pa bya'o zhes slob dpon snga ma pa'i
<p>214b.5</p>zhal snga nas bshad do/ /de la gzhan rnal 'byor pas 'dis dngos grub chen po la sogs pa'i mtshan ma rnyed nas/ snod la dbab pa'i lhas bris pa'i dkyil 'khor la gnas nas ji skad gsungs pa'i lam gyi rim pas dngos grub chen po la sogs pa bsgrub
<p>214b.6</p>par bya'o zhes so/ /rnal 'byor gsum gyi snga ma bzhin/ /zhes pa ni sku la sogs pa'i rnal 'byor pas dkyil 'khor bri ba'i cho ga ni gong ma kho nar zad do zhes so/ /phyag mtshan dgod pa'i khyad par gsungs pa/ cho ga bsdu ba'i 'khor lo'o/ /de nas mi
<p>214b.7</p>bskyod phyag mtshan dgod/ /ces so/ /ci'i phyir zhe na/ sku gsum gsang ba dag phyir zhes te gsung rdo rje dang thugs rdo rje yang chos kyi dbyings su ro gcig pa'i phyir ro zhes so/ /de bzhin du khyad par gzhan yang ci rigs par rtogs par bya'o zhes so/ /da ni rnal 'byor
<p>215a</p>
<p>215a.1</p>pa rnam pa gsum char la yang sems kho na gtso bo yin par gsungs pa las dang po pas zhes ba la sogs pa'o/ /las dang po pa ni de nyid do/ /cung zad tsam zhes pa ni cung zad ye shes dbang du gyur pa'o/ /ye shes dbang thob ces pa ni ye shes dbang du gyur pa'i rnal
<p>215a.2</p>'byor pa'o/ /de rnams kun kyang sems kyi cho ga gsungs te zhes pa ni sngags la sogs pa'i bya ba tsam gyis byed pa dgag pa'o/ /de bas na/ sems kyi cho ga de med na/ /de rnams la ni 'grub pa med/ /ces so/ /de nyid gsungs pa rdo rje slob dpon zhes pa la sogs pa'o/ /
<p>215a.3</p>rdo rje slob dpon dang slob ma mtshungs par rgyu mthun pa'i 'bras bu la sogs pa bdag gis rtogs par 'dod na/ sems kyi cho ga mchog gsungs zhes te de la brtan pa kho nas 'grub par 'gyur zhes so/ /ngag brjod tsam gyis ci yang med/ /ces pa ni/ nang gi bzlas pa ma gtogs
<p>215a.4</p>par sngags la sogs pa bzlas kyang mi 'grub ces so/ /spyod pa tsam gyis sangs mi rgya/ /zhes so/ /de ni ye shes kyi sku ma gtogs par bgrang phreng bgrang ba dang / lag pa'i phyag rgya dang skyil krung la sogs pa'i mtshan nyid kyis sangs rgyas pa ma yin zhes so/ /thos pa
<p>215a.5</p>tsam las yod ma yin/ /zhes so/ /bla ma dam pa bsnyen bkur ba las byung ba'i de kho na nyid kyi gsang ba'i man ngag bla ma'i zhal nas ma thob par gzhan tshigs su bcad pa rkyang ba du ma thos pa la sogs pas kyang / phyag rgya chen po mngon gsum du mi mdzad ces so/ /'o na gang gis
<p>215a.6</p>thob ce na/ ci tsam sems dpa' brtan byed na/ /zhes te ji skad gsungs pa rnams rtogs par bya ste/ thabs gzhan gyis bde bar gsungs gsos te/ de nas dgon pa la sogs pa yid du 'ong ba'i sa phyogs su gnas te/ ji skad gsungs pa'i 'og nas 'byung
<p>215a.7</p>ba'i 'bras bu gsal bar 'gyur zhes so/ /de nyid zlos pa'i phyir yang bka' stsal pa/ sngags pa rnams kyis gzhag par bya/ /zhes so/ /ci'i phyir spros pa mang por gzhag ce na sems las thun mong dang mchog gi khyad par 'grub pa dang / sems las rnam pa
<p>215b</p>
<p>215b.1</p>thams cad mkhyen pa'i byang chub 'byung ba'i phyir de kho na la blo rnam par bzhag ste/ gzhan spros pa mang pos ci zhig bya zhes so/ /ji skad gsungs pa zhes bya ba la sogs pas ni sems kho nas ji lta ba bzhin du rtogs pa de nyid rnal 'byor pa bzhi pa yin te/ sems de byang chub 'bras
<p>215b.2</p>bu ste/ /zhes pa ni brtul zhugs la sogs pa'i rim pas sems de kho nas thang cig gis rtogs pa de nyid byang chub kyi 'bras bu zhes so/ /de dngos gang zhe na bla na med pa'i sangs rgyas zhes te/ sa 'og ma pa ma yin pa'i phyir ro/ /de nyid gsungs pa/ rdo rje sems dpa' dngos po
<p>215b.3</p>yis/ /chos dang longs spyod sprul pa'i zhes te rtogs pa de nyid las sku gsum gyi dkyil 'khor gyi 'khor los 'gro ba rnams kyi don mdzad pa yin no zhes so/ /de bas na gsungs pa/dkyil 'khor gsum gyi mtha' yas khams/ /'gro ba'i phan don byed pa po/ /zhes pa de nyid
<p>215b.4</p>kyis gsal por mdzad pa yin la de rnams log ma thag de las srid pa'i sdug bsngal gzhan yod pa ma yin zhes te de nyid srid pa'i sdug bsngal yin no zhes so/ /don 'di lta ste/rtag pa la sogs pa la gzugs la sogs par 'khrul pa de nyid srid pa'i sdug bsngal yin no zhes
<p>215b.5</p>so/ /thabs dang shes rab bdag nyid 'di/ /zhes pa ni 'og nas 'byung ba'i zab mo gsal ba'i bdag nyid dkyil 'khor gyi 'khor lo dus dang gnas skabs thams cad du khyab pa'o/ /de yi gnyen po mngon sum mthong / /zhes pa ni de nyid gong du smos pa'i sdug bsngal gyi gnyen por mngon sum du
<p>215b.6</p>shes par bya'o/ /gnyen po de nyid gsungs pa/ chos kun phyogs la khyab pa'i zhes te rgyu ba dang mi rgyu ba'i chos thams cad la rtag pa la sogs pa'i rgyun 'jug pa'i kun rdzob kyi gzugs la sogs pa dkyil 'khor gyi 'khor lo rang la snang bar byas te/ de goms pas zhes te ji skad
<p>215b.7</p>gsungs pa'i don la gzhol bas zin pa gnyis su dbyer med pa des dus thams cad du de la khyab par gnas te de nyid gsungs pa/ thog med dam pa'i 'khor lor snang / /zhes so/ /rtog pa log nas snang byas te/ /zhes sbrul bzhin du snang la/ med pa'i rtog pa de nyid log par
<p>216a</p>
<p>216a.1</p>byas nas thag pa lta bu'i rtog pa la sogs pa'i dkyil 'khor gyi 'khor lo rang la snang bar byas te/ de goms pas zhes te/ji skad gsungs pa'i don la gzhol bas 'khor lo de goms par byas nas de ldog go zhes te/ gzugs la sogs par 'khrul pa'i
<p>216a.2</p>srid pa'i sdug bsngal de ldog go zhes so/ /gang tshor ba gang gis mi mthun phyogs/ /zhes pa ni gang gi tshe na rnal 'byor pa gang gi rgyud la srid pa'i sdug bsngal brdzun pa ngo bor 'khrul pa ni mi mthun pa'i phyogs so/ /de cho de ni de yis 'gags/ /zhes te de'i rnal 'byor pa de
<p>216a.3</p>thogs pa med pa'i 'khor lo bsgoms pas de nyid 'gags zhes so/ /de'i don ni 'di lta ste/ rtog pa ni phyogs kun la khyab pa ste thog ma med pa nas brtags pa'o/ /zab mo gsal ba'i dkyil 'khor du snang ba'i yid la de snang bar mi rigs te gzhi rnam par rtog
<p>216a.4</p>pa'i phyir ro/ /de bas na bde ba dang sdug bsngal dus gcig tu mi mthun pa bzhin no/ /'o na byams pa la sogs pas sdang ba la sogs pa 'gags pa lta bur mi 'gyur ram zhe na/ des na gtan du bzlog byas te/ /zhes pa ji lta ba bzhin du bzlog pa'i phyir rtog pa
<p>216a.5</p>rnams gtan du dag ste de lta bu'i snang ba skye mi rigs te de nyid brdzun pa yin pa'i phyir der/ rgyu mthun shin tu goms phyir ro/ /zhes pa ni ji skad gsungs pa'i rim pa des de'i rgyu lam rnam par goms pas de nyid gsal bar snang ba'i phyir cig shos snang bar mi rigs so/ /
<p>216a.6</p>dam pa'i 'khor lo zhes pa ni gong du smos pa'i zab mo dang / gsal ba'i de nyid chos kun bdag /ces pa ste chos thams cad la khyab bdag tu gyur pa'o/ /snang srid dag par spyod pa'i phyir/ /zhes pa ni rgyu ba dang mi rgyu ba'i chos thams cad gzung ba dang 'dzin pa'i rnam par dag
<p>216a.7</p>pa ste/ zab mo dang gsal ba'i 'khor lor sngags pa rtag tu spyod pa'i phyir srid pa'i sdug bsngal can du log par byed do zhes so/ /de bas na byams pa la sogs pas zhe sdang la sogs pa skad cig tsam du 'gags kyang / yang 'byung du mi btub pa ma yin pa'i phyir ro/ /
<p>216b</p>
<p>216b.1</p>de bas na 'dir byang chub mngon du 'gyur zhes so/ /de'i phyir 'di la bskal ba dang 'brel ba med do/ /de ltar na srid pa'i sdug bsngal ldog par 'gyur ba'i lam gzhan yod pas 'khor lo 'dis ci zhig bya zhe na de'i phyir lam de las tshul 'di khyad par du 'phags par gsungs ba bskal bar
<p>216b.2</p>gnas pa zhes pa la sogs pa'o/ /bskal par gnas kyang 'bras bu med/ /ces so/ /sbyin sogs rim bzhin zab mor ni/ /sbyin rdzas tshul sogs rang bzhin med/ /ces te/ sbyin pa la sogs pa'i rang bzhin med par goms par byed pa kho na'i phyir zab mo yin no/ /yang dag par
<p>216b.3</p>gsal ba ma yin no/ /de bas na tha mal pa'i rtog pa bsal bas bzlog ste zab mo ma yin no/ /gsal ba rnam par spyod pa ni bdag cag rnams kyi'o/ /de bas na khyed ni tha mal par 'gyur zhes dang / mi gsal gsal mi 'grub ces so/ /byang chub dus chad med ba'i phyir/ /zhes
<p>216b.4</p>pa ni de'i gzhung gis byang chub btsal nas bskal pa grangs med pa gsum 'dzin pa'i phyir na/ rang gi don yul dngos bdag ni/ /zhes te khyed kyi sbyin pa la sogs pa'i dngos po'i bdag nyid rnams te/ mkhas pa tha mal yin par bstan/ /zhes so/ /khyed kyi yang de ltar mi 'gyur
<p>216b.5</p>ram zhe na/ snang srid ces pa la sogs pa'o/ /snang srid chos bdag dkyil 'khor gyis/ /zhes pa ni gong du smos pa'i dkyil 'khor gyi 'khor lo la rnal 'byor pa chen po zhig gis goms pa'i stobs kyis skad cig 'dir ni byang chub zhes te/ nyin mtshan du sbyor bas tshe 'di nyid
<p>216b.6</p>la in+d+ra b+hU ti la sogs pa bzhin du phung po rdo rje'i lus su brje par 'gyur ro zhes so/ /de bas na 'di ni ji lta ba bzhin du gnas pa'i lam ste skad cig gis rdzogs par byed pa'i phyir ro/ /khyed kyi tha mal pa ste bskal pa grangs med pa gsum na yang 'di lta bu'i don rdzogs
<p>216b.7</p>par byed mi nus so zhes so/ /bdag gi ji lta bar tha mal par 'gyur zhe na/ sbyin rdzas zhes pa la sogs pa mi dmigs kyang zhes pa ni sbyin pa'i rdzas dang sbyin pa po dang len pa po la sogs pa gsum mi dmigs pas zab mo kho na yin yang / sbyin la sogs pa tha
<p>217a</p>
<p>217a.1</p>mal bdag /ces pa mi dmigs pa de zab mo yin yang sbyin pa la sogs pa ni tha mal pa ste/ ji ste kun rdzob tu song nas 'dug pa de gang gis bzlog nus/ de bas na khyed kyi ni tha mal pa'i sbyin pa las 'das pa ma yin pa/ de bdag med pa'i
<p>217a.2</p>dam pa'i 'khor lor mi snang zhes te/ sbyin pa la sogs pa'i de kho na nyid bla ma'i zhal nas rnyed par bya ste/de lta bu'i dkyil 'khor gsum gyi don/ rang yid gang gis bsgom byed/ /zhes te bsgom par bya ba ma yin no/ /de'i don ni 'di lta ste/ gzhan sdug bsngal
<p>217a.3</p>gsum gyi rang bzhin gyi bskal pa grangs med pa gsum gyis bla na med pa'i sangs rgyas thob pa rnams kyis 'di lta bu'i dpal dang ldan pa kun nas bkra shis pa'i ngo bo 'di gang zag gang gis sgom par mi byed pa kho na yin no zhes pa'i don to/ /da ni bla ma chen po rnams kyis
<p>217a.4</p>brtsams pa'i chos dpang por gzhag pa gsungs pa/ dam pa'i chos zhes pa la sogs pa'o/ /dam pa'i chos kyi ro myangs pa/ /zhes bya ba ni gzhung gi chos la blo rnam par 'bad pa'i sgo nas ji lta ba bzhin du gnas pa'i chos kyi ro myang ba zhes pa'i don to/ /
<p>217a.5</p>thos pa mang pos phun sum tshogs/ /zhes pa ni bla ma gus pas mnyes par byas pa ste/ phyi nang sngags kyi rgyud la sogs pa mar me lta bu'i sgo nas gser lta bu'i don bla ma'i zhal snga nas mang du thos pa'o/ /dngos gang zhe na skyes bu dam pa zhes pa ste/ 'phags pa klu
<p>217a.6</p>sgrub la sogs pa'o/ /de 'dir tshar nas kyang zhes pa ni/ de rnams kyis rnam par 'dul ba'i chos dang 'dir bdag gis 'dir dang po lta bur bzhag nas sgrub pa'i thabs 'di rang gi sems kyi brtson 'grus kyis brtsams nga rgyal gyis ma yin no/ /de bzhin du bdag gis
<p>217a.7</p>kyang brtson par gsungs pa/ bla ma'i gzhung zhes pa la sogs pa'o/ /dad pas rab tu gsal bar byas/ /zhes pa ni/ 'dir rigs pa yin te bla ma chen po'i gzhung blo la rnam par bzung nas dad pa gsal por bdag gis byas te/ gzhan ma yin zhes te dad pa la
<p>217b</p>
<p>217b.1</p>sogs pa ni chos la 'jug pa'i rgyu yin pa'i phyir des snod du rung ba yod de/ de bas na snod du rung ba'i bsgom par bya ba la smra bar 'os pa ma yin zhes so/ /de ci'i phyir zhe na/ dad pa rnam par brtsams pa ste/ /dad pa ni dkar po'i chos 'phel pa'i rgyu yin pa'i phyir na de la smrar rung ba
<p>217b.2</p>ma yin no zhes so/ /de bas na dad pa med pa'i mi rnams la/ /dkar po'i chos rnams yongs mi skye/ /sa bon me yis tshig pa la/ /myu gu rnams ni yongs mi skye/ /zhes so/ /da ni slob dpon gyi nga rgyal gzhom pa gsungs pa/ blo gros zhan yang zhes pa la sogs pa'o/ /
<p>217b.3</p>bdag 'dra ba'i blo gros zhan pa la don rab tu rtogs pa yod srid ces so/ /de bzhin du bris pa'i kha nas tshig snyan pa byung srid pas/ 'dir rang gi sems kyi brtson 'grus kyis so zhes so/ /ci'i phyir zhe na/ mchog ni skyes bu rnams kyi gzhung / /zhes pa de rnams la
<p>217b.4</p>gzhung du ma 'ga' yod snyam pa'i blo bzhag ste skyes bu rnams kyis gzung bar mdzod ces so/ /dge ba'i rtsa ba bsngo ba gsungs pa/ rim pa ces bya ba la sogs pa'o/ /de la dkyil 'khor bris dge ba/ /zhes pa ni go rims 'brel zhing tshar ba'i bar du dkyil 'khor
<p>217b.5</p>gyi sgrub pa'i thabs bris pa'i dge ba khang pa dang / zla ba'i 'od lta bu 'dis 'jig rten pa rnams 'jam pa'i rdo rje'i go 'phang thob par 'gyur nas/ de'i stobs kyis bdag kyang 'jam dpal gyi go 'phang dam pa zab mo rgya che ba mi gnyis pa/ 'khor ba ji
<p>217b.6</p>srid yod pa de srid kyi bar du ro myang tsha ba'i bdag nyid brgyad dang ldan pas bzhugs pa de lta bur bdag gi rgyud la de lta byung bar gyur cig ces bsams pa las byung ba'i dge ba'i rtsa ba bsngo ba'o/ /da ni rab tu byed pa 'di'i gzhung gi shog log gi tshad
<p>217b.7</p>bstan pa'i phyir gsungs pa tshig bdun pa'i zhes pa la sogs pa'o/ /de la tshig bdun pa'i tshigs su bcad pa bzhi brgya dang lnga bcu tham pa ste/ de'i rab tu 'byed pa 'di bsgrubs so zhes shes par bya'o/ /de dngos gang zhe na 'jig rten sgron ma
<p>218a</p>
<p>218a.1</p>zhes bya ste/ de la 'jig rten ni sems can rnams te/ de la dpal gsang ba 'dus pa'i dkyil 'khor gyi 'khor lo'i don gser lta bu'i sho lo ka de rnams sgron ma lta bus ston pa de'i phyir te de la de skad ces bya'o/ /dkyil 'khor sgrub thabs
<p>218a.2</p>brtsams pa zhes pa ni gzugs brnyan gyi dkyil 'khor gyi sgo nas thams cad de dkyil 'khor gyi 'khor lo mi snang ba de'i phyir tha mal pa'i rtog pas brtsams pa ma yin no/ /de nyid zab mo ste/ zab ni phan 'dogs pa'i rgyu ma yin no/ /de'i yan lag tu gyur pa ste snang ba'i
<p>218a.3</p>phyir ro/ /de yang dag par bsal ba ni tha mal pa'i rtog pa thams cad rnam par 'joms pa yin no/ /rtog pa thams cad log pa de nyid zab mo zhes te/ dad pa med pa ma yin pa'i phyir ro/ /de bas na yang dag par bsal ba zab mo'i dkyil 'khor de nyid bsam
<p>218a.4</p>par byas nas gdod 'bras bu'i skal ba can du gyur te/ gzhan rnams kyis de lta bu grub pa ma yin no zhes so/ /de bas kun rtog bcom nas su/ /zhes pa ni lam gyi rim pa gang gis yang dag pa ma yin pa rnams bcom nas/ /kun du 'od zer 'phro ldan pa/ /
<p>218a.5</p>zhes te/ chos dang phyogs kun la 'od zer ltar khyab pa'i 'khor lo ji lta bu zhe na kun du bzang po zhes te skyon gyis gdod ma nas ma gos pa'i phyir ro/ /de bas na gdod byang chub skal ba dang ldan par 'gyur ro zhes so/ /thams cad de kho na'i rang bzhin pa'i phyir ro/ /de
<p>218a.6</p>bas na dam pa rnams kyi lam yin par gsungs pa/ de'i phyir zhes pa la sogs pa'o/ /de'i phyir dkyil 'khor 'khor lo bstan/ /zhes pa ni thabs des kyang byang chub kyi skal bar 'gyur ba de'i phyir snying rje chen po dang ldan pas ji skad gsungs pa'i dkyil 'khor gyi
<p>218a.7</p>'khor lo bstan pa yin no zhes so/ /de nyid gsungs pa/ chos dang longs spyod sprul pa ni/ /zhes pa ni dran pa nye bar gzhag pa la sogs pa dang / de bzhin nyid ni chos sku'o/ /mtshan dang dpe byad du ldan pa gtsang ma na gnas pa ni longs spyod rdzogs pa'i sku'o/ /
<p>218b</p>
<p>218b.1</p>tshangs pa la sogs pa'i gzugs ji ltar phan par zhugs pa ni sprul pa'i sku'o/ /de rnams sku gsung thugs kyi gsang ba ni sku gsum rim par dag ces ni gsang ba 'dus pa las te/ chos kyi sku rnam par dag pa thugs kyi dkyil 'khor ro/ /longs spyod rdzogs
<p>218b.2</p>pa'i sku rnam par dag pa ni gsung gi dkyil 'khor ro/ /sprul pa'i sku rnam par dag pa ni sku'i dkyil 'khor zhes so/ /de bas na 'di nyid mngon du gyur pas thams cad mdor bsdus par gsungs pa sku gsum zhes pa la sogs pa'o/ /sku gsum zhes pa ni gong
<p>218b.3</p>ma'i de nyid do/ /de yi khyad par ye shes lnga/ /zhes pa ni me long la gzugs brnyan snang ba bzhin du snang ba ma lus pa cig car snang ba bzhin du bcings yongs su shes pa ni me long lta bu'i ye shes so/ /sems can thams cad mnyam pa'i ye shes tsam mo/ /
<p>218b.4</p>zhes pa rnam pa gcig tu rtogs pa ni mnyam pa nyid do/ /phyi nang gi snang ba rnams so sor rnam par brtags na thams cad do/ /sangs rgyas par shes nas chos thams cad kyi cha 'di dag ces pad+ma'i 'dab ma bzhin rtog cing / rtog pa med pa ni so sor rtog pa'o/ /
<p>218b.5</p>bdag dang gzhan gyi lus ngag yid kyi las rdzogs par byed pa bya ba grub pa'o/ /lus ngag yid kyi sgrib pa dang grol te/ rnam par rtog pa'i bag chags sbyangs pa ni chos kyi dbyings te de rnams go rims bzhin du 'dir rtag pa la sogs pa'o/ /de rnams/ 
<p>218b.6</p>'khor lo'i rnal 'byor gyis bsgrub bya/ /zhes pa ni de dag bla ma dam pas 'bras bu thob pa'i sdom pa byin nas/ de la bsten nas dkyil 'khor de bsgrub ces so/ /de'i 'bras bu ni/ rnam pa thams cad mkhyen pa 'grub/ /ces rdo rje 'dzin
<p>218b.7</p>pa chen po shes bya'i rnam pa thams cad mkhyen pa/ de lta bu grub nas ma grub pa zhes gang yang med ces te/ rig 'dzin la sogs pa'o/ /sa 'og ma pa rnams kyis sangs rgyas la sogs pa yang rtsom pa med par thob po zhes gsungs pas sangs
<p>219a</p>
<p>219a.1</p>rgyas la sogs pa'o/ /sangs rgyas zhes pa ni sa 'og ma pa'i'o/ /phyi rol phyin 'grub ces pa ni sbyin pa la sogs pa'o/ /gzung dang zhes pa ni tshig gzung ba la sogs pa'o/ /sa rnams zhes bya ba ni rab tu dga' ba la sogs pa ste de
<p>219a.2</p>rnams kyang / bde chen theg pa 'di las ni/ /zhes pa ni dka' thub la sogs slong ba'i bde ba de nyid kyis go 'phang dam pa thob pa'i theg pa 'di las zhes so/ /so sor rang yid rjes las 'grub/ /ces pa ste 'bad pa dang rtsol ba med pa kho na bde ba chen po'i go 'phang kho nar
<p>219a.3</p>rtogs pa'i stobs kyis thams cad 'grub pa la thogs pa med ces so/ /mthar thug pa de nyid rtogs pa'i phyir ro/ /da ni de kho na la brtan por byas pa gsungs pa de ltar zhes pa la sogs pa'o/ /de ltar dpal dang ldan pa'i rnal 'byor pa chen pos de'i don shes par
<p>219a.4</p>byas nas/ /rang nyid chos ni 'phags pa'i lus/ /zhes pa ni rang gi gzugs la sogs pa'i chos thams cad rtag pa la sogs pa'i 'phags pa 'dus pa'i rang bzhin rnyed pa ni de'i sgrub pa'i thabs rnyed do/ /brtsams so zhes gzhan rnams kyang ma bstan pa ma
<p>219a.5</p>yin mod kyi de'i yan lag tu gyur pa'i phyir ro/ /sangs rgyas ye shes zhabs kyi gzhung lugs gsal tshig ni/ /bla ma dam pa bzang po'i zhabs kyis rnam par bshad/ /de zer rim pas dman pa'i zhal la cung zad phog /de bas 'di ni don yod bsams nas rnam
<p>219a.6</p>par bshad/ de las gyur pa dge ba zla 'dra de yis ni/ /'jig rten ma lus 'di rnams ma rig bsal byas te/ /skye ba'i rgya mtsho las grol dkyil 'khor gyi/ 'khor lo'i lam gyis rdo rje 'dzin pa'i sa la gnas gyur cig /dpal gsang ba 'dus pa'i dkyil 'khor gyi sgrub pa'i
<p>219a.7</p>thabs 'jig rten snang byed ces bya ba'i rnam par bshad pa slob dpon chen po bi ta pA das mdzad pa rdzogs so// //rgya gar gyi mkhan po ka ma la gu h+ya dang zhu chen gyi lo tsA ba mnga' bdag ye shes rgyal mtshan gyis bsgyur cing zhus te gtan la phab pa'o// //